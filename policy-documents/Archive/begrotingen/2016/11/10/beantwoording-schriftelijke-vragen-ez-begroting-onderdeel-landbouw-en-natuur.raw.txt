Vraag 1 
Hoeveel bedrijven doden palingen, hoeveel van deze bedrijven hebben inmiddels de benodigde 
bedwelmingsapparatuur geïnstalleerd en gebruiken deze ook en hoe staat het met optreden door 
de Nederlandse Voedsel- en Warenautoriteit (NVWA) tegen bedrijven die dit nog niet doen? 
 
Antwoord 
Er zijn 20 palingkwekerijen met een vergunning in Nederland. Eind 2014 is een subsidieregeling 
opengesteld voor ondernemers die een bedwelmingsapparaat wilden aanschaffen. Deze regeling is 
gebruikt voor de aanschaf van 8 bedwelmingsapparaten voor grote hoeveelheden aal en 15 
apparaten voor het bedwelmen van kleinere hoeveelheden aal. De verplichting tot het bedwelmen 
van aal is nog niet in werking getreden. Handhaving door de NVWA is derhalve nog niet aan de 
orde, naar verwachting wordt de regeling in 2017 van kracht.  
 
Vraag 2 
Kunt u aangeven hoeveel bedrijven meerval doden en hoeveel van deze bedrijven inmiddels de 
hiervoor ontwikkelde welzijnsvriendelijkere bedwelming hebben ingevoerd? 
 
Antwoord 
Er zijn ca. 4 verwerkers van meerval/claresse. De grootste verwerker (ca. 40% van het totaal) 
maakt reeds gebruik van een bedwelmingsapparaat. 
 
Vraag 3 
Hoe staat het met het ontwikkelen van bedwelmings- en dodingsmethoden voor andere 
vissoorten? Hoeveel budget had het Wageningen UR instituut IMARES hier de afgelopen vier jaar 
voor en hoeveel is hiervoor de komende vier jaar beschikbaar? Hoe wordt het wegvallen van de 
onderzoeksbijdragen van het Productschap Vis opgevangen? 
 
Antwoord 
De specificaties voor een bedwelmingsapparaat voor kweektarbot en Yellowtail kingfish zijn 
afgerond. Het is nu aan het bedrijfsleven om deze apparaten verder te ontwikkelen. In de periode 
van 2013 tot en met 2016 is aan Wageningen Marine Research € 0,5 mln. beschikbaar gesteld 
voor het ontwikkelen van bedwelmings- en dodingsmethoden voor andere vissoorten waaronder 
het driejarig programma voor het bedwelmen aan boord van vaartuigen. Het onderzoek is 
momenteel in een laboratoriumfase en beperkt zich tot de platvissoorten schol, tong en schar die 
op de Nederlandse vissersschepen worden gevangen. Voor de periode 2017 tot en met 2020 is 
voor het vervolgonderzoek een bedrag van bijna € 0,6 mln. voorzien dat aan Wageningen Marine 
Research beschikbaar wordt gesteld. Het voorgenoemde onderzoek wordt volledig door het 
Ministerie van Economische Zaken gefinancierd. 
 
Vraag 4 
Uit het rapport “Welzijn en bedwelmen van krabben en kreeften: een literatuurstudie” van IMARES 
(mei 2015) blijkt dat er nog onvoldoende kennis is om het doden van krabben en kreeften op een 
acceptabele manier uit te voeren. Hoe staat het met verder onderzoek hiernaar en gaat dit 
gestimuleerd worden? 
 
Antwoord 
Er is geen onderzoeksgeld opgenomen in de begroting om het doden van krabben en kreeften 
verder te onderzoeken.  
 
Vraag 5 
Welk deel van de visserijbegroting is gereserveerd om onderzoek uit te voeren naar het 
verminderen van leed tijdens de wildvangst en het bedwelmen en doden van uit het wild gevangen 
vissen, krabben en kreeften aan boord van schepen? 
 
Antwoord 
Er loopt een driejarig programma (2014-2016) dat gericht is op ontwikkeling van een haalbaar 
toepasbaar en handhaafbaar systeem om zeevis aan boord te bedwelmen en te doden. Het 
onderzoek is momenteel in een laboratoriumfase en beperkt zich tot de platvissoorten schol, tong 
1 
 

 
Antwoord 
Dierentuinen, waaronder het Dolfinarium, hebben een vergunning nodig om dieren te mogen 
tentoonstellen. In het kader van de vergunningverlening onderzoekt de visitatiecommissie 
dierentuinen of de dierentuin voldoet aan de voorschriften op het gebied van dierenwelzijn en 
diergezondheid. Bij wijzigingen in de dierentuin onderzoekt de visitatiecommissie wederom of aan 
de voorschriften wordt voldaan. De dierentuinen worden gecontroleerd door de NVWA. Deze 
maatregelen zorgen er samen voor dat het welzijn van dierentuindieren wordt geborgd. Het 
budget bedraagt € 600.000,-. 
 
Vraag 11 
Wat zijn de kosten van de inzet van ambtenaren van de handhaving van handel in flora en fauna? 
 
Antwoord 
De handhaving van de CITES-regelgeving is in handen van verschillende instanties te weten RVO, 
NVWA, de douane en de politie. Het Ministerie van Economische Zaken geeft via RVO.nl € 3.4 mln. 
uit aan CITES-handhaving en ca. €0.5 mln. voor kosten voor in beslag genomen goederen. Via de 
NVWA wordt €1,6 mln. besteed aan de handhaving. In dit bedrag zit de afhandeling van meldingen 
van o.a. burgers, assistentie aan medehandhavers en het opzetten van handhavingsprojecten 
gericht op bepaalde doelgroepen.  
Het totale budget van de NVWA voor handhaving en controle van de natuurregelgeving is € 3 mln. 
De 21 inspecteurs die werkzaam zijn bij het team Natuur van de NVWA, en onder andere in CITES-
verband werkzaam zijn, worden betaald van dat budget. De inzet van de douane en de politie is 
moeilijk in geld uit te drukken aangezien handhavers met CITES in hun pakket veelal ook andere 
taken uitvoeren. Een aantal inspecteurs is specifiek getraind in internetrecherche. Daarnaast wordt 
vanuit de opsporingsdienst ondersteuning verleend op het gebied van grootschalige 
opsporingsonderzoeken. 
 
Vraag 12 
Kunt u aangeven wat uw operationele doelen zijn die worden beoogd met de begroting voor 
aankomend jaar op het gebied van verbetering van het dierenwelzijn binnen de kweekvissector? 
 
Antwoord 
Het aankomend jaar zal verder onderzoek worden gedaan naar verbetering van de waterkwaliteit 
in recirculatiesystemen. 
 
Vraag 13 
Kunt u aangeven hoeveel budget er gaat naar onderzoek over het welzijn van vissen en het 
verbeteren van het welzijn van vissen? 
 
Antwoord 
Ik verwijs u hiervoor naar het antwoord op vraag 5. 
 
Vraag 14 
Kan de regering aangeven welk deel van de visserijbegroting gereserveerd is om onderzoek uit te 
voeren naar het verminderen van leed tijdens de wildvangst en het bedwelmen en doden van uit 
het wild gevangen vissen, krabben en kreeften aan boord van schepen? 
 
Antwoord 
Ik verwijs u hiervoor naar het antwoord op vraag 5. 
 
Vraag 15 
Welk bedrag is er in 2017 gereserveerd voor de inzet tegen de dolfijnenslachtingen in Japan en op 
de Faeröer? 
 
Antwoord 
Er is geen bedrag gereserveerd specifiek voor dit doel. Wel heeft Nederland in het kader van de 
International Whaling Commission een bijdrage van € 20.000 toegezegd voor het vrijwillige fonds 
3 
 

 
Vraag 19  
In hoeverre zijn de overleggen die het Ministerie van Economische Zaken met de online 
handelsplaatsen voert over het terugdringen van impulsaankopen van huisdieren vruchtbaar? 
 
Antwoord 
Sinds 2013 vindt er een jaarlijks overleg plaats tussen verschillende online handelsplaatsen, de 
Dierenbescherming, de Hondenbescherming, Landelijk InformatieCentrum Gezelschapsdieren, 
Platform Verantwoord Huisdierenbezit, Dibevo, de NVWA en het Ministerie van Economische 
Zaken. Doel van het overleg is om met elkaar in gesprek te blijven over de mogelijkheden voor 
juiste en tijdige informatievoorziening inzake impulsaankopen van gezelschapsdieren. Eind oktober 
2016 heeft het meest recente overleg plaatsgevonden, waarin met name gesproken is over het 
verbeteren van de voorlichting. 
Daarnaast voeren de NVWA, LID en het Ministerie van Economische Zaken bovenop de eerder 
gemaakte afspraken met de online handelsplaatsen, overleg met de grootste online handelsplaats, 
Marktplaats, over de mogelijkheden om extra eisen te stellen binnen de kaders van de wet, aan 
het plaatsen van advertenties van honden om zo misstanden in de hondenhandel via internet 
tegen te gaan. Hierbij valt te denken aan het opnemen van het chipnummer, registratiebewijs en 
eventuele vaccinaties. 
 
Vraag 20 
Hoeveel robuuste verbindingszones zijn er gerealiseerd en hoeveel staan er nog op de planning? 
Welke knelpunten ziet u bij de aanleg en op welke wijze kunnen deze knelpunten opgelost 
worden? 
 
Antwoord 
Met de afspraken in het bestuursakkoord natuur is de opgave, en de financiering, voor de robuuste 
verbindingen komen te vervallen. Met het Natuurpact heeft mijn ambtsvoorganger afspraken 
gemaakt met provincies over de realisatie van het Natuurnetwerk Nederland. Het is de 
verantwoordelijkheid van de provincie om, binnen de in het Natuurpact gemaakte afspraken, 
keuzes te maken over de begrenzing van een goed functionerend Natuurnetwerk. 
 
Vraag 21 
Op welke manier en met welk budget ben u van plan natuur in steden en op bedrijventerreinen te 
versterken? Hanteert u daarbij de VN-norm van 48 vierkante meter groen per stads-
/dorpsbewoner? 
 
Antwoord 
Met de maatschappelijke uitvoeringsagenda van de Rijksnatuurvisie «Natuurlijk Verder» (TK 
33576, nr. 41) wordt ingezet op het stimuleren van onder andere groen ondernemerschap en 
groener wonen en werken. Deze maatschappelijke uitvoeringsagenda wordt samen met provincies 
uitgevoerd. Over de voortgang daarvan heb ik uw Kamer geïnformeerd op 8 maart jl. (TK 33756, 
nr. 61). In het kader van de Green Deal ‘de waarde van groen in de stad’ ontwikkelt het Ministerie 
van Economische Zaken een instrument (het zogenaamde TEEB stad tool) dat gemeenten 
ondersteunt bij hun ruimtelijke besluitvorming. Met dit instrument kan groen in de stad 
meegenomen worden in de financiële afwegingen van gemeenten. Tijdelijke natuur biedt 
gemeenten en bedrijven de mogelijkheid om ongebruikte terreinen te ontwikkelen tot tijdelijke 
natuurgebieden totdat de uiteindelijke bestemming wordt gerealiseerd. Het Ministerie van 
Economische Zaken ondersteunt met inzet van RVO.nl de Stichting Tijdelijke Natuur Nederland die 
actief als ambassadeur optreedt nieuwe tijdelijke natuurterreinen in Nederland te realiseren. Er 
worden geen normen gehanteerd voor beschikbaarheid van groen voor de inwoners. 
 
Vraag 22 
Op welke wijze wordt het beschikbare budget voor Internationale Biodiversiteit in 2017 en 2018 
besteed? 
 
 
 
5 
 

 
Antwoord 
Er wordt in 2017, net als in voorgaande jaren, ca. € 0,5 mln. beschikbaar gesteld aan RVO.nl voor 
de opvang van in beslag genomen, beschermde dieren en planten. Dit betreft zowel levende dieren 
en planten als dode exemplaren en producten van beschermde soorten (ivoor, leer, hout, etc.).  
 
Vraag 27 
Kan de regering toelichten in hoeverre de subsidie voor de brede weersverzekering per lidstaat 
verschilt, wat wordt aangegeven in de antwoorden op de feitelijke vragen over het belastingplan 
(TK 34552, nr. 14, p.99) 
 
Antwoord  
Subsidies voor de brede weersverzekering verschillen per lidstaat. Voor een Europese vergelijking 
van de overheidssteun dient echter naar het hele fiscale stelsel gekeken te worden en niet alleen 
naar de beschikbare subsidie. Zo is de assurantiebelasting hierin een veelgenoemde factor. In 
Europa komen allerlei combinaties voor van een hoge of lage assurantiebelasting en van wel of 
geen gesubsidieerde premie voor weersverzekeringen. Ten aanzien van assurantiebelasting geldt 
dat gewasverzekeringen zijn vrijgesteld in Spanje, Frankrijk, Italië, Polen, Tsjechië en Slowakije. 
In Litouwen en Luxemburg is de assurantiebelasting 0,47% respectievelijk 4% van de bruto 
premie. In Oostenrijk en Duitsland is de assurantiebelasting 0,02% respectievelijk 0,03% van de 
verzekerde som. Ten aanzien van de subsidie geldt dat een tiental lidstaten geld heeft vrijgemaakt 
in het plattelandsontwikkelingsprogramma (POP) voor het subsidiëren van de premie. Dit zijn 
naast Nederland: Italië, Frankrijk, Hongarije, Kroatië, Portugal, Litouwen, Letland, België en Malta. 
De hoogte van de subsidie verschilt per lidstaat en is in Nederland relatief hoog. Duitsland 
verstrekt geen subsidie. In Spanje is ook sprake van ondersteuning van een verzekering, maar dit 
loopt niet via het POP. Daarnaast maken Roemenië, Italië en Frankrijk gebruik van het 
ondersteunen van Onderlinge fondsen en Italië, Hongarije en Spanje van inkomens stabilisatie 
fondsen, beide ook vallend onder het POP.  
 
Vraag 28 
Kan de regering het bedrag van 4 miljoen euro opbrengstenderving door uitzonderen brede 
weersverzekering van assurantiebelasting specificeren (TK 34552, nr. 14, p.99), want op basis van 
de maximale toegekende subsidies (9 miljoen euro) zou het gaan om 13,5 miljoen euro totale 
premie, waarop 21% belasting betaald wordt en dus uitkomt op 2,835 miljoen euro? 
 
Antwoord 
De budgettaire derving van de vrijstelling van assurantiebelasting voor brede weersverzekeringen 
is gebaseerd op de betaalde premies. Naar verwachting zal het aantal verzekerden conform de 
trend van de laatste jaren verder toenemen en daar is bij de berekening van de derving rekening 
mee gehouden. Voor 2016 is de verwachting dat de betaalde premies € 14,6 mln. bedragen en 
heeft de Rijksdienst voor Ondernemend Nederland het subsidie-percentage op basis van deze 
voorlopige gegevens reeds naar beneden bijgesteld. Voor 2017 wordt een verdere toename van 
het aantal verzekerden verwacht. Hiermee rekening houdend komt de budgettaire derving uit op  
€ 4 mln. in 2017.  
 
Vraag 29 
Is de regering bereid om ervoor te zorgen dat de assurantiebelasting op de brede 
weersverzekering in lijn wordt gebracht met deze belasting in andere Europese landen ten 
behoeve van een gelijk speelveld? 
 
Antwoord  
De huidige situatie biedt daar geen aanleiding toe. Voor zover bekend is de effectieve kostendruk 
voor de brede weersverzekering in Nederland door relatief hoge subsidies vergelijkbaar met of 
minder dan die in andere Europese landen. Bovendien verhoogt een dergelijke vrijstelling de 
complexiteit in het fiscale stelsel en daar is het kabinet uiteraard geen voorstander van.  
  
7 
 

tussentijdse evaluatie van de Europese Commissie en de reactie van het kabinet hierop is de 
Kamer toegestuurd op 30 september jl. (TK 21501-20, nr. 1160). 
 
Vraag 33 
Kunt u aangeven wanneer de ingestelde interdepartementale werkgroep ten aanzien van de 
Voorlichting van de Raad van State over de doorberekening van kosten voor het toezicht, 
handhaving en keuring (zie het antwoord op feitelijke vraag 172 over de begroting Economische 
Zaken voor het jaar 2017, onderdeel Energie, Economie en Innovatie) gevraagd is haar advies op 
te leveren? Bent u bereid erop aan te dringen dat dit advies nog meegenomen kan worden in de 
Najaarsnota, of laat u deze budgettaire consequenties voor een volgend kabinet? 
 
Antwoord 
De ingestelde interdepartementale werkgroep heeft de opdracht om te bekijken in hoeverre de 
voorlichting van de Afdeling advisering van de Raad van State aanleiding geeft om het 
kabinetsbeleid inzake doorberekening van de kosten van toezicht en handhaving te heroverwegen. 
De werkgroep komt begin 2017 met haar bevindingen. Pas nadat de regering een besluit heeft 
genomen over de bevindingen van de werkgroep kunnen eventuele budgettaire gevolgen in kaart 
worden gebracht. Gelet hierop kunnen deze niet worden meegenomen in de Najaarsnota.  
 
Vraag 34  
Hoeveel inkomsten verwacht de staat komend jaar uit btw op diergeneeskundige handelingen en 
hoeveel btw hebben diergeneeskundige handelingen opgeleverd de afgelopen vijf jaren? 
 
Antwoord 
Ik verwijs u hiervoor naar het antwoord op vraag 9.  
 
Vraag 35 
Heeft het Ministerie van Economische Zaken een taakstelling opgelegd gekregen als gevolg van de 
in de Miljoenennota voor het jaar 2017 genoemde ruilvoettegenvaller (zie ook TK 34 550, nr. 31, 
vraag 2)? Zo ja, hoe groot is de ruilvoettaakstelling voor het Ministerie van Economische Zaken? 
 
Antwoord 
Als onderdeel van de voorjaarsbesluitvorming 2016 heeft ook het Ministerie van Economische 
Zaken een aandeel geleverd in de ruilvoetproblematiek als gevolg van de ruilvoettegenvaller. De 
ruilvoetproblematiek is vanaf het begrotingsjaar 2016 verdeeld over meerdere jaren. In 2017 gaat 
het om een bedrag op de begroting van het Ministerie van Economische Zaken van totaal € 64,5 
mln. 
 
Vraag 36 
Kunt u aangeven wat de opdracht is van de ingestelde interdepartementale werkgroep ten aanzien 
van het advies van de Raad van State over de doorberekening van kosten voor toezicht, 
handhaving en keuring (zie antwoord op feitelijke vraag 172 over de begroting Economische Zaken 
onderdeel Energie, Economie en Innovatie)? 
 
Antwoord 
Ik verwijs u hiervoor naar het antwoord op vraag 33. 
 
Vraag 37 
Kunt u aangeven hoe het deel van de crisisgelden van 23 miljoen euro toegezegd aan de 
varkenshouderij ingezet gaat worden? 
 
Antwoord 
De inzet van de € 23 mln. nationale enveloppe zal ik bezien in relatie tot het pakket aan 
maatregelen dat op dit moment in samenwerking met de melkvee- en varkenshouderijsector 
wordt uitgewerkt ter vermindering van de fosfaatproductie in 2017. Ik zal uw Kamer informeren 
over de voorgenomen besteding van de nationale enveloppe, in ieder geval voordat ik het 
maatregelpakket notificeer bij de Europese Commissie. Deze notificatie dient op grond van 
Verordening (EU) 2016/1613 uiterlijk op 30 november 2016 plaats te vinden.  
9 
 

  
Jaar € mln 
2007 53,5 
2008 83.7 
2009 68,2 
2010 63,6 
2011 52,9 
2012 46,5 
2013 47,0 
2014 43,4 
2015 34,4 
2016 29,4 
 
Het beleidsondersteunende onderzoek betreft maatschappelijke vraagstukken op het terrein van 
agro en natuur. De voornaamste onderzoeksthema’s waren gericht op natuur en samenleving, 
duurzame veehouderij, dierenwelzijn, duurzame plantaardige productie, voedsel, water, economie 
en duurzame visserij. Beleidsondersteunend onderzoek is gericht op de onderbouwing van het 
beleid met doel een bijdrage te leveren aan het oplossen van maatschappelijke opgaven. De 
resultaten van het onderzoek zijn te vinden op de website Kennis Online van Wageningen 
Research (http://www.wur.nl/nl/Onderzoek-Resultaten/Projecten-
EZ/Expertisegebieden/Beleidsondersteunend-onderzoek.htm). 
 
Vraag 43 
Klopt het dat voor 2017 helemaal geen budget meer is gereserveerd voor beleidsondersteunend 
onderzoek inzake de veehouderij? 
 
Antwoord 
Sinds 2012 wordt onderzoek voor de veehouderij grotendeels uitgevoerd binnen het programma 
van de topsector Agri&Food uitgevoerd door Wageningen Research, in samenwerking met het 
bedrijfsleven. Onderzoek voor maatschappelijke vraagstukken binnen de veehouderij, dat niet 
wordt opgepakt door de topsector, kan plaatsvinden binnen het beleidsondersteunend onderzoek. 
Binnen het beleidsondersteunend onderzoek zijn voor 2017 opdrachten opgenomen voor de 
monitoring van Duurzame Veehouderij en voor onderzoek naar dierenwelzijn en diergezondheid. 
Hiervoor verwijs ik u ook naar het antwoord op vraag 17. Voor 2017 is de definitieve budgettaire 
omvang van het onderdeel veehouderij binnen het topsectorenbudget nog niet vastgesteld. 
 
Vraag 44 
Is beleidsondersteunend onderzoek van belang voor de kwaliteit van het beleid en moet er daarom 
een budget zijn voor dergelijk onderzoek? 
 
Antwoord 
Het beleidsondersteunend onderzoek draagt bij aan het oplossen van maatschappelijke 
vraagstukken waar het Ministerie van Economische Zaken voor staat. De onderzoeksresultaten 
worden gebruikt om het beleid beter te onderbouwen dan wel bij te sturen. Daarmee draagt dit 
type onderzoek bij aan de kwaliteit van het beleid. De onderzoeksresultaten worden ook gebruikt 
door andere partijen, die verbonden zijn met het beleid van het Ministerie van Economische 
Zaken, zoals maatschappelijke organisaties, provincies, gemeenten, sectoren binnen de landbouw 
en natuur en de (voedings-)industrie. Andersom draagt ook het onderzoek in het kader van de 
topsectoren bij aan de onderbouwing van beleid. 
 
Vraag 45 
Wat was het gemiddelde budget voor beleidsondersteunend onderzoek in de afgelopen tien jaar en 
bent u bereid voor 2017 een budget voor beleidsondersteunend onderzoek dat overeenkomt met 
dit gemiddelde? 
  
11 
 

Vraag 49  
Klopt het dat er voorgesteld wordt de grens die in de Meetlat Duurzame veehouderij is gesteld aan 
de omvang van een veehouderijbedrijf, in verband met maatlat duurzame veehouderij-
certificering, te verhogen en zo ja, waarom gebeurt dit? 
 
Antwoord 
Nee. 
 
Vraag 50 
Is het onwenselijk om de gestelde grens in de Meetlat Duurzame Veehouderij te verhogen en is 
het geen goed signaal naar de mensen die zich ernstig zorgen maken over de steeds verdere 
schaalvergroting en wilt u ervoor zorgen dat de grens ongewijzigd blijft? 
 
Antwoord 
Ik verwijs u hiervoor naar het antwoord op vraag 49. 
 
Vraag 51 
Kunt u een overzicht geven van de controle-activiteiten van Nederland in de afgelopen vier jaar (a. 
hoeveel controles hebben er plaatsgevonden, b. hoeveel overtredingen zijn daarbij geconstateerd, 
c. hoeveel en wat voor sancties zijn daarbij opgelegd, d. wat zijn de tien meest voorkomende 
overtredingen) in het kader van artikel 27 van de Europese Verordening tot bescherming van 
dieren tijdens transport (EG Nr. 1/2005)? 
 
Antwoord 
a. Van 2012 tot en met 2015 hebben respectievelijk circa 140.000, 116.000, 109.000 en 118.000 
geregistreerde controles op het gebied van transport (m.b.t. Verordening EG Nr. 1/2005) 
plaatsgevonden. Deze geregistreerde controleactiviteiten van de NVWA vinden met name plaats 
voorafgaand aan exporten, bij transporten onderweg en bij aankomst van buitenlandse zendingen 
op slachthuizen. Ook worden reisjournaals en GPS-gegevens van langeafstandtransporten 
geïnspecteerd en vinden er controles plaats na het ontvangen van buitenlandse klachten. 
Daarbuiten zijn er nog aanzienlijke aantallen controles waarvan geen aantallen worden 
geregistreerd, zoals bij binnenlandse aanvoer op een slachthuis.  
b/c. De NVWA houdt de overtredingen op het gebied van dierenwelzijn bij het transport niet apart 
bij. Bij exportcertificering worden eventuele problemen ter plekke opgelost of wordt het certificaat 
niet afgegeven. In het jaarlijkse Meerjarig Nationaal Controleplan Nederland (MANCP) worden 
cijfers gegeven over onder meer controles onderweg op het gebied van dierenwelzijn. Zo laat de 
meest recente MANCP (2015) zien dat er 2.215 controles door de vervoersteams zijn uitgevoerd. 
Bij 25% van die controles werden afwijkingen geconstateerd.  
d. De meest voorkomende overtreding in 2016 betreft het vervoeren van dieren die niet geschikt 
zijn voor transport. Door bijvoorbeeld ziekte, verwondingen of slechte conditie, maar ook met 
name runderen die te ver zijn in de dracht om vervoerd te mogen worden. Verder komen ook 
tekortkomingen voor ten aanzien van de wijze waarop dieren vervoerd worden (zoals de 
beladingsgraad, in het bijzonder bij pluimvee), het door de vervoerder niet beschikken over de 
juiste documenten, bijvoorbeeld vervoersbewijzen, vergunningen en bewijs van vakbekwaamheid 
en overtredingen ten aanzien van de transport- en rusttijden. Met betrekking tot lange 
afstandstransporten zijn vooral de tekortkomingen ten aanzien van passende drenkvoorzieningen 
voor ongespeende kalveren opvallend. Er is door de verschillende wijze van controles en toezicht 
(100%, risicogebaseerd, at random) geen kwantitatieve rangschikking van bovenstaande 
overtredingen te maken. 
 
Vraag 52 
Kunt u aangeven hoeveel veetransporten er bij benadering, in, door en vanuit Nederland hebben 
plaatsgevonden? 
 
Antwoord  
In de periode 1 januari 2016 tot en met 15 oktober 2016 zijn voor Nederland circa 59.000 import-, 
58.000 export- en 13.000 doorvoerzendingen van levend vee geregistreerd in het Europese 
registratiesysteem TRACES, waarbij moet worden opgemerkt dat meerdere zendingen samen één 
13 
 

goed mogelijk is om een fokprogramma op te zetten voor het verkorten van staarten. Om de 
doelstelling te behalen committeerden de stamboeken zich aan evaluatiemomenten. Het volgende 
evaluatiemoment volgt in 2017. Ik zal uw Kamer het rapport van deze evaluatie toesturen. Aan de 
hand van deze evaluatie zal ik bezien of de voortgang in het fokken naar kortere staarten het 
toestaan van de ingreep nog langer rechtvaardigt. 
 
Vraag 57 
Vind er een voortgangsbewaking plaats? Zo ja, wat zijn de bevindingen? Zo nee, waarom niet en 
wilt u dit alsnog instellen? 
 
Antwoord 
Er vindt 1 maal per jaar overleg met de vertegenwoordigers van de stamboeken plaats. Verder 
verwijs ik u naar het antwoord op vraag 57. 
 
Vraag 58 
Heeft het Ministerie van Economische Zaken een taakstelling opgelegd gekregen als gevolg van de 
in de Miljoenennota 2017 genoemde ruilvoettegenvaller (TK II 2016/17, 34 550, nr. 31, vraag 2)? 
 
Antwoord 
Ik verwijs u hiervoor naar het antwoord op vraag 35. 
 
Vraag 59 
Kunt u per diercategorie (kalveren, schapen, runderen en varkens) aangeven wat de stand van 
zaken is ten aanzien van het overleg over het privaat borgen van een tweede verzamelslag voor 
genoemde diercategorieën na het afschaffen van het private kwaliteitsborgingssysteem voor het 
veetransport, wat ligt er aan voorstellen per diercategorie voor en op welke punten per 
diercategorie lukt het niet tot een goede borging te komen? 
 
Antwoord 
Alvorens ik de sectoren op basis van een kwaliteitssysteem toezichtmodaliteiten ga verlenen moet 
bewezen zijn dat de systemen werken en de borging goed is. De kalversector heeft het 
kwaliteitssysteem na een eerste kleinschalige praktijktest verbeterd en start binnenkort met een 
pilot waarmee het kwaliteitssysteem verder wordt getoetst. Zij willen als toezicht modaliteit een 
tweede verzamelslag en op twee locaties lossen vanuit één transportwagen. De schapensector 
heeft een volledig nieuw systeem opgezet. Begin 2017 wordt de pilot afgesloten. De 
toezichtmodaliteit betreft een tweede verzamelslag en de mogelijkheid van een weideperiode.  
De pilot van het kwaliteitssysteem van de rundersector is afgerond maar heeft vanwege 
problemen met de naleving, niet tot erkenning geleid. In het kader van de kwaliteitssystemen van 
transport wordt dit bekeken. De borging van de overeenkomst tussen de op stal gekeurde en de 
getransporteerde varkens, is nog een aandachtspunt. Vanuit de overheid is geconcludeerd dat 
deze borging zonder koppeling aan individuele merking nagenoeg onmogelijk is. Over de 
voortgang wordt overleg gevoerd tussen overheid en de sector. 
 
Vraag 60 
Kunt u per schapenras aangeven wat er sinds 2008 gedaan is om via fokkerij het couperen 
overbodig te maken? Zijn er meerjarige fokprogramma’s voor dit doel, is het oordeel van 
onafhankelijke deskundigen hierover ingewonnen? Zo ja, wat vinden zij er van (achten zij het plan 
reëel, hoeveel jaar vergt het te komen tot het gewenste resultaat, wordt al het redelijkerwijs 
mogelijke gedaan, etc.?), zo nee, wilt u dit alsnog inwinnen en de Kamer over hun oordeel 
informeren? 
 
Antwoord 
Op basis van het rapport van Wageningen UR uit 2009 hebben de stamboeken bij de fokkerij 
ingezet op verkorting van de staartlengte. In december 2012 heeft de Wageningen UR de stand 
van zaken van het fokprogramma voor kortere staarten bij de drie schapenrassen bekeken. 
Daaruit bleek dat er extra inspanning moest worden geleverd om de doelstelling te behalen, 
namelijk het halveren van de staartlengte voor 31 december 2027. Daarop hebben de drie 
15 
 

 
Vraag 65 
Hoeveel veehouders waren er in 2015 en 2016 die Belgisch Blauwen en Verbeterd Roodbont 
rundvee houden en hoeveel werken er in 2015 en 2016 daadwerkelijk aan het plan van aanpak 
mee? Klopt het dat een aanzienlijk deel van deze vleesveehouders niet aan het project willen 
deelnemen? 
 
Antwoord 
Er zijn ongeveer 1300 bedrijven met raszuivere vrouwelijke dieren van de rassen Belgisch Wit 
Blauw en Verbeterd Roodbont. Het plan van aanpak ‘Naar meer natuurlijke geboorten’ heeft zich 
tot nu toe vooral op de voorlopers gericht. Binnenkort gaat er vanuit de stuurgroep “Bewust 
Natuurlijk Luxe” een bericht uit naar alle houders om mee te doen en om naar de kennisdag over 
natuurlijke verlossingen bij genoemde dikbilrassen te komen. Een klein aantal bedrijven heeft al 
aangegeven niet mee te willen doen. Redenen die daarvoor worden genoemd zijn onder andere 
dat men het bedrijf gaat beëindigen of dat men te oud is om de bedrijfsvoering te willen 
aanpassen.  
 
Vraag 66 
Hoe staat het met het voornemen om wettelijk voor te schrijven dat een onbedwelmd te slachten 
dier dat niet binnen 40 seconden buiten bewustzijn is alsnog bedwelmd moet worden? 
 
Antwoord 
Zoals ik in mijn brief van 17 februari 2016 (TK 31571, nr. 27) aangegeven heb, zijn de 
maatregelen die in het convenant overeengekomen zijn, waaronder de verplichte bedwelming 40 
seconden na het onbedwelmd aansnijden indien het dier het bewustzijn nog niet verloren heeft, 
reeds opgenomen in een ontwerpwijziging van het Besluit houders van dieren. Deze ontwerp-AMvB 
is in het kader van de voorhangprocedure eerder aan u aangeboden (TK 31571, nr. 23).  
In deze brief heb ik tevens gemeld dat, mede naar aanleiding van het advies van de 
Wetenschappelijke adviescommissie (WAC), een aantal bevindingen, aanbevelingen en nadere 
afspraken aanleiding zijn tot aanpassing van de in het convenant opgenomen afspraken. Deze 
aanpassingen dienen vastgelegd te worden in een addendum, welke een onlosmakelijk onderdeel 
uit zal maken van het convenant. Het overleg met de convenantpartners over dit addendum is nog 
niet afgerond, waardoor de aanpassing van de ontwerp-AMvB nog niet kan plaatsvinden. Zodra dit 
overleg is afgerond zal ik uw Kamer informeren. 
 
Vraag 67 
Is het waar dat grotere biefstukken vanwege extra bilbespiering bij Belgisch Blauwen en Verbeterd 
Roodbont keizersneden niet kunnen rechtvaardigen? Dit, temeer daar er andere vleesveerassen en 
lijnen Belgisch Blauwen en Verbeterd roodbonten zijn die de geboorteproblemen niet kennen en 
ook prima vlees opleveren. 
 
Antwoord 
Bij ongeveer 85% van de vleesveerassen is er geen sprake van geboorteproblemen, maar bij 
genoemde twee rassen wel. Het standpunt, zoals ik verwoord heb in de beleidsbrief dierenwelzijn 
(TK 28286, nr. 651) is dat alle runderen natuurlijk moeten kunnen afkalven. In het verleden is 
door het gericht fokken van de twee genoemde rassen het bekken in veel gevallen te klein 
geworden voor natuurlijke passage van het kalf. Oorzaak ligt dus met name in de bekkenmaat en 
niet in de bespiering. 
 
Vraag 68 
Is een keizersnede een zware chirurgische ingreep die alleen bedoeld is voor noodgevallen? 
 
Antwoord 
De keizersnede is een levensreddende ingreep. Mijn beleid richt zich daarom niet tegen de inzet 
van de keizersnede, maar op het verhogen van het percentage natuurlijke geboortes. 
  
17 
 

 
Vraag 73  
Kunt u aangeven in welke levensfase het antibioticagebruik in de vleeskalverhouderij plaatsvindt? 
Klopt het dat met name in de eerste drie weken na aankomst op het vleeskalverbedrijf veel 
gekuurd moet worden tegen luchtweginfecties en diarree? 
 
Antwoord 
Jonge dieren, zoals kalveren, vleeskuikens en biggen, zijn vatbaar voor bijvoorbeeld bacteriële 
infecties. Deze jonge dieren maken diverse transitiemomenten door, wat het risico op infecties 
verhoogd. Transitiemomenten zijn bijvoorbeeld: geboorte, spenen, voerwisselingen, transport 
maar bijvoorbeeld ook ingrepen. Dit alles maakt de gezondheid van de jonge dieren kwetsbaar, 
waardoor een bacteriële infectie kan plaatsvinden en de inzet van antibiotica soms noodzakelijk is. 
In de vleeskalverhouderij speelt tevens het feit mee dat er dieren van veel verschillende bedrijven 
op één vleeskalverbedrijf samenkomen. Hierdoor komen de dieren in contact met bacteriën van 
andere bedrijven terwijl de darmflora nog volop in ontwikkeling is. Dit is mede van invloed op het 
antibioticumgebruik. 
 
74 
Bent u met ons van mening dat uit de hele gang van zaken geconcludeerd moet worden dat het 
niet verantwoord is hele jonge, nog niet gespeende kalveren over lange afstanden te exporteren 
en bent u bereid bij de Europese Commissie er op aan te dringen in de bijlage van de Europese 
transportverordening de leeftijd waarop kalveren over lange afstanden vervoerd mogen worden te 
verhogen tot de leeftijd waarop de dieren gespeend worden (8 a 12 weken)? 
 
Antwoord 
Bij transport van dieren moet worden voldaan aan de Europese transportverordening. Indien blijkt 
dat transportmiddelen niet voldoen en jonge, ongespeende dieren niet voldoende en op een juiste 
manier kunnen drinken, verleent de NVWA niet langer een exportcertificaat. Ook gaat de NVWA 
per 1 januari 2017 bij importen toezien op aanwezigheid van voorzieningen op de wagen, 
waarmee het aannemelijk is dat de kalveren gedurende het transport gedrenkt zijn. Kalveren van 
alle leeftijden moeten goed vervoerd worden. Ik ben van mening dat met bovenstaande aanpak 
een stap is gezet en derhalve zal ik niet bij de Europese Commissie aandringen op wijziging van de 
bijlage bij de transportverordening. Wel dring ik bij de Europese Commissie aan op herziening van 
de transportverordening waar het gaat om vermindering, frequentie en duur, van lange 
transporten. 
 
Vraag 75 
Vindt er nader onderzoek plaats naar het tijdens lange afstandstransporten drenken van kalveren, 
wat houdt dit onderzoek in, hoe is het georganiseerd en gefinancierd en wilt u de Kamer op de 
hoogte houden van de voortgang en de resultaten? 
 
Antwoord 
Naar aanleiding van het door de NVWA in december 2015 stopzetten van de certificering van lange 
afstandstransport van ongespeende kalveren, heb ik Wageningen UR gevraagd om in beeld te 
brengen wat de behoeften zijn van ongespeende kalveren en hoe er aan die behoeften tegemoet 
kan worden gekomen. Dit onderzoek is door het Ministerie van Economische Zaken betaald. Ik zal 
dit rapport naar uw Kamer zenden.  
 
Vraag 76 
Heeft Wageningen UR een snel onderzoek gedaan naar een tijdelijke oplossing voor het drenken 
onderweg? Zo ja, hoe was dit georganiseerd en wie heeft dit betaald, wat was hiervan het 
resultaat, wilt u dit naar de Kamer sturen en kan uit het nog steeds niet certificeren van deze 
exporten worden geconcludeerd dat Wageningen UR geen snelle, tijdelijke oplossing heeft kunnen 
vinden? 
 
Antwoord 
Het rapport van Wageningen UR bevestigt dat de dieren onderweg moeten kunnen drinken. De 
sector onderzoekt nu wat de mogelijkheden zijn om transportmiddelen aan te passen om het de 
19 
 

Vraag 82 
Kunt u aangeven wat de kalversector tot nu toe gedaan heeft en voornemens is te doen om de 
aanvoer van jonge kalveren over lange afstanden te verminderen en kunt u aangeven wat daarbij 
uw rol is? 
 
Antwoord 
Het verbeteren en verminderen van lange afstandstransporten is regelmatig door het Ministerie 
van Economische Zaken besproken met de kalversector. De kalversector heeft deze onderwerpen 
uitgewerkt in zijn ambitieagenda. Daarin staat concreet opgenomen dat in 2021, 60% van de 
lange afstandstandsporten van jonge kalveren vanaf buitenlandse verzamelcentra met 
geconditioneerd vervoer plaatsvindt. Over tien jaar vindt 100% van het langeafstandstransport 
van jonge kalveren met behulp van geconditioneerd vervoer plaats en over 15 jaar is de sector 
volledig overgestapt op geconditioneerd vervoer. Verder vermindert de sector de transporten uit 
de Baltische lidstaten en Polen met 50% vanaf 2021 (ten opzichte van 2012). Ik volg de uitvoering 
van deze ambities en blijf hierover in overleg met de kalversector.  
 
Vraag 83 
Wat heeft u gedaan om de kalversector aan te spreken op het verbeteren en verminderen van 
lange afstandstransporten en tot welke concrete acties heeft dit geleid? 
 
Antwoord 
Ik verwijs u hiervoor naar mijn antwoord op vraag 82. 
 
Vraag 84 
Is er sprake van een toe- of afname van aanvoer over lange afstanden van kalveren? 
 
Antwoord 
Van 2012 tot en met 2015 is een afname zichtbaar van het aantal kalveren dat over lange 
afstanden wordt aangevoerd: respectievelijk 345.000, 300.000, 243.000 en 205.000 importen. In 
2016 zijn in de eerste drie kwartalen 128.000 kalveren over lange afstanden aangevoerd.77 
Hoe staat het met het regelen dat vlees van onbedwelmd geslachte dieren niet vermengd mag 
worden met vlees dat afkomstig is wel bedwelmd geslachte dieren? 
 
Vraag 85 
Kunt u een overzicht geven per land van herkomst van de invoer van kalveren voor de 
kalverhouderij over de afgelopen vier jaar en over de eerste drie kwartalen van 2016? 
 
Antwoord 
In onderstaande tabel is de Nederlandse import van nuchtere kalveren naar herkomstland 
weergegeven (bron: I&R): 
 
2012 2013 2014 2015 2016 
 
week 1-39 
     
Duitsland 435.407 444.960 500.347 555.573 408.785 
Polen 115.327 77.722 39.473 28.716 25.546 
België 97.474 109.587 109.998 63.301 13.892 
Ierland 16.146 35.463 41.029 41.141 26.137 
Litouwen 45.015 47.648 45.508 27.964 12.857 
Denemarken 30.799 41.223 37.968 31.891 22.164 
Italië 13.229 11.887 4.328 2.118 0 
Luxemburg 6.264 7.128 10.046 11.549 9.433 
Slowakije 12.714 3.866 694 0 80 
Tsjechië 30.864 21.812 17.627 15.944 11.906 
Hongarije 0 250 0 0 0 
Letland 36.065 35.008 28.692 26.089 21.103 
Frankrijk 202 35 379 1.180 6 
21 
 

Deze regeling is bedoeld om de kalversector een kwaliteitsimpuls te geven waarmee ze in 2020 
concurrerend en duurzaam kan zijn. De subsidie is een stimulans voor kalverhouders voor de 
deelname aan een nieuw vrijwillig kwaliteitssysteem dat toeziet op het verbeteren van de kwaliteit 
van het kalfsvlees vanuit het oogpunt van gezondheid van mens en dier en vanuit het oogpunt van 
dierenwelzijn.  
 
Vraag 90 
Het is mogelijk aan de Maatlat Duurzame Veehouderij te voldoen en investeringsaftrek te krijgen, 
terwijl de koeien niet geweid worden, dus bent u, mede gezien de 80%-doelstelling, bereid de 
Maatlat zo aan te passen dat weidegang en het hiertoe hebben van een redelijk huiskavel verplicht 
is en een knock-out punt vormt voor het verkrijgen van een MDV-certificaat? 
 
Antwoord 
Op bedrijven waar weidegang plaatsvindt, staan dieren ongeveer 80 tot 90% van de tijd op stal. 
Daarom worden alle melkveehouderijbedrijven gestimuleerd maatregelen te nemen om o.a. het 
dierenwelzijn en de diergezondheid in de stal te verbeteren. Op dit moment wordt onderzocht of 
alleen bedrijven die onvoldoende huiskavel hebben in aanmerking kunnen komen voor de reguliere 
Maatlat Duurzame Veehouderij (MDV) zonder weidegang. Bedrijven die wel voldoende huiskavel 
hebben, maar niet weiden komen dan alleen in aanmerking voor Maatlat Duurzame Veehouderij 
als ze weidegang toe gaan passen. 
 
Vraag 91 
Kunt u voor 2015 en 2016 gedetailleerd aangeven waar de voor de kalversector bestemde gelden 
aan uitgegeven worden en hoe deze uitgaven volgens u aan systeeminnovaties en verduurzaming 
van de kalfsvleesketen bijdragen? 
 
Antwoord 
In 2015 en in 2016 zijn geen gelden uitgegeven aan systeeminnovaties en verduurzaming van de 
kalfsvleesketen. 
 
Vraag 92 
Kunt u voor 2015 en 2016 gedetailleerd aangeven waar de voor de kalversector bestemde gelden 
aan uitgegeven worden en hoe deze uitgaven volgens u aan systeeminnovaties en verduurzaming 
van de kalfsvleesketen bijdragen? 
 
Antwoord 
Ik verwijs u hiervoor naar het antwoord op vraag 91. 
 
Vraag 93 
Kunt u voor 2017 gedetailleerd en voor 2018 en 2019 globaal aangeven wat de plannen zijn voor 
besteding van de voor de kalversector bestemde gelden en hoe deze uitgaven volgens u bijdragen 
aan systeeminnovaties en verduurzaming van de kalfsvleesketen? 
 
Antwoord 
Ik verwijs u hiervoor naar het antwoord op vraag 89. 
 
Vraag 94 
Wanneer en door wie is het besluit genomen dat er geen jaarlijkse toevoegingen meer worden 
gedaan aan de begrotingsreserve Apurement, zolang het saldo boven de 90 miljoen euro is? Wat is 
de aanleiding geweest om dit besluit te nemen? 
 
Antwoord 
Het besluit om de jaarlijkse voeding aan de begrotingsreserve Apurement te stoppen, is genomen 
door de minister van Economische Zaken, mede namens de staatssecretaris van EZ. Dit besluit is 
aangekondigd in de 1e suppletoire EZ-begroting 2016 (TK 34 485 XIII, nr. 2). Het bedrag dat 
hierdoor vrijkomt, € 7,3 mln. per jaar, wordt ingezet voor de versterking van het toezicht door de 
NVWA, zoals aangekondigd in de brief van 27 mei 2017 (TK 33 835, nr. 33). Jaarlijks vindt een 
beoordeling plaats van de omvang van de begrotingsreserve Apurement in relatie tot de 
23 
 

Correctiebesluit Periode Bedrag (in €)
2015/2098/EU: Groenten en Fruit 2008-2011 50.827.755,83
2015/2098/EU: Agromilieumaatregelen 2010-2012 884.132,00
2015/2098/EU: Certificering 2011 302.411,27
2016/417/EU: Operationele Programma's Groenten en Fruit 2009-2011 7.932.738,92
2016/417/EU: Schoolfruit 2013 2.692.849,00
2016/417/EU: Debiteuren 2007 -4.703.231,78
2016/1059/EU: Randvoorwaarden 2012-2013 60.674,05
2016/EU: Hommels en Bijen 2011 198.309,72
2016/941/EU: Betaaltermijnenoverschrijding 2015 -1.300.135,07
2016/941/EU: Betaaltermijnenoverschrijding 2015 2.426.983,93
Totaal 59.322.487,87
 
 
Vraag 98  
Kunt u een overzicht geven van de rente en aflossingen voor bestaande regelingen? 
 
Antwoord 
Er is voor de EZ-begroting, onderdeel Natuur en Regio, één regeling waarbij sprake is van rente en 
aflossing. Dit betreft de regeling voor het subsidiëren van grondaankopen door particuliere 
natuurbeschermingsorganisaties (zoals provinciale landschappen en Natuurmonumenten). Tot en 
met 2010 zijn leningen aangegaan in het kader van deze regeling waarvoor rente en aflossing 
verschuldigd zijn. Rente en aflossing fluctueren per jaar door herfinanciering na afloop van een 
rentevaste periode van leningen en omdat de verschillende leningen verschillende looptijden 
hebben. In totaal gaat het om een restschuld van € 377,9 mln. Over 2015 bedroeg de aflossing  
€ 15,4 mln. en de rente € 13,3 mln. 
 
Vraag 99 
Waaruit bestaat de veterinaire gezondheidszorg in het Caribisch gebied? Welke kosten zijn 
hiermee gemoeid? Het Diergezondheidsfonds is niet van toepassing op veehouders (en hun dieren) 
in het Caribisch gebied. Is het nodig om voor dit gebied een apart Diergezondheidsfonds op te 
richten zo nee, waarom niet? 
 
Antwoord 
De landen Aruba, Curaçao en Sint Maarten zijn ten volle verantwoordelijk voor de veterinaire 
gezondheidszorg. Dit onderwerp is niet in het Statuut als koninkrijksaangelegenheid benoemd. 
Wat betreft de drie openbare lichamen Bonaire , Saba en St. Eustatius is de minister van 
Economische Zaken verantwoordelijk voor de veterinaire wetgeving op de eilanden en, als 
bevoegd gezag, deels ook voor de uitvoering en handhaving daarvan. De veterinaire 
gezondheidszorg op de eilanden omvat de keuring van slachtvee door dierenartsen en inspecteurs 
in de slachthuizen op Bonaire en St. Eustatius. Deze zijn eigendom van en worden gerund door de 
plaatselijke overheid, de Dienst Landbouw, Veeteelt en Visserij.  
Er zijn de afgelopen decennia geen uitbraken van besmettelijke dierziekten gemeld. Er zijn ook 
geen substantiële handelsstromen van dieren of levende producten. Gelet hierop en het geringe 
aantal dieren en veehouderijen op de eilanden is er vooralsnog geen reden om een fonds op te 
richten om de kosten van een uitbraak gezamenlijk te dragen zodat individuele bedrijven 
gecompenseerd kunnen worden bij een uitbraak.  
 
Vraag 100 
Welke beleidsmatige doelstellingen heeft het kabinet om de agribusiness te laten floreren? Welke 
beleidsmatige doelstellingen liggen er om de exportpositie verder te vergroten? 
 
Antwoord 
Binnen het Topsectorenbeleid van het kabinet wordt de Nederlandse agribusiness zowel nationaal 
als internationaal vertegenwoordigd door de Topsectoren Agri&Food en Tuinbouw & 
Uitgangsmaterialen. Het beleid van de topsectoren is er op gericht om in goede samenwerking 
tussen overheden, bedrijfsleven en kennisinstellingen de ontwikkeling van nieuwe kennis in 
innovaties te stimuleren om zowel in te spelen op maatschappelijke uitdagingen als economische 
25 
 

In paragraaf 4.1 wordt op diverse deelonderwerpen, die gericht zijn op een duurzame en 
economische gezonde agrovoedselketen, de stand van zaken toegelicht en aangegeven welke 
nieuwe acties zullen plaatsvinden. 
Hoe duurzaam de agrosector op dit moment is, is niet eenduidig te beantwoorden. Het begrip 
duurzaamheid bevat verschillende dimensies, waaronder landbouw en voedsel, natuur, energie en 
klimaat en dierenwelzijn, waaraan in mijn beleid aandacht wordt besteed.  
Deze dimensies zijn terug te zien in de ‘Balans van de Leefomgeving’ van het Planbureau voor de 
Leefomgeving (PBL). Uit dit rapport blijkt dat op een aantal subthema’s zoals het terugdringen van 
de ammoniakemissies, er door de agrosector goede vorderingen worden gemaakt. Op andere 
thema’s is extra inzet noodzakelijk. Ook de Monitor Duurzame Landbouw geeft een overzicht van 
deze dimensies van duurzame landbouw. De OECD heeft aangekondigd in 2017 het rapport 
“Compendium of agri-environmental Indicators” te presenteren. Dit rapport biedt een 
internationaal vergelijkend overzicht over hoe landen op verschillende milieuindicatoren scoren.  
 
Vraag 104  
Wat wordt bedoeld met een voedselsysteem? Op welke manier wil de regering de 
volksgezondheidsrisico's terug dringen? 
 
Antwoord  
Een voedselsysteem is het samenhangend geheel van organisaties en personen die betrokken zijn 
bij het produceren, verhandelen of consumeren van voedsel. In de kabinetsreactie op het WRR-
rapport (TK 31531, nr. 156) is weergegeven op welke wijze de volksgezondheidsrisico’s worden 
teruggebracht. Dit gebeurt onder andere via de aanpak van antibioticaresistentie, de verbetering 
van productsamenstelling (minder verzadigd vet, minder suikers en minder zout) om tot een 
gezonder aanbod te komen, en het verbeteren van de informatievoorziening aan de consumenten 
zodat consumenten een gezonde keuze kunnen maken. Daarnaast wordt budget besteed aan 
onderzoek en innovatie op het terrein van gezondheid en voedselveiligheidsthema’s, via het 
topsectorenbeleid en direct aan het RIVM en DLO-WUR. Tenslotte ziet de NVWA toe op de naleving 
van de regelgeving op het terrein van voedselveiligheid en etikettering . 
 
Vraag 105 
Welke budgettaire gevolgen heeft het later dan 1 januari 2017 invoeren van fosfaatrechten? 
 
Antwoord  
In de Memorie van Toelichting bij het wetsvoorstel tot invoering van een stelsel van fosfaatrechten 
voor melkvee staat in hoofdstuk 6 een inschatting van de kosten voor de uitvoering en handhaving 
(TK 34 532, nr. 3). Er wordt daarbij onderscheid gemaakt tussen eenmalige kosten en structurele 
kosten. Het later dan 1 januari 2017 invoeren van de fosfaatrechten heeft geen gevolgen voor de 
eenmalige kosten, maar wel voor de structurele kosten per jaar. Deze verschuiven een jaar naar 
achteren, namelijk naar 2019 in plaats van 2018. 
 
Vraag 106 
Welke hulp heeft de overheid geboden om de sector te verduurzamen? Wat is het verschil tussen 
regels stellen en hulp? Kunt u een overzicht geven van de verschillende regels die ingevoerd zijn 
om de sector te verduurzamen? 
 
Antwoord 
Het initiatief voor de verduurzaming ligt primair bij de markt en de veehouderijketens. Het is aan 
de sector om te werken aan een markt- en ketengestuurde verduurzaming. De overheid stimuleert 
innovatie en investeringen in duurzame maatregelen. De overheid stelt minimumeisen via wet- en 
regelgeving en ziet daar op toe. Regels die de transitie naar een duurzame veehouderij 
ondersteunen zijn onder andere het stringente antibioticumbeleid, aanscherping van het beleid 
met betrekking tot fysieke ingrepen bij dieren, beleid gericht op het bereiken van een duurzaam 
evenwicht op de Nederlandse mestmarkt en het verder terugdringen van mineralenverliezen. In 
het kader van het natuurbeleid is met het inwerkingtreden van de Programmatische Aanpak 
Stikstof in juli 2015 het ammoniakreductiebeleid voor de veehouderij gefaseerd aangescherpt. 
Daarnaast zijn er voor de pluimveehouderij wettelijke normen van kracht geworden voor de 
emissies van fijnstof voor nieuwe stallen.  
27 
 

gevaar komen.’ Bij een reductie van 20% van het aantal melkkoeien in Nederland verandert er 
meer dan alleen het aantal melkkoeien alleen. Ook aantallen jongvee, rantsoenen en 
mestverdelingen zullen veranderen en deze veranderingen hebben effecten op de berekeningen 
genoemd in de vraag. Het is mede daarom niet aan te geven of het NEC-plafond voor ammoniak 
gehaald wordt. Dit is ook afhankelijk van ontwikkelingen in andere sectoren.  
 
Vraag 110 
Wat wordt de rol van de eigen verantwoordelijkheid bij de insteek dat het voedselsysteem moet 
helpen om de volksgezondheid te versterken en de maatschappelijke kosten die daarmee gepaard 
gaan te verminderen? 
 
Antwoord  
De producent is verantwoordelijk voor de veiligheid en kwaliteit van de producten die op de markt 
worden gebracht, en voor deugdelijke etikettering. De NVWA ziet hier op toe.  
Het kabinet streeft er naar dat meer gezond en duurzaam voedsel op de markt beschikbaar komt 
en dat de consument gestimuleerd wordt deze keuze gemakkelijker te maken; ‘de gezonde en 
duurzame keuze is de gemakkelijke keuze’. Het kabinet wil echter niet tornen aan de eigen 
verantwoordelijkheid van de consument om te bepalen of hij gezond en duurzaam eet. 
 
Vraag 111 
Hoeveel (ambtelijk en inhuur) capaciteit en hoeveel financiële middelen zijn ingezet voor de 
CITES-regelgeving, zowel in de voorbereiding in Brussel als voor de vertaling van de EU-
verordening in Nederland? 
  
Antwoord 
Binnen het Ministerie van Economische Zaken en RVO.nl is in totaal 8 fte beschikbaar voor de 
uitvoering van CITES. Het gaat om beleidsondersteuning, vergunningverlening door RVO en 
secretariële ondersteuning van de CITES Wetenschappelijke Autoriteit. Het budget voor de CITES 
Wetenschappelijke Autoriteit bedraagt in 2016 €106.000,- waaruit ook de vergoedingen voor de 
geconsulteerde wetenschappers betaald worden. Voor de kosten van de handhaving verwijs ik u 
naar mijn antwoord op vraag 11. 
 
Vraag 112  
Welke maatregelen en daarmee mogelijkheden zijn geschapen in de agro op het thema circulaire 
economie? 
 
Antwoord 
In het rijksbrede programma Circulaire economie (TK 32852, nr. 33) dat op 14 september jl. naar 
uw Kamer is gestuurd is ‘biomassa en voedsel’ één van de prioriteiten. Voor de agrosector zijn 
acties in gang gezet gericht op de verduurzaming van handelsketens, het beter benutten van 
(alternatieve) eiwitten en het optimaal benutten van biomassa en voedsel door duurzame 
consumptie, vermindering van voedselverspilling en het benutten van reststromen. Daarnaast is 
het sluiten van kringlopen van organische stof en nutriënten een belangrijk actiepunt.  
Het stimuleren van het gebruik van biomassa in de chemische sector biedt kansen voor de 
agrosector en wordt gestimuleerd via de betrokken topsectoren. Zo start NWO dit jaar, op verzoek 
van de topsectoren Agri&Food en Tuinbouw & Uitgangsmaterialen, met een programma waarin 
consortia van onderzoekers en private partijen onderzoek kunnen doen naar het sluiten van 
kringlopen op het terrein van water, agrarische productie, energie en biodiversiteit. In het 
toegepaste onderzoek van de beide topsectoren wordt onderzoek uitgevoerd naar diverse aspecten 
van circulaire economie zoals de ontwikkeling van nieuwe plantaardige eiwitten, energiebesparing 
bij voedselverwerking, recirculatie van water en mineralen op bedrijfsniveau, verminderen van 
voedselverspilling en bioraffinage.  
 
Vraag 113 
Hoeveel incidenten hebben er op het gebied van voedsel plaatsgevonden in 2016? Kan dit een 
overzicht zijn naar impact en omvang? 
  
29 
 

aan het helpen realiseren van gezamenlijk vast te stellen strategische doelen gericht op 
prioriteitslanden, topsectoren en mondiale maatschappelijke uitdagingen. 
De door de publiek-private Dutch Trade & Investment Board ingestelde Stuurgroep Handels– en 
Investeringsbevordering zal begin 2017 een advies uitbrengen over de besteding. 
 
Vraag 118 
Kunt u toelichten of verduidelijken of de extra middelen van 10 miljoen euro structureel worden 
ingezet voor het behouden van landbouwraden? Zo nee, waarom dan wel? 
 
Antwoord 
Ik verwijs u hiervoor naar het antwoord op vraag 117. 
 
Vraag 119 
Kunt u toelichten of de extra middelen voor handelsmissies ingezet gaan worden voor bepaalde 
sectoren? Zo ja, welke? 
 
Antwoord  
Ik verwijs u hiervoor naar het antwoord op vraag 117. 
 
Vraag 120 
Bent u bereid om de extra middelen van 10 miljoen euro ook in te zetten voor de ondersteuning 
van de export van Nederlandse agrarische producten als compenserende maatregel op de 
Russische boycot en de crisis in de varkenshouderij en melkveehouderij? Zo nee, waarom niet? 
 
Antwoord  
Ik verwijs u hiervoor naar het antwoord op 117. 
 
Vraag 121 
Kan er een overzicht gepresenteerd worden met een overzicht van landen waar handelsmissies 
zijn geweest, waar ze nog naar toe gaan en welke marktbelemmeringen nog moeten worden 
weggenomen? 
 
Antwoord 
Hierbij treft u het overzicht 2015/2016 van uitgaande missies aan welke geheel dan wel 
gedeeltelijk zijn gewijd aan de topsectoren Agri & Food en Tuinbouw & Uitgangsmaterialen. 
De Nederlandse inzet is structureel gericht op behoud en versterking van de markt– en 
exportpositie van de Nederlandse agrosectoren en daar waar nodig het wegnemen van 
marktbelemmeringen. Veterinaire en fytosanitaire overwegingen liggen vaak ten grondslag aan 
marktbelemmeringen. Naast uitgaande handelsmissies ontvangt Nederland regelmatig algemene 
of vaktechnische missies uit het buitenland. Daarnaast wordt gewerkt aan betere toegang tot 
nieuwe markten door een meer structurele en strategische aanpak van veterinaire en fytosanitaire 
handelsbelemmeringen. In het verleden is toegang voor paprika’s in China, appels in Vietnam en 
peren naar Brazilië bewerkstelligd. Ook in de toekomst zal de Nederlandse regering zich waar 
mogelijk en waar deze behoefte bestaat inzetten om de toegang voor Nederlandse producten te 
realiseren. Voor mijn visie op de ontwikkeling en bevordering van de export vanuit de Nederlandse 
agrosectoren verwijs ik uw Kamer naar mijn brief “Toekomstbestendige Agrofood Export” ( TK 
33625, nr. 227), welke op 23 september jl. aan uw Kamer is toegezonden. 
 
 Datum Missieleiding 
Missies 2015 
Marokko/Tunesië/Alge2ri t/m 5 februari 2015 Min. BHOS 
je 
China  24 t/m27 maart 2015  MP  
Abu Dhabi, Dubai, 29 maart t/m 1 april 2015 Min. BHOS  
Oman 
Georgië 7 t/m 9 april 2015 BZ /DGBEB  
31 
 

 
Niet juridisch verplicht (Bedragen in € x 1.000) 2017 
Verbeteren dierenwelzijn gezelschapsdieren 291 
Dierproeven (opdrachten) 372 
In beslag genomen goederen 0 
Opdrachten 
Diergezondheid en 
Projecten dierenwelzijn landbouwhuisdieren 431 
dierenwelzijn 
Preventieve diergezondheid 132 
Monitoring,early warning & bewaking veterinaire veiligheid 0 
Crisisorg&management 356 
Het betreft een momentopname, gezien het feit dat gedurende het jaar steeds meer verplichtingen 
worden aangegaan. Deze tabel is nieuw in de begroting. Derhalve kan niet beantwoord worden 
hoe dit bedrag zich verhoudt tot de niet juridisch verplichte bedragen van afgelopen vijf jaar. 
 
Vraag 124 
Welke activiteiten worden ondernomen op basis van deze niet-juridische verplichte uitgave voor de 
voedselagenda? 
 
Antwoord  
U wordt hierover voorafgaand aan de begrotingsbehandeling, onderdeel landbouw en natuur, 
geïnformeerd in een brief over de voortgang van de Voedselagenda. 
 
Vraag 125 
Op welke wijze wordt het beschikbare budget voor Natuurvisie in 2017 en 2018 besteed? 
 
Antwoord 
Er is geen budget onder de titel “Natuurvisie” gealloceerd in de begroting. De budgetten worden in 
lijn met de Rijksnatuurvisie ingezet voor natuur en biodiversiteit op land, natuur en biodiversiteit 
grote wateren, vermaatschappelijking natuur en biodiversiteit en internationale samenwerking. 
 
Vraag 126 
Wat is uw inzet en budget om het welzijn van de dieren op de BES-eilanden te bevorderen? 
 
Antwoord 
Voor Caribisch Nederland is voor 2017 een budget beschikbaar van € 150.000,- voor het uitvoeren 
van agroprojecten. Vanuit Caribisch Nederland kunnen verzoeken worden gedaan om projecten 
ten behoeve van het welzijn van dieren uit dit budget te financieren. In 2016 zijn op deze manier 
twee projecten gefinancierd die gericht zijn op informatieverstrekking en bewustwording ten 
aanzien van het welzijn van dieren. Deze projecten lopen door in 2017. 
 
Vraag 127 
Wat is uw inzet en budget om de natuur op de BES-eilanden te beschermen? 
 
Antwoord 
Het natuurbeleidsplan Caribisch Nederland is de leidraad voor het natuurbeleid zoals vastgelegd in 
de wet grondslagen BES natuurbeheer. Hierin zijn doelen, taken en middelen vastgelegd voor de 
periode 2013-2017. In 2017 zal een nieuw natuurbeleidsplan opgesteld worden voor de periode 
2018-2022. Het beschikbare budget vanuit het Ministerie van Economische Zaken ter 
ondersteuning van realisatie van dit beleidsplan bestaat uit beleidsondersteunend onderzoek (€ 
0,45 mln. in 2016), € 0,49 mln. voor ondersteunende maatregelen en wettelijke taken (gedeeld 
met het beleidsveld visserij) en over de periode 2013-2017, eenmalig € 7,5 mln. voor het inhalen 
van achterstallig onderhoud natuur, vastgelegd in de bijzondere uitkering natuur Caribisch 
Nederland. Daarnaast zijn bij de openbare lichamen middelen beschikbaar in het kader van de 
vrije uitkering. 
 
Vraag 128 
33 
 

Vraag 130 
Waarom wordt er een apart omschakelkrediet voor transitie van de bedrijfsvoering van een 
gangbaar naar biologisch gecertificeerd agrarisch productiebedrijf specifiek onder de 
borgstellingsregeling mogelijk gemaakt? Is dit een stimuleringsmaatregel en zo ja, wat zijn de 
overwegingen? Gaat dit ten koste van andere uitgaven? Wordt het omschakelkrediet ten volle 
benut en ten koste waarvan gaat dit? Welke andere zaken worden uit de borgstellingsregeling 
mogelijk gemaakt? 
 
Antwoord  
De borgstellingsmogelijkheid voor omschakelkapitaal is in overleg met de biologische sector en de 
banken ontwikkeld, omdat ze een belangrijke drempel voor omschakeling voor ondernemers kan 
verlagen. Ik verwijs u naar mijn brief daarover van 2 juni 2016 (TK 29842, nr. 39). De borgstelling 
kan binnen de borgstellingsruimte voor de Borgstelling MKB-landbouwkredieten verleend worden. 
Die ruimte is de afgelopen jaren steeds voldoende geweest om alle aanvragen die voldoen aan de 
regeling te kunnen toekennen. De borgstelling biedt vanaf 1 januari 2017 een basisborgstelling 
voor leningen tot € 1,2 mln. Voor verduurzamingsinvesteringen, zoals Maatlat Duurzame 
Veehouderij stallen en Groenlabelkassen, en voor landbouwinnovaties kan borgstelling tot € 2,5 
mln. gegeven worden. Starters en overnemers van primaire landbouwbedrijven worden 
gefaciliteerd met een lagere provisie (1% i.p.v. 3% eenmalig) 
  
Vraag 131 
In hoeverre komt de Borgstelling MKB Landbouwkredieten (BL) tegemoet aan de behoeften van de 
biologische sector en is er met hen overlegd over de inrichting? Zo nee, gaat dit alsnog gebeuren? 
 
Antwoord 
Ik verwijs u hiervoor naar het antwoord op vraag 130. 
 
Vraag 132 
Valt een bedrijf dat om wil schakelen naar biologische landbouw onder de BL basis, BL 
starters/overnemers of BL plus? Geldt dat laatste ook voor de biologische sector slechts voor 
Kassen en Stallen, of is dit breder toepasbaar? 
 
Antwoord 
Omschakelkrediet voor een onderneming die gaat omschakelen van gangbaar naar biologisch kan 
onderdeel zijn van een uitgebreider bedrijfskrediet. In de praktijk zullen de meeste leningen 
hiervoor onder de basisborgstelling verstrekt worden. Indien echter een nieuwe MDV-stal of 
Groenlabelkas deel zou uitmaken van de investering waarvoor een borgstellingskrediet wordt 
verleend, kan het ook onder de BL-plus met een borgstelling tot €2,5 mln. vallen. Een starter of 
overnemer kan een borgstelling voor omschakelkapitaal tegen de voor hen verlaagde provisie 
verstrekt worden. Alle modaliteiten van de borgstelling gelden dus ook voor biologische 
ondernemers. 
 
Vraag 133 
Kunt u toelichten of het niet contradictoir is dat aan de ene kant er al weinig gebruik van de 
garantieregeling landbouw gebruik wordt gemaakt en dat nu ook nog eens het percentage 
waarvoor het Rijk garant staat wordt verlaagd? 
 
Antwoord 
Het verlagen van het borgstellingspercentage is een uitvloeisel van het met uw Kamer afgesproken 
beleid van het Garantiekader (TK 33750, nr. 13). Het gebruik van de borgstelling voor de land- en 
tuinbouw is direct gecorreleerd aan de economische vooruitzichten. In de jaren dat veel 
geïnvesteerd werd en dus veel kredieten in deze sector werden verstrekt, waren de vooruitzichten 
goed en is ook veel gebruik gemaakt van de borgstelling en omgekeerd. Banken verstrekken 
immers alleen kredieten voor goede investeringsplannen. Als deze kredieten vanwege 
zekerhedentekort niet verstrekt kunnen worden verlaagt de borgstelling die drempel voor 
ondernemers. Bij dit lagere borgstellingspercentage nemen de banken een groter risico.  
  
35 
 

governancestructuur en onderzoeksinvesteringscategorieën van het Toekomstfonds. In de brief 
van 16 september 2014 aan uw Kamer over het Toekomstfonds staat toegelicht dat dit onderzoek 
in 2017 wordt uitgevoerd (TK 34000 XIII, nr. 5). 
 
Vraag 138 
Worden er voorbereidingen in gang gezet om conform het advies van de Studiegroep Duurzame 
Groei een ‘Toekomstfonds+’ te vormen, zodat hieruit geïnvesteerd kan worden in 
maatschappelijke doelen zoals proefdiervrije innovatie? 
 
Antwoord 
Ik verwijs u hiervoor naar het antwoord op vraag 137. 
 
Vraag 139 
Speelt de Nederlandse biotechnologiesector een rol in het versterken van de innovatieve kracht 
van Nederland? Welke uitgaven zijn hiervoor beschikbaar? 
 
Antwoord 
De topsector Tuinbouw & Uitgangsmaterialen ondersteunt de veredeling en productie van zaden en 
jonge planten voor land- en tuinbouw, in de topsector Agri&Food wordt de fokkerij van 
landbouwhuisdieren ondersteund. In deze sectoren worden de ontwikkelingen op het gebied van 
biotechnologie gevolgd en toegepast. Daarmee handhaaft en versterkt zij, door voortdurende 
innovatie, de internationale positie op de wereldmarkt. Daarnaast vindt onderzoek op het terrein 
van biotechnologie plaats met betrekking tot de biobased economy. Via het topsectorenbeleid 
ondersteunt het Ministerie van Economische Zaken deze ontwikkelingen op het gebied van 
veredeling, fokkerij en biobased economy. In 2017 is hiervoor ruim € 10 mln. beschikbaar. 
 
Vraag 140 
Wat zijn de voorwaarden en de planning voor de tweede tender van de regeling 
Toekomstfondskrediet voor Onderzoeksfaciliteiten (TOF)? 
 
Antwoord 
De regeling Toekomstfondskrediet voor Onderzoeksfaciliteiten (TOF) zal op 2 januari 2017 worden 
opengesteld en op woensdag 29 maart 2017 sluiten. Het budget bedraagt € 20 mln. en de 
voorwaarden zijn gelijk aan de eerste tender TOF zoals gepubliceerd in de Staatscourant op 1 juli 
2015 (nr. 18096). 
 
Vraag 141 
Als we de Parijs-doelstellingen voor niet-ETS sectoren vertalen naar de melkveehouderij, hoeveel 
minder broeikasgassen moet de melkveehouderij in 2030 uitstoten en hoe verhoudt zich dit tot de 
NEC richtlijn voor ammoniak en de doelen voor schoon grond- en oppervlaktewater, en hoe bent u 
van plan om dat doel ook te realiseren? 
 
Antwoord 
De Europese Unie heeft haar klimaatambitie in aanloop naar de Parijse klimaatconferentie 
geformuleerd als ‘ten minste 40% reductie’ van broeikasgassen in 2030 op EU grondgebied ten 
opzichte van 1990. De Europese Commissie heeft hiertoe wetgevingsvoorstellen opgesteld, waarin 
een doorvertaling wordt gemaakt van deze ambitie naar het individuele niveau van de lidstaten. 
Eén van de verplichtingen uit deze voorstellen is dat lidstaten voor 2019 met een nationaal 
klimaatplan moeten komen. In het voorstel van de Europese Commissie is een emissiereductie van 
36% (in 2030, t.o.v. 2005) voor de Nederlandse niet-ETS sectoren, waaronder 
broeikasgasemissies uit de landbouw, voorzien. Er is nog geen aanzet gegeven voor een nationale 
doorvertaling naar de niet-ETS sectoren, mede omdat de nationale kosten voor de 36% 
doelstelling nog niet bekend zijn en de EU-wetgevingsvoorstellen nog niet vastgesteld zijn. Ik kan 
dus op dit moment geen uitspraak doen over de relatie tussen de klimaatdoelstellingen voor de 
melkveehouderij en de NEC-richtlijn voor ammoniak. 
  
37 
 

 
Antwoord 
Ik verwijs u hiervoor naar mijn antwoord op vraag 59. 
 
Vraag 148 
Wat is de stand van zaken met betrekking tot het wetsvoorstel dieraantallen en volksgezondheid? 
 
Antwoord  
Ik verwijs u hiervoor naar mijn antwoord op vraag 31. 
 
Vraag 149 
Biedt het onderzoek Veehouderij en Gezondheid Omwonenden, waarvan de onderzoekers zelf 
aangeven dat er nog nader onderzoek nodig is naar de werkelijke relatie tussen veehouderij en 
gezondheid, te weinig aanknopingspunten om de Wet Dieraantallen in te voeren? Wat wordt het 
vervolg nu blijkt dat er geen duidelijk relatie is? 
 
Antwoord 
Ik verwijs u hiervoor naar mijn antwoord op vraag 31. 
 
Vraag 150 
Wat is de stand van zaken voor wat betreft de benutting van de bestaande innovatieregelingen 
voor de visserij? 
 
Antwoord 
Vanuit het Europees Fonds voor Maritieme Zaken en Visserij (EFMZV) zijn drie innovatieregelingen 
opengesteld. In de regeling Innovatie Aanlandplicht worden vier projecten gesubsidieerd voor een 
bedrag van in totaal € 2,2 mln. De regeling Innovatie Rendementsverbetering heeft geen 
goedgekeurde projecten opgeleverd en de regeling Innovatie Aquacultuur wordt momenteel nog 
beoordeeld, maar ook daar is sprake van onderuitputting. Besloten is om de laatste twee 
regelingen halverwege 2017 opnieuw open te stellen met een lager drempelbedrag. Daarnaast 
worden ook andere maatregelen genomen om een betere benutting te krijgen van het EFMZV. 
 
Vraag 151 
Kunt u toelichten in hoeverre de herziening van het Meerjarig Financieel Kader en de regels voor 
de EU-begroting naar verwachting gevolgen hebben voor de Europese geldstromen op het terrein 
van landbouw en visserij? 
 
Antwoord 
Ik verwijs u hiervoor naar het antwoord op vraag 32. 
 
Vraag 152 
Hoe wordt de inzet op het toelaten van nieuwe veredelingstechnieken zodat onder meer nieuwe 
technieken die in Nederland zijn ontwikkeld ook door Nederlandse bedrijven kunnen worden 
toegepast? 
 
Antwoord  
Nederland dringt er bij de Europese Commissie op aan om op korte termijn met duidelijkheid te 
komen over de vraag in hoeverre producten van nieuwe veredelingstechnieken vallen onder de 
Europese regelgeving omtrent genetisch gemodificeerde organismen. Nederland pleit voor 
vrijstelling van producten van nieuwe technieken als deze net zo veilig zijn als producten van 
conventionele veredeling.  
 
Vraag 153 
Kunt u toelichten wat het meerjarig budget is voor de voedselagenda en hoe dit wordt bekostigd? 
Worden hiervoor andere uitgaven op artikel 6 verlaagd? 
  
39 
 

  
Waarvan belangrijkste diersoorten:  
 
Leghennen 47.684.421 
 
Vleeskuikens 49.107.172 
 
 
Bron: CBS Statline.  
NB. Het betreft hier alleen de belangrijkste categorieën; de totale tellen derhalve niet bij elkaar op. 
 
Vraag 157  
Hoeveel kilogram soja wordt momenteel gemiddeld in Nederland verbouwd en hoeveel soja 
importeert Nederland voor eigen gebruik? 
 
Antwoord 
In Nederland wordt zo’n 500.000 ton soja voor eigen gebruik geïmporteerd. Nationaal wordt zo’n 
500 ton soja geproduceerd, dit komt overeen met ongeveer 0,1% van het eigen gebruik. De Green 
Deal Soja in Nederland die begin september 2016 is ondertekend, heeft tot doel om tot een 
productie van 35.000 ton (10.000 ha) soja te komen, wat overeen komt met 7% eigen gebruik.  
 
Vraag 158 
Kunt u een stand van zaken en een krachtenveldanalyse geven over de lopende onderhandelingen 
over de vereenvoudiging van de vergroening? 
 
Antwoord 
Voor de stand van zaken en een krachtenveldanalyse over de lopende onderhandelingen verwijs ik 
naar het verslag van de Landbouw- en Visserijraad van 10 oktober 2016 (TK 21 501-32, nr. 946). 
Vervolgens heeft de Europese Commissie op 21 oktober jl. een overeenkomstig de toezegging in 
de Landbouw- en Visserijraad aangepast voorstel voor een gedelegeerde handeling voorgelegd aan 
de Expertgroep directe betalingen. In deze vergadering bleek dat een ruime meerderheid van de 
lidstaten het aangepaste voorstel steunt. De volgende stap is dat de gedelegeerde handeling door 
de Europese Commissie wordt vastgesteld. Daarna hebben de Raad en het Europees Parlement 2 
maanden om het voorstel van de Europese Commissie al dan niet te verwerpen. 
 
Vraag 159 
Hoeveel boeren, in percentage van totaal, heeft voor de vergoeding van vanggewassen uit de lijst 
van Ecological Focus Area's in het vergroeningsdeel in pijler 1 gekozen? 
 
Antwoord 
Uit de aangevraagde gegevens 2016 komt het volgende beeld naar voren. Ca. 11.000 boeren 
hebben een verplichting tot het aanleggen van ecologisch aandachtsgebied. Daarvan heeft ca. 
87% een vanggewas ingezet voor Ecologische Aandachtsgebieden (EA), al dan niet in combinatie 
met andere EA-onderdelen. 
 
Vraag 160 
Waar op de begroting vinden we de zogenaamde ‘nationale enveloppe’ ter waarde van 22,9 
miljoen euro en aan welke maatregelen wordt dit geld besteed? 
 
Antwoord 
De EU financiert het budget voor de nationale enveloppe en daarom is dit bedrag niet terug te 
vinden in de EZ-begroting. Voor het overige antwoord op deze vraag verwijs ik naar het antwoord 
op vraag 37. 
 
Vraag 161 
Waarom is de motie van het lid Grashoff ( TK 27 858, nr. 350) die vraagt om een gebruiksverbod 
van het middel imidacloprid in de glastuinbouw, niet uitgevoerd? 
 
Antwoord  
De aangehaalde motie Grashoff (TK 27858 nr. 350) verzoekt de regering per algemene maatregel 
van bestuur een gebruiksverbod van imidacloprid in de gehele glastuinbouw in te stellen en deze 
41 
 

combineren. Inmiddels hebben diverse provincies aangegeven om actief te willen deelnemen 
aan het Convenant Weidegang.  
 
Vraag 164 
Kunt u toelichten of en waarom naast de btw-landbouwregeling, waarvan het kabinet heeft beslist 
deze per 1 januari 2018 af te schaffen, de veehandelsregeling wordt afgeschaft? 
 
Antwoord  
Veehandelaren zijn ondernemers die vee kopen en verkopen. De dieren zijn door de 
veehandelaren niet in de hoedanigheid van landbouwer voortgebracht of geteeld. Dit betekent dat 
de btw-landbouwregeling in beginsel niet van toepassing is op veehandelaren en veehandelaren 
daarom op de normale wijze in de btw-heffing zouden moeten worden betrokken. De 
staatssecretaris van Financiën heeft indertijd goedgekeurd dat onder bepaalde voorwaarden de 
btw-landbouwregeling ook voor veehandelaren kan worden toegepast, de zogenoemde 
veehandelsregeling. Omdat de btw- landbouwregeling per 1 januari 2018 wordt afgeschaft zal 
deze goedkeuring per dezelfde datum worden ingetrokken.  
 
Vraag 165 
Kunt u aangeven hoe u de middelen die voorheen werden besteed aan de btw-landbouwregeling 
per 1 januari 2018 gaan worden besteed? Gaan deze geïnvesteerd worden in de landbouw? 
 
Antwoord 
De middelen van de btw-landbouwregeling zijn ingezet om een deel van het EZ-aandeel in de 
ruilvoetproblematiek in te vullen en zijn daarom niet meer voor andere doeleinden beschikbaar. 
Ik verwijs u hiervoor ook naar de antwoorden op vraag 35 en 62.  
 
Vraag 166 
Kunt u toelichten waarom in de Nota naar aanleiding van het verslag van de wijziging van enkele 
belastingwetten en enige andere wetten (Belastingplan 2017) (TK 34552, nr. 14) staat dat op 
basis van het Beleidsonderzoek Agro de btw-landbouwregeling wordt geschrapt, terwijl het kabinet 
naar aanleiding van dit interdepartementaal onderzoek eerder concludeerde dat "Het kabinet ziet 
op dit moment geen draagvlak de fiscale landbouwregelingen te wijzigen" (TK 30991, nr. 25, p. 
7)? Op basis waarvan en waarom wordt er nu een andere conclusie getrokken op basis van 
hetzelfde onderzoek? 
 
Antwoord 
Naar het oordeel van de IBO-werkgroep draagt de btw-landbouwregeling in mindere mate bij aan 
de beleidsdoelstellingen zoals die zijn genoemd in de begroting bij artikel 16 (met ingang van 2017 
artikel 6). Het kabinet zag, ten tijde van de kabinetsreactie op IBO Agro (TK 30991, nr. 25) geen 
draagvlak om deze regeling te wijzigen. Dit laat onverlet dat het kabinet zich doorlopend beraadt 
over de inzet van het instrumentarium. Wanneer problematiek moet worden opgelost, wordt een 
gedeelte van het instrumentarium opnieuw in overweging genomen en op nut en noodzaak 
beoordeeld. Omdat, zoals gezegd, deze regeling in mindere mate bijdraagt aan de 
beleidsdoelstellingen heeft het kabinet besloten om deze regeling per 1 januari 2018 af te schaffen 
om een deel van het EZ-aandeel in de ruilvoetproblematiek in te vullen. De regeling is destijds 
ingevoerd omdat landbouwers over het algemeen geen boekhouding bij hielden. Dat is anno 2018 
naar verwachting nauwelijks meer relevant. Een deel van de ondernemers zal ook gebruik kunnen 
maken van de fiscale kleine ondernemingsregeling (KOR) in de btw. 
 
Vraag 167 
Waarom ziet de regering nu wel draagvlak voor afschaffing van de btw-landbouwregeling en in de 
brief over het Interdepartementaal Beleidsonderzoek Agro-, visserij-, en voedselketens (TK 30991, 
nr. 25) nog niet? 
 
Antwoord 
Ik verwijs u hiervoor naar het antwoord op vraag 166. 
  
43 
 

- agrariërs reeds om diverse andere redenen een administratie voeren;  
- en sprake is van het gebruik van een alternatieve fiscale kleine ondernemingsregeling (KOR) 
waarmee door kleinere bedrijven een ontheffing kan worden gekregen van de administratieve btw-
verplichtingen. 
De schattingen van de toename van administratieve lasten en de besparing van uitvoeringskosten 
bij de Belastingdienst als gevolg van de afschaffing worden volgend jaar door het Ministerie van 
Financiën berekend ten behoeve van het Belastingplan 2018. 
 
Vraag 173  
Welke acties gaat u ondernemen naar aanleiding van het advies van de SER over de 
verduurzaming van de veehouderij? 
 
Antwoord  
Mijn reactie op het advies van de SER ‘Versnelling duurzame veehouderij’ stuur ik uw Kamer op 
korte termijn toe. 
 
Vraag 174 
Welke stimuleringsmaatregelen om weidegang bij koeien te bevorderen heeft de regering 
genomen en gaat zij nog nemen om aan de 80% weidegang-ambitie bij te dragen? 
 
Antwoord 
Ik verwijs u hiervoor naar mijn antwoord op vraag 163. 
 
Vraag 175 
Het budget dierproeven (1.896 x 1000 euro) valt binnen Economische Zaken binnen het 
beleidsterrein Voedselketens en is voor 2017 nog in beheer gegeven bij Zon-Mw. Zit er in andere 
posten van de begroting voor 2017 financiering voor fundamenteel onderzoek met inzet van 
dierexperimenten? Zo ja, binnen welk beleidsterrein of specifieke opdracht van het Ministerie van 
Economische Zaken, uitgedrukt in geld? 
 
Antwoord 
Het budget dierproeven en alternatieven valt onder het onderdeel Diergezondheid en Dierenwelzijn 
van de EZ-begroting. De bijdrage aan Zon-Mw is als bijdrage aan een ZBO/RWT in de budgettaire 
tabel van de EZ-begroting apart inzichtelijk gemaakt (structureel € 1,896 mln.). De middelen voor 
het onderzoeksprogramma ‘Meer Kennis met Minder Dieren 2015-2017’ van ZonMw ten behoeve 
van proefdiervrije innovatie zijn overgeboekt naar het ministerie van VWS, omdat ‘Meer kennis 
met minder dieren’ meeloopt in de programmacyclus die het miniserie van VWS met ZonMw. Het 
ministerie van VWS verzorgt namelijk de programmafinanciering voor deze jaren. Er zijn in de EZ-
begroting 2017 geen overige posten voor fundamenteel onderzoek met inzet van 
dierexperimenten.  
 
Vraag 176 
De staatssecretaris van Economische Zaken heeft een sterke ambitie uitgesproken op het 
afbouwen van dierexperimenten en dierproeven in Nederland. Daarbij gaat het niet uitsluitend 
over voedsel. Valt het om die reden te overwegen om dit budget binnen de begroting elders onder 
te brengen en bijvoorbeeld (ook) mee te nemen binnen Bedrijvenbeleid: innovatie en duurzaam 
ondernemen? 
 
Antwoord 
De ambitie om in Nederland te komen tot afbouw van dierexperimenten en dierproeven valt onder 
het beleidsterrein dierproeven en alternatieven. Dit beleidsterrein valt onder het onderdeel 
Diergezondheid en Dierenwelzijn van de EZ-begroting. Het ligt dan ook niet in de rede om het 
binnen de begroting elders onder te brengen. 
 
Vraag 177 
Waarom is ervoor gekozen het budget voor Duurzame Veehouderij af te bouwen, bestaande 
regelingen niet te verlengen en geen nieuwe regelingen op te zetten? Wat betekent dat voor de 
verdere verduurzaming van de veehouderij? 
45 
 

 
Vraag 183 
Hoeveel subsidie is ingezet voor de Ambitieagenda vleeskalverhouderij? Kan de regering een 
overzicht geven van de verschillende onderdelen? 
 
Antwoord 
Voor de uitvoering van de Ambitieagenda vleeskalverhouderij wordt de vleeskalversector 
ondersteund met een subsidieregeling vanuit het Plattelandsontwikkelingsprogramma 2014-2020 
(POP3). Ik verwijs u tevens naar het antwoord op vraag 89.  
 
Vraag 184 
Hoeveel kost de inzet van ambtenaren op het mestdossier? 
 
Antwoord 
Binnen het kerndepartement bestaat het programmateam Mest uit 12 personen. Exclusief 
materiële kosten en overhead is hiermee circa € 1 mln. aan bruto loonkosten gemoeid.  
 
Vraag 185 
Hoeveel extra kosten voor het mestbeleid verwacht u nu het stelsel van fosfaatrechten niet snel 
ingevoerd zal worden? 
 
Antwoord 
Ik verwijs u naar het antwoord op vraag 105. 
 
Vraag 186 
Op welke wijze wordt er aandacht besteed aan een vruchtbare en gezonde bodem? 
 
Antwoord 
De inzet van het Ministerie van Economische Zaken ten aanzien van een vruchtbare en gezonde 
bodem is vooral gericht op kennis. Dit gebeurt niet alleen in nationaal verband, maar er wordt ook 
actief ingezet op mondiale en Europese verbindingen. Gezien het publiek-private belang van een 
vruchtbare en gezonde bodem financiert het Ministerie van Economische Zaken diverse 
onderzoeken gericht op duurzaam bodemgebruik vanuit de topsectoren Agri&Food en Tuinbouw & 
Uitgangsmateriaal. Zo kent de publiek private samenwerking ‘duurzame bodem’ een integrale 
aanpak, gericht op verbetering van de bodemkwaliteit en gerelateerde ecosysteemdiensten als 
waterberging, biodiversiteit en klimaat. Het handelingsperspectief van de ondernemer is daarbij 
een belangrijk uitgangspunt. De evaluatie van de Meststoffenwet die momenteel wordt uitgevoerd 
zal bevindingen bevatten van de staat van de bodemvruchtbaarheid.  
  
Vraag 187 
Welk deel van de begroting gaat naar BIJ12 en/of provincies om daarmee innovatie in 
gewasbescherming te stimuleren - waarmee specifiek innovatie in het weren en verjagen van 
schadeveroorzakende dieren zoals ganzen wordt bedoeld? 
 
Antwoord 
Innovatie in het weren en verjagen van schadeveroorzakende dieren worden betaald uit de 
onderzoeksbudgetten van de provincies en BIJ12. Incidenteel verleent het Rijk hierbij financiële 
ondersteuning. Over 2016 bedroeg dit ca. € 27.000. 
 
Vraag 188 
Kunt u de toegezegde NVWA-analyse met betrekking tot de toelating van kleine toepassingen van 
gewasbeschermingsmiddelen en de voorwaarden daarvoor naar de Kamer sturen, inclusief uw 
reactie daarop? Zo niet, wat is de stand van zaken? 
 
Antwoord 
Zoals aan uw Kamer is toegezegd heb ik de NVWA opdracht gegeven een advies op te stellen. Het 
advies is in concept gereed. Ik wil over dit advies eerst met een aantal direct belanghebbenden - 
onder meer het College voor de toelating van gewasbeschermingsmiddelen en biociden (Ctgb) – 
47 
 

 
Vraag 193 
Wat is de stand van zaken met betrekking tot het rapport begeleidingstraject Groepshuisvesting in 
de vroege dracht? Hoe ziet het vervolg eruit? 
 
Antwoord 
Ik verwijs u hiervoor naar mijn antwoord op vraag 144. 
 
Vraag 194 
Wat is de stand van zaken met betrekking tot de herinvoering van de stalkeuring? 
 
Antwoord 
Ik verwijs u hiervoor naar mijn antwoord op vraag 145. 
 
Vraag 195 
Wat is de toedeling naar fte’s van de capaciteit van de NVWA over de verschillende sectoren?  
 
Antwoord 
Onderstaande tabel geeft een overzicht van de toedeling van de capaciteit over de verschillende 
sectoren in 2016. 
 
Inzet directe medewerkers (incl. inhuur)  FTE 
Veiligheid in de voedselketen 794 
Productveiligheid 112 
  
Diergezondheid 227 
  
Dierenwelzijn 99 
Plantgezondheid   239 
  
Natuur 44 
   
Alcohol en tabak 27 
  
Export Import 140 
EU subsidie   89 
  
Opsporing 111 
  
Buro 22 
   
KCDV 168 
   
Totaal       2072 
 
Vraag 196  
Wat heeft de kalversector tot nu toe gedaan aan het terugdringen van het antibioticagebruik en 
wat gaat er verder gebeuren om het absoluut en relatief gezien hoge gebruik drastisch terug te 
dringen? 
 
Antwoord 
Aan de hand van een 10-puntenplan heeft de vleeskalverhouderij de afgelopen jaren gewerkt aan 
het verbeteren van de gezondheid van het kalf bij binnenkomst op het bedrijf en aan de condities 
in de stal. Zo moeten de dieren een bepaalde leeftijd en gewicht hebben en aan bepaalde 
gezondheidscondities voldoen. En moet de stal voldoende verwarmd zijn en de drinkwaterleidingen 
schoon zijn gemaakt. Het gebruik in de vleeskalverhouderij is in de periode 2007 – 2015 inmiddels 
met 44% verminderd. Voor de periode 2016-2020 heeft de vleeskalverhouderij aangegeven een 
verdere daling in het gebruik te willen realiseren door de kalvergezondheid verder te verbeteren. 
Hiervoor heeft de kalversector het plan “Antibioticabeleid in de kalversector 2016-2020” opgesteld, 
dat als bijlage bij de brief over het “Vervolgbeleid antibiotica in de veehouderij” van 8 juli jl. (TK 
29683, nr. 220) aan uw Kamer is gezonden.  
De sector zet in op een nauwe samenwerking met de melkveehouderij vastgelegd in de “Totaal 
aanpak Vitaal, Gezond en Duurzaam kalf”, via collectieve bestrijding van Infectieuze Boviene 
Rhinothacheitis (IBR) en Boviene Virus Diarree (BVD) en middels onderzoek naar virulentie van 
luchtwegaandoeningen en het verbeteren van de darmgezondheid.  
 
49 
 

Programming Initiatief A Healthy Diet for a Healthy Life. Verder draagt de Topsector Tuinbouw & 
Uitgangsmaterialen met kennis en innovatie bij aan het verhogen van de groente- en 
fruitconsumptie. Daarbij is er aandacht voor alle leeftijdsgroepen, nieuwe eetmomenten en 
eetplekken, nieuwe producten en concepten. 
 
Vraag 201  
Welke projecten die vallen onder het programma Jong leren eten worden ondersteund vanuit het 
ministerie, zowel financieel, beleidsmatig als anders? Wat is de doelstelling van dit project?  
 
Antwoord 
Hiervoor verwijs ik naar mijn brief aan uw Kamer van 30 september jl. (TK 31 532, nr. 169) 
waarin het programma Jong Leren Eten wordt toegelicht. 
 
Vraag 202 
Wat zijn, naast het eerste deel in de vleesketen, de delen in de vleesketen? Welke regels gelden 
voor deze delen? In hoeverre wordt daaraan voldaan? 
 
Antwoord 
De vleesketen bestaat uit de diervoederindustrie en –groothandel, veehouderijen, de slachterij, de 
uitsnijderij, de verwerkende industrie, de koel- en vrieshuizen, de horeca, de groot- en 
detailhandel en de consument. Transportbedrijven en handelaren verbinden deze schakels met 
elkaar. De Algemene Levensmiddelenverordening (ALV) (General Food Law, EG-verordening 
178/2002) is de hoeksteen van de Europese wetgeving over levensmiddelen waaronder vlees. 
Deze verordening geeft de algemene beginselen van de levensmiddelenwetgeving voor alle 
Europese lidstaten. Volgens deze verordening zijn vleesbedrijven primair verantwoordelijk voor de 
veiligheid van vlees. Naast een aantal andere verordeningen vormt de ALV de basis voor het 
Hygiënepakket. In het Hygiënepakket, dat bestaat uit de EG-hygiëneverordeningen en 
controleverordeningen, zijn de voedselveiligheidseisen en de wettelijke taken van de private en 
publieke partijen verder uitgewerkt. Deze wetgeving is deels nader uitgewerkt in nationale wet- en 
regelgeving. Het betreft onder andere de ‘Wet dieren’, de ‘Warenwet’ en de ‘Gezondheidswet’.  
De naleving is in Nederland in het algemeen hoog. Wel verschilt de naleving per keten en binnen 
de keten per schakel en per bedrijf. De NVWA houdt risicogericht toezicht. Daar waar de grootste 
risico's zijn wordt het meeste toezicht ingezet.  
  
Vraag 203 
Hoeveel zou het opleveren als we vlees in het hoge btw-tarief zouden stoppen? Hoeveel zou het 
opleveren als we ook zuivel onder het hoge btw-tarief zouden belasten? 
 
Antwoord 
Het belasten van vlees en vleesproducten tegen 21% in plaats van 6% leidt tot een budgettaire 
opbrengst van circa € 0,9 miljard in 2017. Indien naast vlees en vleesproducten ook zuivel tegen 
21% wordt belast, dan bedraagt de budgettaire opbrengst circa € 1,5 miljard in 2017.  
 
Vraag 204 
Welke nieuwe initiatieven op het gebied van internationale voedselzekerheid worden er ontplooid? 
 
Antwoord 
Op 19 oktober 2016 heeft de minister van Buitenlandse Handel en Ontwikkelingssamenwerking, 
mede namens mij, een brief aan uw Kamer verstuurd ( TK 33 625, nr. 233) waarin wordt ingegaan 
op de resultaten en voortgang op het gebied van voedselzekerheid sinds de Voedselzekerheidsbrief 
van 18 november 2014 ( TK 33 625, nr. 147). Het kabinet wil ook de komende jaren 
ontwikkelingen op het gebied van mondiale voedselzekerheid blijven ondersteunen, waarbij 
meetbare resultaten leidend zullen zijn. In de brief van 19 oktober jl. worden daarvoor een aantal 
nieuwe accenten benoemd. 
 
Vraag 205 
Wordt er in 2017 een bedrag vanuit Apurement onttrokken? Zo ja, waarvoor? 
 
51 
 

 
Vraag 211 
Kunt u een onderbouwing geven van het minimaal benodigde saldo van 90 miljoen euro in de 
begrotingsreserve Apurement, in relatie tot de prognose van de te ontvangen boetes? 
 
Antwoord 
Jaarlijks is circa € 0,9 miljard aan EU-geld opgenomen in de EZ-begroting. Besloten is (TK 34 485 
XIII, nr. 2) om hiervan tenminste 10% aan reserve aan te houden in de begrotingsreserve 
Apurement. Dit komt neer op een ondergrens van € 90 mln. 
Er kan helaas geen prognose gegeven worden van de te ontvangen correctievoorstellen en 
correctiebesluiten (boetes) die de Europese Commissie oplegt. Wel probeert het Ministerie van 
Economische Zaken correctiebesluiten zoveel mogelijk te voorkomen, door voor de start van de 
uitvoering van EU-beleid te controleren of de Nederlandse uitvoering EU-conform is. Bij 
correctievoorstellen wordt in overleg met de Europese Commissie beoordeeld of verbeteringen 
mogelijk zijn, waardoor er uiteindelijk geen of een lager correctiebesluit genomen wordt.  
 
Vraag 212 
Hoe hoog is de voorziene hoogte van de begrotingsreserve Apurement per 31 december 2016? 
Kunt u de stand uit de 1e suppletoire begroting van Economische Zaken actualiseren (zie TK 34 
485-XIII, nr. 2, p. 22)? 
 
Antwoord 
Ik verwijs u hiervoor naar het antwoord op vraag 97. 
 
Vraag 213 
Acht u het verantwoord om de begrotingsreserve Apurement terug te laten lopen tot 90 miljoen 
euro? Zo ja, wat gaat u doen met de ruimte in de begrotingsreserve als deze per 31 december 
2016 hoger is dan 90 miljoen euro? Is het nodig deze aan te houden? 
 
Antwoord 
Ik verwijs u hiervoor naar het antwoord op de vraag 206. 
 
Vraag 214 
Kunt u aangeven hoeveel in 2017 de feitelijke bezuiniging bedraagt op het groen onderwijs? 
 
Antwoord 
Voor het groen onderwijs gelden de intensiveringen en taakstellingen die generiek voor alle 
onderwijsinstellingen gelden, conform het algemeen onderwijsbeleid van de minister van OCW.  
Er is in 2017 geen sprake van nieuwe bezuinigingen specifiek voor het groen onderwijs. Het groen 
onderwijs heeft wel te maken met de effecten van het wegvallen van de vernieuwingssubsidies 
groen onderwijs na 2015. Het betreft de bezuiniging van € 55 mln. uit het regeerakkoord. 
 
Vraag 215 
Bent u bereid om op basis van het rapport ‘Groen onderwijs in beweging’ (documentnummer 
2016D39850 ) voor 2017 de basisbekostiging voor de Agrarische Opleidingscentrums te bepalen? 
 
Antwoord 
Het rapport ‘Groen onderwijs in beweging’ is opgesteld naar aanleiding van de motie Van Meenen 
(TK 34300, nr. 91). Uw Kamer is geïnformeerd over de uitkomsten van dit onderzoek, zodat deze 
kunnen worden betrokken bij de formatie van een nieuw kabinet.  
Het is aan een nieuw kabinet om hierover een standpunt te bepalen. 
 
Vraag 216 
Is voor het groen onderwijs hetzelfde budget beschikbaar als voor het onderwijs dat bekostigd 
wordt via het Ministerie van Onderwijs, Cultuur en Wetenschap? 
  
53 
 

 
Antwoord 
Het kabinet beschouwt het als een publiek belang dat natuur en biodiversiteit zowel beschermd en 
versterkt, als duurzaam benut worden. Beide vragen een overheidsinzet en zijn onlosmakelijk aan 
elkaar verbonden: zonder een effectieve bescherming loopt duurzame benutting tegen ecologische 
grenzen, en zonder duurzame benutting loopt bescherming tegen maatschappelijke grenzen. Om 
die dubbele verantwoordelijkheid waar te maken is, zoals aangegeven in de Rijksnatuurvisie, een 
daarbij passende rolkeuze van belang. Ten behoeve van het behoud en de versterking van 
beschermde natuur zijn de overheden de eerst aangewezen partijen om te zorgen voor effectieve 
juridische, financiële en politiek-bestuurlijke condities. Voor een duurzame benutting van natuur 
en biodiversiteit ligt het initiatief zoveel mogelijk bij de energieke samenleving en dienen 
overheden vooral een voorwaardenscheppende en stimulerende rol op zich te nemen.  
 
Vraag 220 
Kunt u toelichten welk bedrag gereserveerd is voor het bestendigen van groen vrijwilligerswerk en 
van welke regeling en budget dit onderdeel uitmaakt? Indien er geen budget voor is, bent u bereid 
dit vrij te maken voor het ondersteunen van vrijwilligerswerk in het groen? Zo nee, waarom niet? 
 
Natuurorganisaties, Rijk en provincies hebben gesignaleerd dat het nodig is om actie te 
ondernemen om groen vrijwilligerswerk in de toekomst te behouden en versterken. Daarom wordt 
in een gezamenlijke werkgroep intensief en constructief samengewerkt aan een programma om 
het groene vrijwilligerswerk toekomstbestendig te maken. Dit is nodig om de aansluiting te houden 
bij veranderingen die in de maatschappij plaatsvinden. Het Rijk is, zodra er meer duidelijkheid is 
over de inhoud van het programma, bereid een eenmalige financiële bijdrage aan dit programma 
te geven. Hiervoor is commitment bij de natuurorganisaties en de provincies het uitgangspunt.  
Daarnaast ondersteunen provincies vrijwilligers bij de uitvoering van het natuur- en 
landschapsbeheer en de monitoring.  
 
Vraag 221 
Met ingang van 1 januari 2017 wordt de nieuwe Wet natuurbescherming van kracht. Heeft de 
regering naast de decentralisatie van natuurbeheer naar de provincies ook de decentralisatie van 
het dierenwelzijn met betrekking tot de Oostvaardersplassen reeds verankerd? 
 
Antwoord 
Provinciale Staten van Flevoland hebben op 26 oktober 2016 ingestemd met de overdracht van 
dierenwelzijn in de Oostvaardersplassen van het rijk naar de provincie. Het streven is dat de 
provincie Flevoland en ik de overdrachtsovereenkomst Dierenwelzijn Oostvaardersplassen op korte 
termijn tekenen. Ik zal uw Kamer hierover, conform mijn toezegging tijdens het AO Dierenwelzijn 
van 2 november jl., voor de winter nader over informeren. 
 
Vraag 222 
Welke bezuinigingsopties uit de Beleidsdoorlichting Natuur en regio 2016 heeft de regering 
omgezet in bezuinigingsmaatregelen voor deze begroting? Welke argumenten heeft de regering 
gebruikt om de voorgestelde bezuinigingsmaatregelen niet in te zetten? 
 
Antwoord 
Er zijn geen bezuinigingsopties omgezet in bezuinigingsmaatregelen. Dit is in lijn met de 
kabinetsreactie bij het rapport over de beleidsdoorlichting (TK 30991, nr. 29) waarin is 
aangegeven dat de doorlichting geen grond biedt voor de gedachte dat extensiveringsopties 
bijdragen aan de doeltreffendheid en doelmatigheid van het beleid voor Regio en Natuur. 
 
Vraag 223 
Kunt een verantwoording overleggen van de middelen die beschikbaar zijn gesteld voor Caribisch 
Nederland? Zijn de doelen behaald en zijn de middelen doeltreffend en doelmatig besteed? 
 
Antwoord 
De beschikbare middelen worden gebruikt om het natuurbeleidsplan uit te kunnen voeren. De 
middelen worden alleen beschikbaar gesteld indien zij bijdragen aan invulling van de doelen van 
55 
 

  
*Cijfers van 2015 zijn nog niet beschikbaar. 
 
Vraag 228 
Hoeveel grutto jongen zijn er in het afgelopen broedseizoen in Nederland geboren (en zijn 
uitgevlogen)? 
 
Antwoord 
De jongenoverleving van grutto’s wordt gemonitord door Vogelbescherming Nederland. De cijfers 
over 2016 worden medio november verwacht. 
 
Vraag 229 
Hoe is exact invulling gegeven aan de gedane toezeggingen bij de motie van het lid Van Gerven 
(TK 34475 XIII, nr. 10) die de regering verzoekt, bij post 18.2 heldere natuurdoelstellingen te 
formuleren en informatie over de doeltreffendheid te verstrekken bij begrotingspost 18.2, en 
hierover bij de volgende begroting te rapporteren aan de Kamer? 
 
Antwoord 
In de begroting 2017, artikel 8, zijn de doelstellingen voor Natuur en Biodiversiteit opnieuw 
geformuleerd zodat deze meer helder zijn. Momenteel wordt nog nagedacht welke 
kwantificeerbare informatie over de doeltreffendheid hiervoor gehanteerd zou kunnen worden. Ik 
verwijs u hierbij tevens naar het antwoord op vraag 23. 
 
Vraag 230 
Welke concrete stappen bent u van plan in 2017 te nemen om de Rode Lijst van Nederlandse 
soorten te verkorten? 
 
Antwoord 
Momenteel werkt het Ministerie van Economische Zaken in overleg met betrokken partijen, zoals 
provincies en organisaties met kennis over soorten, aan een beleidslijn Rode Lijsten. Ik zal uw 
Kamer over de uitkomst hiervan berichten in 2017. 
 
Vraag 231 
Kunt u aangeven welk bedrag op de begroting is gereserveerd voor het actualiseren van en 
communiceren over de Rode Lijst in 2017? 
 
57 
 

 
Bedragen x € 1 mln. 2011 2012 2013 2014 2015 2016 2017 2018  2019 
e.v. 
Taakstelling Rutte I -60 -238 -284 -295 -315 -315 -315 -315 -315 
Taakstelling verkoop -15 -20 -35 -40 -45 -50 -20 -10 0 
gronden Rutte I 
Intensivering Rutte II   +200 +100 +100 +300 +300 +200 +200 
 
Vraag 236 
Kunt u aangeven hoeveel geld er beschikbaar is voor de handhaving van de regelgeving omtrent 
CITES en kunt u uitsplitsen waar deze kosten precies voor worden gemaakt? 
 
Antwoord 
Ik verwijs u hiervoor naar het antwoord op vraag 11. 
 
Vraag 237 
Hoeveel hectare landbouwgrond is in het bezit van de Rijksoverheid? 
 
Antwoord 
De Rijksoverheid heeft 51.061 ha landbouwgrond in bezit, waarvan 48.284 ha in bezit van het 
Rijksvastgoedbedrijf (RVB) en 2.777 ha in bezit van het Bureau Beheer Landbouwgronden (BBL). 
BBL heeft daarnaast nog ca. 7.600 ha landbouwgrond in bezit, die conform de afspraken in het 
Natuurpact worden overgedragen aan de provincies. Staatsbosbeheer heeft ca. 55.000 ha grond 
bestemd voor natuur en landschap in gebruik gegeven aan agrariërs, voor onder andere het 
maaien en beweiden van graslanden, begrazing van duin- en heideterreinen en rietlanden etc. 
 
Vraag 238 
Wat zijn de voorwaarden die worden gesteld bij verpachting van de gronden in het bezit van de 
Rijksoverheid? Zijn er biodiversiteitsdoelen gesteld? 
 
Antwoord 
Aan de verpachting worden voorwaarden gesteld. Zo schrijft het RVB een bouwplan voor, die het 
duurzaam grondgebruik en de kwaliteit van de grond bevordert. Staatsbosbeheer stelt aan 
landbouwkundige activiteiten voorwaarden, die de ontwikkeling en het in standhouden van natuur 
of landschap tot doel hebben en die leiden tot een meer natuurinclusieve landbouw. BBL verpacht 
al haar landbouwgronden steeds voor 1 jaar, waarbij geen bijzondere voorwaarden worden gesteld 
anders dan normaal landbouwkundig gebruik. 
 
Vraag 239 
Wat zijn de voorwaarden bij de verkoop van de gronden van de Rijksoverheid? 
 
Antwoord 
Het Rijk biedt bij verkoop haar landbouwgronden in eerste instantie aan overige overheidspartijen 
aan voor het realiseren van publieke doelen (reallocatieprocedure). Is er vanuit deze partijen geen 
belangstelling dan wordt een openbare verkoopprocedure gestart. De grondportefeuille van BBL 
wordt in de periode 2015-2019 verkocht of overgedragen, waarna BBL zal ophouden te bestaan. 
BBL draagt het merendeel van haar gronden conform de afspraken in het Natuurpact over aan de 
provincies. De overige gronden worden marktconform verkocht of overgedragen aan de 
opdrachtgever. 
 
Vraag 240   
Hoe ziet de inrichting van de landingsrente eruit, om welke projecten gaat het nog en hoeveel 
projecten betreft het? 
  
Antwoord 
Landinrichtingsrente betreft de kosten voor de landinrichting die uit de Rijkskas worden 
voorgeschoten en vervolgens over de verkavelde percelen in het landinrichtingsproject worden 
59 
 

 
Vraag 246 
Betreft het hier dezelfde 9,2 miljoen euro als de 9,2 miljoen euro genoemd in de beantwoording bij 
de vragen over de Slotwet 2015 van het Ministerie van Economische Zaken, TK 34475-XIII, nr. 6, 
pagina 55, antwoord op vraag 185 ? 
 
Antwoord 
Het betreft hier niet dezelfde € 9,2 mln. als genoemd in de beantwoording bij de vragen over de 
Slotwet 2015 van het Ministerie van Economische Zaken, TK 34475-XIII, nr. 6, pagina 65, als 
e
antwoord op vraag 185. De eerstgenoemde € 9,2 miljoen is genoemd in de 2 suppletoire 
begroting 2015 en zijn vrijgevallen middelen uit de niet gerealiseerde omzet 2015.  
De als tweede genoemde € 9,2 mln. in de EZ-begroting 2017 betreft budget dat aanwezig is op 
beleidsartikel 6 ten behoeve van de NVWA, maar wat niet is opgenomen als ‘omzet 
moederdepartement’ in de agentschapsparagraaf van de NVWA. Deze € 9,2 mln. is als volgt 
opgebouwd: € 8 mln. voor de begrote instellingskosten van ZBO Keuren Dier, € 0,8 mln. voor 
dekking van de extra bijdrage voor de NVWA en de bijdrage voor cliënt export van € 0,4 mln. 
wordt door de NVWA als balansmutatie verwerkt, waardoor u deze niet in de omzet 
moederdepartement terugvindt (zie hiervoor ook het antwoord op vraag 244). 
 
Vraag 247 
Waarom spreekt u over een technische verwerking ten aanzien van de nog niet gevonden dekking 
voor de extra bijdrage aan de NVWA. 
 
Antwoord 
Het budget van de NVWA is bij Voorjaarsnota 2016 structureel verhoogd. Ik verwijs u hiervoor 
tevens naar mijn brief aan uw Kamer van 27 mei 2016 (TK 33 835, nr. 33). Een deel van de 
dekking van deze budgetverhoging zou feitelijk worden geregeld bij de EZ-begroting 2017. Dit 
betekent dat in de agentschapsbegroting van de NVWA al rekening is gehouden met dit deel van 
de verhoging (technisch verwerkt). Een deel van de dekking op de beleidsartikelen van de bijdrage 
aan het agentschap NVWA moet nog geregeld worden. Dit gebeurt in tegenstelling tot wat ik in 
mijn brief van 27 mei jl. schreef niet bij Miljoenennota 2017, maar bij Najaarsnota 2016 en 
Voorjaarsnota 2017. Ik verwijs u verder naar het antwoord op de vragen 242, 243, 245, 251, 252, 
256, 257 en 258. 
 
Vraag 248 
Wanneer kan de Kamer het herijkte Plan van aanpak, inclusief de budgettaire gevolgen, 
verwachten?  
 
Antwoord 
Het herijkte Plan van Aanpak zal in het najaar van 2016 naar uw Kamer worden gezonden.  
 
Vraag 249 
Hoe is de structurele bijstelling vanuit de Rijksbegroting, zoals genoemd in TK 33835, nr. 33, 
opgenomen in de agentschapsbegroting van de NVWA?  
 
Antwoord  
De bijstelling vanuit de Rijksbegroting die een relatie heeft met de omzet wordt onder de baten als 
omzet moederdepartement verantwoord. De bijstelling vanuit de Rijksbegroting die betrekking 
heeft op de normale bedrijfsvoering wordt onder bijzondere baten verantwoord. Voor het jaar 
2017 betreft de bijstelling € 19,6 mln. (omzet), respectievelijk € 9,2 mln. (bijzondere baten). 
 
Vraag 250 
Waarom spreekt u van een ‘technische verwerking’ bij de nog niet gevonden dekking voor de extra 
bijdrage aan de NVWA? 
 
Antwoord 
Ik verwijs u hiervoor naar mijn antwoord op de vraag 247. 
 
61 
 

 
Vraag 257 
Is het juist dat er een gat in de begroting 2017 van het Ministerie van Economische Zaken zit, nu 
er nog geen besluit is genomen over de dekking van de extra bijdrage aan de NVWA? Zo nee, 
waarom niet. 
 
Antwoord 
Ik verwijs u hiervoor naar mijn antwoord op vraag 242. 
 
Vraag 258  
Verwacht u in de Najaarsnota 2016 of in de Voorjaarsnota 2017 meevallers op de begroting 
Economische Zaken om de extra bijdrage aan de NVWA te kunnen betalen? 
 
Antwoord 
Ik verwijs u hiervoor naar mijn antwoord op vraag 242. 
 
Vraag 259 
Wat is de oorzaak van de vertraging bij de uitvoering van het plan van aanpak NVWA, op het 
onderdeel ICT-vernieuwing? Betreft het een nieuwe vertraging ten opzichte van informatie die de 
Tweede Kamer eerder heeft ontvangen? 
 
Antwoord 
Ik verwijs u hiervoor naar het antwoord op vraag 254. 
 
Vraag 260 
Wat betekent de vertraging voor de te behalen doelen bij de ICT-vernieuwing NVWA?  
 
Antwoord 
Ik verwijs u hiervoor naar het antwoord op vraag 254. 
 
Vraag 261 
Hoe verklaart u dat in het NVWA-overzicht de kosten van de ICT en aanverwante kosten eerst 
31,7 miljoen euro waren en nu 62,2 miljoen?  
 
Antwoord 
Door KPMG is onderzoek gedaan naar de verwachte transitiekosten van de NVWA. Deze zijn door 
KPMG geraamd op € 62,2 mln. over 4 jaar. Deze kosten kunnen uitgesplitst worden over Blik op 
2017 (€ 34,5 mln.) en het herijkte Plan van Aanpak (€ 27,7 mln.). De kosten voor uitvoering van 
het herijkte Plan van Aanpak zijn voor een belangrijk deel, namelijk voor € 31,7 mln., al in de 
begroting voorzien. De definitieve extra bijdragen vanuit het kerndepartement zijn weergegeven in 
de brief aan uw Kamer van 27 mei 2016 (TK 33835, nr. 33). 
 
Vraag 262 
Is het waar dat er minder mensen bij de NVWA werken, maar dat er wel structureel 23,1 miljoen 
meer per jaar naar de NVWA gaat? Moet hieruit worden geconcludeerd dat er mensen uit moeten 
om het ICT-systeem te betalen?  
 
Antwoord 
De structurele verhoging van het budget voor de NVWA bestaat voor € 10 mln. uit verhoging van 
het EZ-opdrachtenbudget. Daarnaast is de structurele ICT-bijdrage € 17,1 mln. en is er nog 
€ 1 mln. nodig voor arbeidsvoorwaarden. Dekking hiervan komt voor € 23,1 mln. via bijdrage 
departement(en). Overige dekking wordt gevonden in efficiencymaatregelen bij de NVWA en via 
kasmanagement. Ik verwijs u hiervoor tevens naar mijn brief van 27 mei jl., (TK 33 835, nr. 33).  
De extra investeringen in ICT zijn noodzakelijk om de gewenste kwaliteitsslag naar een kennis-
gedreven en risicogerichte organisatie te maken. Door betere ICT-ondersteuning is een 
efficiencyverbetering mogelijk. Hierdoor kan met minder financiële middelen hoogwaardig door de 
NVWA geopereerd worden, zonder verlies van handhavingsdruk. 
 
63 
 

In totaal wordt in 2017 € 22,2 mln. of 207.500 uur aan laboratorium onderzoek ingezet. Hierbij 
wordt 60% aan voedselveiligheid, 20% aan productveiligheid en 20% aan plant- en 
diergezondheid besteed.  
 
De NVWA heeft laboratoria op de volgende locaties: 
Locatie Soort lab Toelichting 
Groningen Chemische Eigendom RVB. Pand wordt gedeeld met het NCG en 
productveiligheid NVWA laboratorium. 
Zwijndrecht Fysisch Eigendom RVB. Pand wordt gedeeld met ILT, ISZW, 
mechanisch NVWA kantoor en NVWA laboratorium.  
productveiligheid 
Wageningen, Voedselveiligheid Gehuurd door RVB van de WUR, is uitsluitend NVWA 
Akkermaalsbos laboratorium. 
Wageningen, Fyto Eigendom RVB. Is een NVWA locatie met kantoor, 
Geertjesweg Inspectieacademie, laboratorium en onderzoekskassen. 
 
Vraag 267 
Gaat u naar aanleiding van de kritiek van de Raad van State dat de NVWA-tarieven onder meer in 
strijd zijn met de eigen uitgangspunten van het kabinet voor retributies deze tarieven nog naar 
beneden bijstellen? Zo ja, hoe? Zo niet, waarom niet? 
 
Antwoord 
De Kamer wordt hier binnenkort over geïnformeerd per brief.  
  
Vraag 268 
Wat wordt verstaan onder kosten ‘(inter)nationale projecten’?  
 
Antwoord 
Het betreft voornamelijk salaris-, reis- en verblijfskosten die gerelateerd zijn aan diverse 
(inter)nationale projecten zoals fytosanitaire projecten in Vietnam en Indonesië, het Vis-project in 
Indonesië en Twinning-projecten in Oost-Europa. 
 
Vraag 269 
Hoe is de verhouding bij andere overheidsdiensten tussen de vaste personele kosten en de overige 
personeelsgerelateerde kosten? Komt dat overeen met de 7% bij de NVWA? 
 
Antwoord 
De verhouding tussen de vaste personele kosten en de overige personele kosten is vergeleken met 
drie agentschappen die qua omvang van de omzet te vergelijken zijn met NVWA (omzet 2017 
€ 335,4 mln.). Dat zijn RIVM (ministerie VWS, omzet 2017 € 350,4 mln.), IND (ministerie van 
Veiligheid en Justitie, omzet 2017 € 396,1 mln.) en DUO (ministerie OCW, omzet 2017 
€ 246 mln.). Bovengenoemde verhouding bedraagt voor RIVM 5%, voor IND 3% en voor DUO 5%. 
De oorzaak van het hogere percentage bij de NVWA is de hoge uitgaven voor onregelmatig werk 
en toeslagen voor inspecteurs bij NVWA die buiten de reguliere tijden werken. Het maken van een 
kwantitatieve vergelijking tussen de agentschappen op deze subkostensoort is met de huidige 
informatie niet mogelijk, omdat “overige personele kosten” het laagste detailniveau van de 
resultatenrekening in begroting en verantwoording is. 
 
Vraag 270 
Hoe zijn de doorlooptijden bij de Rijksdienst voor Ondernemend Nederland (RVO.nl) geregeld?  
 
Antwoord 
De Rijksdienst voor Ondernemend Nederland streeft naar zo kort mogelijke doorlooptijden. De 
maximale doorlooptijden bij RVO.nl zijn gebaseerd op de termijnen die zijn aangeven in Europese 
en nationale regelgeving, met name de Algemene wet bestuursrecht (Awb). Voor de 
Basisbetalingsregeling (BBR), die RVO.nl als Europees betaalorgaan uitvoert in het kader van het 
Gemeenschappelijk Landbouwbeleid, is bijvoorbeeld in Europese regelgeving bepaald dat de 
65 
 

binnen de diervoederketen hebben zich na het opheffen van het Productschap Diervoeder verenigd 
in de Federatie Nederlandse Diervoederketen (FND). 
 
Vraag 274 
In hoeverre koppelt EZ de problematiek van hondenagressie aan het gevaar op zoönose en vallen 
oplossingsrichtingen hiervoor binnen de begroting van het Diergezondheidsfonds? 
 
Antwoord 
De problematiek van hondenagressie heeft te maken met opvoeding en genetische aanleg van de 
hond. De agressie waar op wordt gedoeld heeft niets van doen met het gevaar van de verspreiding 
van zoönosen, waarbij waarschijnlijk wordt gedoeld op rabiës. De regels ter voorkoming van 
verspreiding van rabiës zijn opgenomen in Europese regelgeving. Deze regels beogen insleep en 
verspreiding van rabiës te voorkomen via een verplichte vaccinatie en identificatie van dieren, en 
in het geval van de handel, een gezondheidscontrole voorafgaand aan het intracommunautaire 
verkeer of de import van honden. De kosten voor de behandeling van een verdenking of voor de 
bestrijding van rabiës in Nederland worden gefinancierd uit het diergezondheidsfonds, waarbij de 
kosten voor 100% door het Ministerie van Economische Zaken worden gedragen.  
 
Vraag 275 
Kunt u toelichten of de ‘onttrekking Apurement’ een nieuwe onttrekking is, of dat het een 
verwerking betreft van de in het voorjaar aangekondigde onttrekking ten behoeve van de NVWA? 
 
Antwoord 
Het betreft hier inderdaad geen nieuwe onttrekking, maar de verwerking van de in het voorjaar 
aangekondigde onttrekking ten behoeve van de NVWA (TK 34 485 XIII, nr. 2). 
 
Vraag 276 
Betreft de ‘onttrekking Apurement’ op pagina 176 van de begroting (nieuwe mutatie sinds de 
Voorjaarsnota) een nieuwe onttrekking, of betreft het een verwerking van de in het voorjaar 
aangekondigde onttrekking ten behoeve van de Nederlandse Voedsel- en Warenautoriteit (NVWA)? 
 
Antwoord 
Ik verwijs u hiervoor naar het antwoord op vraag 275. 
 
Vraag 277 
Waarom mist in hoofdstuk 7.4 (moties & toezeggingen) bij de toezeggingen van de 
staatssecretaris de toezegging van 22 januari 2016 in Aanhangselnummer 1233 luidende: “Mede 
in verband met diergezondheidsrisico’s is besloten om export van paarden alleen nog toe te staan 
vanaf erkende verzamelplaatsen en niet meer vanaf paardenmarkten. Hiervoor is een wijziging 
nodig van de Regeling handel levende dieren en levende producten. Het streven is om deze 
wijziging voor de zomer in te laten gaan. Door middel van deze aanpassingen zal het welzijn van 
paarden die bestemd zijn voor de export en van paarden op markten beter gewaarborgd kunnen 
worden”? 
 
Antwoord 
Dit is een omissie. Graag ga ik hierbij in op de stand van zaken van deze toezegging. Het 
zorgvuldig voorbereiden van de noodzakelijke aanpassingen van regelgeving heeft meer tijd in 
beslag genomen. Voordat de wijziging in werking treedt wil ik deze nogmaals met de sector 
bespreken. De inwerkingtreding wordt niet eerder dan in de zomer van 2017 voorzien. 
 
Vraag 278 
Wanneer kan de Kamer de uitvoering van de motie van het lid Lodders over wet- en regelgeving 
die nieuwe technieken in de precisielandbouw belemmeren (TK 34300-XIII, nr. 108) verwachten? 
 
Antwoord 
Ik ben in overleg met de sector om te bezien en nadere informatie te verkrijgen waar precies de 
belemmeringen voor wet- en regelgeving zitten. Ik zal uw Kamer binnen afzienbare tijd over de 
uitvoering van deze motie berichten. 
67 
 

  
Vraag 283 
Kunt u een overzicht geven van de 10% grootste ontvangers van EU-landbouwsubsidies (pijler 1)? 
 
Antwoord 
De namen van alle begunstigden van de EU-landbouwsubsidies worden gepubliceerd op de website 
van RVO: https://mijn.rvo.nl/openbaarmaking-europese-subsidiegegevens. Op de website treft u 
de gegevens aan over de EU-begrotingsjaren 2014 en 2015. De gegevens over EU-begrotingsjaar 
2016 worden uiterlijk 31 mei 2017 gepubliceerd. De namen van de 4.576 begunstigden die 
behoren tot de groep 10% grootste ontvangers in EU-begrotingsjaar 2016 zullen dan ook op de 
website te vinden zijn. 
 
Vraag 284  
Ontvangen niet-landbouw bedrijven EU landbouwsubsidies (pijler 1)? Zo ja, welke? Ontvangt het 
Koningshuis EU landbouwsubsidies (pijler 1)? Zo ja, welke en voor welk bedrag? Ontvangt het 
Koningshuis andere EU-subsidies? Zo ja, welke en voor welk bedrag? 
 
Antwoord 
Alleen actieve landbouwers kunnen Europese landbouwsubsidies (pijler 1) ontvangen. Actieve 
landbouwers zijn geregistreerd bij de Kamer van Koophandel met hoofdactiviteit landbouw en 
hebben geen activiteiten die voorkomen op de zogenaamde ‘negatieflijst’: Vliegvelden, 
publiekrechtelijke rechtspersonen zoals gemeenten, spoorwegdiensten, waterschappen en 
vastgoedondernemingen en permanente sport- en recreatiebedrijven, zoals maneges en campings. 
Dit is de hoofdregel. Een bedrijf met uitgesloten activiteiten of nevenactiviteit landbouw heeft de 
mogelijkheid om met een accountantsverklaring aan te tonen actieve landbouwer te zijn. 
Het Koningshuis ontvangt geen EU-landbouwsteun uit de eerste pijler. Ook voor wat betreft de 
tweede pijler van het GLB geldt dat het Koningshuis geen gelden uit Brussel ontvangt.  
  
Vraag 285 
De regering heeft geconstateerd dat kalverhouders voor 92% afhankelijk zijn van Europese 
landbouwsubsidies; hoe is dit percentage voor andere segmenten van de agrarische sector? Zijn 
hier nieuwe cijfers over beschikbaar en is de regering bereid de Kamer hier jaarlijks bij de 
begroting over te informeren? 
 
Antwoord 
Het beeld verschilt sterk per sector. De subsidie- en inkomensgegevens zijn openbaar en via 
www.agrimatie.nl voor iedereen beschikbaar. Zoals toegezegd (TK 21501-32, nr. 879) aan uw 
Kamer laat ik momenteel de inkomenseffecten van de GLB-hervormingen in de diverse sectoren 
onderzoeken en zal u daarover begin 2017 informeren. Deze studie ontwikkelt een methodiek die 
een jaarlijkse doorrekening van de inkomenseffecten mogelijk maakt en ik zal uw Kamer hierover 
jaarlijks bij de begroting informeren. 
 
Vraag 286 
Op welk bedrag zijn de EU-landbouwsubsidies (pijler 1) nu gemaximeerd en welke ondergrens 
voor uitkering wordt gehandhaafd? 
 
Antwoord 
Het steunbedrag per landbouwer kent geen maximum voor de basisbetalingsregeling, de 
vergroeningsbetaling en de graasdierpremie. De extra betaling voor jonge landbouwers wordt 
verstrekt voor maximaal 90 hectare. Voor het totaal van landbouwsubsidies (pijler 1) geldt een 
ondergrens van € 500 en een aftopping (korting) van 5% vanaf € 150.000. Voor de 
graasdierpremie is de ondergrens € 1000. Steunbedragen die lager zijn dan de ondergrens worden 
niet uitbetaald. 
 
Vraag 287 
Wat is het foutenpercentage bij de uitgifte van EU-subsidies betreffende de verschillende posten 
landbouw en visserij? 
 
69 
 

Vraag 291 
Hoe hebben de verschillende vormen van subsidies en het totale subsidiebudget voor 
mestverwerking zich de afgelopen vijf jaar ontwikkelt? Welke totaalbedragen aan subsidie waren 
er de afgelopen vijf jaar beschikbaar voor mestverwerking? 
 
Antwoord 
De twee subsidie-instrumenten die in het afgelopen jaren mestverwerking hebben gestimuleerd 
zijn de subsidieregeling investeringen in milieuvriendelijke maatregelen (IMM) onder het 
plattenlandsontwikkelingsprogramma (POP2) en de fiscale stimulering van mestverwerking via de 
Milieu-investeringsaftrek (MIA) en de Willekeurige afschrijving milieu-investeringen (Vamil). De 
subsidieregeling IMM kende drie openstellingsrondes in de afgelopen vijf jaar, namelijk in de jaren 
2011, 2012 en 2013. Daarnaast is deze regeling in 2014 nogmaals geopend met budget dat vrij 
kwam uit de eerste pijler van het Gemeenschappelijk Landbouwbeleid, via artikel 68.  
 
Investeringsregeling voor mestverwerking (IMM en artikel 68): 
Jaar Beschikbaar budget 
2011  € 5.000.000,00 
2012  € 4.065.000,00 
2013 € 2.225.000,00 
2014 € 4.500.000,00 
 
De MIA\Vamil heeft zich in de afgelopen vijf jaar als volgt ontwikkeld:  
Jaar Budgetbeslag 
2011 € 1.949.401 
2012 € 1.921.986 
2013 € 2.031.034 
2014 € 500.877 
2015 € 786.549 
2016* € 355.866 
*tot oktober 2016 
 
 
 
 
 
71 
 

