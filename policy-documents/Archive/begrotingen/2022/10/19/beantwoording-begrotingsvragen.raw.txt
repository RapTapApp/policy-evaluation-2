Bijlage 1: antwoorden op vragen begrotingsbehandeling VWS 2022/2023 
 
 
Antwoord van de minister van Volksgezondheid, Welzijn en Sport op de 
vraag van het Kamerlid Agema (PVV) hoe het mogelijk is dat 
ziekenhuizen – na een heel klein plusje – in 2026 weer op 0% 
volumenorm worden gezet en dat bestuurders uit het veld hiermee 
akkoord zijn gegaan? 
 
In het Integraal Zorgakkoord (IZA) zijn op een aantal thema’s, waaronder 
passende zorg, regionale samenwerking, versterken organisatie eerstelijnszorg,  
inhoudelijke afspraken gemaakt die er onder andere toe moeten leiden dat er 
passender, slimmer en daardoor minder zorg wordt geleverd door medisch 
specialisten in ziekenhuizen. De partijen van het IZA delen dat deze beweging 
nodig en wenselijk is. 
 
Deze beweging is niet van het ene op het andere jaar te realiseren. Vandaar dat 
de beschikbare groei in de Medisch Specialistische Zorg (MSZ) geleidelijk wordt 
afgebouwd (1% in 2023, 0,8% in 2024, 0,4% in 2025 en 0% in 2026). Om de 
afbouw van de groei mogelijk te maken, is tegelijkertijd een substantieel bedrag 
aan transformatiemiddelen beschikbaar. In totaliteit is er € 2,8 miljard aan 
transitiemiddelen beschikbaar, waarvan € 940 miljoen vooraf geoormerkt is voor 
de MSZ.  
 
Daarbij is relevant dat er forse groeiruimte en investeringsruimte voor onder 
andere de huisartsenzorg en wijkverpleging beschikbaar is de komende jaren. Ook 
dit moet leiden tot een minder groot beroep op medisch-specialistische zorg en 
draagt derhalve bij aan het realiseren van het aflopende groeipad van de MSZ.  
 
Antwoord van de minister van Volksgezondheid, Welzijn en Sport op de 
vraag van Kamerlid Agema (PVV) op de vraag naar de stijging van het 
percentage zorguitgaven als percentage van het BBP. Wat is percentage 
zorg en hoe ontwikkelt zich dit in de komende jaren?  
Het CPB heeft in oktober 2022 een nieuwe studie gepubliceerd met verwachtingen 
1
over de ontwikkeling van de zorguitgaven . Het CPB verwacht dat de collectieve 
zorguitgaven tussen 2020 en 2060 zullen stijgen van ongeveer 10 naar 18 procent 
van het BBP. Bij ongewijzigd beleid zullen de zorguitgaven in de komende 40 jaar 
naar verwachting dus sneller groeien dan de economie. De zorguitgaven stijgen 
vanwege vergrijzing, toenemende (technologische) behandelmogelijkheden, 
sociaal culturele ontwikkelingen en de ontwikkeling van lonen en prijzen. 
 
Antwoord van de minister van Langdurige Zorg en Sport op de vraag van 
het kamerlid Agema (PVV) over het bericht dat de zorgkantoren het 
verantwoord vinden dat er 16.605 mensen langer dan de treeknorm op 
hun plek in het verpleeghuis wachten.  
 
De Treeknormen zijn gebaseerd op afspraken tussen zorgaanbieders en 
verzekeraars/zorgkantoren. De norm geeft aan wat maatschappelijk aanvaarbare 
wachttijden zijn voor het regelen van een passende plaats en het organiseren van 
de zorg die daarbij hoort. Voor de sector verpleegzorg is de Treeknorm 6 weken.  
 
1
 CPB. (2022). Zorguitgaven ons een zorg.  
Pagina 1 van 84 
 

U geeft aan dat met 3 miljard euro 50.000 extra zorgmedewerkers kunnen 
worden aangetrokken en daarmee het personeelstekort kan worden opgelost. We 
hebben echter te maken met economie brede tekorten aan personeel; er zijn veel 
andere belangrijke sectoren waar arbeidsmarkttekorten zijn. Er zijn dus niet 
zomaar 50 duizend extra medewerkers die de zorg kan aantrekken. Daarom 
zetten we met het programma Toekomstbestendige arbeidsmarkt zorg en welzijn 
(TAZ) breed in op onder meer het behouden van het bestaande personeel, het 
slimmer inzetten van sociale en technologische innovaties en op meer uren 
werken. Uit uitstroomonderzoek blijkt dat zaken als professionele autonomie, 
zeggenschap en ontwikkelmogelijkheden vooral van belang zijn voor de 
aantrekkelijkheid van het werken in de zorg. Deze voorwaarden worden in 
belangrijke mate bepaald door werkgevers (zorgaanbieders). Daarom heeft het 
kabinet met hen hierover afspraken gemaakt in het Integraal Zorgakkoord (IZA), 
in het programma Wonen, Ondersteuning en Zorg voor Ouderen (WOZO) en in het 
programma TAZ.  
 
Antwoord van de minister voor Langdurige Zorg en Sport op de vraag van 
het Kamerlid Agema (PVV) over dat er voldoende moet worden 
toegevoegd aan de ova-ruimte om de inflatie te compenseren. Het kost 
1.2 miljard euro om al het zorgpersoneel eenmalig 1000 euro uit te keren. 
Waar wachten jullie nog op? En als u daar een dekking voor zoekt, de 
verzekeraars hebben een solvadileitsoverschot van bijna 3 miljard euro; 
haal het daar uit.    
 
Alle Nederlanders hebben met inflatie te maken, niet alleen de zorgmedewerkers. 
Het kabinet zet met breed koopkrachtbeleid in op het beteugelen van de gevolgen 
van de hoge inflatie. Daarom is specifiek sectorgericht inkomensbeleid niet aan de 
orde. Het past ook niet bij de systematiek van de jaarlijkse overheidsbijdrage in 
de arbeidskostenontwikkeling (de ova) om deze op te hogen voor incidentele 
componenten die niet direct gerelateerd zijn aan de loonkostenontwikkeling in de 
marktsector. 
 
Ten aanzien van het dekkingsvoorstel wil ik opmerken dat om continu te kunnen 
voldoen aan de solvabiliteitseisen, zorgverzekeraars zelf een door hen veilig 
geachte marge boven het wettelijk vereiste minimum van Solvency II aanhouden. 
Zorgverzekeraars bepalen zelf hoeveel reserves ze aanhouden en hoe ze deze 
inzetten, niet de Minister van VWS. 
 
Antwoord van de minister voor Langdurige Zorg en Sport op de vraag van 
het Kamerlid Agema (PVV) over waarom de minister geen overheadnorm 
instelt. 
 
Ik ben er niet van overtuigd dat het helpt om bij zorgaanbieders een 
overheadnorm in te stellen en zo zorgaanbieders te verplichten tot bijvoorbeeld 
een maximaal percentage overhead ten opzichte van de totale begroting. De 
ervaring leert dat het monitoren van de voortgang op dergelijke doelen snel leidt 
tot bureaucratie op zichzelf en afleidt van het daadwerkelijk met elkaar 
verminderen van regeldruk (de relatie tussen overhead en regeldruk is ook niet 1 
op 1). Bovendien is niet iedere medewerker werkzaam in een overheadfunctie 
direct inzetbaar voor de patiëntenzorg. Ook kan bepaalde overhead (bijvoorbeeld 
ICT) juist ten goede komen aan (het ontlasten van) de zorg. 
 
Pagina 3 van 84 
 

Verder merk ik op dat, volgens de Patient Wait Indicator Study, de tijd die er zit 
tussen markttoelating en beschikbaarheid van oncologische geneesmiddelen voor 
2
patiënten in België en Frankrijk significant langer is dan in Nederland. 
 
Antwoord van de Minister van Volksgezondheid, Welzijn en Sport op de 
vraag van het Kamerlid Fleur Agema (PVV) over de status van de 
toezeggingen die de minister tijdens de behandeling van de initiatiefnota 
‘uitbreiding persoonlijk profiel’ heeft gedaan? 
 
Aan deze toezeggingen wordt gewerkt, een deel is ook al uitgevoerd. Zo wijzigt 
per 1 januari 2023 de bekostigingssystematiek, waarbij de moleculaire diagnostiek 
niet meer binnen de DBC valt maar als add-on bekostigd gaat worden. Daarnaast 
is een facultatieve prestatie ingericht voor patiënten met een primaire tumor 
onbekend en wordt gewerkt aan verbeteringen in ons zorglandschap. Deze laatste 
actie wordt opgepakt vanuit het Zorginstituut Nederland. Zorginstituut Nederland 
heeft de opdracht gekregen voor de uitvoering van het traject moleculaire 
diagnostiek.  
 
In dit uitvoeringstraject werken we aan een gezamenlijke ambitie om de kwaliteit, 
toegankelijkheid en betaalbaarheid van moleculaire diagnostiek in Nederland nog 
passender te maken. Ik stuur de Kamer ieder half jaar een voortgangsrapportage 
van dit traject. De eerstvolgende rapportage zal voor het einde van 2022 worden 
toegezonden. 
 
Antwoord van de minister van Volksgezondheid, Welzijn en Sport op de 
vraag van het Kamerlid Agema (PVV) over of geneesmiddelen 
doelmatiger ingezet kunnen worden doordat biomarkers vooraf kunnen 
voorspellen of een medicijn nuttig is voor een patiënt. Hoe staat het met 
de inzet van biomarkers? 
 
Mevrouw Agema vraagt naar de implementatie van innovatieve methoden in de 
zorg. Met mevrouw Agema ben ik van mening dat er veel innovatieve methoden 
en toepassingen zijn en worden ingezet en ontwikkeld. De Nederlandse zorgsector 
is zeer innovatief maar ik vind dat die innovaties breder en sneller moeten worden 
ingezet voor patiënten en professionals. In het Integraal Zorgakkoord (IZA) heb ik 
daarom afgesproken dat de implementatie van in de praktijk gebleken effectieve 
werkvormen en innovaties wordt gestimuleerd door het nog op te richten landelijk 
Kenniscentrum (en zolang dit nog niet actief is door het ZN Kenniscentrum 
Digitale Zorg/vliegwielcoalitie). De transformatiemiddelen via zorgverzekeraars 
worden ingezet om deze innovaties breed te kunnen uitrollen en implementeren. 
 
Mevrouw Agema stelde in haar bijdrage een aantal vragen over diverse 
toepassingen. Daar zal ik nu op ingaan. 
 
Mevrouw Agema noemt als eerste de inzet van biomarkers. Ik hecht aan een 
doelmatige inzet van geneesmiddelen en zie hierbij het belang van biomarkers. 
Biomarkers worden ook al gebruikt bij het toepassen van geneesmiddelen. Dit kan 
echter alleen bij een specifieke groep geneesmiddelen. Het inzetten van 
biomarkers is dus niet altijd mogelijk. Wel komen er steeds vaker geneesmiddelen 
op de markt die werken bij een patiënt met een specifieke biomarker, de 
zogenaamde targeted therapies. In de registratieteksten staat dan dat het 
 
2
 EFPIA Patients W.A.I.T. Indicator 2021 Survey 
Pagina 5 van 84 
 

Antwoord van de staatssecretaris van Volksgezondheid, Welzijn en Sport 
op de vraag van het Kamerlid Agema (PVV) over het stoppen met het 
weggooien van op maat gemaakte hulpmiddelen bij een verhuizing naar 
een andere gemeente en de vraag of dit al bestaand beleid is. 
 
In 2021 is een verhuisconvenant opgesteld dat voorschrijft dat mensen hun op-
maat-gemaakte hulpmiddelen in bezit houden bij een verhuizing naar een andere 
gemeente. Nog niet alle gemeenten hebben dit convenant ondertekend, maar ik 
ga er desondanks van uit dat zij de werkwijze uit het convenant als standaard 
uitvoeringspraktijk hanteren. Als hulpmiddelen overbodig of afgeschreven zijn, 
worden deze weer ingenomen door de leverancier, die op zijn beurt het 
hulpmiddel (of onderdelen daarvan) hergebruikt.  
 
Antwoord van de minister van Volksgezondheid, Welzijn en Sport op de 
vraag van het Kamerlid Agema (PVV) per wanneer de NightWatch bij 
kinderen met refractaire epilepsie wordt vergoed?   
 
Mevrouw Agema sterlt een vraag over de vergoeding van een toepassing zoals 
NightWatch. Om in aanmerking te komen voor vergoeding uit de 
Zorgverzekeringswet, moet zorg voldoen aan het wettelijke criterium ‘stand van 
de wetenschap en praktijk’ (hierna: SWP). Dit betekent kort gezegd dat zorg 
aantoonbaar effectief moet zijn. Zorginstituut Nederland heeft in 2014 op basis 
van de beschikbare literatuur geoordeeld dat detectie- en alarmeringsapparatuur 
niet aantoonbaar effectief is en daarom niet kan worden vergoed uit het 
basispakket. Dit geldt ook voor het aanvalsdetectieapparaat NightWatch. Het is 
aan de ontwikkelaars en de beroepsgroep om via onderzoek meer kennis te 
vergaren over de effectiviteit van dit hulpmiddel. Op het moment dat deze kennis 
beschikbaar komt, kan het Zorginstituut opnieuw een duiding doen van de 
effectiviteit. Indien het Zorginstituut tot een positief oordeel komt, kan het 
hulpmiddel worden opgenomen in het basispakket.   
 
Antwoord van de minister van Volksgezondheid, Welzijn en Sport op de 
vraag van het Kamerlid Agema (PVV) over prehabilitatie waarbij minder 
kans is op complicaties, het herstel sneller is, de ligduur korter en er 
lagere kosten zijn. Is dit al staand beleid?   
 
Tot slot wijst mevrouw Agema op de inzet van prehabilitatie. Prehabilitatie is een 
interessant voorbeeld van leefstijl als onderdeel van de behandeling. Met 
prehabilitatie wordt ingezet op het verbeteren van de conditie van patiënten 
voorafgaand aan de operatie. Voorbeelden van prehabilitatie programma’s zijn 
Fit4Surgery en Better in, better out die nu via de beleidsregel innovatie van de 
NZa bekostigd worden. Het is echter nog onduidelijk in hoeverre de verschillende 
prehabilitatieprogramma’s meerwaarde hebben ten opzichte van opereren alleen 
bij specifieke indicaties.  
 
Net als bij de Nightwatch is het aan de ontwikkelaars en de beroepsgroepen om 
via onderzoek meer kennis te vergaren over de effectiviteit en doelmatigheid van 
de prehabilitatieprogramma’s die worden gevolgd, en op basis van de toekomstige 
resultaten kunnen zorgverzekeraars of het Zorginstituut beoordelen in hoeverre 
deze zorg voldoet aan de pakketcriteria. Daarnaast kijkt het Zorginstituut in het 
traject passende aanspraak fysio- en oefentherapie of en hoe prehabilitatie door 
de fysiotherapeut in het basispakket opgenomen kan worden. Vanuit het 
programma Preventie in het Zorgstelsel stimuleert het ministerie van VWS de 
Pagina 7 van 84 
 

Daarnaast speelt het sociale domein een belangrijke rol bij het bevorderen van 
gezondheid en preventie. Daarom is ook in het IZA afgesproken dat 
zorgverzekeraars en gemeenten op regionaal niveau samenwerkingsafspraken 
maken zodat het aanbod vanuit zorgverzekeraars en gemeenten op elkaar 
afgestemd is en duidelijk is wie welke actie onderneemt. De minister voor  
Langdurige Zorg en Sport voert hierover al geruime tijd, en ook tijdens de 
uitvoering van het IZA, veelvuldig overleg met zorgverzekeraars en gemeenten. 
De acties die ondernomen worden door zorgverzekeraars en gemeenten worden in 
lijn met de afspraken in het IZA, opgenomen in het Gezond en Actief Leven 
Akkoord.  
 
Antwoord van de minister van Volksgezondheid, Welzijn en Sport op de 
vraag van het Kamerlid Judith Tielen (VVD) over Tijd tussen van ideeën 
naar innovatie en het daadwerkelijk terecht komen bij de professional is 
te lang. Gaat de minister een zogenaamd koplopersklimaat stimuleren.    
 
Antwoord: 
Ik herken dat de weg van innovatie naar daadwerkelijk grootschalig gebruik vaak 
nog te lang is. Stimuleren van koplopers is een van de instrumenten om daar 
verbetering in aan te brengen. Daarom hebben partijen in het Integraal 
Zorgakkoord (IZA) afgesproken dat de implementatie van in de praktijk gebleken 
effectieve werkvormen en innovaties wordt gestimuleerd door het nog op te 
richten landelijk Kenniscentrum (en zolang dit nog niet actief is door het ZN 
Kenniscentrum Digitale Zorg). Tevens is in het IZA afgesproken dat sectoren 
onderzoeken welke zorgpaden geschikt zijn voor digitale en/of hybride zorg, dat 
van deze zorg 70% digitaal of hybride beschikbaar komt, en door minimaal 50% 
van de patiëntenpopulatie die daarvoor in aanmerking komt wordt gebruikt.  
 
De transformatiemiddelen via zorgverzekeraars worden ingezet om deze 
innovaties breed te kunnen implementeren en op te schalen. Daarnaast hebben 
zorgkantoren in de langdurige zorg de mogelijkheid om een deel van hun budget 
te alloceren voor samenwerking of innovatie. Huisartsen worden gestimuleerd om 
afspraken te maken over innovatie en digitale zorg via de bekostiging in segment 
3.  
 
Antwoord van de minister van Volksgezondheid, Welzijn en Sport op de 
vraag van het Kamerlid Judith Tielen (VVD) over innovaties die nog 
onvoldoende snel hun weg vinden naar de zorgpraktijk. Kunnen we hier 
geen financiële beloning/prestatie op zetten. Zoiets gebeurt al in de 
langdurige zorg met een differentiatiebudget. Kunnen we zoiets 
bijvoorbeeld niet ook introduceren voor huisartsen? 
 
In de langdurige zorg hebben zorgkantoren inderdaad de mogelijkheid om een 
deel van de contracteerruimte te alloceren voor samenwerking of innovatie.  
De huisartsenzorg kent ook al een dergelijke ruimte. Binnen segment 3 van de 
huisartsenbekostiging hebben huisartsen de mogelijkheid om met verzekeraars 
afspraken te maken over innovaties. 
 
Ik erken met de VVD dat de ruimte nog verder kan worden vergroot en een impuls 
kan krijgen. Daarom heb ik in het kader van het Integraal Zorgakkoord (IZA) ook 
afgesproken dat verzekeraars transformatiegelden beschikbaar stellen voor 
zorgaanbieders die met goede innovaties komen die bijdragen aan passende zorg.  
 
Pagina 9 van 84 
 

De effectiviteit van de zorgfraudebestrijding moet én kan beter. De 
signaalopvolging mag niet langer vrijblijvend zijn. Dit betekent in de praktijk dat 
zorginkopers, toezichthouders en opsporingsinstanties beter onderling moeten 
samenwerken. De aanbevelingen van de Algemene Rekenkamer hebben inmiddels 
geresulteerd in concrete afspraken met alle betrokken partijen. Met deze 
afspraken mag geen zaak meer tussen wal en schip vallen en bereiken we meer 
effect met een gezamenlijke programmatische aanpak. 
 
Om eventuele misverstanden over de rol van de IGJ te voorkomen merk ik op dat 
de IGJ een toezichthouder is, geen opsporingsinstantie. Zij onderzoekt in die zin 
geen vermoedens van financiële strafbare feiten. Wanneer patiënten vermoedens 
van strafbare handelingen doorgeven aan de IGJ dan doet de IGJ hiervan melding 
bij het Informatie Knooppunt Zorgfraude (IKZ). Het IKZ verdeelt dit signaal naar 
de opsporingspartners, zoals het Openbaar Ministerie en de Nederlandse 
Arbeidsinspectie. Als ditzelfde signaal een risico kan vormen voor de kwaliteit van 
zorg, dan wordt dit signaal in het risico gestuurd toezicht van de IGJ opgenomen. 
Dit betekent dat dit voor de IGJ kan leiden tot een toezichtonderzoek op de 
kwaliteitsnormen van dat zorgdomein. Dit is geen toezichtonderzoek naar de 
zorgfraude in strafrechtelijke zin.  
 
Antwoord van de minister van Volksgezondheid, Welzijn en Sport en de 
staatssecretaris van Volksgezondheid, Welzijn en Sport op de vraag van 
het Kamerlid Judith Tielen (VVD) over hoe opvolging wordt gegeven aan 
de motie Kuik ten aanzien van een Nationaal actieplan kanker. Wat zijn 
de ambities van de minister op gebied van preventie, diagnostisering, 
behandeling en overleving van kanker? 
 
Zoals ik in mijn brief van 8 juli jl. (Kamerstuk 32793, nr. 630) heb aangegeven 
vind ik het belangrijk dat de beleidsinzet vanuit het ministerie van VWS en de 
initiatieven vanuit het veld goed in verbinding staan met elkaar. Er gebeurt vanuit 
het ministerie van VWS veel. Zo heb ik u Kamer op 14 oktober jl. samen met de 
minister voor Langdurige Zorg en Sport en de staatssecretaris van 
Volksgezondheid, Welzijn en Sport geïnformeerd over de inzet op preventie van 
kanker met de Coalitiemiddelen voor volksziektes. In het Integraal Zorgakkoord 
hebben wij met partijen concrete afspraken gemaakt over verbeteringen in de 
oncologische zorg. Ik ga dan ook graag met veldpartijen in gesprek over hoe hun 
initiatieven en mijn plannen elkaar kunnen versterken. Binnenkort staat een 
gesprek met de initiatiefnemers van het Nederlands Kanker Collectief gepland. In 
dat gesprek wil ik verkennen hoe we onze krachten kunnen bundelen in een 
gezamenlijk actieplan, zodat bestaande initiatieven beter op elkaar aansluiten. 
  
Antwoord van de minister voor Langdurige Zorg en Sport op de vraag van 
het Kamerlid Tielen (VVD) over hoe het staat met de behandeling van het 
wetsvoorstel bevorderen, samenwerken en rechtmatige zorg? Kunnen we 
die nog dit jaar vaststellen?   
 
Ik juich uw oproep om het Wetsvoorstel bevorderen samenwerking en rechtmatige 
zorg (Wbsrz) dit jaar vast te stellen van harte toe. Het wetsvoorstel ligt ter 
behandeling in uw Kamer voor. Met de Wbsrz worden belangrijke knelpunten in de 
gegevensuitwisseling opgelost. Gelet op het belang van een spoedige 
inwerkingtreding van dit wetsvoorstel hoop ik dat uw Kamer op korte termijn 
besluit tot behandeling van dit wetsvoorstel.  
 
Pagina 11 van 84 
 

voorzichtigheid betrachten door bijvoorbeeld mondneusmasker te dragen of 
desinfectiegel beschikbaar te stellen aan personeel en bezoekers. Ik juich 
dergelijke initiatieven toe. 
 
Wanneer het epidemiologische beeld vraagt om extra actie en preventieve 
maatregelen door sectoren conform de maatregelenladders nodig lijken, dan zal ik 
u daarover informeren. 
 
Antwoord van de minister van Volksgezondheid, Welzijn en Sport op de 
vraag van het Kamerlid Judith Tielen (VVD) over de vraag of de minister 
bereid is om het RIVM mee te nemen in de reikwijdte van de Wet 
elektronische gegevensuitwisseling. 
 
Ik wil het uitwisselen van data voor onderzoeksdoeleinden vooralsnog geen 
onderdeel maken van de Wet elektronische gegevensuitwisseling (Wegiz). De 
reden hiervoor is de uitvoerbaarheid van het wetsvoorstel. In plaats daarvan ben 
ik voornemens het secundair gebruik van data op andere manieren te stimuleren. 
Het ministerie van VWS werkt hier op dit moment aan samen met de ministeries 
van OCW en EZK, het initiatief Health-RI en het zorgveld.  
 
De Wegiz ziet toe op het uitwisselen van data voor primair gebruik tussen 
zorgaanbieders onderling en met patiënten. De Wegiz heeft naar verwachting wel 
een positief effect op het secundair gebruik van zorgdata. De vastlegging van 
primaire zorggegevens wordt onder de Wegiz gestandaardiseerd. Deze gegevens 
kunnen hierdoor makkelijker en sneller worden hergebruikt.  
 
Antwoord van de minister voor Langdurige Zorg en Sport op de vraag van 
het Kamerlid Bevers (VVD) over of de minister kan aangeven waarom het 
programma WOZO er nog niet is en kan aangeven wanneer het 
programma verwacht kan worden?   
 
Het Programma Wonen, Ondersteuning en Zorg voor Ouderen (WOZO) is 4 juli 
naar uw Kamer gestuurd. De verdere uitwerking van de actielijnen krijgt u in een 
voortgangsbrief aan het eind van dit jaar. Actielijn 4 van dit programma werk ik 
samen met de minister voor Volkshuisvesting en Ruimtelijke Ordening (VRO) uit in 
het programma Wonen en Zorg voor Ouderen. Hierin wordt intensief 
samengewerkt vanuit een gezamenlijke doelstelling: invullingen geven aan de 
verwachte vraag naar woningen door ouderen in de komende jaren. Een voorbeeld 
hiervan is het meenemen van de opgave aan verpleegzorgplekken in de 
regieafspraken van de minister voor VRO. De complexiteit van dit vraagstuk, in 
het bijzonder met betrekking tot het onderbrengen van de bouw van extra 
verpleegzorgplekken in de reguliere bouwafspraken, heeft geleid tot uitstel van 
het programma. De nadere afspraken tussen beide departementen hebben 
geresulteerd in het meenemen van de bouwopgave voor verpleegzorgplekken in 
de regieafspraken. 
 
Dit programma is tevens het zesde programma dat wordt gepresenteerd vanuit de 
Nationale Woon- en Bouwagenda van de minister voor VRO en wordt medio 
november door de minister voor VRO naar de Tweede Kamer gezonden.  
 
Antwoord van de staatssecretaris van Volksgezondheid, Welzijn en Sport 
op de vraag van het Kamerlid Bevers (VVD) over de stand van zaken van 
de aangenomen motie over hulplijn 113?   
Pagina 13 van 84 
 

Zoals ook tijdens de Algemene Politieke Beschouwingen toegelicht, is het binnen 
de systematiek van een prijsplafond niet uitvoerbaar om te differentiëren op 
specifiek energieverbruik dat bijvoorbeeld gerelateerd is aan hulpmiddelengebruik 
of hoge energiekosten gerelateerd aan een (chronische) aandoening. We 
begrijpen zorgen hierover en onderzoeken daarom momenteel of deze groep 
voldoende geholpen is met het prijsplafond voor kleinverbruikers. Hierbij zal dan 
worden gekeken in welke gevallen en in welke mate financiële knelpunten 
optreden en wat de invloed hiervan is op de zorgcontinuïteit en patiënt/cliënt. 
Hierover heeft de minister van Volksgezondheid, Welzijn en Sport u ook 
geïnformeerd in zijn brief van 17 oktober jl. De problemen en mogelijke 
tegemoetkoming zullen we inzichtelijk maken bij de Najaarsnota, evenals de 
eventuele budgettaire gevolgen. 
 
Antwoord van de minister voor Langdurige Zorg en Sport op de vraag van 
het Kamerlid Hijink (SP) over hoe de minister kijkt naar de door Kamerlid 
Hijink genoemde situaties: dat je als verzorgende in het ziekenhuis of het 
verpleeghuis een toeslag moet aanvragen om financieel overeind te 
blijven, dat 50% van de mensen in zorg is niet financieel zelfstandig en 
dat men met een goede baan in de zorg het hoofd niet boven water houdt. 
 
Volgens het CBS is minimaal 70% van het minimumloon (1229,34 euro per 1 juli 
2022) nodig om economisch zelfstandig te zijn. Uit cijfers van het Pensioenfonds 
Zorg en Welzijn blijkt dat de gemiddelde maandelijkse beloning – inclusief 
bijzondere beloningen zoals vakantiegeld, eindejaarsuitkering en 
onregelmatigheidstoeslag – van een fulltime werkende verzorgende in het 
verpleeghuis circa 3500 euro bruto bedraagt. Dat is dus ruim boven de 
beleidsdefinitie voor economische zelfstandigheid van het CBS.  
 
Slechts een beperkt deel van de werknemers in de zorg is volgens de definitie van 
het CBS niet economisch zelfstandig. Alleen werknemers met hele kleine 
contracten (bijvoorbeeld 16 uur of minder in de week) hebben een kans dat zij 
onder de grens van economische zelfstandigheid zakken. Daarom is het belangrijk 
dat werknemers meer uren kunnen werken als zij dat wensen. Het kabinet 
ondersteunt de stichting Het Potentieel Pakken (HPP) om contractuitbreidingen in 
de zorg te stimuleren en om belemmeringen rondom ondermeer roostering weg te 
nemen. Ook is er de WerkUrenBerekenaar waarmee je concreet kunt zien wat in 
jouw situatie extra uren werken financieel oplevert.  
 
Tot slot heeft het kabinet met Prinsjesdag een breed pakket aan maatregelen 
gepresenteerd om de koopkracht te ondersteunen die als gevolg van de hoge 
inflatie onder druk staat. Ook medewerkers in de zorg hebben hier baat bij. 
Werknemers in de zorg – en dan met name aan de onderkant en in het midden 
van het loongebouw – gaan er hierdoor in 2023 ten opzichte van 2022 gemiddeld 
genomen substantieel in koopkracht op vooruit ter compensatie van de inflatie. 
 
Antwoord van de minister voor Langdurige Zorg en Sport op de vraag van 
het Kamerlid Hijink (SP) om - van de 161 miljoen euro op de begroting 
voor coronatoegangsbewijzen - 150 miljoen euro te besteden aan een 
compensatiefonds voor zorgmedewerkers met Long-Covid.  
 
Op dit moment ligt een conceptvoorstel ter advisering voor bij de Raad van State. 
Dit conceptvoorstel bevat een onverplichte tegemoetkoming aan 
zorgmedewerkers die in de eerste golf besmet zijn geraakt, post-COVID hebben 
Pagina 15 van 84 
 

Voor wat betreft de hoeveelheid suiker en vet in voeding laat ik een verkenning 
uitvoeren naar opties voor wettelijke verplichtingen op het gebied van 
productverbetering. Ik informeer u nog dit jaar over de uitkomsten van deze 
verkenning en mijn reactie hierop.  
Voor wat betreft nicotine in tabak heeft het Trimbos-instituut onlangs in een 
notitie over minder nicotine in tabaksproducten geconcludeerd dat het nog 
onduidelijk is of wetgeving die een lager nicotinegehalte in tabaksproducten 
verplicht, voordelen zal opleveren voor de volksgezondheid (Trimbos 2022. Notitie 
minder nicotine in tabaksproducten, beschikbaar via de link: AF2000-Minder-
nicotine-in-tabaksproducten.pdf (trimbos.nl)). Ik informeer u nog dit jaar over de 
inzet op tabaksontmoediging. 
 
Antwoord van de minister voor Langdurige Zorg en Sport op de vraag van 
het Kamerlid Hijink (SP) of de minister vooraf (bij het vaststellen van een 
kwaliteitskader voor Verpleeghuizen) mag bepalen welke bezuiniging dit 
moet opleveren? En of het mogelijk is dat de veldpartijen alsnog uitgaan 
van een personeelsnorm en de bezuiniging daarmee niet wordt 
gerealiseerd? 
 
3
In mijn brief van 14 oktober jl. over het kwaliteitskader verpleeghuiszorg heb ik 
aangegeven dat ik zelf geen wettelijke rol heb bij het vaststellen van de inhoud 
van de kwaliteitsstandaarden, anders dan een toets van de kwaliteitsstandaarden 
met substantiële financiële gevolgen (‘de noodrem’). Wel is het belangrijk dat 
kwaliteitsontwikkeling en -borging meer in samenhang wordt gezien met andere 
publieke waarden, zoals toegankelijkheid, personele organiseerbaarheid, financiële 
houdbaarheid en maatschappelijk draagvlak. Veldpartijen hebben aan de Minister 
voor Langdurige Zorg en Sport laten weten dat zij deze publieke waarden 
onderschrijven. Mede om die reden is een doorontwikkeling van het 
kwaliteitskader wenselijk. Dit heb ik meegegeven aan het Zorginstituut en de 
veldpartijen die verantwoordelijk zijn voor deze doorontwikkeling.  
 
Antwoord van de minister van Volksgezondheid, Welzijn en Sport, de 
minister voor Langdurige Zorg en Sport en de staatssecretaris van 
Volksgezondheid, Welzijn en Sport op de vraag van het Kamerlid Hijink 
(SP) over of de zorg anders georganiseerd gaat worden en over zijn 
voorstel om te experimenten met budgetten in de buurten. Hij stelt voor 
om de regelgeving vanuit de Wmo, de Zvw en de zorgkantoren te 
bundelen en te kijken wat er per persoon nodig is om betere 
samenwerking te organiseren; dus zonder verschillende loketten.   
 
Met het Integraal Zorg Akkoord (IZA) wordt een belangrijke stap gezet om de 
grote uitdagingen waar de zorg voor staat het hoofd te bieden en zo richting te 
geven aan hetgeen de heer Hijink beoogt. In het IZA is onder meer afgesproken 
dat partijen intensiever met elkaar moeten samenwerken. In het IZA is ook 
overeengekomen dat we de komende periode gaan verkennen dat daar waar de 
huidige wet- en regelgeving te kort schiet we gaan werken aan passende 
oplossingen. Zo is bijvoorbeeld afgesproken dat VWS een werkgroep met 
relevante partijen instelt die met voorstellen komt met oplossingen voor de 
knelpunten in ‘domeinoverstijgende bekostiging’. Uitgangspunt is dat vervolgens 
gezamenlijk wordt toegewerkt naar nieuwe, toepasbare vormen van 
domeinoverstijgende bekostiging. 
 
3
 Kamerstukken II, 2021-2022, 31765, nr. 651 
Pagina 17 van 84 
 

soorten en maten, met voor- en nadelen. In het IZA hebben we dan ook 
afgesproken dat VWS en NZa samen kijken op welke wijze bekostiging op basis 
van uitkomsten mogelijk kan worden gemaakt. De mogelijkheden om daarbij 
gezondheidsdoelen te betrekken worden verkend.  
 
Er gebeurt overigens al veel als het gaat om het anders organiseren van zorg en 
het voorkomen van behandeling. Op steeds meer plekken in het land ontstaan 
initiatieven waarin inwoners, (zorg)organisaties en bedrijven domeinoverstijgend 
samenwerken aan een gezondere regio. Dit doen ze onder meer door de zorg op 
een innovatieve manier te organiseren en interventies in te zetten voor een 
gezonde leefstijl en leefomgeving. Deze lijn wordt doorgetrokken met het IZA. Alle 
betrokken partijen hebben onderschreven dat we verder moeten inzetten op 
gezondheid en welzijn zodat mensen zo gezond en vitaal mogelijk zijn en 
zorgvragen worden voorkomen.  
 
Antwoord van de minister van Volksgezondheid, Welzijn en Sport op de 
vraag van het Kamerlid Wieke Paulusma (D66) over de stand van zaken 
als het gaat om het uitnodigen van transgender personen voor het 
bevolkingsonderzoek baarmoederhalskanker.    
 
Transgender personen die binnen de doelgroep vallen, kunnen deelnemen aan het 
bevolkingsonderzoek baarmoederhalskanker. Dit geldt eveneens voor het 
bevolkingsonderzoek borstkanker. Sinds 1 oktober jl. kunnen transgender 
personen zich eenmalig aanmelden bij Bevolkingsonderzoek Nederland, waarna zij 
automatisch voor iedere screeningsronde worden uitgenodigd om deel te nemen 
aan de genoemde bevolkingsonderzoeken. Voorheen moesten zij zich voor iedere 
screeningsronde opnieuw aanmelden. De geldende werkwijze sinds 1 oktober is 
afgestemd met belangenverenigingen en genderpoli’s en wordt nu ook breed 
gecommuniceerd.  
 
Antwoord van de minister van Volksgezondheid, Welzijn en Sport op de 
vraag van het Kamerlid Paulusma (D66) over hoe het kan dat mensen die 
hun zorgverzekering niet kunnen betalen omdat zij schulden hebben, een 
hogere premie moeten betalen?  
 
Zorgverzekeraars kunnen verzekerden met een betalingsachterstand ter hoogte 
van zes of meer maanden zorgpremie aanmelden bij het CAK. Dit heet de 
wanbetalersregeling. Het CAK legt in dat geval een bestuursrechtelijke premie op 
van 120% van de gemiddelde premie (€ 152,20 in 2022) en int deze met 
bijzondere incasso-instrumenten, zoals inhouding op het inkomen en omleiding 
zorgtoeslag. De gedachte is dat de opslag aanzet tot preventie en het oplossen 
van betalingsachterstanden, omdat het verzekerden direct voordeel oplevert om 
een betalingsregeling te treffen. Op dat moment betalen verzekerden direct weer 
hun normale premie. Verzekerden in de wanbetalersregeling blijven verzekerd 
voor de basisverzekering (polis) die zij hebben afgesloten. Zorgverzekeraars 
ontvangen hiervoor een bijdrage uit het Zorgverzekeringsfonds. 
 
Deze regeling draagt bij aan het solidariteitsbeginsel van ons zorgstelsel, doordat 
enerzijds wordt voorkomen dat mensen onverzekerd raken. Anderzijds omdat 
waar mogelijk er wel premie wordt geïnd. De Tweede Kamer ontvangt binnenkort 
een brief van mij over de wanbetalersregeling. In deze brief zal ik reageren op de 
motie van de leden Ceder en Kat over de (financiële) effecten van het afschaffen 
Pagina 19 van 84 
 

De aanpak van gezondheidsachterstanden vergt daarom meer dan de inzet op 
zorg en de algemene inzet op gezondheid. Er is sprake van achterliggende 
problematiek zoals bestaansonzekerheid, armoede en kansenongelijkheid. Een 
bredere blik op gezondheid en een integrale aanpak gericht op de kwetsbare 
groepen is nodig (Health in all policies). Het kabinet werkt daarom vanuit 
verschillende beleidsterreinen samen om de achterliggende problematiek bij 
gezondheidsachterstanden aan te pakken, zoals bestaansonzekerheid, armoede en 
kansenongelijkheid en een gezonde leefomgeving. Concrete programma’s waarin 
vanuit meerdere beleidsvelden wordt samengewerkt zijn de aanpak ‘Mentale 
gezondheid: van ons allemaal’, het Nationaal Programma Leefbaarheid en 
Veiligheid onder leiding van de minister voor Volkshuisvesting en Ruimtelijke 
Ordening en de aanpak Geldzorgen, Armoede en Schulden onder leiding van de 
minister voor Armoedebeleid, Participatie en Pensioenen. Ik informeer uw Kamer 
dit jaar over de inzet van het kabinet om gezondheidsachterstanden terug te 
dringen. 
 
Antwoord van de minister van Volksgezondheid, Welzijn en Sport, de 
minister voor Langdurige Zorg en Sport en de staatssecretaris van 
Volksgezondheid, Welzijn en Sport op de vraag van het Kamerlid Wieke 
Paulusma (D66) om een reactie te geven op het feit dat het Integraal 
Zorgakkoord gebaat is bij een minister die knopen kan doorhakken als 
het mis gaat. 
 
Het Integraal zorgakkoord vraagt om een actieve rol van alle betrokken partijen, 
inclusief het ministerie van VWS. Deze laatste rol is meer uitgesproken dan in het 
verleden. Daarbij is het belangrijk dat de verantwoordelijkheden van de 
individuele partijen duidelijk zijn. Die duidelijkheid is er ook binnen het stelsel. 
Zorgverzekeraars kopen in bij aanbieders; dit gebeurt decentraal. Als er discussies 
zijn gaan partijen eerst met elkaar in gesprek. Een eerste escalatie wordt gedaan 
bij de toezichthouders en een volgende stap is escalatie binnen de 
overlegstructuren van het Integraal Zorgakkoord. Ieder kwartaal hebben we 
bestuurlijke overleggen vanuit het zorgakkoord om met elkaar knopen door te 
hakken als het vastloopt.  
 
Vanuit het ministerie van VWS hebben we hierin een belangrijke rol om partijen 
uit te nodigen en aan te jagen. Wij pakken hierbij een actieve rol de komende 
jaren. Dat gaat over regie, het faciliteren van de uitvoering, en de uitvoering zelf. 
 
Antwoord van de minister van Volksgezondheid, Welzijn en Sport op de 
vraag van het Kamerlid Paulusma (D66) over hoe rekening te houden met 
verschillen in sekse in gezondheid in onderzoek.  
 
Via een Taakopdracht Gender en Onderzoek heb ik ZonMW gevraagd duurzame 
aandacht voor en integratie van sekse en gender in onderzoek en 
onderzoeksprogrammering verder te stimuleren. Er is bewust gekozen om geen 
apart onderzoeksprogramma meer te laten plaatsvinden omdat het onderwerp 
sekse/gender feitelijk bij elk onderzoek aan de orde kan zijn. Daarom is aan 
ZonMw gevraagd om de ontwikkelingen rondom sekse en gender in 
gezondheidsonderzoek actief te stimuleren en om de verdere inbedding hiervan in 
wetenschappelijk onderzoek te bewerkstelligen. 
Ik heb ZonMw verzocht om op basis van de bovenstaande ingezette beweging 
binnen de lopende programma’s te bezien of er aantoonbare kennisgaps op 
thematiek of onderwerpen zijn waarvoor aandacht moet komen voor 
Pagina 21 van 84 
 

afbouwstappen er nodig zijn. Dit onderzoek wordt nu met patiënten gestart. 
Mevrouw Paulusma vindt een verwijzing naar dergelijk onderzoek onvoldoende, 
maar experts en ook patiënten geven zelf aan dat zij behoefte hebben aan dit 
onderzoek.  
 
Ik wil verder nog benadrukken dat er wel iets gebeurt. Zo is de Depressie 
Vereniging bezig met het ontwikkelen van voorlichtingsmateriaal voor patiënten 
die willen afbouwen, is er een subsidie verstrekt voor het opstellen van een 
consensusdocument voor de overige antidepressiva en is ook het Zorginstituut de 
stand van zaken en opgedane ervaringen rondom afbouwmedicatie in kaart aan 
het brengen. Het Zorginstituut spreekt daarvoor met verschillende partijen in het 
veld waaronder ook de zorgverzekeraars.  
 
Antwoord van de minister van Volksgezondheid, Welzijn en Sport, de 
minister voor Langdurige Zorg en Sport en de staatssecretaris van 
Volksgezondheid, Welzijn en Sport op de vraag van het Kamerlid Sahla 
(D66) over hogere energieprijzen en de oproep om organisaties niet 
kopje onder te laten gaan als gevolg hiervan.   
 
De hoge energieprijzen leiden, begrijpelijkerwijs, tot veel zorgen in de 
samenleving en in de Tweede Kamer. Met de brief van 17 oktober jl. hebben wij 
uw Kamer geïnformeerd over de inventarisatie van de (maatschappelijke) 
gevolgen van de hoge energiekosten. Op drie terreinen wordt momenteel een 
inventarisatie uitgevoerd van de (maatschappelijke) gevolgen van de hoge 
energiekosten: (i) zorgorganisaties in de verschillende domeinen in de zorg (Wlz, 
Zvw, Wmo en Jeugdzorg), waaronder ook kleinschalige wooninitiatieven, (ii) 
mensen die als gevolg van een chronische ziekte, medische aandoening of 
specifieke ondersteuningsbehoefte of zorg-woonvorm boven de gestelde maxima 
voor het generieke prijsplafond voor kleinverbruikers komen, (iii) de sportsector, 
waaronder de zwembaden. Op basis van deze inventarisatie beoordelen we of 
aanvullende maatregelen nodig zijn om de continuïteit van zorg te borgen. Hierbij 
kijken we uiteraard ook in hoeverre de Tegemoetkoming energiekosten (TEK) voor 
het energie-intensieve MKB verlichting zou kunnen bieden en hebben wij aandacht 
voor prikkels om energieverbruik te verminderen en duurzaamheid te bevorderen. 
Voor 2022 geldt dat bij Najaarsnota inzichtelijk wordt gemaakt wat mogelijke 
budgettaire gevolgen zijn van de besluiten die uit deze inventarisatie volgen. 
Daarnaast zal in beeld worden gebracht welke eventuele maatregelen nodig zijn 
voor 2023. De eventuele budgettaire verwerking voor 2023 wordt dan vervolgens 
meegenomen in de Voorjaarsnota 2023. 
 
Antwoord van de minister voor Langdurige Zorg en Sport op de vraag van 
het Kamerlid Sahla (D66) over hoe de minister ervoor gaat zorgen dat de 
kleinschalige woonzorg initiatieven gerealiseerd worden. En wat de 
minister gaat doen als deze initiatieven niet tot stand komen.   
 
Op dit moment bestaan reeds de stimuleringsregelingen wonen en zorg en 
ontmoetingsruimten voor ouderen, die zorgen voor meer geclusterde 
woonvormen, waaronder ook meer kleinschalige woonzorgvormen. Met de 
Programmabrief Wonen en Zorg voor Ouderen van de minister voor 
Volkshuisvesting en Ruimtelijke Ordening en de minister voor Langdurige Zorg en 
Sport zetten we in op de bouw van meer geclusterde woonvormen. Deze opgave 
loopt mee in de regionale woondeals die het Rijk met provincies en gemeenten 
maakt. Ook worden extra middelen beschikbaar gesteld voor het versnellen van 
Pagina 23 van 84 
 

Antwoord van de minister voor Langdurige Zorg en Sport op de vraag van 
het Kamerlid Sahla (D66) over of de Minister haast kan maken met de 
woonzorg initiatieven en de seniorenwoningen, zodat mensen kunnen 
wonen op de plek waar het passend is en zodat er ruimte ontstaat in 
verpleeghuizen. 
 
Ik onderschrijf het belang van wonen op een passende plaats. U ontvangt de 
Programmabrief Wonen en Zorg voor Ouderen medio november van de minister 
voor Volkshuisvesting en Ruimtelijke Ordening en de minister voor Langdurige 
Zorg en Sport. In het programma beschrijven wij onder andere hoe we de bouw 
van nultredenwoningen en geclusterde woningen gaan versnellen. De bouwopgave 
van deze woningen loopt mee in de regionale woondeals die Rijk met provincies 
en gemeenten maakt. Ook worden extra middelen beschikbaar gesteld voor het 
versnellen van de bouw vanuit de Transitiemiddelen Scheiden wonen en zorg en 
Stimulering woonvormen en langer thuis. 
 
Antwoord van de staatssecretaris van Volksgezondheid, Welzijn en 
Sport,op de vraag van het Kamerlid Sahla (D66) over of de minister het 
beeld herkent dat er nu verschillen zijn in gezondheid voor mensen met 
hoge en lage SES, en wat de minister gaat doen om inclusieve en 
passende zorg te bestendigen, zodat iedereen een gelijke kans op goede 
zorg heeft? 
 
Ik herken dit beeld en ga in gesprek met het veld over de aanpak om het ook voor 
mensen met beperkte gezondheidsvaardigheden mogelijk te maken dat zij zorg 
krijgen die aansluit bij de behoeften. Een verkennend onderzoek van 
Ecorys (aanpak Gezondheidsvaardigheden: een verkenning van 
beleidsmaatregelen, 2022) laat een verlies van 10.000 gezonde levensjaren en € 
300 miljoen per jaar zien als gevolg van een mismatch tussen het zorgsysteem en 
de gezondheidsvaardigheden van de bevolking. Ik bespreek de aanbevelingen van 
het onderzoek met het veld om te komen tot een gezamenlijke aanpak en 
informeer u hierover in het najaar. Daarnaast werk ik aan het versterken van de 
positie en stem van de patiënt en cliënt, onder andere via het Beleidskader voor 
de subsidiëring van patiënten- en gehandicaptenorganisaties. In het Integraal 
Zorgakkoord is voor een intensivering van de brede patiëntenbeweging € 25 
miljoen per jaar vanaf 2024 beschikbaar gesteld. Het doel daarvan is om de stem 
van de patiënt en cliënt beter te betrekken bij de zorg. Hierbij is ook speciale 
aandacht voor mensen met beperkte gezondheidsvaardigheden, 
gezondheidsachterstanden, lage SES, een migratieachtergrond et cetera. Ten 
slotte is dit jaar de VWS-brede aanpak discriminatie en gelijke kansen gestart. 
Binnen deze aanpak wordt gewerkt aan het tegengaan van discriminatie en het 
bevorderen van gelijke kansen in de zorg, welzijn en sport.  
 
Antwoord van de staatssecretaris van Volksgezondheid, Welzijn en Sport 
op de vraag van het Kamerlid Sahla (D66) over het belang van het 
centraal stellen van de client. Hierin is het ook van belang dat de client 
een goede positie heeft in het zorgsysteem en een goede onafhankelijke 
cliëntondersteuning. Echter blijkt dat de regelgeving hieromtrent complex 
is. Herkent de minister dit beeld? Hoe zorgt de minister ervoor dat de 
toegankelijkheid en bereikbaarheid van cliëntondersteuning wordt 
verbeterd?  
 
Pagina 25 van 84 
 

te doen naar de vraag in hoeverre het vrijwillig eigen risico tot kruissubsidiëring leidt. 
Ik verwacht u in het voorjaar van 2023 te kunnen informeren over de resultaten van 
dit onderzoek.  
 
Antwoord van de minister van Volksgezondheid, Welzijn en Sport op de 
vraag van het Kamerlid Kuiken (PvdA) over hoe de minister aankijkt 
tegen de inzet van mondzorgcoaches op het consultatiebureau om 
kinderen en hun ouders goede gewoontes aan te leren, en of hij bereid is 
dit te financieren vanuit de Wet Publieke Gezondheid.  
 
Ik vind het van belang dat kinderen en ouders gezond mondzorg- en eetgedrag 
aanleren vóórdat ongezond gedrag is opgetreden. Binnenkort ontvangt u een brief 
over mondzorg waarbij ik ook in zal gaan op de inzet van een mondzorgverlener 
bij de jeugdzorgaanbieder voor 0-4 jarigen en de eventuele financiering daarvan. 
 
Antwoord van de minister van Volksgezondheid, Welzijn en Sport op de 
vraag van het Kamerlid Kuiken (PvdA) over de betaalbaarheid van de 
zorgpremie en het verhogen van de inkomensgrens voor de 
gemeentepolissen naar in elk geval 130% van het bijstandsniveau.  
 
Om de betaalbaarheid van de zorgpremie voor onder andere minima te 
bevorderen heeft dit kabinet de zorgtoeslag verhoogd. De zorgtoeslag voor het 
jaar 2023 bedraagt maximaal € 145 per maand voor alleenstaanden en € 247 per 
maand voor mensen met een toeslagpartner. Ten algemene merk ik op dat dit 
kabinet flink inzet op het versterken van de bestaanszekerheid, en het voorkomen 
en oplossen van schulden. Ik verwijs hiervoor ook naar de Kamerbrief Aanpak 
5
geldzorgen, armoede en schulden van 12 juli 2022 van de minister voor 
Armoedebeleid, Participatie en Pensioenen en mede ondertekend door onder 
andere de staatssecretaris van VWS. In deze brief kunt u lezen dat dit kabinet 
onder andere het wettelijk minimum loon verhoogd en het niet-gebruik van 
financiële ondersteuning tegen gaat. 
  
Gemeenten hebben een verantwoordelijkheid in het ondersteunen van minima. De 
mix van instrumenten die gemeenten inzetten om mensen met een laag inkomen 
te ondersteunen verschilt per gemeente al naar gelang de lokale situatie en de 
lokale behoeften. Vanwege die samenhang met de lokale situatie en behoeften wil 
ik de keuze welke instrumenten gemeenten inzetten bij gemeenten laten en daar 
geen generieke afspraken over maken. 
 
Over de gemeentepolis wil ik het volgende opmerken. De gemeentepolis kan voor 
sommige minima interessant zijn vanwege de aanvullende zorgverzekering en de 
korting daarop. Ook is het eigen risico vaak opgenomen in de gemeentepolis door 
deze her te verzekeren of door de mogelijkheid van gespreide betalingen. Voor 
minima die weinig zorg gebruiken is de gemeentepolis vaak juist duurder. Het 
inkomen mag meestal niet hoger zijn dan 130% van het minimuminkomen. Dit 
verschilt per gemeente en hangt doorgaans samen met andere gemeentelijke 
regelingen.  
 
 
 
5
 Kenmerk brief SZW: Kamerstukken II 2021-2022, 24515-643 
 
Pagina 27 van 84 
 

actief wijzen op wachtlijstbemiddeling door de zorgverzekeraar. De Nederlandse 
Zorgautoriteit (NZa) en de Inspectie Gezondheidszorg en Jeugd (IGJ) houden 
daarbij toezicht vanuit het oogpunt van deze zorgplicht en de kwaliteit van zorg.  
 
De NZa heeft voor de zorgverzekeraars handvatten opgesteld om invulling te 
geven aan hun zorgplicht, zodat verzekerden tijdige, bereikbare en kwalitatief 
goede zorg krijgen. De door de IGJ opgestelde ‘Leidraad continuïteit van zorg en 
jeugdhulp’ en de handvatten zorgplicht zorgverzekeraars van de NZa maken onder 
meer helder wat van partijen verwacht mag worden als zij hun zorgaanbod 
wijzigen.  
 
Op dit moment is er geen aanleiding om aanvullende wetgeving te maken. Wij zijn 
bereid hiertoe over te gaan indien we op basis van signalen van de NZa en de IGJ 
signalen krijgen dat dit vanuit het oogpunt van de zorgplicht en de kwaliteit van 
de zorg nodig is. 
 
Antwoord van de minister voor Langdurige Zorg en Sport op de vraag van 
het Kamerlid Kuiken over de noodzaak naar meer aandacht en financiële 
middelen voor de aanpak van geweld binnen de eerstelijnszorg, conform 
het hiervoor, mede namens Kamerlid Van den Hil, ingediende 
amendement. 
 
Allereerst ben ik het met u eens dat geweld te allen tijde onacceptabel is. Ik hecht 
er dan ook aan om dit tegen te gaan, ook binnen de eerstelijnszorg. Aandacht 
voor preventie, goede opvang en nazorg op de werkvloer zijn essentieel bij de 
aanpak van agressie tegen eerstelijns zorgpersoneel. De primaire 
verantwoordelijkheid hiervoor ligt bij de werkgevers. Ik ondersteun werkgevers 
hierin binnen het programma ‘Toekomstbestendige Arbeidsmarkt Zorg en Welzijn 
(TAZ)’ door het continueren van de branchegerichte aanpak die tijdens de vorige 
kabinetsperiode is ingezet. Er is een subsidiemogelijkheid voor branches binnen de 
eerstelijnszorg voor (door)ontwikkeling van een branchegerichte aanpak. 
Koninklijke Nederlandse Organisatie van Verloskundigen, Koninklijke Nederlandse 
Maatschappij tot bevordering der Tandheelkunde, Koninklijke Nederlandsche 
Maatschappij tot bevordering der Geneeskunst, Landelijke Huisartsen Vereniging, 
Koninklijke Nederlandse Maatschappij ter bevordering der Pharmacie hebben te 
kennen gegeven hierin met elkaar samen te willen werken. Een eerste verkennend 
gesprek hierover tussen een vertegenwoordiger van deze partijen en VWS is 
inmiddels gevoerd. Hierbij is ook gesproken over onderzoek naar agressie in de 
eerstelijn.  
 
Antwoord van de minister van Volksgezondheid, Welzijn en Sport, de 
minister voor Langdurige Zorg en Sport en de staatssecretaris van 
Volksgezondheid, Welzijn en Sport op de vraag van het Kamerlid 
Mohandis (PvdA) over de vraag van de NZa aan deze bewindspersonen 
om te erkennen dat de arbeidskrapte nu al gevolgen heeft voor de 
kwaliteit en toegankelijkheid van de zorg. Hoe gaan we het beeld dat de 
NZa schetst, en de toenemende dreigende tweedeling, voorkomen? Graag 
een meer principiële en fundamentele reactie van het kabinet dan slechts 
"we gaan hiermee aan de slag". 
 
Het staat voor ons buiten kijf dat een tweedeling in de zorg voorkomen moet 
worden en gezondheidsverschillen kleiner moeten worden. De zorg moet voor 
iedereen die dat nodig heeft toegankelijk blijven en niet alleen voor mensen die de 
Pagina 29 van 84 
 

In het MBO bestaan inderdaad al veel mooie innovatieve voorbeelden van 
samenwerking tussen werkveld en onderwijs op thema’s zoals stagebegeleiding, 
maar ook rond integratietheorie en -praktijk binnen bijvoorbeeld 
Zorginnovatiecentra. Dergelijke samenwerking draagt bij aan het binden van 
studenten aan zorg binnen een regio. Met het programma Toekomstbestendige 
Arbeidsmarkt Zorg en welzijn (TAZ) bouw ik dit verder uit, onder andere door in 
te zetten op een duurzame overstap van VMBO naar een zorgopleiding in het MBO 
en op het stimuleren van innovatieve regionale domein overstijgende 
samenwerkingen met betrekking tot stagebegeleiding. Ook starten pilots voor 
e e
duale trajecten van 3 en 4 jaars studenten Verpleegkunde in 3 regio’s. Hierbij 
bekijk ik ook of en hoe goede voorbeelden opgeschaald kunnen worden. Waar 
nodig stem ik hierover met de minister van OCW af. 
Antwoord van de minister voor Langdurige Zorg en Sport op de vraag van 
het Kamerlid Mohandis (PvdA) over wat het kabinet de komende 
maanden al kan garanderen zodat ouderen niet in de kou zitten en er 
geen enkel verpleeghuis omvalt.   
 
De hoge energieprijzen leiden, begrijpelijkerwijs, tot veel zorgen in de 
samenleving en in de Tweede Kamer. Onder andere naar aanleiding van de 
gestelde vragen van het lid Mohandis (kenmerk 2022Z19381) hebben de minister 
en staatssecretaris van Volksgezondheid, Welzijn en Sport en ik de Kamer middels 
6
de brief van 17 oktober jl. geïnformeerd over de lopende inventarisatie van de 
(maatschappelijke) gevolgen van de hoge energiekosten. Deze inventarisatie gaat 
over de (semi-)collectieve sector binnen het VWS brede domein en beperkt zich 
dus niet alleen tot de zorginstellingen in de VVT-sector. Op basis van deze 
inventarisatie beoordelen we of aanvullende maatregelen nodig zijn om de 
continuïteit van zorg te borgen. Hierbij kijken we uiteraard ook in hoeverre de 
Tegemoetkoming energiekosten (TEK) voor het energie-intensieve MKB verlichting 
zou kunnen bieden en hebben wij aandacht voor prikkels om energieverbruik te 
verminderen en duurzaamheid te bevorderen. Voor 2022 geldt dat bij Najaarsnota 
inzichtelijk wordt gemaakt wat mogelijke budgettaire gevolgen zijn van de 
besluiten die uit deze inventarisatie volgen. 
 
Antwoord van de minister voor Langdurige Zorg en Sport op de vraag van 
het Kamerlid Mohandis (PvdA) over waarom de huisvestingscomponent in 
de tarieven wordt verlaagd in relatie tot stijgende lasten.   
 
De verlaging van de huisvestingscomponent hangt samen met de rente-
ontwikkelingen op de kapitaalmarkt over een langere periode. Vanwege de 
gedaalde rente zal de NZa de NHC-tarieven per 2024 verlagen.  
Echter, daar staan dus ook lagere rentelasten van zorgaanbieders tegenover. Dit 
is onderdeel van de reguliere onderhoudscyclus van de NZa.  
 
De energiekosten zijn geen onderdeel van deze normatieve 
huisvestingscomponent van de tarieven. De energiekosten zijn onderdeel van de 
zorgcomponent van de tarieven. Gezien de bijzondere situatie heeft de NZa op 
mijn verzoek de eerder vastgestelde zzp-tarieven onlangs verhoogd op basis van 
de loon- en prijsraming uit de Macro Economische Verkenning (MEV) van het CPB. 
Hierdoor is in de Zvw en Wlz samen in totaal € 1,9 miljard extra aan 
loonprijsbijstelling beschikbaar gesteld in de tarieven vanaf 2023. 
 
 
6
 Kamerbrieven 2022-2023, 36200-XVI-32 
Pagina 31 van 84 
 

verstandelijk gehandicapten, specialist ouderengeneeskunde en de opleidingen tot 
arts maatschappij en gezondheid.  
 
Om de instroom te verhogen is het noodzakelijk dat er in de opleiding 
geneeskunde meer aandacht is en komt voor vakgebieden buiten het ziekenhuis. 
Vanuit het programma Toekomstbestendige Arbeidsmarkt Zorg en welzijn (TAZ) 
zet VWS zich in op het maken van korte en lange termijn afspraken tussen 
werkgevers, brancheorganisaties en onderwijs om samen te zorgen voor een meer 
passende instroom in opleidingen met achterblijvende instroom, waarbij ook oog 
is voor krapteregio’s. Te denken valt aan het maken van afspraken over het 
ontwikkelen en aanbieden van meer co-schappen in de zorg buiten het ziekenhuis.  
 
Antwoord van de minister van Volksgezondheid, Welzijn en Sport op de 
vraag van het Kamerlid Van den Berg (CDA) over de bereidheid onderzoek 
te doen naar het geneesmiddelenpaspoort?   
 
Ik onderstreep, net als Kamerlid Van den Berg, dat het juist toepassen van 
medicatie van belang is. Ik ben daarom al bezig met de eerste stappen om te 
komen tot het opstellen van een DNA-visie waar het farmacogenetisch paspoort 
een onderdeel van is. In dit visietraject bepaal ik dan ook wat ik op het onderwerp 
farmacogenetisch paspoort ga ondernemen. Ik hecht aan de samenhang van de 
verschillende onderdelen binnen dit visietraject. Het RIVM heeft voor de DNA-visie 
input bij veldpartijen opgehaald en de verwachting is dat dit rapport eind dit jaar 
gereed is. In 2023 informeer ik u verder over het traject van de DNA-visie. 
 
Antwoord van de minister van Volksgezondheid, Welzijn en Sport op de 
vraag van het Kamerlid Van den Berg (CDA) over de groei van 800.000 
mensen naar 1,4 miljoen mensen die kanker hebben, waarvan 50% 
huidkanker. Er zijn niet genoeg dermatologen voor screenings, maar er 
zijn wel apps op de markt die goede analyses kunnen maken. Deze maken 
gebruik van kunstmatige intelligentie. Zorgverz. CZ loopt in de 
vergoeding hierin voorop. Er is veel discussie over aanpak en beoordeling 
van de digitale zorg. Hoe gaat de minister de aanpak en beoordeling van 
digitale zorg aanpakken?   
 
Toepassingen en apps gebaseerd op kunstmatige intelligentie zullen naar 
verwachting een toenemende rol gaan spelen in diagnostiek. Zorgverzekeraar CZ 
vergoedt het gebruik van een app voor de detectie van huidafwijkingen. Vanuit 
het Zorgverzekeraars Nederland Kenniscentrum Digitale Zorg wordt momenteel 
onderzocht of deze en mogelijk vergelijkbare apps voor bredere toepassing in 
aanmerking kunnen komen, waarbij – in samenspraak met Zorginstituut 
Nederland - ook de toets aan de stand van wetenschap en praktijk plaatsvindt. De 
in het kader van het Integraal Zorgakkoord (IZA) gemaakte afspraken over 
opschaling van digitale c.q. hybride zorg moeten zorgen voor een versnelling van 
de implementatie van ook dit type toepassingen. Omdat ik het ook van belang 
vind om het gebruik van gezondheidsapps in het algemeen in goede banen te 
leiden heeft het National eHealth Living Lab (NeLL) naar aanleiding van een 
amendement van mw. Van den Berg in samenwerking met veldpartijen een breed 
gedragen landelijk toetsingskader voor gezondheidsapps ontwikkeld. Op dit 
moment wordt het naar de praktijk gebracht. 
 
 
Pagina 33 van 84 
 

in kaart worden gebracht die doelen uit de nog op te stellen visie op de 
organisatie van de eerstelijnszorg in de weg staan, inclusief de rol van de 
betaaltitels. Gekeken zal worden hoe eventuele belemmeringen in de bekostiging 
of de aanspraken kunnen worden weggenomen en waar de samenwerking kan 
worden bevorderd.  
 
Antwoord van de minister van Volksgezondheid, Welzijn en Sport op de 
vraag van het Kamerlid van den Berg (CDA) op de vraag om een reactie 
van de minister over de praktijk dat huisartsenketens met 
goodwillbetaling huisartsenpraktijken overnemen en ‘uitgeklede zorg’ 
leveren. 
 
Om te beginnen ben ik geen voorstander van goodwillbetalingen in de 
huisartsenzorg. Desondanks is een verbod hierop niet mogelijk, zoals beschreven 
in een Kamerbrief van mijn ambtsvoorganger in 2015 (Kamerstukken 2015/2016, 
29 282, nr. 241).  
 
In algemene zin zie ik dat de huisartsenzorg sterk onder druk staat en dat 
praktijkhouders in toenemende mate moeite hebben met het vinden van een 
opvolger. Het is dus niet verrassend dat andere partijen – zoals ketens of 
aanbieders van innovatieve vormen van huisartsenzorg – met enige regelmaat 
praktijken overnemen. Ik vind het hierbij van groot belang dat zowel 
toegankelijkheid als kwaliteit van de huisartsenzorg geborgd zijn. Hierop houden 
de NZa en IGJ toezicht. Indien uit signalen blijkt dat aanvullende acties nodig zijn 
om in dit soort gevallen de toegankelijkheid en kwaliteit te borgen, zal ik de 
mogelijkheden hiertoe onderzoeken.    
 
Antwoord van de minister voor Langdurige Zorg en Sport op de vraag van 
het Kamerlid Van den Berg (CDA) over de mogelijkheid voor 
zorgverzekeraars om wijkverpleging zelf te organiseren zonder 
mededingingsproblemen. 
 
Binnen de Mededingingswet bestaat veel ruimte voor zorgverzekeraars om in 
samenwerking met aanbieders tot betere zorg te komen. Dat geldt voor de zorg in 
zijn algemeenheid en dus ook voor de wijkverpleging. De Autoriteit Consument & 
Markt (ACM) heeft in haar beleidsregel Juiste Zorg op de Juiste Plek eerder 
toegelicht hoe afspraken die de zorg ten goede komen, vorm gegeven kunnen 
worden binnen de Mededingingswet. De minister van Volksgezondheid, Welzijn en 
Sport zal nader ingaan op de mogelijkheden en beperkingen voor samenwerking 
binnen de kaders van de Mededingingswet in de brief die hij hierover heeft 
toegezegd in het debat over de kabinetsreactie op het rapport van de 
Wetenschappelijke Raad voor het Regeringsbeleid (WRR).  Deze brief stuurt hij in 
het eerste kwartaal van 2023 aan de Kamer.   
 
Antwoord van de minister van Volksgezondheid, Welzijn en Sport op de 
vraag van het Kamerlid Van den Berg (CDA) of er een verbod komt op 
advertenties voor zorg die vergoed wordt?   
 
Een wettelijk grondslag voor een verbod op het maken van reclame voor een 
dergelijk zorgaanbod is er niet. Er zijn geen voornemens tot het creëren van die 
wettelijke grondslag en het vervolgens op grond daarvan uitvaardigen van zo’n 
verbod. Wel hebben veel brancheorganisatie in hun reglementen staan dat 
reclame maken door hun leden niet is toegestaan. 
Pagina 35 van 84 
 

In het coalitieakkoord is afgesproken de ambities uit het preventieakkoord voort 
te zetten. Onderdeel van de afspraken van het preventieakkoord is het streven tot 
onder meer het verminderen van zout, suiker en vet in voedingsmiddelen. Daarbij 
is in het coalitieakkoord afgesproken bindende afspraken te maken met de 
industrie over gezondere voedingsmiddelen. Ik zal u op korte termijn, in ieder 
geval voor het Commissiedebat leefstijlpreventie, informeren over de uitwerking 
hiervan.  
 
Antwoord van de staatssecretaris van Volksgezondheid, Welzijn en Sport 
op de vraag van het Kamerlid Lucille Werner (CDA) over of het niet 
wenselijk is dat ouderen bij aanschaf/verstrekking van een scootmobiel 
verplicht een cursus moeten volgen.  
 
Deze vraag ziet op het onderwerp verkeersveiligheid, dat valt onder de 
verantwoordelijkheid van het ministerie van I&W. Wij zullen deze vraag onder de 
aandacht van onze collega brengen. 
 
Antwoord van de minister voor Langdurige Zorg en Sport op de vraag van 
het Kamerlid Werner (CDA) over hoe ze ervoor gaat zorgen dat onze 
ouderen kunnen blijven meedoen in een steeds snellere samenleving. Dat 
niet alleen het snelle, gezonde, jonge perspectief dominant is, 
bijvoorbeeld omdat de stoplichten te snel op rood springen. 
 
Ik vind het belangrijk dat ouderen mee kunnen blijven doen in de samenleving. 
Een manier om dit te realiseren is door ouderen zelf te betrekken bij 
beleidsvorming. Op landelijke niveau gebeurt dit onder andere door middel van 
gevraagde en ongevraagde adviezen die uit worden gebracht door de Raad van 
Ouderen en door betrokkenheid van seniorenorganisaties bij het programma 
Wonen, Ondersteuning en Zorg voor Ouderen. Dit zorgt ervoor dat het perspectief 
van ouderen wordt ingebracht. 
 
Binnen het programma Wonen, Ondersteuning en Zorg voor Ouderen heb ik 
specifiek aandacht voor de behoeften van ouderen. Het gaat hierbij om 
bereikbaarheid van voorzieningen; toegankelijkheid van de buitenruimte; en de 
mate waarin de leefomgeving uitnodigt tot bewegen en ontmoeten. Door de 
staatssecretaris wordt daarnaast ingezet op het versterken van de sociale basis. 
Ook een sterke sociale basis draagt bij aan participatie en zelfredzaamheid van 
ouderen. 
 
Antwoord van de staatssecretaris van Volksgezondheid, Welzijn en Sport 
op de vraag van het Kamerlid Werner (CDA) over ouderen die te maken 
krijgen met huiselijk geweld of financieel misbruik en of dat brede 
spectrum van veiligheid goed in het vizier is.   
 
Ouderenmishandeling is net als andere vormen van huiselijk geweld en 
kindermishandeling een belangrijk maatschappelijk probleem. Elke oudere 
verdient het om veilig oud te worden en daartoe worden diverse initiatieven 
ontplooid. Als staatssecretaris van Volksgezondheid, Welzijn en Sport heb ik dit 
thema goed in mijn vizier. 
 
Gemeenten zijn verantwoordelijk voor een goede aanpak en ik juich gemeenten 
toe en ondersteun wat gemeenten op dit vlak doen. In dat kader faciliteert VWS, 
in samenwerking met Regioplan en de Vereniging Nederlandse Gemeenten (VNG), 
Pagina 37 van 84 
 

Als coördinerend bewindspersoon zie ik het als mijn primaire taak ervoor te 
zorgen dat het VN-verdrag bij mijn collega’s in het kabinet op de agenda staat en 
vertaald wordt in alle relevante beleidsagenda’s. Zelf geef ik hier invulling aan 
rond thema’s als sport en de zorg en ondersteuning voor mensen met een 
beperking. 
Mijn collega’s zijn eveneens gecommitteerd om deze kabinetsperiode volgende 
stappen te zetten in de implementatie van het VN-verdrag. Het Coalitieakkoord 
2021 – 2025 benoemt het ongekende potentieel van mensen met een beperking 
voor de samenleving. In mijn brief van 19 april jl. heb ik u een inkijk gegeven in 
hoe de vertaling van het VN-verdrag in beleidsagenda’s bij mijn collega’s vorm 
7 
krijgt. Voorbeelden hiervan zijn het ontwikkelen van een routekaart naar 
inclusiever onderwijs, het uitwerken van een richtlijn voor toegankelijk bouwen en 
het werken aan een bestuursakkoord toegankelijk openbaar vervoer.  
Antwoord van de minister voor Langdurige Zorg en Sport op de vraag van 
het Kamerlid Werner (CDA) over het belang van verantwoordelijkheid 
nemen en het aansporen van gemeenten om werk te maken van een 
inclusie-agenda, inclusief aanpak als gemeenten hier niet toe over gaan.  
 
Ik ben het met Kamerlid Werner eens dat we gemeenten moeten blijven 
aansporen om werk te maken van een lokale inclusie-aanpak. Wel zie ik hierbij 
het aantal gemeenten dat lokaal invulling geeft aan het VN-verdrag de afgelopen 
jaren groeien. De VNG heeft de afgelopen jaren het netwerk van gemeenten, 
waarmee zij rond het VN-verdrag contact heeft, uitgebouwd tot 253 actieve 
gemeenten. In dit netwerk zijn diverse mooie lokale initiatieven terug te zien. 
De komende jaren blijf ik samenwerken met de VNG om nog meer gemeenten te 
ondersteunen en zover te krijgen om inclusiebeleid te maken. Ik ben hierover in 
gesprek met de VNG en maak afspraken over hoe we in de periode 2023 - 2025 
kunnen bereiken dat alle gemeenten hier invulling aan geven, samen met 
ervaringsdeskundigen.  
Antwoord van de minister voor Langdurige Zorg en Sport op de vraag van 
het Kamerlid Werner (CDA) of de minister iets voelt voor een 
regeringscommissaris die zich gedreven gaat inzetten voor mensen met 
een handicap (een herkenbaar boegbeeld, iemand die alle ministeries en 
gemeenten opschudt en die gevraagd en ongevraagd adviseert). 
Daarnaast stelt Kamerlid Werner (CDA) de vraag wanneer deze persoon 
zou kunnen beginnen.  
 
Een toegankelijke samenleving op alle terreinen verdient veel aandacht. Dat ben 
ik met lid Werner (CDA) eens. In de brief aan uw Kamer over het vervolg van de 
8
coördinerende aanpak implementatie VN-verdrag van 19 april jl. , heb ik 
aangekondigd een bestuurlijk aanjager aan te stellen. Deze aanjager zal erop 
gericht zijn om de komende periode voor alle belangrijke opgaven uit het VN-
verdrag afspraken te maken met partijen in de samenleving om concrete 
verbeteringen te realiseren in het leven van mensen met een beperking. Naast 
deze belangrijke rol voor het afsluiten van zogenaamde inclusiepacten wil ik graag 
dat deze aanjager ook het gezicht wordt van de beweging naar een toegankelijke 
samenleving. Op dit moment vindt de selectie van deze bestuurlijk aanjager 
plaats. Het gewenste boegbeeld komt er dus al op korte termijn wat mij betreft.  
 
7
 Kamerstuk 24 170, nr. 254 
8 Kamerstuk 2021/2022, 24 170, nr 254 
Pagina 39 van 84 
 

Antwoord van de staatssecretaris van Volksgezondheid, Welzijn en Sport 
op de vraag van het Kamerlid Ellemeet (GL) over een grote groep vitale 
ouderen die tijd heeft en wil helpen. Hoe zouden we deze groep kunnen 
inzetten om inclusieve gemeenschappen voor kwetsbare ouderen te 
creëren? 
 
De staatssecretaris van Volksgezondheid, Welzijn en Sport heeft uw Kamer op 30 
9
september jl. geïnformeerd over de visie op mantelzorg en informele zorg . In 
deze brief heeft de staatssecretaris van Volksgezondheid, Welzijn en Sport 
aangegeven in deze kabinetsperiode aan de slag te willen met dit onderwerp op 
drie onderdelen: 1) de erkenning van mantelzorg en informele zorg in de 
samenleving, 2) de verbinding en samenwerking met (het netwerk van) de 
mantelzorger en 3) respijtzorg.  
 
Als uitwerking van deze brief wordt in de komende periode samen met 
kernpartners – zoals VNG, gemeenten, Sociaal Werk Nederland, NOV en 
MantelzorgNL – vorm gegeven aan de sociale basis en specifiek wat daarvoor 
nodig is in het ondersteunen van mantelzorgers en respijtzorg. De ideeën die u 
noemt, sluiten geheel aan bij mijn beelden. Het uitgangspunt hierbij is dat 
mensen naar elkaar omzien en elkaar helpen wanneer dat nodig is, ook als er 
geen directe zorgvraag is. In deze sociale infrastructuur kunnen vitale ouderen 
ook een belangrijke rol spelen en gelukkig doen zij dat vaak al. 
 
Daarnaast zet de minister voor Langdurige Zorg en Sport als onderdeel van het 
WOZO programma in op een vervolg van het programma ‘Samen ouder Worden’. 
Dit programma zet in op het door middel van vrijwillige inzet versterken van de 
verbinding tussen mensen en het langer laten participeren van ouderen. Hierin zal 
aandacht worden besteed aan de vraag wat (vitale) ouderen drijft om actief te zijn 
in de gemeenschap.  
 
Antwoord van de staatssecretaris van Volksgezondheid, Welzijn en Sport 
op de vraag van het Kamerlid Corinne Ellemeet (GL) over hoe 
mantelzorgen aantrekkelijk te maken, ook voor mensen met kleine 
portemonnee?   
 
Bestaande verlofvormen bieden mogelijkheden om werk en mantelzorg te 
combineren. Stichting Werk& Mantelzorg biedt advies en ondersteuning aan 
werkgevers hieromtrent. De staatssecretaris van VWS heeft uw Kamer op 30 
10
september 2022 geïnformeerd over de visie op mantelzorg en informele zorg. 
Eén van de maatregelen uit deze brief gaat over of er meer nodig en mogelijk is 
om de inzetbaarheid op de arbeidsmarkt en beroep op mantelzorg 
toekomstbestendig te houden. Dit gaat de staatssecretaris van VWS samen met 
de minister van Sociale Zaken en Werkgelegenheid en de minister voor 
Armoedebeleid, Participatie en Pensioenen, werkgevers en mantelzorgers nader 
verkennen.  
 
Antwoord van de minister van Volksgezondheid, Welzijn en Sport op de 
vraag van het Kamerlid Ellemeet (GL) over of de minister het eens is dat 
er meer vastgoed met een maatschappelijke bestemming moet komen 
waar huisartsen tegen een eerlijk prijs praktijk kunnen houden.  
 
9
 (Kamerstukken II, 2022/2023, 30169, nr. 73) 
10
 Kamerstukken II, 2022/2023, 30169, nr. 73 
Pagina 41 van 84 
 

Het verminderen van de impact van de zorg op het klimaat, het milieu en onze 
leefomgeving is van groot belang voor de volksgezondheid. Binnenkort 
verwachten we met partijen een nieuwe Green Deal Duurzame Zorg te 
ondertekenen die volgt op de huidige Green Deal Duurzame ‘Zorg voor een 
Gezonde Toekomst’. Daarmee maken partijen afspraken voor de periode 2023 tot 
en met 2026 om te komen tot meer duurzame zorg, ook in de langdurige zorg, in 
aanvulling op reeds bestaande wettelijke verplichtingen en maatregelen. 
Brancheorganisaties Actiz, NL GGZ en de VGN zijn bij de totstandkoming van de 
afspraken nauw betrokken. Deze nieuwe afspraken over het verduurzamen van de 
zorg zetten voor VWS én voor het kabinet in brede zin de inhoudelijke lijnen voor 
de komende jaren uit. De betrokkenheid van de ministeries van Economische 
Zaken en Klimaat, Binnenlandse Zaken en Koninkrijksrelatie en het Infrastructuur 
en Waterstaat geeft vorm aan integrale beleidsontwikkeling op het terrein van 
klimaat en gezondheid. Komende maanden werken de partijen de afspraken uit in 
uitvoeringspannen. Op basis daarvan wordt de komende tijd bezien of en welke 
ondersteuning partijen daarbij wenselijk vinden en ik eventueel zal inzetten. 
Maar de Green Deal is inderdaad niet alles. Duurzaamheid van zorg is niet iets 
‘erbij’, het moet integraal onderdeel zijn van het regulier beleid van VWS. Dat 
vraagt niet altijd inzet van extra financiële middelen, maar zal eventueel binnen 
de eigen begroting vormgegeven worden. De concrete inzet van VWS moet bezien 
worden in het licht van de nadere uitwerking van de afspraken in de nieuwe Green 
Deal en mede in relatie tot de uitwerking van het Integraal Zorgakkoord. 
Voor de reductie van narcosegassen in ziekenhuizen is op de begroting van 2023 
en 2024 € 0,4 miljoen beschikbaar, onder de post ‘Programma’s Zorgstelsel’ (tabel 
17). Vanuit een klimaatenveloppe is in overeenstemming met BZK komend jaar 
wederom geld beschikbaar voor het Expertisecentrum Verduurzaming Zorg met de 
opdracht de zorg te ondersteunen bij de energietransitie. In de langdurige zorg 
wordt door de NZa rekening gehouden met de recentste duurzaamheidseisen, 
zodat zorginstellingen kunnen bouwen volgens deze eisen. 
 
Antwoord van de minister voor Langdurige Zorg en Sport op de vraag van 
het Kamerlid Ellemeet (GL) over dat de wijkverpleging meer taken heeft 
gekregen, maar minder geld. Hoe gaat de minister waarborgen dat er 
voor nog meer ouderen gezorgd kan worden?   
 
Sinds de overheveling van de wijkverpleging van de AWBZ naar de Zvw per 2015 
is er sprake van een toenemende onderschrijding op het budgettair kader 
wijkverpleging. Voor dit jaar (2022) wordt zelfs een onderuitputting verwacht van 
ca € 1 miljard. Dit heeft meerdere oorzaken, waaronder aandacht voor doelmatige 
inzet ende krapte op de arbeidsmarkt. 
 
Kamerlid Ellemeet(GL) heeft gelijk dat de wijkverpleging een grote rol heeft in de 
komende jaren, in het opvangen van de groei van het aantal ouderen thuis en in 
het verantwoord uitvoeren van het beleid om zorg nog meer in de eigen 
woonomgeving van ouderen te willen bieden. Dat is de reden dat ik ook voor de 
komende jaren het budget voor de wijkverpleging laat groeien ten opzichte van de 
gerealiseerde uitgaven in de afgelopen jaren. Het budgettair kader voor 2023 is 
ruim €550 miljoen hoger dan het verwachte niveau van de uitgaven in 2022.  De 
zorgverzekeraars hebben afgesproken om van deze groei direct € 250 miljoen 
door te zetten in de contractering voor 2023. Daarna is nog ruimte over voor groei 
die past bij demografische groei en verschuiving van zorg.   
 
Pagina 43 van 84 
 

op de mogelijkheid van zorgbemiddeling van de zorgverzekeraar. Ik heb de NZa 
gevraagd om actief toe te zien op dit laatste. Met zorgaanbieders en 
zorgverzekeraars blijf ik toetsen of deze maatregelen het beoogde effect hebben 
voor de mensen die nu op de wachtlijst staan. Aanvullend ben ik in het IZA samen 
met de ggz-sector, maar ook met belangrijke partijen daarbuiten, bijvoorbeeld de 
VNG gekomen tot een ambitieus pakket van maatregelen. De inzet is de instroom 
in de ggz te beperken, onder meer door het voeren van het zogenaamde 
‘verkennende gesprek’ en het opzetten van regionale laagdrempelige steunpunten 
en lotgenotencontacten. We hebben afspraken gemaakt om de behandelcapaciteit 
te vergroten door meer hybride zorg te leveren en om een overzicht te creëren 
van de wachttijden en het aantal wachtenden op regionaal niveau. Het 
terugbrengen van de wachtlijsten vereist ook dat er betere samenwerking 
plaatsvindt met de huisartsenzorg en het sociaal domein, bij triage en tijdens en 
na zorg- en ondersteuningstrajecten, wat de door- en uitstroom in de ggz 
bevordert. Die samenwerking past goed in een integraal akkoord, waar die 
verbinding tussen sectoren op veel plekken gelegd is. De intensivering van de 
samenwerking tezamen met het effect van de gemaakte afspraken maken dat ik 
het met dit akkoord realistisch acht om een forse slag te maken in het 
verminderen van wachttijden.  
 
Antwoord van de minister voor Langdurige Zorg en Sport op de vraag van 
het Kamerlid Westerveld (GL) over de hoge instroom van mensen met 
psychische problemen in de Wlz en de vraag om cliëntorganisaties te 
betrekken bij de oplossing om te voorkomen dat cliënten de dupe worden 
bij het oplossen van dit vraagstuk.  
 
De instroom van mensen met een psychische stoornis in de Wlz is veel hoger dan 
verwacht. Momenteel onderzoek ik wat er nodig is om te komen tot een financieel 
houdbare ggz in de Wlz. Hierbij heb ik oog voor wat dat betekent voor de cliënten. 
Ik wil dit zorgvuldig doen en daarbij betrek ik ook veldpartijen, waaronder 
cliëntenorganisaties. Mijn streven is om uw Kamer voor de kerst te informeren 
over de vervolgstappen.  
 
Antwoord van de staatssecretaris van Volksgezondheid, Welzijn en Sport 
op de vraag van het Kamerlid Westerveld (PvdA) over dat een bestuurder 
van een daklozenopvang tot wel 200.000 euro kan verdienen. Wettelijk 
gezien mag dit, maar Groen Links vindt dit niet normaal. Wat vindt het 
kabinet van deze hoge salarissen?   
 
Ik kan me voorstellen dat het vragen oproept als een bestuurder van de 
daklozenopvang een dergelijk salaris verdiend. Vanuit algemeen belang bevordert 
het kabinet maatschappelijk verantwoorde inkomens en ontslagvergoedingen voor 
topfunctionarissen in de publieke en semipublieke sector (voor bestuurders en 
toezichthouders). Wat aanvaardbaar is, is vastgelegd in de Wet normering 
topinkomens en wordt, indien noodzakelijk, afgedwongen op grond van die wet. 
Voor zover een instelling voor daklozenopvang onder de reikwijdte van de Wet 
normering topinkomens valt – dit is afhankelijk van de activiteiten van de 
instelling als geheel - wordt de bezoldiging van een bestuurder genormeerd tot 
aan het bezoldigingsmaximum.  
 
 
 
Pagina 45 van 84 
 

Antwoord van de minister voor Langdurige Zorg en Sport en de 
staatssecretaris van Volksgezondheid, Welzijn en Sport op de vraag van 
het Kamerlid Westerveld (PvdA) dat om tot goede salarissen in de zorg te 
komen er  meer budget beschikbaar moet worden gesteld en dit budget 
moet worden herverdeeld. Hoe ziet de minister dit?   
 
Jaarlijks stel ik de overheidsbijdrage in de arbeidskostenontwikkeling in de zorg en 
welzijnssector ter beschikking. Hiermee is een marktconforme loonontwikkeling 
mogelijk. In 2023 bedraagt deze ongeveer € 3 miljard euro. Gezien de hoge 
inflatie en de verwachte hogere looneisen in de markt zullen hier de komende 
jaren nog miljarden bij gaan komen. Met deze bijdragen kunnen cao-partijen 
verbeterde arbeidsvoorwaarden overeen komen. Daarbij is het aan de cao-partijen 
om de beschikbare middelen voor salarissen te (her)verdelen over de 
verschillende inkomensgroepen. Hierbij kunnen voor specifieke loongroepen meer 
dan marktconforme loonstijgingen gerealiseerd worden.  
 
Naast de jaarlijkse ova draagt het kabinet via het brede koopkrachtbeleid 
miljarden bij aan de koopkracht van de Nederlanders. Daar bovenop nog extra 
middelen uittrekken acht het kabinet met het oog op een duurzaam houdbare 
Rijksbegroting niet verstandig. 
 
Antwoord van de staatssecretaris van Volksgezondheid, Welzijn en Sport 
op de vraag van het Kamerlid Bikker (CU) over de aanpak om roken te 
verminderen.   
 
Ik deel de mening van de fractie van de ChristenUnie dat toegewerkt moet worden 
naar een rookvrije generatie in 2040. Ik informeer uw Kamer binnenkort over 
aanvullende maatregelen die zullen worden genomen op het terrein van 
tabaksontmoediging om dat doel te bereiken. 
 
Antwoord van de minister voor Langdurige Zorg en Sport en de 
staatssecretaris van Volksgezondheid, Welzijn en Sport op de vraag van 
het Kamerlid Bikker (CU) wat de hoge inflatie betekent voor indexatie van 
de eigen bijdrage? Is er voor de verschillende zorgwetten in beeld wat dit 
betekent voor de lagere en middeninkomens?   
 
De effecten van de inflatie op de eigen bijdragen in de Zorgverzekeringswet (Zvw) 
zijn in 2023 gering. Enkele bedragen worden jaarlijks geïndexeerd aan de hand 
van de prijsontwikkeling in de betreffende sectoren. Zo is de indexering van de 
eigen bijdrage van orthopedisch schoeisel niet gelijk aan die van de eigen bijdrage 
voor het ziekenvervoer. Ik verwacht, afhankelijk van de toepasselijke 
prijsontwikkeling een effect tussen nihil en ongeveer € 2 per bijdrage. Dat zijn 
geen uitzonderlijke effecten.  
 
Het abonnementstarief in de Wet maatschappelijke ondersteuning (Wmo) zal ook 
in 2023, net als in 2022, € 19 per maand bedragen.  
 
De eigen bijdragen voor de langdurige zorg (Wet langdurige zorg (Wlz) en Wmo 
beschermd wonen) zijn afhankelijk van het inkomen en vermogen van cliënten, 
maar ook van de woonsituatie. De minimum- en maximumbedragen die hierbij 
gelden worden jaarlijks geïndexeerd aan de hand van de consumentenprijsindex. 
De afgelopen 3 jaar zijn de eigen bijdragen daarom met circa 2% per jaar 
Pagina 47 van 84 
 

Met de aanpak ‘Mentale gezondheid: van ons allemaal’ zet ik mij samen met mijn 
collega’s uit het kabinet, mensen uit de doelgroep en verschillende betrokken 
veldpartijen in voor het bevorderen van de mentale gezondheid. Want de urgentie 
om gezamenlijk aan de slag te gaan op mentale gezondheid is hoog.  
 
Om urgentiebesef verder om te zetten in actie is een beweging nodig gericht op 
een mentaal gezond Nederland. In deze beweging heeft iedereen een rol: 
inwoners, werknemers en werkgevers, zorgprofessionals, scholen, 
sportverenigingen, maatschappelijke organisaties, overheidsorganisaties, 
bedrijven, etc. We hopen dat verschillende partijen zich aansluiten bij de 
Beweging voor Mentale Gezondheid zodat mentale gezondheid breed in de 
samenleving bespreekbaar wordt gemaakt en partijen vanuit hun eigen rol en 
verantwoordelijkheid een bijdrage leveren aan het versterken van mentale 
gezondheid.   
  
Ik heb bij het uitwerken van de acties aandacht voor achterliggende problematiek 
en sociaal maatschappelijke vraagstukken (zoals armoede, bestaanszekerheid, 
sociale basis etc.) en zet in op een mental health in all-policies benadering.  
  
Daarnaast blijf ik in gesprek met veldpartijen en de doelgroepen over de verdere 
uitwerking van de aanpak, de monitoring van de aanpak en benodigde 
aanpassingen. Zo werken we met z’n allen aan een lerende aanpak die aan blijft 
sluiten bij de behoeften van de doelgroep.   
 
Antwoord van de minister voor Langdurige Zorg en Sport op de vraag van 
het Kamerlid Bikker (CU) over de knellende financiering van hospices. Er 
zijn plannen op de lange termijn om knelpunten bij palliatieve zorg weg 
te nemen. Wat kan er al op korte termijn gedaan worden tegen 
knelpunten in de palliatieve zorg? 
 
Onder regie van de NZa wordt gewerkt aan de bekostiging van het 
eerstelijnsverblijf palliatief terminale zorg. Veldpartijen hebben onlangs 
afgesproken om ook in het kader van palliatieve zorg binnen de wijkverpleging 
meer aandacht te besteden aan de communicatie richting de leden wat er 
mogelijk is en hoe om te gaan met signalen. Zorgverzekeraars hebben 
aangegeven afwijkende afspraken te maken als er op korte termijn signalen zijn 
van knellende financiering. 
 
Antwoord van de minister voor Langdurige Zorg en Sport op de vraag van 
het Kamerlid Bikker (CU) over de toenemende vraag naar vrijwilligers 
thuis en in het hospice, wat kan de minister in 2023 op dit punt bereiken? 
 
Vrijwilligers zijn cruciaal, omdat palliatieve zorg meer is dan medische zorg. Het 
ministerie van VWS stelt vanuit de Regeling palliatieve terminale zorg en 
geestelijke verzorging thuis middelen beschikbaar ter stimulering van de inzet van 
vrijwilligers in de palliatieve terminale zorg, bijvoorbeeld in een high care hospice, 
een bijna-thuis-huis, zorginstelling of bij mensen thuis. In 2023 is hiervoor uit de 
coalitieakkoordmiddelen € 4,5 miljoen extra beschikbaar. Organisaties in de 
hospicezorg kunnen door middel van de Regeling een vergoeding ontvangen per 
patiënt ten behoeve van de inzet van vrijwilligers. Vrijwilligers worden opgeleid 
door Vrijwilligers Palliatieve Terminale Zorg Nederland (VPTZ). VPTZ ontvangt een 
instellingssubsidie van VWS. VPTZ bevordert de inzet van vrijwilligers en behartigt  
Pagina 49 van 84 
 

Antwoord van de minister van Volksgezondheid, Welzijn en Sport en de 
minister voor Langdurige Zorg en Sport op de vraag van het Kamerlid 
Bikker (CU) over hoe het kan dat ondanks de hogere duurzaamheidseisen 
waarmee in de tarieven voor zorgvastgoed rekening wordt gehouden, dat 
deze toch vanaf 2024 omlaaggaat. Vindt de minister dat instellingen 
voldoende middelen hebben om vastgoed te verduurzamen? En hoe 
kunnen we de verduurzaming versnellen? 
 
De daling van de Normatieve Huisvestingscomponent in de langdurige zorg is het 
resultaat van twee ontwikkelingen. De eerste is een periodieke herijking van de 
tarieven door de NZa. De verlaging hangt samen met de renteontwikkelingen op 
de kapitaalmarkt. Vanwege de gedaalde rente zal de NZa de NHC-tarieven per 
2024 verlagen. Daar staan echter dus ook lagere rentelasten van zorgaanbieders 
tegenover. Dit effect bedraagt € 217 miljoen per 2024. 
De tweede ontwikkeling betreft een ophoging in verband met de toenemende 
duurzaamheidseisen aan de bouw. Dat betreft € 100 miljoen vanaf 2024. Per 
saldo is inderdaad sprake van een daling van € 117 miljoen vanaf 2024. 
 
Naast deze middelen via de NHC zijn er sinds dit jaar middelen beschikbaar 
gesteld via de Rijksbrede Subsidieregeling Duurzaam Maatschappelijk Vastgoed 
(DUMAVA, via de begroting van BZK). Ook zorgorganisaties kunnen hier gebruik 
van maken. In het Klimaatfonds is een reservering opgenomen van cumulatief € 
2,75 miljard tot en met 2030 voor het verduurzamen van maatschappelijk 
vastgoed. Met deze reservering kan onder andere deze subsidieregeling de 
komende jaren voortgezet worden. Het ministerie van BZK is 
eerstverantwoordelijke voor de uitwerking van deze reservering en betrekt VWS 
daarbij voor wat betreft verduurzamen van het zorgvastgoed. 
 
Antwoord van de staatssecretaris van Volksgezondheid, Welzijn en Sport 
op de vraag van het Kamerlid Van Esch (PvdD) over een verbod op 
reclame voor ongezonde producten.  
 
Marketing op ongezonde voeding is een belangrijke prikkel voor ongezonde 
keuzes. Er is momenteel geen regelgeving wat betreft reclame op ongezonde 
voeding. Uiteraard benadrukken we in gesprekken met de sector, bijvoorbeeld bij 
de thematafel van het Nationaal Preventieakkoord, het belang van reclame maken 
voor gezonde producten.  
Voor wat betreft marketing gericht op kinderen heeft de sector zelf een code 
opgesteld. Ik laat jaarlijks de naleving van deze zelfregulering monitoren. Zoals 
aangekondigd in de brief van 24 maart 2022 verken ik op dit moment de 
wettelijke mogelijkheden om marketing gericht op kinderen in te perken, en 
daarmee een gezondere voedselomgeving te bevorderen.  Ik zal u hier op korte 
termijn, in ieder geval voor het Commissiedebat leefstijlpreventie van 8 december 
aanstaande, nader over informeren.  
 
Antwoord van de staatssecretaris van Volksgezondheid, Welzijn en Sport 
op de vraag van het Kamerlid Eva van Esch (PvdD) over wanneer de 
Kamer het voorstel kan verwachten over juridische mogelijkheden voor 
gemeentes om fastfoodketens te kunnen weren.  
 
 
 
Pagina 51 van 84 
 

fysieke leefomgeving, waar kabinetsbesluiten op het gebied van de fysieke 
leefomgeving worden voorbereid.  
 
Gelet op de strekking van de vragen van de fractie van de Partij voor de Dieren ga 
ik hierbij vooral in op de inspanningen die we doen om te zorgen voor een 
gezonde leefomgeving. Op dit gebied wordt interdepartementaal samengewerkt 
aan onder andere de stedelijke vernieuwingsagenda, woningbouw, inrichting van 
het landelijk gebied, de energietransitie en de Nationale Adaptatie Strategie. Op 
14 oktober jl. informeerden wij uw Kamer over de inzet van de Coalitiemiddelen 
voor volksziektes, waaronder de investeringen die we gaan doen ten behoeve van 
een gezonde en beweegvriendelijke leefomgeving. Daarnaast wordt met deze 
middelen ingezet op het verkrijgen van meer zicht op de blootstelling en risico’s 
van chemische stoffen en de relatie hiervan met de gezondheid. Dit doen we 
samen met het ministerie van IenW.  
 
De fractie van de Partij voor de Dieren vraagt of ik bereid ben om een 
gezondheidstoets in te voeren op alle wetgeving van alle departementen. De inzet 
van het ministerie van VWS is erop gericht om aan de voorkant met andere 
departementen in gesprek te zijn en het belang van Health in all Policies uit te 
dragen. Dat heeft de voorkeur boven een gezondheidstoets achteraf.   
 
Antwoord van de minister van Volksgezondheid, Welzijn en Sport op de 
vraag van het Kamerlid Van Esch (PvdD) over hoe de minister het gaat 
aanpakken om integraal te kijken naar de toekomst van landbouw en 
daarbij ook de doelen op het gebied van volksgezondheid, klimaat en 
dierenwelzijn mee te nemen. En hoe gaat deze minister voorkomen dat de 
minister van landbouw straks weer komt met te vrijblijvende 
handreikingen, waarmee decentrale overheden risico's voor de 
gezondheid kunnen meewegen? En is straks niet het probleem dat we nog 
steeds die gevaarlijke situaties hebben en we ze niet weten te 
voorkomen? 
 
Zoals vorige week in het commissiedebat zoönosen en dierziekten ook 
aangegeven werkt het kabinet vanuit verschillende invalshoeken aan de nadere 
uitwerking van het Nationaal Programma Landelijk Gebied, ten behoeve van de 
regionale invulling door de provincies. Het gaat hierbij niet om vrijblijvende 
handreikingen, maar ik zet mij in om volksgezondheid en het risico op zoönosen 
als structurerende keuze mee te laten wegen in de gebiedsgerichte aanpak. 
Hiermee worden risico’s voor de volksgezondheid zoveel mogelijk beperkt. Zoals 
in de reactie op het rapport Remkes is aangegeven komt het kabinet in november 
met een hoofdlijnenbrief over het Nationaal Programma Landelijk Gebied. 
 
Antwoord van de minister van Volksgezondheid, Welzijn en Sport op de 
vraag van het Kamerlid Van Esch (PvdD) over het aansturen op 
verplichtende afspraken in de Green Deal Duurzame Zorg en de 
bereidheid om zorgbestuurders te verplichten een duurzaamheidsvisie te 
ontwikkelen voor hun zorgbedrijf? En waarom is geweigerd de 
verduurzaming in de zorg met €300 miljoen te financieren, vanuit het 
Klimaatfonds van EZK. 
 
Ik stuur niet aan op een verplichtend karakter van afspraken in de Green Deal 
Duurzame Zorg 3.0. De bereidheid en betrokkenheid van alle grote 
brancheorganisaties van de zorgaanbieders, de zorgverzekeraars en de banken, 
Pagina 53 van 84 
 

Antwoord van de minister van Volksgezondheid, Welzijn en Sport op de 
vraag van het Kamerlid Van Houwelingen (FVD) over de stijging van de 
kosten op het departement van VWS in de laatste jaren en de vraag 
hoeveel ambtenaren uit hebben gegeven.  
 
Vanaf 2020 zijn de apparaatskosten met name gestegen door de corona 
gerelateerde uitgaven. In de ontwerpbegroting 2020 was er totaal op artikel 10 € 
341 miljoen beschikbaar, waarvan €261 miljoen personele uitgaven en € 80 
miljoen materieel uitgaven. In de ontwerpbegroting 2023 is dit € 557 miljoen, 
waarvan € 446 miljoen personele uitgaven en € 111 miljoen materiele uitgaven.  
 
Antwoord van de minister van Volksgezondheid, Welzijn en Sport op de 
vraag van het Kamerlid Van Houwelingen (FVD) over de begroting, de 
begroting is in drie jaar tijd met 1/3 gestegen van voor Corona. Hoe kan 
dit?   
 
In de jaren 2016 t/m 2019, nog voor Corona, zijn de apparaatsuitgaven van het 
ministerie van VWS gestegen van €301,7 miljoen in 2016 naar € 398,9 miljoen in 
2019; dit is een stijging van 32%. Het betreft hier de apparaatskosten van het 
kerndepartement, de inspectie en raden. Met het regeerakkoord 2017-2021 
(Vertrouwen in de toekomst) werd geïnvesteerd in het VWS-brede beleidsterrein 
met inzet van diverse programma’s. Zo kan gedacht worden aan programma 
Ouderenzorg, Preventie en Sport. De uitvoering via de programma’s maakt dat 
meer personele inzet benodigd was. 
 
Vanaf 2020 zijn de apparaatsuitgaven verder gestegen tot € 557 miljoen in 2023 ( 
een stijging van circa 85% ten opzichte van 2016), veroorzaakt door beleid 
gericht op de beheersing van het coronavirus, de afhandeling van de toegenomen 
Wob-verzoeken en een versterking van enkele cruciale functies waaronder de 
financiële functie. 
 
Antwoord van de minister van Volksgezondheid, Welzijn en Sport op de 
vraag van het Kamerlid van Houwelingen (FVD) over hoe het kan dat de 
zorgkosten aan banden worden gelegd terwijl de begroting van 
departement met 10% stijgt.   
 
In de jaren 2016 t/m 2019, nog voor Corona, zijn de apparaatsuitgaven van het 
ministerie van VWS gestegen van € 301,7 miljoen in 2016 naar € 398,9 miljoen in 
2019; dit is een gemiddelde stijging van circa 10% per jaar. Een directe relatie 
tussen de verhoging van de zorgkosten en de verhoging van de apparaatskosten 
van gemiddeld 105 per jaar is niet aanwezig. Echter, ook het houdbaar houden 
van de zorguitgaven vraagt om beleid.  
 
Antwoord van de minister van Volksgezondheid, Welzijn en Sport op de 
vraag van het Kamerlid Van Houwelingen (FVD) over hoe het kan dat de 
toenemende kosten van het departement zelf ten opzichte van het 
huidige begrotingsjaar en dat voorgenomen bezuinigingen niet worden 
gerealiseerd.     
 
In de begroting 2023 dalen de apparaatskosten en dit wordt met name na 2023 
versterkt door de Covid-gerelateerde kosten. Voor de komende jaren worden de 
apparaatskosten voor het gehele departement (kern, inspectie en raden) begroot 
op € 557 miljoen (2023) en aflopend naar € 419,8 miljoen (2026). Deze daling 
Pagina 55 van 84 
 

Antwoord van de staatssecretaris van Volksgezondheid, Welzijn en Sport 
op de vraag van het Kamerlid Van Houwelingen (FVD) over de 
toeslagenaffaire en hoeveel kinderen jaarlijks uit huis worden geplaatst. 
Waarom weet de inspectie niet wat het aantal uit huis plaatsingen is en 
waarom doet de inspectie hier niks aan? Onderzoek wijst uit dat het 
huidige stelsel van jeugdbescherming faalt. Waarom heeft de IGJ hier 
niet eerder over aan de bel getrokken?    
 
De IGJ trekt al sinds 2019 aan de bel over het jeugdbeschermingsstelsel, onder 
11
andere via het rapport ‘Kwetsbare kinderen onvoldoende beschermd’ . Dit is ook 
aanleiding geweest tot structurele hervormingen in het Toekomstscenario en de 
Hervormingsagenda. Per 1 januari jl. wordt de machtiging uithuisplaatsing als 
uniek item uitgevraagd bij de gecertificeerde instellingen, waardoor het aantal 
gedwongen uithuisplaatsingen vanaf 2022 wordt bijgehouden. 
 
Antwoord van de minister van Volksgezondheid, Welzijn en Sport op de 
vraag van het Kamerlid Pepijn van Houwelingen (FVD) over de IGJ die 16 
artsen een boete heeft gegeven vanwege voorschrijven van niet 
geregistreerde medicijnen tegen Covid. Waarom blijft de IGJ als een ware 
inquisitie artsen vervolgen die mensenleven proberen te redden?    
 
Ik neem afstand van de gebruikte omschrijving van de manier waarop de IGJ te 
werk gaat. Als maatschappij mogen we verwachten dat artsen zich houden aan de 
normen en richtlijnen van de eigen beroepsgroep. Een geneesmiddel mag alleen 
worden voorgeschreven voor de indicatie waarvoor het is geregistreerd. Alleen in 
uitzonderingssituaties en onder bepaalde voorwaarden is het mogelijk om hiervan 
af te wijken (off-label voorschrijven). Off-label voorschrijven mag alleen als 
daarover binnen de beroepsgroep protocollen of standaarden zijn ontwikkeld. Er 
zijn geen protocollen of standaarden van de beroepsgroep die het gebruik van 
ivermectine en hydroxychloroquine toestaan. Sterker nog, in de standaarden en 
protocollen van de beroepsgroep staat expliciet dat voor het off-label gebruik van 
deze middelen bij Covid-19 geen plek is. Voor deze 16 artsen was het off-label 
voorschrijven daarom niet toegestaan. Om die reden heeft de IGJ een boete 
opgelegd. 
 
Antwoord van de minister van Volksgezondheid, Welzijn en Sport op de 
vraag van het Kamerlid Van Houwelingen (FVD) over de oversterfte. De 
oversterfte is in 2020 lager dan in 2021, terwijl in 2020 nog niemand 
gevaccineerd was. Kunt u dit toelichten?  
 
De totale oversterfte was in 2020 lager dan in 2021. Het percentage van de 
oversterfte dat verklaard kan worden door COVID-19 was daarentegen hoger in 
2020 dan in 2021. Ik vind het belangrijk dat er grondig onderzoek gedaan wordt 
naar de oorzaken van de oversterfte. Het eerste deel van het onderzoek dat wordt 
uitgevoerd door het CBS en het RIVM is afgerond in juni 2022. In dit onderzoek is 
gekeken naar het risico op overlijden kort na COVID-19 vaccinatie en hieruit is 
door het CBS en het RIVM geconcludeerd dat er geen oorzakelijk verband tussen 
vaccinaties en een verhoogde kans op overlijden kon worden aangetoond. Zoals 
aangegeven vind ik het belangrijk dat er verder onderzoek naar de redenen en 
 
11
 Inspectie Gezondheidzorg en Jeugd, Kwetsbare kinderen onvoldoende beschermd, 
november 2019. 
Pagina 57 van 84 
 

Antwoord van de minister voor Langdurige Zorg en Sport op de vraag van 
het Kamerlid Pouw-Verweij (JA21) over incidenten die leiden tot 0-
tolerance. Dit zorgt voor grote administratieve lasten en controledrift. Wil 
de minister ook dat we teruggaan naar een zorgstelsel op basis van 
vertrouwen en menswaardige zorg? 
 
Een stelsel gebaseerd op menswaardige zorg en vertrouwen heeft mijn voorkeur. 
Dat betekent inderdaad ook dat de reflex die soms optreedt bij een incident en die 
leidt tot meer controle, zoveel mogelijk moet worden beperkt. Zeker wanneer het 
gaat om de kwaliteit van zorg moet blijvende aandacht zijn voor het veilig kunnen 
melden van incidenten en het hiervan kunnen leren. Ook bij het te goeder trouw 
maken van fouten in de financiële sfeer past terughoudendheid in het direct en 
grootschalig optuigen van controlemechanismen. Tegelijk is er altijd het dilemma 
tussen enerzijds het vertrouwen en anderzijds het afleggen van verantwoording, 
wetende dat de regeldruk die zorgverleners in hun dagelijkse praktijk ervaren te 
hoog is. Daarom neem ik de regie om dit vraagstuk samen met betrokken partijen 
aan te pakken. 
 
Antwoord van de minister voor Langdurige Zorg en Sport op de vraag van 
het Kamerlid Pouw-Verweij (JA21) of de minister bereid is de motie 
Pouw-Verweij voor de vermindering van regeldruk in verpleeghuizen 
breed toe te passen binnen de gehele zorgsector.  
 
De motie roept op om met het Zorginstituut in overleg te gaan om te komen tot 
een kwaliteitskader voor de verpleeghuiszorg dat uitgaat van vertrouwen in de 
professional, de cliënt centraal stelt, en merkbaar leidt tot vermindering van 
regeldruk.  
 
Kwaliteitskaders worden opgesteld door organisaties van cliënten, zorgaanbieders, 
zorgverleners en zorginkopers. De zorgverleners zijn daarbij als professionals zelf 
aan zet om te beschrijven wat goede zorg is. Voor het verlenen van goede zorg is 
voldoende handelingsvrijheid en vertrouwen in de professional nodig, en dat kan 
dus in het kwaliteitskader worden neergelegd. Daarnaast is evident dat bij 
opstellen van deze kaders, zeker in deze tijd met arbeidsmarktproblemen, 
rekening wordt gehouden met regeldruk, ook omdat de beleidskaders door het 
veld geïmplementeerd moeten worden.   
 
Om regeldruk binnen zorginstellingen te beperken is het ook belangrijk dat 
zorginstellingen van elkaar leren en goede voorbeelden van elkaar overnemen, 
óók van zorginstellingen uit andere sectoren. Ik faciliteer dat onder andere door 
de publicatie van goede voorbeelden op de website van het programma Ontregel 
de zorg. 
 
Antwoord van de minister van Volksgezondheid, Welzijn en Sport op de 
vraag van het Kamerlid Pouw-Verweij (JA21) over Passende zorg. Het 
begrip passende zorg komt vaak neer op dat de bekostiging passend is. 
Hoe voorkomt het kabinet dat de invulling van passende zorg primair een 
geld vraag wordt? Wat voor waarde heeft passende zorg?   
 
Het recent verschenen Kader Passende Zorg (Kamerstukken 2021/22, 31 765, nr. 
649) beschrijft wat er moet gebeuren om de zorg toekomstbestendig te maken. 
Dat gaat over veel meer dan geld, maar juist over wat er nodig is om ervoor te 
zorgen dat moeilijke pakketmaatregelen niet genomen hoeven worden.  
Pagina 59 van 84 
 

worden zorgaanbieders gestimuleerd om regionaal samen te werken op het terrein 
van goed werkgeverschap en technologische innovatie. 
 
Antwoord van de minister voor Langdurige Zorg en Sport op de vraag van 
het Kamerlid Pouw-Verweij (JA21) over welk praktisch uitzicht de 
begroting van VWS en het IZA bieden op de acute problemen op 
arbeidsmarkt in de zorg? En wat is het uitzicht zonder geld waard?   
 
Nu al werkt in Nederland volgens de WRR 1 op de 6 werknemers in de zorg. Als 
we doorgaan zoals nu, zou in het jaar 2040 1 op de 4 werknemers in de zorg 
moeten werken. Dat is niet haalbaar. We willen dat het beroep van de zorg op de 
arbeidsmarkt niet blijft toenemen. Dat vraagt om het anders organiseren van de 
zorg waarbij we langs de lijnen van passende zorg met inzet van 
arbeidsbesparende sociale en technologische innovaties werken aan een houdbare 
arbeidsmarkt. Met het programma Toekomstbestendige Arbeidsmarkt Zorg en 
Welzijn (TAZ) zet ik deze kabinetsperiode in op het verbeteren van de werking 
van de arbeidsmarkt. Dit moet niet alleen op korte termijn de positie van 
zorgprofessionals verbeteren, maar juist ook op termijn duurzame opbrengsten 
genereren. Daartoe zetten we ook financieel substantieel in en zetten we in 2023 
naast het al lopende stagefonds zorg (116 miljoen euro), de kwaliteitsimpuls 
personeel ziekenhuiszorg (210 miljoen euro), het regionaal arbeidsmarkt beleid 
(18 miljoen euro) en het opleidingsakkoord vvt (20 miljoen euro) uit het breed 
pakket voor werken in de zorg 130 miljoen euro in. 
 
Antwoord van de minister voor Langdurige Zorg en Sport op de vraag van 
het Kamerlid van der Staaij (SGP) over erkennen en herkennen de 
ministers en de staatssecretaris dat arbeidsmarktkrapte nu al 
consequenties heeft voor de kwaliteit en toegankelijkheid van zorg? De 
NZa roept hen op om, als stelselverantwoordelijke, op korte termijn 
beleid te ontwikkelen voor het toegankelijk houden van de zorg in 
plotselinge situaties van krapte. Zijn de bewindslieden daartoe bereid? En 
welke rol is er weggelegd voor zorgverzekeraars?  
 
Wij herkennen dat de huidige arbeidsmarktkrapte een dagelijkse opgave is voor 
zorgprofessionals en incidenteel leidt tot knelpunten voor de kwaliteit en 
toegankelijkheid van zorg. Allereerst is het aan zorgverzekeraars en zorgkantoren, 
gelet op hun zorgplicht, om alles in het werk te stellen om problemen in de 
toegankelijkheid van zorg te voorkomen. Ditzelfde geldt voor gemeenten ten 
aanzien van jeugdhulp. Tegelijkertijd zetten alle recent gesloten akkoorden en 
programma’s (zoals het Integraal Zorgakkoord (IZA), Wonen Ondersteuning en 
Zorg voor Ouderen (WOZO) en Gezond en Actief Leven Akkoord (GALA), het 
programma Toekomstverkenning Arbeidsmarkt en Zorg (TAZ) en de 
hervormingsagenda jeugd) in op de zorg voor iedereen die het nodig heeft, nu en 
in de toekomst toegankelijk te houden bij een toenemende vergrijzing en een niet 
groter wordend arbeidspotentieel. Wij hebben daarover met alle partijen goede 
afspraken gemaakt om de benodigde transformaties op te pakken. Tegelijkertijd 
beseffen wij ook dat deze transformaties niet van vandaag op morgen allemaal 
gerealiseerd zijn.  
Wij willen dan ook samen met de IGJ en de NZa aan de slag, in lijn met alle reeds 
gesloten akkoorden en programma’s, met wat vooruitlopend kan helpen om 
casuïstiek in het hier en nu op te lossen en daarbij handvatten te bieden aan alle 
zorgprofessionals, zorgaanbieders en zorginkopers. Het is belangrijk dat voor 
Pagina 61 van 84 
 

Antwoord van de minister voor Langdurige Zorg en Sport op de vraag van 
het Kamerlid Van der Staaij (SGP) om een duidelijke visie te geven op de 
waarde van ouderdom; en hoe ouderen een zinvolle bijdrage kunnen 
leveren aan onze samenleving?  
 
Deze visie heb ik op 4 juli jl. met de Kamer gedeeld in het programma Wonen, 
12
Ondersteuning en Zorg voor Ouderen (WOZO). In dit programma onderstreep ik 
de zinvolle bijdrage die ouderen aan onze samenleving kunnen leveren. ‘De’ 
oudere bestaat niet. Ouderen verschillen in waar zij wonen, wat hun (culturele) 
achtergrond is en nog belangrijker: hoe zij voor het ouder worden hun leven 
invulden en verder willen invullen. Met deze diversiteit moet rekening worden 
gehouden in het definiëren van een aanpak. Gelukkig is een steeds groter deel 
van de ouderen vitaal. Ouderen leven steeds langer in als goed ervaren 
gezondheid. Zij willen blijven participeren en op hun kracht en 
verantwoordelijkheid worden aangesproken; hun “geefkracht”. Zij hebben 
levenservaring en wijsheid, die zij kunnen overdragen aan de jongere generaties, 
bijvoorbeeld als opleider, mentor, oppas en vrijwilliger. Deze vitale ouderen 
kunnen onder andere met vrijwilligerswerk en eigen initiatieven een waardevolle 
bijdrage leveren aan de samenleving. Omgekeerd doen zij een beroep op de 
samenleving voor ondersteuning en zorg. Naar mate ouderen kwetsbaarder 
worden hebben zij passende ondersteuning en zorg nodig. Met 
ouderenorganisaties, maar ook met gemeenten wordt regelmatig gesproken over 
de waarde van ouderdom en hoe belangrijk het is dit onderdeel te maken van de 
maatschappelijke beweging.  
 
Antwoord van de minister voor Langdurige Zorg en Sport op de vraag van 
het Kamerlid Van der Staaij (SGP) over de verschraling van 
maatschappelijke ondersteuning en of het kabinet dit wil oppakken. 
 
Wanneer mensen langer thuis blijven wonen, leidt dit logischerwijs tot een groter 
beroep op algemene voorzieningen en ondersteuning in het kader van de Wet 
maatschappelijke ondersteuning 2015 (Wmo 2015). Daarom is in de 
transitiemiddelen Scheiden wonen en zorg voor de periode 2023 tot en met 2026 
voorzien in extra middelen voor gemeenten om te anticiperen op de effecten van 
scheiden van wonen en zorg. 
 
13
Zoals in mijn Hoofdlijnenbrief Wmo van 28 maart jl. aangekondigd, ben ik 
verder voornemens samen met de VNG een onderzoek te doen naar de 
houdbaarheid en toekomstbestendigheid van de Wmo. De mogelijke gevolgen van 
de trend van langer thuis wonen wordt hierin ook meegenomen. Ik heb tevens 
met de VNG afgesproken dat, als onderdeel van dit onderzoek, ook de meer 
fundamentele vragen en beleidskeuzes niet uit de weg gegaan mogen worden. 
Dergelijke vragen moeten openlijk met elkaar besproken worden om passende 
zorg en ondersteuning ook in de toekomst te kunnen waarborgen.   
 
 
 
 
 
 
12
 Kamerstukken 2021/22, 29 389, nr. 111 
13
 Kamerstukken 2021/2022, 29538, nr. 332 
Pagina 63 van 84 
 

wijkverpleging komt te liggen? Kamerlid Kuzu (DENK) stelt daarnaast de 
vraag waarom er nu een korting komt op op de wijkverpleegkunde? En of 
de minister de zorgverzekeraars niet een aanwijzing zou moeten geven 
om verplichte leverafspraken te maken met de wijkverpleegkunde?  
 
De groei van het aantal (oudere) ouderen zorgt inderdaad ook voor een verhoging 
van de zorgvraag in de eerstelijnszorg, waaronder de wijkverpleging. We hebben 
daar aandacht voor in het programma Wonen, ondersteuning en zorg voor 
ouderen (WOZO), in het Integraal Zorgakkoord (IZA) en natuurlijk in de VWS-
begroting. In de komende jaren investeren we op verschillende manieren in de 
wijkverpleging. Het budgettair kader mag in de komende jaren groeien ten 
opzichte van de gerealiseerde uitgaven in de afgelopen jaren. Zorgverzekeraars 
en zorgaanbieders hebben afgesproken om een substantieel deel van die 
beschikbare groei door te zetten in de omvang van de contractering. Het gaat 
hierbij voor 2023 in ieder geval al om € 250 miljoen. Dit is een landelijk 
gemiddelde omzetgroei van 8%. Ik steun dat en zal erop toezien dat deze 
afspraak wordt nagekomen. Daarnaast zijn er grote bedragen beschikbaar voor 
investeringen in kwaliteit en transformatie, waaronder onder andere € 140 miljoen 
aan geoormerkte transformatiemiddelen, en doet de wijkverpleging mee in de 
ontwikkeling van een visie en plan van aanpak voor versterking van de organisatie 
van de eerstelijnszorg.  
 
Antwoord van de staatssecretaris van Volksgezondheid, Welzijn en Sport 
op de vraag van het Kamerlid Kuzu (DENK) over dat 4 op de 10 jongeren 
psychische problemen ervaart en de helft eenzaamheid ervaart: schrikt de 
minister daar niet van? Wat is de minister van plan te doen voor de GGZ? 
Vooral voor jongeren en jongvolwassenen.   
 
Ook het kabinet schrikt van de ze cijfers. Samen met veel partners zoals met 
MIND Us, Welbevinden op School en de Gezonde School is het kabinet een 
14
landelijke aanpak “Mentale gezondheid: van ons allemaal” gestart. Hiermee wil 
het kabinet mentale gezondheid bespreekbaar maken en zorgen dat jongeren een 
plek hebben op school of in de wijk waar zij terecht kunnen met hun vragen en 
problemen. Ook moet de zorg voor de meest kwetsbare kinderen verbeteren. 
Specifiek voor de jeugd-GGZ is het afgelopen jaar € 50 miljoen extra beschikbaar 
gesteld die zorgaanbieders kunnen inzetten voor acute problematiek. In de 
Hervormingsagenda Jeugd waar momenteel aan gewerkt wordt, zullen nadere 
afspraken gemaakt worden om de zorg voor de meest kwetsbare kinderen 
structureel te verbeteren.  
 
Antwoord van de minister voor Langdurige Zorg en Sport en de 
staatssecretaris van Volksgezondheid, Welzijn en Sport op de vraag van 
het Kamerlid Kuzu (DENK) over het probleem van ongecontracteerde 
zorg, waaronder de geestelijke gezondheidszorg (GGZ) die door 
zorgverzekeraars onbelangrijk lijkt te worden gevonden en niet wordt 
ingekocht. Dit is voor mensen straks onbetaalbaar. Dit gaat 
mensenlevens kosten. Wat gaat de minister doen voor de GGZ, met name 
voor jongeren en jongvolwassenen?  
 
 
 
14
 Kamerstukken 2021/2022, 32793, nr. 613 
Pagina 65 van 84 
 

leveren van cultuur sensitieve zorg, moeten hier een plek in krijgen. De inhoud 
van zorgopleidingen wordt bepaald door het werkveld, de beroepsgroepen en de 
onderwijsinstellingen. Om te zorgen dat het onderwijs en zorgaanbieders elkaar 
beter kunnen vinden zal ik vanuit het TAZ programma overleg organiseren waarin 
dit thema besproken wordt en waar gezamenlijk tot een aanpak gekomen wordt 
om de dialoog hierover tussen opleidingen en zorgaanbieders toekomstbestendig 
te verankeren. Ook bieden Het Landelijk Expertisecentrum Pharos op het gebied 
van gezondheidsverschillen en het Kennisplatform Inclusief Samenleven (KIS) 
diverse trainingen en workshops aan als het gaat om cultuursensitief werken. 
Graag ga ik met hen in gesprek om te bezien hoe we deze trainingen verder 
kunnen verspreiden binnen de zorgsector. 
 
Daarnaast wil ik dat cultuursensitief werken niet alleen in opleidingen geleerd 
wordt, ik wil dat dit in het gereedschapskistje van alle zorgmedewerkers komt. 
Ook van degenen die momenteel al aan het werk zijn in de ouderenzorg. Het 
Netwerk van Organisaties van Oudere Migranten (NOOM) heeft recentelijk een 
leidraad gepubliceerd waarin handvatten staan voor cultuursensitieve ouderenzorg 
(https://netwerknoom.nl/leidraad-cultuurspecifieke-zorg/). Momenteel ben ik aan 
het verkennen hoe deze leidraad verder geïmplementeerd kan worden, zodat 
zorgpersoneel én ouderen hiervan kunnen profiteren.  
 
In de beleidsnota cultuursensitieve zorg zullen verschillende zaken worden 
uitgelicht wat betreft de mogelijkheden en noodzaak van deze vorm van zorg. 
Hieruit zal ook volgen of er meer middelen nodig zijn voor dit specifieke thema.  
 
Antwoord van de minister voor Langdurige Zorg en Sport op de vraag van 
het Kamerlid Kuzu (DENK) over wat de minister vindt van de 
aanbevelingen van de Nationaal Coördinator voor nader kwalitatief 
onderzoek en het aanstellen van aandachtsfunctionarissen in 
zorginstellingen voor meer persoonsgericht en cultuursensitief werken.  
 
Mensen moeten erop kunnen vertrouwen dat het voor het ontvangen en verlenen 
van zorg niet uitmaakt wie je bent of hoe je eruitziet. Uit onderzoek van KIS en 
Pharos komen schrijnende verhalen naar voren over racisme en discriminatie in de 
zorgsector. Hoe groot het probleem binnen de zorg- en welzijnssector 
daadwerkelijk is (in cijfers) in Nederland, wordt komende periode onderzocht 
binnen een VWS-brede aanpak tegen discriminatie en voor gelijke kansen. Met dit 
onderzoek willen we hiaten en kennis in kaart brengen, waarbij we onderzoeken 
hoe groot het probleem van discriminatie in de zorg is en wat werkt in de aanpak. 
De opdracht voor een eerste inventarisatie wordt binnenkort uitgezet. Eind 
december 2022 verwachten we resultaten hiervan te ontvangen. Ik streef ernaar 
om in februari 2023 een landelijk onderzoek te starten naar discriminatie en 
gelijke kansen in de zorg, welzijn en sport. Hierin zullen ook de 
oplossingsrichtingen van de Nationaal Coördinator tegen Discriminatie en Racisme 
worden meegenomen.  
 
Antwoord van de staatssecretaris van Volksgezondheid, Welzijn en Sport 
op de vraag van het Kamerlid Kuzu (DENK) over de risico’s van het 
fenomeen 'snus' voor de volksgezondheid en de mogelijkheden van 
ontmoediging en regulering.   
Ik deel de zorgen van de heer Kuzu over snus. Snus zijn kleine zakjes tabak die 
verboden zijn in de Tabaks- en rookwarenwet. De term snus wordt ook wel 
Pagina 67 van 84 
 

het verkennen hoe deze leidraad verder geïmplementeerd kan worden, zodat 
zorgpersoneel én ouderen hiervan kunnen profiteren.  
 
Antwoord van de minister van Volksgezondheid, Welzijn en Sport op de 
vraag van het Kamerlid Den Haan (Fractie Den Haan) over het verschil in 
opkomst aan het bevolkingsonderzoek borstkanker door verdwijning van 
screeningsbussen en het bijspringen van ziekenhuizen in het 
terugbrengen van het screeningsinterval.  
 
Vanwege de coronacrisis lag de deelname aan het bevolkingsonderzoek in 2020 
een stuk lager dan voor de crisis. De deelname aan het bevolkingsonderzoek 
15
borstkanker was in 2021 72,5%. In 2020 was dit 71,2% en in 2019 76,0%. Als 
gevolg van de coronacrisis en een tekort aan het aantal screeningslaboranten, is 
het screeningsinterval tijdelijk verlengd tot maximaal eens in de drie jaar. 
 
De deelname aan het bevolkingsonderzoek is in 2021 weer toegenomen en de 
inzet van alle betrokken partijen is erop gericht dit verder op peil te brengen. 
Onderdeel van de voorgenomen besteding van de coalitiemiddelen voor 
volksziektes, is bijvoorbeeld het vergroten van de toegankelijkheid van de 
16
bevolkingsonderzoeken voor mensen met lage gezondheidsvaardigheden. Het 
aantal standplaatsen van mobiele screeningsunits is niet verlaagd, het is wel zo 
dat de beschikbare mobiele screeningscapaciteit zo efficiënt mogelijk wordt 
ingezet door het hele land. Daarom hebben er standplaatswijzigingen 
plaatsgevonden. 
 
Er wordt door alle partijen ook hard gewerkt aan het opleiden van nieuwe 
screeningslaboranten, zodat het screeningsinterval zo snel mogelijk weer eens in 
de twee jaar is. Zoals ook vermeld in de Kamerbrief van 22 juni 2022 jl., is de 
verwachting dat deelnemers vanaf begin 2024 weer eens per twee jaar kunnen 
17
worden uitgenodigd voor hun volgende screeningsronde. Voor het inzetten van 
de hulp van ziekenhuizen bij het terugbrengen van het screeningsinterval en de 
afwegingen daaromtrent, verwijs ik eveneens naar die Kamerbrief. 
 
Antwoord van de minister van Volksgezondheid, Welzijn en Sport op de 
vraag van het Kamerlid Den Haan (Fractie Den Haan) over moleculaire 
diagnostiek. Is het mogelijk om whole genome sequencing te vergoeden? 
Wil de minister onderzoeken of het mogelijk is om een nationaal 
programma in Nederland op te zetten om te komen tot één gezamenlijke 
visie en database om data te koppelen? 
 
Het proces om tot een gedragen DNA-visie te komen is door VWS ingezet. In 
opdracht van VWS haalt het RIVM bij veldpartijen op welke bouwstenen zij graag 
in een DNA-visie terugzien. Het RIVM rapport wordt eind dit jaar verwacht. VWS 
zal naar aanleiding daarvan een DNA-visie opstellen. Wanneer deze gereed is zal 
gekeken worden naar de noodzaak van een nationaal genoom programma. 
 
 
 
 
15
 Zie ook de RIVM monitor bevolkingsonderzoek borstkanker 2020-2021, te raadplegen via: 
Monitor bevolkingsonderzoek borstkanker 2020-2021 | RIVM 
16
 Kamerstuk 32 793, nr. 642 
17
 Kamerstuk 32 793, nr. 611 
Pagina 69 van 84 
 

18
In de brief die ik onlangs aan uw Kamer heb toegezonden, is de aanpak om de 
inzet van mantelzorger te waarborgen en stimuleren verder uitgewerkt op basis 
van drie pijlers: 1) de erkenning van mantelzorg en informele zorg in de 
samenleving, 2) de verbinding en samenwerking met (het netwerk van) de 
mantelzorger en 3) respijtzorg. Op basis van deze drie pijlers wordt samen met 
maatschappelijke partners (zoals de VNG, gemeenten, Mantelzorg NL en Movisie) 
uitwerking gegeven aan een uitvoeringsagenda. In deze agenda worden acties 
opgenomen voor de korte en lange termijn met als beoogd doel dat 
maatschappelijke partners en cliënten snel effect ervaren. Hierover zal de ik uw 
Kamer in het eerste kwartaal van 2023 informeren.  
 
Indien gemeenten hun rol onvoldoende pakken is het in eerste instantie aan de 
lokale gemeenteraad om hierover in debat te treden met het college van 
Burgemeesters en Wethouders en/of aan de Wmo-toezichthouder om te 
constateren of de kwaliteit van maatschappelijke ondersteuning onvoldoende is.  
 
Antwoord van de staatssecretaris van Volksgezondheid, Welzijn en Sport 
op de vraag van het Kamerlid Den Haan (Fractie Den Haan) over of de 
staatsecretaris van Volksgezondheid, Welzijn en Sport kan toezeggen dat 
er in elke regio voldoende respijt- en logeerzorg is en dat de bekendheid 
hiervan zo snel mogelijk wordt vergroot bij mantelzorgers? En hoe hij dit 
gaat doen? En hoe wil hij dat gemeenten die taken oppakken?  
 
19
Ik heb uw Kamer op 30 september jl. geïnformeerd over mijn ambities op het 
terrein van logeer- en respijtzorg. In deze brief heb ik aangegeven dat ik inzet op 
het delen van kennis en goede voorbeelden die in de afgelopen jaren zijn 
opgedaan met de uitvoering van het programma ‘Langer Thuis’ van mijn 
ambtsvoorganger. Om deze aanpak met kracht voort te zetten en verder uit te 
bouwen ga ik met gemeenten afspraken maken over de inzet van respijtzorg in 
het Gezond en Actief Leven Akkoord (GALA). Daarnaast is het mijn ambitie om 
voor zwaardere vormen van respijtzorg regionale respijtzorgconsulenten aan te 
stellen. 
  
Antwoord van de staatssecretaris van Volksgezondheid, Welzijn en Sport 
op de vraag van het Kamerlid Den Haan (Fractie den Haan) over hoe we 
ervoor zorgen dat mantelzorgers hun naasten kunnen blijven verzorgen 
en mindere snel beroep doen op zorg?   
 
20
Ik heb uw Kamer op 30 september 2022 geïnformeerd over zijn visie op 
mantelzorg en informele zorg. Een kernelement uit deze brief is de uitwerking van 
de sociale basis. De komende tijd zal ik samen met de kernpartners in de sociale 
basis, zoals de Vereniging Nederlandse Gemeenten, Mantelzorg NL, Sociaal Werk 
Nederland en de Vereniging Nederlandse Organisaties Vrijwilligerswerk een 
aanpak uitwerken. Hierin diepen we deze visie verder uit en zetten we hem om 
naar acties die elke partner kan nemen. Uiteraard in nauwe afstemming en 
samenwerking met de partners in de curatieve zorg en in het werk en onderwijs.  
 
 
18
 Kamerstukken II, 2022/2023, 30169, nr. 73 
19
 Kamerstukken II, 2022/2023, 30169, nr. 73 
20
 Kamerstukken II, 2022/2023, 30169, nr. 73 
Pagina 71 van 84 
 

Het aanbod van zinvolle dagactiviteiten voor thuiswonende mensen met dementie 
is een verantwoordelijkheid van gemeenten. Het is belangrijk dat gemeenten, met 
oog voor de lokale context, het aanbod van zinvolle dagactiviteiten voor mensen 
met dementie vormgeven. Middels het programma “aanbod dagactiviteiten voor 
mensen met dementie” dat wordt uitgevoerd door ZonMw, faciliteer ik gemeenten 
om te werken aan versterking van dit aanbod. Het vormt een voornaam onderdeel 
van de aanpak om te werken aan versterking van het aanbod van zinvolle 
dagactiviteiten voor mensen met dementie. Ik leg hierbij ook de verbinding met 
het WOZO programma. 
 
Daarnaast is onlangs met financiering van VWS het implementatietraject voor de 
herziene zorgstandaard dementie gestart. Daarbij gaat het onder andere om 
versterking van de regionale dementienetwerken, waarbij ook gemeenten 
betrokken zijn. De herziene zorgstandaard heeft ook betrekking op het sociale 
domein en dus op het bieden van zinvolle daginvulling aan mensen met dementie. 
 
Antwoord van de minister voor Langdurige Zorg en Sport en de 
staatssecretaris van Volksgezondheid, Welzijn en Sport op de vraag van 
het Kamerlid Den Haan (Fractie Den Haan) over het verhogen van het 
aantal mantelzorgers die ondersteuning krijgen van een casemanager 
dementie en over de inzet van zorgverzekeraars bij het wijzen op de 
mogelijkheid van inzet van een casemanager dementie.  
 
Casemanagement helpt mensen met dementie en hun mantelzorgers. Daarom is 
de inzet van casemanagement ook een belangrijk onderdeel van de herziene 
zorgstandaard dementie. Onlangs is een omvangrijk implementatietraject gestart 
met als doel in 2025 voor elke persoon met dementie behandeling op maat 
beschikbaar te hebben. Dit traject wordt vanuit de Nationale Dementiestrategie 
gefinancierd. Bij de implementatie is een rol weggelegd voor de regionale 
dementienetwerken, waarin verzekeraars veelal participeren. Ik verwacht dat op 
deze manier de aandacht en inzet van zorgverzekeraars voor de beschikbaarheid 
en inzet van casemanagers voldoende is geborgd. De voortgang van de 
implementatie wordt gemonitord. Indien er op basis van de voortgang aanleiding 
is om extra aandacht te besteden aan de rol van de zorgverzekeraars, dan zal ik 
dat gesprek aangaan. 
 
Antwoord van de minister voor Langdurige Zorg en Sport en de 
staatssecretaris van Volksgezondheid, Welzijn en Sport op de vraag van 
het Kamerlid Den Haan (fractie Den Haan) over de inzet van de minister 
om ervoor te zorgen dat casemanagers dementie tijdig ingezet worden en 
aan de juiste randvoorwaarden voldoen.  
 
Casemanagement helpt mensen met dementie en hun mantelzorgers. Daarom is 
de inzet van casemanagement ook een belangrijk onderdeel van de herziene 
zorgstandaard dementie. Daarbij is gedefinieerd wat casemanagement van goede 
kwaliteit is. De voortgang van de implementatie wordt gemonitord. Indien er op 
basis van de voortgang aanleiding is extra aandacht te besteden aan de tijdige 
inzet en/of de kwaliteit van het casemanagement, dan zal ik daarop actie 
ondernemen. 
 
 
 
Pagina 73 van 84 
 

Ik vind het belangrijk dat mensen met polyfarmacie, zeker ouderen, goede 
farmaceutische zorg krijgen. Daarom start binnen enkele weken een onderzoek 
naar het geneesmiddelgebruik bij ouderen, waarin ik ook mee laat nemen wat er 
voor nodig is om medicatiebeoordelingen beter in te zetten. De resultaten hiervan 
verwacht ik eind 2023.  
 
Ik wacht echter niet op de resultaten van dat onderzoek voor verdere actie. Ik 
spreek zorgverzekeraars, apothekers en huisartsen aan op hun rol bij het 
aanbieden van medicatiebeoordelingen voor de doelgroep. 
 
Antwoord van de staatssecretaris van Volksgezondheid, Welzijn en Sport 
op de vraag van het Kamerlid Den Haan (Fractie Den Haan) of hij gezien 
de problemen in de jeugd-GGZ een jeugdraad gaat instellen. 
  
Binnen de jeugdhulp zijn al verschillende raden van jongeren en jongvolwassenen 
op het GGZ-gebied actief en vanuit die rol ook gesprekspartner voor het Rijk. Er 
zijn groepen die zich meer richten op het voorkomen van mentale problemen, als 
ook groepen die zich meer richten op jongeren met GGZ-problematiek. Zo heeft 
de Nederlandse Jeugdraad (NJR) Hoofdzaken opgericht, een groep jongeren met 
GGZ-ervaring die zich inzetten om met hun ervaringen de GGZ te verbeteren. Ook 
MIND en MIND-Us zetten jongeren in om de jeugd GGZ te versterken. Daarnaast 
zet ExpeX zich in vanuit ervaringsdeskundigheid. Meer op preventief vlak is er een 
mentaal jongerenpanel ingericht. Ook heb ik recent gesproken met kinderen en 
jongeren van het Kinderrechtencollectief over mentale gezondheid.  Ik zie dan ook 
geen specifieke meerwaarde aan het toevoegen van een extra Raad voor jeugd-
GGZ, juist omdat het perspectief van jongeren reeds wordt benut.  
 
Antwoord van de minister voor Langdurige Zorg en Sport op de vraag van 
het Kamerlid Van der Plas (BBB) over of de minister bereid is om extra 
geld beschikbaar te stellen voor het verkleinen van de loonkloof en 
koopkrachtreparatie bij zorgmedewerkers?   
 
Jaarlijks stel ik de overheidsbijdrage in de arbeidskostenontwikkeling in de zorg en 
welzijnssector ter beschikking. Hiermee is een marktconforme loonontwikkeling 
mogelijk. In 2023 bedraagt deze ongeveer € 3 miljard euro. Gezien de hoge 
inflatie en de verwachte hogere looneisen in de markt zullen hier de komende 
jaren nog miljarden bij gaan komen. Met deze bijdragen kunnen cao-partijen 
verbeterde arbeidsvoorwaarden overeen komen. Daarbij is het aan de cao-partijen 
om de beschikbare middelen voor salarissen te (her)verdelen over de 
verschillende inkomensgroepen. Hierbij kunnen voor specifieke loongroepen meer 
dan marktconforme loonstijgingen gerealiseerd worden.  
 
Naast de jaarlijkse ova draagt het kabinet via het brede koopkrachtbeleid 
miljarden bij aan de koopkracht van de Nederlanders. Daar bovenop nog extra 
middelen uittrekken acht het kabinet met het oog op een duurzaam houdbare 
Rijksbegroting niet verstandig. 
 
Antwoord van de minister van Volksgezondheid, Welzijn en Sport en de 
minister voor Langdurige Zorg en Sport op de vraag van het Kamerlid Van 
der Plas (BBB) over dat verkeerde zuinigheid veel gaat kosten. Heeft de 
minister in beeld wat de economische gevolgen zijn van de lange 
wachtlijsten en niet toegankelijke zorg? Gooien we het kind niet met het 
badwater weg?   
Pagina 75 van 84 
 

Kaderprogramma voor Onderzoek en Innovatie, lopend van 2021 tot en met 2027. 
Het totale budget van dit programma is ruim 95 miljard euro. Een van de clusters 
van dit programma is Health. Het budget binnen Horizon Europe wordt weggezet 
op basis van excellentie. Dat wil zeggen dat het beste voorstel en daarmee de 
beste oplossing geld krijgt toegekend. Er is vooraf geen verdelingssleutel voor 
bijdrage aan de lidstaten. 
  
Van de 14 miljard euro die tot nu toe is toegekend vanuit dit Horizon programma 
gaat 1,3 miljard euro naar Nederlandse deelnemers. Daarmee staat Nederland als 
vijfde in het rijtje landen op basis van het toegekende budgetten. Het National 
Contact Point voor Horizon Europe is onderdeel van de Rijksdienst voor 
Ondernemend Nederland (RVO) en zet zich volledig in om zoveel mogelijk 
Nederlandse aanvragers te ondersteunen bij het aanvragen van middelen uit 
Brussel. Nederland neemt deel in Brusselse stuur- en werkgroepen om in te zetten 
op voor Nederland belangrijke prioriteiten.  
  
EU4Health is het gezondheidsprogramma van de Europese Unie (2021-2027). Dit 
programma is een ambitieus en specifiek financieringsprogramma van de EU en 
waarborgt een hoog niveau van bescherming van de menselijke gezondheid in alle 
beleid en werkzaamheden van de Unie. Dit is het grootste EU-
gezondheidsprogramma tot nu toe. Het programma stelt 5,1 miljard euro 
beschikbaar, een meer dan een vertienvoudiging in vergelijking met het vorige 
gezondheidsprogramma, waarvoor 0,426 miljard euro beschikbaar was. Op dit 
moment is nog onduidelijk hoeveel geld specifiek is verworven door welke 
lidstaten. Ook voor dit programma ondersteunt de RVO om zo optimaal mogelijk 
gebruik te maken van de beschikbare middelen. Nederland neemt ook hier deel in 
de Brusselse stuur- en werkgroepen om in te zetten op de voor Nederland 
belangrijke prioriteiten.  
  
Daarnaast zijn er ook nog andere financieringsstromen binnen het Meerjarig 
Financieel Kader en de Europese Herstel- en Veerkrachtfaciliteit. Nederland heeft 
plannen ingediend onder deze faciliteit, waarbij prioriteit 6 ingaat op versterking 
van het publieke gezondheidsstelsel en de pandemische paraatheid.  
 
Antwoord van de minister van Volksgezondheid, Welzijn en Sport op de 
vraag van het Kamerlid Caroline van der Plas (BBB) over de gevolgen van 
de concentratie van zorg voor (de leefbaarheid van) het platteland. 
 
Het is niet mijn bedoeling om spoedeisende hulp afdelingen of ziekenhuizen te 
sluiten. We hebben alle zorgcapaciteit nodig, ook in de regio. Alleen kan niet alle 
zorg op alle plekken geleverd worden. Het kabinet wil de acute zorg 
toekomstbestendig maken. Dat kan leiden tot een herschikking van het 
zorglandschap, waarbij een integraal aanbod en passende zorg over domeinen 
heen voor iedereen in Nederland ongeacht woonplaats de normen zijn.  
 
We moeten heel zuinig zijn op alle mensen die in de zorg (willen) werken. Dat 
heeft nadrukkelijk de aandacht in het Integraal Zorgakkoord en in het programma 
Toekomstbestendige Arbeidsmarkt Zorg en Welzijn. In de Beleidsagenda 
toekomstbestendige acute zorg staat dan ook dat ik wil onderzoeken of bij het 
vervangen van de 45-minutennorm door kwaliteitsnormen aanvullende 
maatregelen nodig en mogelijk zijn voor de toegankelijkheid van zorg. Ik heb 
aangegeven dat ik daarbij onder andere denk aan het toetsen van gevolgen voor 
het behoud van zorgpersoneel en hun mogelijkheden op de arbeidsmarkt in de 
Pagina 77 van 84 
 

Het beheersen van de kosten en tegelijkertijd werken aan verbetering van de 
kwaliteit van de zorg hoeft niet tegenstrijdig te zijn. Zo kunnen verbeteringen in 
de inkoop en contractering kostenbesparingen opleveren zonder in te boeten op 
de kwaliteit van de geleverde zorg. Daarbij zijn beide doelen belangrijk voor een 
gezond jeugdzorgstelsel om ook voor de lange termijn te kunnen garanderen dat 
we goede zorg kunnen leveren aan de jeugdigen die dat nodig hebben. Ik ga 
hierover graag met uw kamer in gesprek tijdens het WGO Jeugd op 21 november 
a.s. 
 
Antwoord van de staatssecretaris van Volksgezondheid, Welzijn en Sport 
op de vraag van het Kamerlid Simons (BIJ1) over de spanning bij 
werknemers in de jeugdbescherming. Wordt de jeugdzorg omgebouwd of 
afgebouwd: waar in de begroting staat de beloofde 10 miljoen voor 
werkdrukverlaging in de jeugdbescherming?  
  
In de Kamerbrief van 14 september jl. is aangegeven dat de bijdrage van het Rijk 
aan de gecertificeerde instellingen ten behoeve van de werkdrukverlaging (10 
mln) wordt ingepast in de J&V-begroting. 
 
Antwoord van de minister van Volksgezondheid, Welzijn en Sport op de 
vragen van het Kamerlid Simons (BIJ1) over wat de minister gaat doen 
om de wachtlijsten in de transgenderzorg aan te pakken en welke acties 
worden ingezet die moeten leiden tot een soepele doorstroom in het 
zorgtraject van transgenderpersonen, of er actie genomen kan worden 
om te investeren in poliklinieken waar trans- en non-binaire mensen 
terecht kunnen en hoe te komen tot een zorgmodel waarin informed 
consent centraal staat in plaats van depathologisering van 
genderincongruentie? 
 
De lange wachttijden voor toegang tot transgenderzorg en het effect hiervan op 
transgender personen en hun naasten baren ook mij zorgen. Daarom heeft VWS 
in 2018 samen met Zorgverzekeraars Nederland (ZN) de kwartiermaker 
transgenderzorg aangesteld. Hij is aan de slag gegaan met het terugdringen van 
de wachttijden in de transgenderzorg en het toekomstbestendig maken van deze 
zorg (met name uitbreiding zorgaanbod en netwerkvorming). De opdracht is, 
mede naar aanleiding van een Kamermotie, verlengd tot eind 2022. De 
betrokkenheid van verzekeraars bij het werk van de kwartiermaker is van belang 
omdat het aan de zorgverzekeraars is om voldoende zorg inkopen voor hun 
verzekerden, binnen een redelijke tijd en reisafstand. De NZa houdt hier toezicht 
op. Het is niet aan mij om te investeren in klinieken.  
 
De afgelopen jaren is er door partijen in het veld, hiertoe aangezet door de 
kwartiermaker, veel gebeurd op meerdere terreinen. T.a.v. het aanbod is het 
beeld op basis van voorlopige cijfers van de kwartiermaker dat tussen 2019 en 
2023 het (verwacht) aantal behandelplekken voor bijv. psychologische zorg (voor 
personen jonger dan 18 jaar) is gestegen van 849 plekken naar 1.880 plekken 
(+121%) en psychologische zorg (voor personen vanaf 18 jaar) is gestegen van 
812 plekken naar 4.560 plekken (+317%). Daarnaast zijn er nieuwe 
zorgnetwerken bijgekomen, staat de transgenderzorg beter op het netvlies van 
partijen in het veld, en weten de partijen in de transgenderzorg (aanbieders, 
verzekeraars, patiëntenorganisatie, wetenschappers, VWS en anderen) elkaar 
goed te vinden. De zorgvraag is echter ook fors toegenomen; het aantal 
aanmeldingen voor een eerste intakegesprek bij een psycholoog/psychiater voor 
Pagina 79 van 84 
 

problemen zoals vergrote kans op hart en vaatziekten en hoe de minister 
dit gaat bestrijden.  
 
Discriminatie en racisme horen nergens een plek te hebben, en dat geldt dus ook 
voor de zorg, welzijn en sport. In het begin van dit jaar heb ik, in samenwerking 
met expertisecentrum Pharos, rondetafelgesprekken georganiseerd om expertise 
op te halen, ervaringen en goede voorbeelden te delen en de dialoog in de sector 
over dit onderwerp te stimuleren. Daarnaast is de VWS-brede aanpak 
discriminatie en gelijke kansen dit jaar gestart. Binnen deze aanpak gaan we aan 
de slag met alle vraagstukken over discriminatie in de zorg, welzijn en sport. 
Momenteel werk ik aan het opzetten van een panel van ervaringsdeskundigen, dat 
wij kunnen raadplegen op het gebied van discriminatie in de zorg, welzijn en 
sport. Zo zorgen we ervoor dat ons beleid aansluit op burgers die discriminatie 
ervaren. Ook zie ik een toegevoegde waarde van onderzoek op dit vraagstuk. Ik 
wil laten onderzoeken hoe groot het probleem van discriminatie in de zorg is. De 
opdracht voor een eerste inventarisatie wordt binnenkort uitgezet. Eind december 
2022 verwachten we resultaten hiervan te ontvangen. Deze resultaten moeten 
inzichten geven voor een daaropvolgend landelijk onderzoek naar discriminatie en 
gelijke kansen in de zorg, welzijn en sport. Ik streef ernaar dit landelijke 
onderzoek in februari 2023 te laten starten. Ik zal de Tweede Kamer in het najaar 
informeren over de stand van zaken van de VWS-brede aanpak discriminatie en 
gelijke kansen. Tot slot is het creëren van een gezond en veilig werkklimaat ook 
expliciet onderdeel van het nieuwe programma Toekomstbestendige Arbeidsmarkt 
Zorg en ben ik aan het inventariseren wat er nodig is voor werkgevers om zaken 
als discriminatie, racisme maar ook grensoverschrijdend gedrag tegen te gaan. 
 
Antwoord van de minister van Volksgezondheid, Welzijn en Sport op de 
vraag van het Kamerlid Van Haga (Groep Van Haga) over wanneer de 
minister van VWS gaat toegeven dat de medische nevenschade van het 
coronabeleid veel groter is dan verwacht? Kinderen hebben een 
ontwikkelingsachterstand, ouderen en jongeren zijn vereenzaamd en 
depressief en het coronabeleid heeft ons collectief zwak gemaakt. En daar 
betalen wij letterlijk en figuurlijk een hoge prijs voor.     
 
Kamerlid Van Haga (Groep Van Haga) lijkt voorbij te gaan aan de schade die het 
niet nemen van maatregelen om het virus te bestrijden, veroorzaakt zou hebben. 
Het kabinet heeft in de besluitvorming over maatregelen in de bestrijding van 
corona altijd een brede afweging gemaakt, waarin zowel de druk op de zorg als 
ook sociaal-maatschappelijke en economische factoren zijn meegewogen, 
waaronder het beschermen van kwetsbare groepen. Een voorbeeld daarvan is de 
gedeelde wens van dit kabinet om scholen en sportactiviteiten bij het treffen van 
maatregelen zoveel mogelijk te ontzien. Het meewegen van deze factoren is 
gedurende de coronacrisis ook gebeurd. Met de oprichting van het Maatschappelijk 
Impact Team (MIT) heeft het kabinet verder invulling gegeven aan de sociaal-
maatschappelijke en economische afweging in de besluitvorming. 
 
Antwoord van de minister van Volksgezondheid, Welzijn en Sport op de 
vraag van het Kamerlid Van Haga (Groep Van Haga) over hoe in WOB-
verzoeken zwart op wit staat hoe de Kamer belogen en bedrogen is. Het 
gaat om citaten over coronacommunicatie, maatregelen, het sluiten van 
scholen. Wat vindt de minister van de uitspraken van zijn ambtenaren? 
En voelt hij zich daar enigsinds verantwoordelijk voor? En kan de minister 
Pagina 81 van 84 
 

Antwoord van de minister van Volksgezondheid, Welzijn en Sport op de 
vraag van het Kamerlid Omtzigt (Omtzigt) over hoe de regering de 
oversterfte en lagere levensverwachting gaat onderzoeken?    
 
Ik vind het belangrijk dat er grondig onderzoek gedaan wordt naar de oorzaken 
van de oversterfte, waarbij ook gekeken wordt naar de lagere 
levensverwachtingen. Zo volgen wij de uitkomsten van de reeds bestaande 
onderzoeken bij het CBS rondom de demografische ontwikkelingen, bestaande uit 
o.a. ontwikkelingen rondom sterfte, oversterfte en levensverwachtingen, op de 
voet. Daarnaast is, zoals u weet, traject 3 van het oversterfteonderzoek een 
aantal weken geleden van start gegaan. Dit onderzoek loopt via het 
onderzoeksinstituut ZonMw. Het eerste deel van traject 3 bestaat uit literatuur- en 
internationaal vergelijkend onderzoek; en onderzoek op basis van cohortstudies. 
In het tweede deel van dit traject zullen onafhankelijke analyses (replicatie) van 
de onderzoeksresultaten van het CBS en het RIVM mogelijk gemaakt worden door 
de data van deze instanties beschikbaar te stellen. Over het verloop van dit traject 
heb ik uw Kamer reeds via een uitgebreide brief op 28 september jl. 
(Kamerstukken 2022/2023, 25295, nr. 1944) geïnformeerd. In deze brief heb ik 
aangegeven uw Kamer actief op de hoogte te houden van de verdere 
ontwikkelingen van dit traject. 
 
Antwoord van de minister van Volksgezondheid, Welzijn en Sport op de 
vraag van het Kamerlid Omtzigt (Omtzigt) over dat Zorgverzekeraars obv 
art. 11 van de Zvw verplicht zijn om tijdig zorg  te verlenen dicht bij huis. 
Hoe kan het dat de NZa ze daar niet aan houdt? Er zijn wachtlijsten, er is 
inhaalzorg en er wordt niet ingegrepen   
 
De lange wachttijden baren mij zorgen. Ik begrijp dat de zorg momenteel zwaar 
belast is en alle betrokkenen alles op alles zetten om hierin te ondersteunen.  
Ik zal uw Kamer binnenkort de stand van zaken brief uitgestelde zorg, en de 
voortgang op de bestuurlijke afspraken die ik heb gemaakt met NVZ, ZN en NFU, 
aanbieden. Ook zal ik in die brief ingaan op de stand van zaken van de motie Den 
Haan/Kuzu over uitgestelde zorg. 
 
De NZa heeft controlebezoeken uitgevoerd bij de vier grootste zorgverzekeraars 
om vast te stellen of zij maximaal hun rol pakken in het wegwerken van de 
uitgestelde zorg. Waar nodig neemt de NZa de benodigde aanvullende 
maatregelen.  
Ook bekijkt de NZa samen met de Zelfstandige Klinieken Nederland (ZKN) hoeveel 
extra zorg de zelfstandig behandelcentra (zbc’s) binnen de bestaande capaciteit 
kunnen leveren. Over de uitkomsten van deze onderzoeken zal ik u op korte 
termijn nader informeren. 
 
Ik roep partijen via deze weg graag op om in lijn met het NZa oordeel, samen te 
werken om het maximale qua wachtlijstbemiddeling mogelijk te maken.  
 
Antwoord van de minister van Volksgezondheid, Welzijn en Sport op de 
vraag van het Kamerlid Omtzigt (OMTZIGT) over Long-covid en een 
biomedisch van aard onderzoek. Ziet de minister dit als nuttig?   
 
Veel mensen ervaren langdurige klachten na het doormaken van een COVID-
infectie. Er is nog veel onduidelijk over diagnose en mogelijke behandeling van 
post-COVID. Ik ben daarom blij dat gestart is met onderzoek naar post-COVID en 
Pagina 83 van 84 
 

