Tweede Kamer der Staten-Generaal
2
Vergaderjaar 2022–2023
36 200 Nota over de toestand van 's rijks financiën
Nr. 1 INVESTEREN IN NU EN LATER
Ontvangen 20 september 2022
Tweede Kamer, vergaderjaar 2022–2023, 36 200, nr. 1 1

VOORWOORD
Voor u ligt de Miljoenennota 2023, de Rijksbegroting voor het komende jaar. 
Een verwoording in financiële zin van de plannen van het kabinet voor de 
toekomst van het land.
Een toekomst die nu onder een ander en onzeker internationaal en 
economisch gesternte vorm krijgt. De oorlog in Oekraïne, de historisch hoge 
inflatie en groeiende onzekerheid over de bestaanszekerheid van velen in 
ons land. Met in contrast nog steeds economische groei en lage 
werkloosheid.
Het is aan de politiek, het kabinet, om hier een antwoord op te geven, 
tegemoet te komen aan de zorgen van nu, gekoppeld aan het belang om 
de toekomst niet uit het oog te verliezen door investeringen te borgen in 
onderwijs, klimaat, woningmarkt en veiligheid.
De maatregelen in deze Miljoenennota zijn historisch in omvang. Tegelij­
kertijd past ons terughoudendheid. De oorlog op het Europese continent zal 
zijn schaduw vooruitwerpen en heeft ook in ons land vergaande gevolgen. 
Gevolgen voor burgers en bedrijven, gevolgen die heel ongelijk door de 
samenleving heenlopen en sommigen veel harder raken dan anderen. De 
maatregelen die het kabinet neemt, hebben als doel om het komend jaar 
de bestaanszekerheid van mensen te stutten, groeiende armoede een halt 
toe te roepen en Nederlanders een steuntje in de rug te geven.
Desondanks kan de overheid de gevolgen van inflatie niet helemaal 
wegnemen en moeten we ons ervan bewust zijn dat beleid nooit gratis is. 
Ondanks onze intenties zullen de ontwikkelingen zich blijven opvolgen en 
zal de toekomst uit moeten wijzen of dit pakket daadwerkelijk toereikend is.
Deze zorgen van vandaag mogen niet in plaats komen van de blik op 
morgen. Deze Miljoenennota bevat daarom naast de inkomensonder­
steuning voor de korte termijn ook maatregelen om in de toekomst onze 
weerbaarheid te vergroten en onze welvaart eerlijker te verdelen. Zo worden 
het minimumloon verhoogd, lasten op arbeid verlaagd en vermogenden 
zwaarder belast.
Nederland staat voor grote uitdagingen in een snel veranderende wereld. 
De gevolgen hiervan zijn voor iedereen zichtbaar. In tijden van onzekerheid 
zoeken we meer houvast. Tegelijkertijd vraagt deze tijd om een inspanning 
van politiek, bedrijfsleven en maatschappij om de uitdagingen gezamenlijk 
het hoofd te bieden. Dit overstijgt politieke opvattingen en ideologie en 
vraagt vertrouwen in elkaar teneinde het land de benodigde oplossingen te 
bieden. Zo kunnen we samen de toekomst tegemoet treden.
De minister van Financiën,
Sigrid A.M. Kaag
Tweede Kamer, vergaderjaar 2022–2023, 36 200, nr. 1 3

Tweede Kamer, vergaderjaar 2022–2023, 36 200, nr. 1 5

Tweede Kamer, vergaderjaar 2022–2023, 36 200, nr. 1 7

Tweede Kamer, vergaderjaar 2022–2023, 36 200, nr. 1 9

Tweede Kamer, vergaderjaar 2022–2023, 36 200, nr. 1 11

1 WELVAART EN OVERHEIDSFINANCIËN
Inleiding
De vreselijke oorlog in Oekraïne laat zien dat vrijheid, veiligheid en welvaart 
in brede zin niet vanzelfsprekend zijn. De Russische aanvalsoorlog tegen 
Oekraïne veroorzaakt onnoemelijk menselijk leed en heeft wereldwijd 
enorme impact. Het kabinet ondersteunt Oekraïne dan ook volledig. Ook in 
Nederland merken we de gevolgen van de oorlog. De stijgende prijzen 
zorgen voor een collectief welvaartsverlies. We worden als land minder rijk. 
Dit raakt ons allemaal. Mensen maken zich zorgen over hun eigen bestaans­
zekerheid of die van hun bedrijf. Daarnaast zijn er meer ontwikkelingen die 
onze aandacht vragen. Denk hierbij aan de naweeën van de coronacrisis, 
de opwarmende aarde en de vergaande gevolgen voor het klimaat, de 
uitdagingen op de woningmarkt en de stikstoftransitie die moet worden 
ingezet. De uitdagingen waarvoor we staan, brengen grote onzekerheden 
met zich mee.
De economische vooruitzichten wijzen nog op groei, maar zijn omgeven 
met grote onzekerheden. De invasie van Oekraïne zorgt wereldwijd voor 
grote economische onzekerheden en toegenomen financiële risico’s. 
Vanwege de open economie van Nederland merken wij dit ook, bijvoorbeeld 
door de energieprijzen die na de Russische invasie sterk zijn gestegen. De 
hoge inflatie raakt vervolgens de koopkracht van iedereen en betekent dat 
een stevige koerswijziging door centrale banken noodzakelijk was. De 
monetaire verkrapping kent grote uitdagingen. Na de hoge economische 
groei van 2021 en een deel van 2022, zal de groei naar verwachting in 2023 
afzwakken, tot 1,5%. In een alternatieve variant van het Centraal Planbureau 
(CPB), waarin de energieprijzen verder oplopen, valt de groei nog verder 
terug. De zeer krappe arbeidsmarkt zorgt er wel voor dat de werkloosheid 
naar verwachting laag blijft. In deze economisch onzekere tijden zet het 
kabinet zich in om de lage- en middeninkomens te ondersteunen. Tegelij­
kertijd beseft het kabinet dat niet iedereen altijd gecompenseerd kan 
worden zonder dat dit gevolgen heeft voor volgende generaties (zie 
hoofdstuk 3).
Het kabinet trekt in 2023 ruim 17 miljard euro uit om de koopkracht te 
1
ondersteunen. Structureel herstel van de koopkracht zal primair moeten 
komen vanuit loonstijging. Analyses van het CPB en De Nederlandsche 
2
Bank (DNB) laten zien dat daar op dit moment ruimte voor is. Als aanvulling 
komt het kabinet met een flink beleidspakket om huishoudens te onder­
steunen bij de hoge energierekening. De maatregelen uit het pakket voor 
2022 worden grotendeels voortgezet en uitgebreid. Het kabinet neemt extra 
maatregelen om specifiek de lage (midden)inkomens tegemoet te komen, 
zoals een versnelde en verdere verhoging van het minimumloon dan eerder 
gepland. Ook zet het kabinet een stap om de lasten op arbeid en vermogen 
meer met elkaar in balans te brengen. Deze verlaging van de lasten op 
arbeid maakt werken lonender en verbetert de koopkracht van huishoudens 
met lage middeninkomens structureel.
1
 Dit bedrag geeft de verandering weer ten opzichte van 2021, en bestaat uit alle maatregelen die 
direct effect hebben op de koopkracht uit het pakket van de augustusbesluitvorming (zie paragraaf 
2.1.1), en de verhoging van de arbeidskorting uit het coalitieakkoord.
2
 CPB (2022), Concept-Macro-Economische Verkenning 2023 en DNB (2022), Economische Ontwik­
kelingen en Vooruitzichten juni 2022.
Tweede Kamer, vergaderjaar 2022–2023, 36 200, nr. 1 13

aan energie ontstaan, waardoor delen van economieën zullen moeten 
afschakelen. Dit heeft verstrekkende gevolgen voor alle landen. Hierdoor 
ontstaat economische krimp en een verdere stijging van de prijzen.
Alle landen ervaren de gevolgen van de invasie, maar opkomende 
economieën staan voor de grootste uitdagingen. De Wereldbank verwacht 
een vertragende groei van de economie in alle regio’s van de wereld, met 
uitzondering van de grote energie-exporterende landen in het Midden-
3
Oosten en Noord-Afrika. Daarnaast zijn de voedselprijzen sterk opgelopen 
door de oorlog in Oekraïne en de opwarming van het klimaat. De gevolgen 
hiervan zijn het grootst voor opkomende economieën en lage-inkomens­
landen, met name in Afrika. De Verenigde Naties geven aan dat het aantal 
mensen dat kampt met voedseltekorten in de afgelopen twee jaar al is 
verdubbeld van 136 miljoen naar 276 miljoen. Op korte termijn kunnen 
gereguleerde prijzen en bijbehorende subsidies de gevolgen in een deel van 
deze landen nog enigszins verzachten. Veel opkomende economieën 
hebben echter tegelijkertijd te maken met verkrappende financiële mogelijk­
heden, tegen een achtergrond van al hoge overheidsschulden. Deze 
schulden zijn nog verder opgelopen tijdens de pandemie. Het ziet ernaar uit 
dat na 2023 steeds meer landen met onhoudbare overheidsschulden 
kampen en weinig financiële ruimte hebben om tegenslagen op te vangen. 
Dit zorgt voor een grotere kans op een voedsel- en schuldencrisis. Deze 
situatie kan alleen aangepakt worden met internationale samenwerking en 
coördinatie.
In het basisscenario van het CPB vlakt de economische groei ook in 
Nederland af, maar de werkloosheid blijft laag. Voor de Russische invasie 
in Oekraïne werd in de ramingen al rekening gehouden met een vertraging 
van de economische groei. De groeiverwachtingen zijn verder naar beneden 
bijgesteld door de gevolgen van de oorlog, waaronder inflatie. Nederland 
is als kleine, open economie gevoelig voor verstoringen van de wereld­
handel en de wereldeconomie. Het is mogelijk dat Nederland in een lichte 
recessie terechtkomt, hoewel het niet de verwachting is. Dit betekent dat 
de economie twee kwartalen op rij krimpt. De jaargroei valt voor 2022 naar 
verwachting nog steeds relatief hoog uit, doordat de hoge groei van voor 
de oorlog in Oekraïne nog terug te zien is in het jaargemiddelde. In 2023 is 
dit effect voorbij en verwacht het CPB een gematigdere bbp-groei van 1,5%. 
De werkloosheid blijft naar verwachting laag en de lonen stijgen wat harder 
dan in eerdere jaren, maar blijven achter bij de inflatie.
3
 Wereldbank, Global Economic Prospects, juni 2022.
Tweede Kamer, vergaderjaar 2022–2023, 36 200, nr. 1 15

kubieke meter per jaar aan importcapaciteit (dat is 17,5% van het gasverbruik 
5
in 2021). Deze partijen kunnen deze importcapaciteit gebruiken om vanaf 
medio september lng in te voeren. Bij deze berekeningen is uitgegaan van 
een winter met gemiddelde temperaturen.
Figuur 1.1.2 Ontwikkeling van het gasgebruik en de productie in de 
industrie, eerste helft 2022, ten opzichte van dezelfde periode in 2021.
Bron: Centraal Bureau voor de Statistiek (CBS)
Voor een effectieve aanpak van de energieschaarste is coördinatie en 
solidariteit tussen de landen van de Europese Unie (EU) nodig. Gasleve­
ringen worden gebruikt als drukmiddel op de EU en individuele lidstaten, 
en de verwachting is dat deze situatie nog een tijd aanhoudt. Daarom kan 
het belang van gasbesparing niet onderschat worden. Om een vuist te 
maken en effectief gas te besparen, moeten alle lidstaten zich inspannen en 
elkaar waar mogelijk helpen. In een groot deel van de lidstaten zijn 
inmiddels forse gasbesparingen gerealiseerd en alternatieve bronnen 
aangeboord (zie figuur 1.1.3), of worden verdere maatregelen getroffen. 
Deze maatregelen variëren van een extra heffing op gasverbruik in 
Duitsland tot strikte energiebesparende maatregelen in gebouwen in 
Spanje. Ook zijn er landen die de lasten van de energiecrisis eerlijker 
proberen te verdelen door het reguleren van de energieprijzen voor lage 
inkomens, zoals België, of het belasten van de overwinsten van energie­
producenten, zoals Italië en het Verenigd Koninkrijk. Het blijft echter lastig 
om landen met elkaar te vergelijken, omdat de energievraag en infra­
structuur overal anders zijn. Op 26 juli is er tijdens de Milieuraad een 
6
akkoord bereikt over het European Gas Demand Reduction Plan. Lidstaten 
gaan tussen 1 augustus 2022 en 31 maart 2023 op vrijwillige basis hun 
gasverbuik met minstens 15% verminderen. Via een ‘Union Alert’ kan dit 
percentage worden verplicht. Er zijn echter uitzonderingen, gebaseerd op 
de specifieke situatie van landen en de energie-infrastructuur, waardoor 
sommige lidstaten hun gasverbruik minder hoeven terug te dringen.
5
 www.eemsenergyterminal.nl/laatste-nieuws/contracten-voor-levering-van-lng-in-eemshaven-.
6
 https://ec.europa.eu/commission/presscorner/detail/en/ip_22_4608.
Tweede Kamer, vergaderjaar 2022–2023, 36 200, nr. 1 17

Figuur 1.1.4 Bijdrage aan de inflatie (Consumenten Prijs Index, jaar-op-jaar 
mutatie)
Bron: CBS
De gevolgen van inflatie blijven voelbaar, ook als de inflatiecijfers dalen. 
De inflatie meet immers de stijging van de prijzen. Als de prijzen niet verder 
stijgen, maar wel op een hoger niveau blijven liggen, valt dit effect weg uit 
de inflatiecijfers, maar voelen huishoudens nog steeds de gevolgen. Daarbij 
moet worden bedacht dat het CBS de ontwikkeling van de gas- en elektri­
10 
citeitsprijzen meet aan de hand van nieuw afgesloten energiecontracten.
Een deel van de consumenten heeft echter een doorlopend contract met 
vaste prijzen voor gas en/of elektriciteit. Daardoor hebben zij momenteel 
nog geen of beperkt last van de hoge energieprijzen, terwijl die al wel 
volledig zijn opgenomen in het inflatiecijfer. De directe gevolgen van de 
huidige inflatie van energieprijzen, zoals die in de portemonnee van 
huishoudens worden gevoeld, worden daarmee overschat. De komende tijd 
lopen echter steeds meer vaste energiecontracten af en krijgen veel 
huishoudens daadwerkelijk te maken met de hogere marktprijzen.
De hoge inflatie en stijgende hypotheekrentes vergroten de verschillen op 
de huizenmarkt. De hypotheekrente zit sinds begin 2022 sterk in de lift. 
Een hogere rente maakt het kostbaarder om een woning te  financieren,
terwijl de inflatie de waarde van de huidige schuld vermindert. Deze 
combinatie heeft tot op heden nog niet geleid tot een daling van de huizen­
prijsindex van het CBS/Kadaster. Een deel van de verklaring hiervoor kan 
zijn dat de rentestijging lager is dan de inflatie. Figuur 1.1.5 laat zien dat de 
stijging van de huizenprijzen al wel lijkt te zijn afgenomen. De Nederlandse 
Vereniging van Makelaars wijst op signalen dat een afkoeling van de 
woningmarkt is ingezet. In vergelijking met afgelopen kwartalen blijft het 
aantal verkopen achter en er wordt minder overboden.
Door de hoge huizenprijzen en de stijgende hypotheekrente, nemen met 
name voor starters de maandlasten voor het financieren van een 
koopwoning sterk toe. Dit maakt het voor hen lastiger om een betaalbare 
woning te vinden. Daarnaast zorgen de schaarste en de gestegen huizen­
prijzen voor hogere huurprijzen in de vrije huursector, waardoor de 
woonlasten van huurders ten opzichte van het inkomen toenemen en de 
10
 Het CBS werkt aan een nieuwe methode om de actuele ontwikkelingen van de energieprijzen 
verfijnder te berekenen.
Tweede Kamer, vergaderjaar 2022–2023, 36 200, nr. 1 19

Centrale banken grijpen in om de inflatie te beteugelen. De inflatie ligt in 
de ontwikkelde economieën ver boven de inflatiedoelstelling van de 
centrale banken. Zij hebben daarom de aankoopprogramma’s van 
financiële activa (waarmee extra geld in omloop wordt gebracht) versneld 
stopgezet. Daarnaast zijn beleidsrentes verhoogd om geld lenen duurder te 
maken. Het achterliggende idee is dat huishoudens en bedrijven dan minder 
uitgeven, zodat prijzen minder snel oplopen. De Europese Centrale Bank 
(ECB) verkrapt het beleid in een behoedzamer tempo dan de centrale 
banken in de Verenigde Staten en het Verenigd Koninkrijk. Die voeren de 
grootste renteverhogingen door sinds de jaren negentig. Dit verschil komt 
doordat de inflatie in de eurozone wat langzamer is opgelopen en minder 
wijdverbreid is. Daarnaast zijn de inflatieverwachtingen in de eurozone op 
de middellange termijn dichter bij de inflatiedoelstelling dan in andere delen 
van de wereld. Ook hebben Europese economieën meer last van de oorlog 
in Oekraïne en de daaruit volgende onzekerheid. Het beleid om langzamer 
te verkrappen dan andere centrale banken, leidt er echter wel toe dat de 
waarde van de euro daalt, waardoor importeren voor de eurolanden 
duurder wordt (met zogenoemde geïmporteerde inflatie als gevolg). Voor 
het eerst in twintig jaar is de euro evenveel waard als de Amerikaanse dollar. 
Dit komt mede door het renteverschil met de Verenigde Staten, dat volgt uit 
het centrale bankbeleid.
De overheid kan de inkomenseffecten van hogere prijzen niet voorkomen. 
De prijsstijgingen zijn voor een groot deel het gevolg van de invasie van 
Rusland in Oekraïne. De aanbodschok heeft gezorgd voor sterk gestegen 
energieprijzen, met een collectief welvaartsverlies als gevolg. Dit kan dan 
ook niet volledig gecompenseerd worden. Het welvaartsverlies dat volgt uit 
hogere importprijzen in vergelijking met de exportprijzen – de zogeheten 
ruilvoet – was volgens het CPB in 2021 beperkt. Een deel van de verklaring 
is dat Nederlandse bedrijven goed in staat zijn de hogere prijzen door te 
berekenen in de afzetprijzen van exportproducten. In het tweede kwartaal 
van 2022 is het ruilvoetverlies echter opgelopen. Het effect van hogere 
uitgaven op de inflatie plaatst beleidsmakers voor een moeilijke keuze. 
Gerichte koopkrachtreparatie en hoge overheidsuitgaven – waaronder aan 
de afgesproken doelen als klimaat en defensie – zijn noodzakelijk, maar 
gooien mogelijk olie op het vuur van de stijgende prijzen. Om de gevolgen 
van de eerste oliecrisis in 1973 te verzachten, reageerden veel overheden 
van ontwikkelde economieën met expansief begrotingsbeleid. Dit beleid 
zette weinig zoden aan de dijk, omdat de aangezwengelde vraag de prijzen 
verder opdreef. Een betere oplossing, zo bleek na de tweede oliecrisis in 
1979, was minder focus op compenseren en meer op structurele hervor­
mingen om de groei te bevorderen.
Er is ruimte voor hogere lonen om de gevolgen van hogere prijzen te 
dempen. De gevolgen van de hoge inflatie slaan nu voor het grootste deel 
neer bij werkenden. Het benutten van de ruimte om de lonen te verhogen 
kan een deel van de druk verlichten. Daartoe liggen mogelijkheden bij 
werkgevers. Het kabinet versnelt en vergroot de voorgenomen verhoging 
van het minimumloon, zodat het op 1 januari 2023 stijgt met 10% (inclusief 
de gebruikelijke indexatie). Figuur 1.1.6 laat zien dat de winsten sneller zijn 
gegroeid dan de lonen. Ook blijft de loongroei al een tijd achter bij de groei 
van de productiviteit. Beide zijn een indicatie van loonruimte. De concur­
rentiepositie van Nederlandse bedrijven staat dan ook niet sterk onder druk, 
in tegenstelling tot in de jaren zeventig. De gemiddelde winstquote ligt nu 
ruim 10%-punt hoger en het loonaandeel zo’n 5%-punt lager dan destijds. 
Op macroniveau hebben bedrijven nu meer ruimte om kostenstijgingen op 
Tweede Kamer, vergaderjaar 2022–2023, 36 200, nr. 1 21

1.1.3 Krapte op de arbeidsmarkt
De arbeidsmarkt is historisch krap, maar er blijft onbenut arbeidspotentieel. 
De krapte komt doordat de werkloosheid laag is en er nog nooit zo veel 
banen waren in Nederland; ruim 11 miljoen. In het tweede kwartaal van 2022 
14
waren er voor elke 100 werklozen 143 openstaande vacatures. De schaarste 
aan arbeidskrachten komt niet doordat er in Nederland weinig mensen 
werken. Van alle Nederlanders (tussen 15 en 75 jaar) werken er zeven op 
de tien. Het aantal uren dat er gemiddeld wordt gewerkt in Nederland, ligt 
echter op het laagste niveau van alle EU-landen (32,1 uur). Dit komt door 
de unieke deeltijdcultuur; nergens ter wereld is het aandeel van zowel 
15
vrouwen als mannen dat in deeltijd werkt hoger. Van de 4,5 miljoen 
deeltijdwerkers geeft bijna een half miljoen aan graag meer uren te willen 
werken. Daarnaast zijn er ruim 300 duizend werklozen en ruim 300 duizend 
mensen die willen werken, maar niet recent naar werk hebben gezocht of 
niet direct beschikbaar zijn (bijvoorbeeld door opleiding of reizen). Ook 
kunnen andere niet-werkenden en deeltijders mogelijk verleid worden om 
(meer) te gaan werken.
De krapte op de arbeidsmarkt is deels een tijdelijk fenomeen. De ontwik­
keling van de werkloosheid hangt samen met de ontwikkeling van de 
economie. De economie is aangejaagd door de inhaalconsumptie na twee 
coronajaren. Het uitzonderlijk ruime monetaire- en budgettaire beleid van 
de afgelopen jaren heeft daarbij de krappe situatie op de arbeidsmarkt in 
stand gehouden. Deze was voor corona al ontstaan na een historisch lange 
periode van onafgebroken groei. Het feit dat arbeid relatief goedkoop is, 
door een periode van achterblijvende loongroei, heeft de krapte daarbij 
verder vergroot. Als het in de toekomst minder gaat met de economie, 
wordt ook de arbeidsmarkt weer ruimer. Dit wordt geïllustreerd door het feit 
dat een significant deel van de beroepen met op dit moment veel 
openstaande vacatures relatief conjunctuurgevoelig is. Dat betekent dat 
deze werkgelegenheid gevoelig is voor veranderingen in de economische 
situatie. Dit geldt bijvoorbeeld in de horeca en voor beroepen als laders, 
lossers en vakkenvullers. Figuur 1.1.7 illustreert dat de vacaturegraad 
positief samenhangt met de conjunctuurgevoeligheid van beroepen. Voor 
de beroepsgroepen met de meeste vacatures is daarnaast de verwachting 
dat de arbeidsmarkt op termijn door structurele trends ruim zal zijn. De 
vacatures van vandaag zijn dan ook niet per se de beroepen van morgen.
16
14
 CBS (2022), Spanning op de arbeidsmarkt loopt verder op (cbs.nl).
15
 Gebaseerd op data van de Organisatie voor Economische Samenwerking en Ontwikkeling 
(OESO).
16
 J. Bakens & D. Fouarge (2022). Huidige vacatures zijn slechte raadgever voor studiekeuze. In: 
ESB, 107 (4809), 19 mei 2022; Researchcentrum voor Onderwijs en Arbeidsmarkt (2021), Univer­
siteit Maastricht. De arbeidsmarkt naar opleiding en beroep tot 2026.
Tweede Kamer, vergaderjaar 2022–2023, 36 200, nr. 1 23

Het kabinet ziet daarom een duidelijke rol voor de overheid, naast de 
essentiële rol van werkgevers en werkenden, om knelpunten door de krapte 
aan te pakken. Er wordt ingezet op het verminderen van de vraag naar 
arbeid, het vergroten van het arbeidsaanbod en het verbeteren van de 
afstemming tussen vraag naar en aanbod van arbeid. In juni kondigde het 
19
kabinet zes acties van de overheid aan om krapte aan te pakken. Denk aan 
het stimuleren van technologie en procesinnovatie, meer uren werken en 
een leven lang ontwikkelen. Werken wordt ook lonender gemaakt (zie 
paragraaf 2.2.1) en makkelijker voor ouders door een nieuw stelsel van 
kinderopvang. Daarnaast roept het kabinet werkgevers op om bijvoorbeeld 
betere arbeidsvoorwaarden te bieden, anders te werven en te kijken naar 
onderbenutte deeltijders. Op dit moment onderzoekt het kabinet – naast 
de bovenstaande acties – verdergaande maatregelen om te voorkomen dat 
krapte op de arbeidsmarkt het functioneren van Nederland en de uitvoering 
van belangrijke transities in de weg zit.
Krapte op de arbeidsmarkt biedt werkenden kansen. Het is immers de 
keerzijde van een lage werkloosheid. Dit zorgt ervoor dat werkenden meer 
keuze hebben en ook meer kunnen eisen. Ze kunnen daardoor werk vinden 
dat beter past bij hun eigen voorkeuren, betere arbeidsomstandigheden 
bedingen en een hoger loon vragen. Daarnaast is een krappe arbeidsmarkt 
bevorderlijk voor de kansen van groepen die anders moeilijker aan een baan 
komen. Zo is het aantal langdurig werklozen de laatste jaren fors 
afgenomen.
Krapte heeft niet alleen voordelen voor de individuele werknemer, maar kan 
ook de productiviteit aanjagen. Een beperkt aanbod van arbeidskrachten 
kan investeringen en arbeidsbesparende innovatie uitlokken, wat de 
productiviteit verhoogt. Dit is welkom gegeven de lage productiviteitsgroei. 
Deze is in Nederland het afgelopen decennium namelijk meer dan 
gehalveerd ten opzichte van de periode daarvoor. Dat is meer dan in andere 
ontwikkelde economieën.
Bij het oplossen van personeelstekorten hebben werkgevers een essentiële 
rol. Het bieden van betere arbeidsvoorwaarden is de beste manier om meer 
personeel aan te trekken. Een loonsverhoging zorgt dat de arbeidsmarkt in 
evenwicht wordt gebracht en kan voor werkenden een deel van de effecten 
20
van de hoge inflatie opvangen. Ook kan een dergelijk loonsignaal anderen 
verleiden de overstap te maken naar meer productieve sectoren. Dat is 
wenselijk vanwege de lage mobiliteit op de arbeidsmarkt van de afgelopen 
jaren. Naast hogere lonen als structurele oplossing voor zowel krapte als 
de dalende koopkracht zijn de werkomstandigheden van werknemers van 
groot belang. De meest recente cijfers laten zien dat 17% van de 
21 22
werknemers en 9% van de zelfstandigen zonder personeel in 2021 aangaf 
burn-outklachten te ervaren. Ruim 42% van de werknemers gaf aan dat er 
(aanvullende) maatregelen nodig zijn om werkdruk te verlichten en 
werkstress te verminderen. Deze percentages liggen sinds 2017 rond deze 
23
niveaus. Uit onderzoek door TNO blijkt dat oorzaken, en daarmee ook 
24
oplossingen , liggen op het niveau van de organisatie, het individu en de 
maatschappij. Goede secundaire arbeidsvoorwaarden kunnen hierin een 
19
 Kamerbrief Aanpak arbeidsmarktkrapte, 2022-0000140831
20
 Zie ook: CPB (2022) Inflatiescenario’s.
21
 Nationale Enquête Arbeidsomstandigheden (NEA), 2021.
22
 Zelfstandigen Enquête Arbeid (ZEA), 2021.
23
 TNO (2020). Oorzaken, gevolgen en risicogroepen van burn-out, Eindrapport.
24
 Kamerbrief Voortgang psychosociale arbeidsbelasting, 2021-0000175577.
Tweede Kamer, vergaderjaar 2022–2023, 36 200, nr. 1 25

coronagerelateerde uitgaven (zie paragraaf 2.2.1.) en de koopkrachtmaatre­
gelen. Het EMU-saldo komt naar verwachting uit op ‒ 0,9% bbp in 2022 en
‒ 3% bbp in 2023 (zie figuur 1.2.2).
De stijgende rente op de staatsschuld leidt tot een budgettaire opgave. 
De rente stijgt in de CPB-raming naar 1,6% in 2023. Dit is een aanzienlijke 
stijging sinds de vorige raming van het CPB voor deze jaren. Hierdoor stijgt 
het bedrag aan rente dat Nederland betaalt over de staatsschuld met circa 
1,1 miljard euro. In de Centraal Economisch Plan (CEP)-raming van komend 
voorjaar stelt het CPB ook de rentestanden bij voor de periode vanaf 2024. 
Als het rentetarief indicatief wordt doorgetrokken naar latere jaren, leidt dit 
in 2027 naar verwachting tot structureel circa 3 miljard euro hogere uitgaven 
aan rente. De rentestijging is een budgettaire opgave die volgens de begro­
tingsregels structureel moet worden ingepast onder het uitgavenplafond. 
Het kabinet inventariseert in aanloop naar de voorjaarsbesluitvorming 
opties en maatregelen om deze tegenvaller structureel in te passen. Zo 
blijven de overheidsfinanciën beheersbaar en worden geen rekeningen 
doorgeschoven naar toekomstige generaties. De effecten van een langdurig 
hoge rente voor de staatsschuld worden nader beschreven in paragraaf 2.5.
Figuur 1.2.2 Ontwikkeling en raming overheidssaldo (% bbp)
Bron: ministerie van Financiën
1.2.2 Overheidsfinanciën middellange termijn
Solide overheidsfinanciën zijn essentieel voor nu en in de toekomst. Het 
niveau van de staatsschuld blijft volgend jaar naar verwachting gunstig; 
de staatsschuld blijft ruim onder de 60%-norm. Tegelijkertijd begeeft het 
saldo zich in de komende jaren tussen de ‒ 2% a ‒ 3% bbp (zie kerntabel in 
27
hoofdstuk 2). Het CPB (2021) spreekt in een literatuurstudie over twee 
sporen die van belang zijn voor de overheidsfinanciën: 1)  financiële
houdbaarheid en 2) verdeling van financiële lasten tussen huidige en 
toekomstige generaties (intergenerationele houdbaarheid). Hieronder 
analyseren we de financiële houdbaarheid van de overheidsfinanciën; in 
paragraaf 2.5 toetsen we de verdeling van financiële lasten over generaties.
27
 Achtergronddocument «Hoe meten we of de overheidsfinanciën houdbaar zijn?» | CPB.nl.
Tweede Kamer, vergaderjaar 2022–2023, 36 200, nr. 1 27

Figuur 1.2.3 verwachte schuldontwikkeling tot en met 2030, % bbp
Bron: CPB
Het kabinet streeft op termijn naar een stabiele schuldontwikkeling. Boven­
staande projecties wijzen op een reële kans dat de staatsschuld in de 
komende jaren boven de 60%-norm zal uitkomen. Het kabinet heeft 
aangegeven in het coalitieakkoord een tijdelijke verhoging van de staats­
schuld vanwege de nodige investeringen te accepteren. Daarbij is wel het 
streven om vervolgens te komen tot een stabiele schuldontwikkeling. 
Daarvoor wordt ingezet op de beperking van de groei van de zorguitgaven 
en het incidenteel houden van de begrotingsfondsen (zie paragraaf 2.3). 
Daarnaast is het van belang om te beseffen dat de overheid niet alles kan 
en moet willen compenseren (zie hoofdstuk 3).
1.2.3 Trendmatig begrotingsbeleid en besluitvormingsproces
Trendmatig begrotingsbeleid is belangrijk voor rust in het besluitvormings­
proces en draagt bij aan goed economisch beleid. Mochten bijvoorbeeld 
de belastinginkomsten door een economische crisis in de komende jaren 
tegenvallen, of de werkloosheidsuitgaven toenemen, dan wordt er niet 
automatisch bezuinigd. Anderzijds leiden belastingmeevallers niet direct tot 
hogere uitgaven of lastenverlichtingen, maar komen deze ten goede aan 
het saldo. Dat is de kern van het trendmatig begrotingsbeleid, dat kabinetten 
hanteren sinds 1994. Trendmatig begrotingsbeleid leidt tot stabiel en 
voorspelbaar beleid voor burgers en bedrijven. Het bevordert scherpe 
keuzes door de politiek en zorgt voor een beheerste ontwikkeling van de 
Tweede Kamer, vergaderjaar 2022–2023, 36 200, nr. 1 29

1.2.4 Overheidsfinanciën in Nederland en de eurozone
EU-lidstaten staan voor dezelfde uitdagingen, maar de verwachtingen over 
de overheidsfinanciën lopen uiteen. EU-lidstaten, waaronder ook 
Nederland, staan voor grote maatschappelijke en grensoverschrijdende 
uitdagingen, zoals de klimaattransitie en het waarborgen van de veiligheid 
van burgers. Ook kampen veel lidstaten met lage potentiële economische 
groei. Deze uitdagingen vereisen daadkracht en Europese samenwerking. 
Hoewel herstelgroei na de coronacrisis in lidstaten al was ingezet, zorgt 
de Russische inval in Oekraïne voor een nieuwe economische schok en zijn 
de toch al hoge energieprijzen (zie paragraaf 1.1.2) verder gestegen 
waardoor de inflatie verder is opgelopen. De ECB heeft daarom in juli voor 
het eerst sinds 2011 de rente verhoogd met 0,5%-punt. Daarnaast zijn de 
zogenoemde spreads – oftewel het renteverschil met Duitse staatsobligaties 
– van hogeschuldlanden opgelopen, wat kan wijzen op toenemende zorgen 
op financiële markten over de schuldhoudbaarheid van deze landen. Hierbij 
komt dat veel lidstaten maatregelen hebben genomen om de koopkracht 
van huishoudens te ondersteunen en extra kosten maken gerelateerd aan 
de Russische inval. In reactie hierop heeft de ECB het Transmission 
Protection Instrument aangekondigd met als doel sterk oplopende rente­
verschillen tussen eurolanden te kunnen beperken voor zover zij geen 
weerspiegeling zijn van fundamentele factoren. De combinatie van lagere 
economische groei, hogere overheidsuitgaven en de oplopende rente leidt 
tot een verdere verslechtering van de vooruitzichten voor de overheidsfi-
nanciën in de EU-lidstaten.
Lidstaten met hoge schulden zijn kwetsbaarder voor onverwachte 
schokken. In de jaren na de kredietcrisis van 2008 en de eurocrisis van 2012 
zijn veel lidstaten niet in staat gebleken de gunstige economische ontwik­
keling en lage rentes in de jaren 2014-2019 te benutten om hun overheids­
schulden af te bouwen (zie figuur 1.2.4). Staatsschulden van lidstaten waren 
voor de coronacrisis al hoog. Door de noodzakelijke maatregelen om de 
economieën tijdens de pandemie te ondersteunen, liepen deze verder op. 
Figuur 1.2.4 wijst met name op een hoge schuldquote voor Griekenland en 
Italië. Bij Italië gaat het daarbij ook met een schuld van ongeveer 
38
2500 miljard euro om een forse omvang en hoge rentelasten. Bij een hoge 
staatsschuld hebben lidstaten minder budgettaire ruimte om zelf schokken 
op te vangen. Hierdoor zijn deze lidstaten kwetsbaarder voor crises en is er 
een grotere kans dat zij dan een beroep doen op Europese instrumenten. 
Daarnaast is het voor deze lidstaten ook moeilijker om in normale tijden 
bovengenoemde structurele uitdagingen het hoofd te bieden. Deze vereisen 
immers veelal substantiële investeringen, waarvoor budgettaire ruimte 
nodig is.
38
 Italy General Government External Debt ‒ 2022 Data ‒ 2023 Forecast (tradingeconomics.com).
Tweede Kamer, vergaderjaar 2022–2023, 36 200, nr. 1 31

Figuur 1.2.5 Grote verschillen in omvang output gaps in de eurolanden
Bron: Eurostat
Het schokabsorptievermogen en de snelheid van economisch herstel 
verschilt per lidstaat. De output gap meet het verschil tussen het daadwer­
kelijke bbp-volume en het bbp-volume dat te verwachten is op basis van 
fundamentele economische factoren (zoals het structurele arbeidsaanbod 
en de productiviteitsgroei). De output gap geeft daarmee een indicatie van 
de stand van de economie. Bovenstaande figuur 1.2.5 laat zien dat schokken 
veelal op hetzelfde moment plaatsvinden in lidstaten, maar dat de impact 
na een schok (2008, 2020) in lidstaten verschilt. Dit onderstreept het belang 
van het aanpassingsvermogen in lidstaten, te meer voor eurolanden omdat 
zij niet meer hun monetaire beleid of wisselkoers kunnen gebruiken om 
schokken op te vangen en hun concurrentiepositie te versterken ten opzichte 
van andere (euro)landen. Landen kunnen het aanpassingsvermogen van 
hun economie vergroten door economische hervormingen. Op deze manier 
kunnen verschillen tussen de werkloosheidpercentages in eurolanden 
worden verkleind (figuur 1.2.6).
Figuur 1.2.6 Werkloosheidspercentages in de eurolanden
Bron: Eurostat
Tweede Kamer, vergaderjaar 2022–2023, 36 200, nr. 1 33

verantwoordelijkheid gepaard met behoud van beleidsvrijheid. Een 
voorbeeld van een juiste balans tussen deze twee aspecten kan 
gevonden worden in de bankenunie, waar sprake is van risicodeling 
tussen banken via het Single Resolution Fund (SRF) in combinatie met 
vergaande geharmoniseerde regels voor en toezicht op deze banken 
op EU-niveau. Daarnaast is deze balans ook gehanteerd bij meerdere 
crisisinstrumenten (het EFSM, het EFSF en het ESM, de betalingsba­
lanssteun van de Unie en de RRF), waarbij lidstaten in ruil voor 
beleidsvoorwaarden (o.a. hervormingen) middelen uit deze instru­
menten ontvangen waarbij wordt toegezien op de naleving van deze 
voorwaarden. Op basis van dit uitgangspunt en ook het bovenge­
noemde uitgangspunt dat lidstaten zelf verantwoordelijk zijn voor hun 
begrotings- en economisch beleid, liggen nieuwe permanente 
Europese faciliteiten voor risicodeling volgens het kabinet niet in de 
rede.
1.3 Brede welvaart
Brede welvaart kijkt verder dan economische groei en materiële welvaart. 
Brede welvaart gaat over de kwaliteit van het leven hier en nu, rekening 
houdend met de mate waarin die invloed heeft op de kwaliteit van leven van 
toekomstige generaties en mensen ergens anders in de wereld. Hierin zijn 
alle welvaarts– en welzijnsaspecten van belang, zoals gezondheid, werk en 
vrije tijd, zorg, wonen, inclusiviteit, gelijke kansen, veiligheid, onderwijs, 
kwaliteit van de natuur en leefomgeving en de waardering van het eigen 
leven.
De toekomstige welvaart staat meer onder druk dan de huidige welvaart. 
De brede welvaart in Nederland heeft zich de afgelopen jaren overwegend 
positief ontwikkeld. Het CBS publiceert jaarlijks de Monitor Brede Welvaart 
& de SDG's (Sustainable Development Goals, duurzameontwikkelings­
doelen) waarin het laat zien hoe het met de brede welvaart hier en nu is 
gesteld. Daarbij kijkt het CBS naar de effecten van dit welvaartsstreven op 
de volgende generaties onder de noemer later en naar de effecten op de 
mensen in andere landen onder de noemer elders. Deze monitor geeft voor 
het hier en nu grotendeels een positieve ontwikkeling. Nederland scoort op 
veel van de indicatoren hoger dan het Europese gemiddelde. Aandachts­
punten liggen op het gebied van milieu en sociale cohesie. Bij de dimensie 
later tonen veel indicatoren een dalende trend. Veel indicatoren staan op 
rood en dit geldt met name voor de indicatoren van het natuurlijk kapitaal. 
Ook vanuit de SDG’s bezien zijn er uitdagingen met name op de planeet­
doelen. Dit laat zien dat toekomstige welvaart meer onder druk staat dan 
de huidige welvaart.
Het kabinet onderschrijft het belang van brede welvaart en werkt aan 
verankering in de begrotingssystematiek. De planbureaus werken de 
39
komende jaren aan een kernset van bredewelvaartsindicatoren en zetten 
stappen om overkoepelende maatschappelijke uitdagingen te formuleren. 
Hierbij wordt ook bekeken hoe de SDG’s van toegevoegde waarde zijn. Dit 
biedt op termijn een integraal en onafhankelijk denkkader voor brede 
39
 Voortgangsrapportage planbureaus.
Tweede Kamer, vergaderjaar 2022–2023, 36 200, nr. 1 35

minimumloon dat doorwerkt in de minimumuitkeringen en de Algemene 
Ouderdomswet (AOW). Deze maken huishoudens beter bestand tegen 
financiële schokken zoals de stijgende inflatie.
Figuur 1.3.1 Geluk en tevredenheid van Nederlanders
Bron: CBS
2. Het kabinet wil het vertrouwen tussen burgers en de overheid herstellen. 
De overheid is betrouwbaar, heeft vertrouwen in inwoners en heeft oog voor 
de menselijke maat. De democratische rechtsorde is een essentieel 
fundament van de samenleving en brede welvaart. Daarom zet het kabinet 
blijvend in op het versterken van het vertrouwen tussen burgers en 
overheid. De meerderheid van de Nederlanders heeft vertrouwen in 
instituties zoals de politie, de rechtspraak en de Tweede Kamer. Uit cijfers 
van 2021 blijkt dat dit geldt voor 66,9% van de Nederlanders. Nederland 
staat hiermee op de derde plek in Europa. Internationaal vergeleken is 
Nederland dus nog altijd een high trust society. Het politiek vertrouwen is 
de afgelopen periode gedaald, na een piek tijdens de coronaperiode. Het is 
onduidelijk in hoeverre deze dip in politiek vertrouwen een structureel 
karakter heeft. Uit onderzoek blijkt dat het gebrek aan vertrouwen zich 
concentreert bij specifieke groepen in de samenleving en op specifieke 
plekken.
Het kabinet werkt aan een transparante, toegankelijke en begrijpelijke 
overheid. Nederland doet het goed op het gebied van de kwaliteit van 
44
overheidsregelgeving en effectiviteit van overheidsbestuur. Ook Europees 
gezien bevinden we ons in de voorhoede. Het kabinet heeft daarom 
aandacht hiervoor en wil het vertrouwen waar nodig verder versterken. 
Hierbij zijn digitalisering van de overheid en informatievoorziening aan 
het parlement en de samenleving van belang. Het kabinet draagt hier aan 
bij door beslisnota's actief openbaar te maken. Tegelijkertijd moeten 
mensen altijd persoonlijk in contact kunnen komen met de overheid, 
bijvoorbeeld via een loket waar ze terechtkunnen met vragen. Daarnaast 
moeten essentiële voorzieningen zo veel mogelijk behouden blijven.
44
 CBS (2022) Monitor Brede Welvaart & de Sustainable Development Goals.
Tweede Kamer, vergaderjaar 2022–2023, 36 200, nr. 1 37

de uitvoer van goederen en diensten. De Monitor Brede Welvaart & de 
SDG's kijkt ook naar onze invloed op landen elders in de wereld. Over de 
hele breedte toont de welvaart ‘elders’ in 2021 in de monitor een positiever 
beeld dan in het vorige jaar. Nederlands beleid heeft ook gevolgen over 
de landsgrenzen heen en voor de samenleving op andere plekken. Daarom 
vergroenen we het handelsinstrumentarium en ondersteunen we bedrijven 
bij internationaal maatschappelijk verantwoord ondernemen (imvo).
5. Een duurzaam land met een klimaatneutrale, fossielvrije en circulaire 
toekomst en een woning voor iedereen. Klimaatverandering is dé uitdaging 
van onze generatie en het kabinet spant zich maximaal in om onze planeet 
en daarmee ook ons eigen land leefbaar te houden. De uitstoot van broei­
kasgassen en de broeikasvoetafdruk is volgens het CBS in 2021 weer groter 
geworden, na een daling in 2020. De natuur in Nederland staat onder druk. 
Biodiversiteit gaat achteruit. Dat is zorgelijk. Daarnaast is de staat van de 
natuur ook van invloed op ons welbevinden. Op het gebied van diversiteit 
van fauna op zowel land als in zoet water en moeras laten de indicatoren in 
de Monitor Brede Welvaart & de SDG's een dalende trend zien.
Wonen in een goed, duurzaam en betaalbaar huis in een leefbare wijk is 
een eerste levensbehoefte. Het vinden van een passende woning lijkt echter 
steeds lastiger. Het kabinet bouwt daarom nu binnen verschillende beleids­
terreinen aan een duurzame toekomst voor mens en natuur. Het stelt 
huishoudens en gemeenschappen, bedrijven en coöperaties en dorpen en 
steden in staat een duurzame omslag te maken waaraan iedereen mee kan 
doen.
6. Passende en betaalbare zorg is nodig, voor jong en oud, voor nu en in 
de toekomst. De Nederlandse zorg is van hoog niveau. De gezonde levens­
verwachting van Nederlanders is bovengemiddeld vergeleken met andere 
Europese landen en de gezondheidsschade door een ongezonde levensstijl 
gemiddeld lager. Ook vinden Nederlanders doorgaans zelf dat ze gezond 
zijn: in 2021 omschreef 81,5% van de bevolking de eigen gezondheid als 
goed of zeer goed. Wel nam de mentale gezondheid af tijdens de corona­
pandemie en in de jaren daarvoor: het percentage personen met psychische 
klachten of problemen nam van 11,9% in 2020 toe tot 15,1% in 2021. 
Daarnaast heeft corona ertoe geleid dat veel reguliere zorg geen doorgang 
heeft kunnen vinden. Deze zorg wordt nu zo veel mogelijk ingehaald, maar 
de capaciteit van de zorg is begrensd waardoor wachtlijsten kunnen 
ontstaan of oplopen. De kwaliteit van de zorg in Nederland is in brede zin 
goed, maar blijft op een aantal onderdelen achter bij andere landen. 
Daarnaast staat er druk op de financiële en personele houdbaarheid van 
het zorgstelsel, mede door de vergrijzing.
Het kabinet wil dat iedereen kan rekenen op de zorg die nodig is, ongeacht 
het inkomen of waar je woont. Er worden maatregelen genomen om de 
groei van de zorguitgaven te verlagen, maar aan het eind van deze kabinets­
periode gaat er meer geld naar de zorg dan voor deze kabinetsperiode. 
Het gaat zodoende om 'minder meer'. De toenemende behandelmogelijk­
heden en de extra vraag naar de zorg door de vergrijzing betekenen echter 
dat er in de toekomst opnieuw belangrijke keuzes gemaakt moeten worden 
(zie ook paragraaf 2.3.3), ook door volgende kabinetten. De zorg in 
Nederland is een belangrijke verworvenheid en om deze te behouden is 
meer scherpte nodig op wat goede, passende zorg is en wat niet. Dat vraagt 
om meer inzet op preventie, samenwerking, aandacht voor de patiënt en 
ruimte voor iedereen die in de zorg werkt.
Tweede Kamer, vergaderjaar 2022–2023, 36 200, nr. 1 39

2 ONTWIKKELING VAN DE UITGAVEN EN INKOMSTEN RIJKSOVERHEID
Inleiding
Het kabinet neemt maatregelen om de gevolgen van de inflatie voor de 
koopkracht van de lagere- en middeninkomens te beperken. De verwachte 
ontwikkeling van de koopkracht voor 2022 en 2023 is sterk negatief en in 
historisch perspectief zeer uitzonderlijk. Zoals paragraaf 1.1 laat zien is de 
gestegen energierekening hiervan een belangrijke oorzaak. Het structurele 
herstel van de koopkracht moet primair komen vanuit de loonstijging. Toch 
komt het kabinet met een stevig koopkrachtpakket om huishoudens te 
ondersteunen bij de hoge energierekening. Het koopkrachtpakket dat in 
2022 is ingezet wordt in 2023 grotendeels voortgezet en uitgebreid met 
verdere maatregelen. Hierbij is de vervelende boodschap wel: niet al het 
verlies kan worden weggenomen. Hoewel iedereen de effecten van de 
inflatie voelt richten de maatregelen zich vooral op de kwetsbare 
huishoudens.
Het kabinet investeert daarnaast om de brede welvaart te vergroten. Er zijn 
grote, langjarige maatschappelijke opgaven op het terrein van brede 
welvaart. Het beleid gericht op het vergroten van de brede welvaart beslaat 
veel verschillende terreinen. Dit hoofdstuk gaat ook in op deze uitgaven van 
het kabinet, waarbij wordt aangegeven aan welke van de zeven brede 
welvaartsprioriteiten uit paragraaf 1.3 het beleid bijdraagt. Deze prioriteiten 
zijn: kansengelijkheid, democratische rechtsorde, veiligheid en sterke 
samenleving, internationale context, duurzaamheid, gezondheid en de 
economie.
Deze ambitieuze investeringsagenda brengt ook verantwoordelijkheden 
met zich mee. Het kabinet ziet het als zijn taak de voorgenomen investe­
ringen zo doeltreffend en doelmatig mogelijk in te zetten, zodat de beoogde 
effecten van de investeringsagenda ook daadwerkelijk worden behaald. 
Daarbij zet het kabinet zich in om de middelen van de begrotingsfondsen 
incidenteel te houden. Ook werkt het aan de voorgenomen beperking van 
de groei van de zorgkosten met het oog op solide overheidsfinanciën op 
de lange termijn.
2.1 Begroting 2023
De uitgaven in 2023 zijn naar verwachting ruim 390 miljard euro. Tabel 2.1.1 
toont het overzicht van de verwachte uitgaven en inkomsten, inclusief de 
raming voor de komende jaren. De tabel laat zien dat de (netto)uitgaven fors 
stijgen. Desondanks daalt de staatsschuld in verhouding tot het bbp in 2022 
naar 49,8% en zal deze naar verwachting uitkomen op 50,2% in 2026. Naar 
verwachting groeien de (nominale) rijksuitgaven in 2022-2025 jaarlijks met 
circa 7%, in lijn met de geraamde groei van de ontvangsten.
Tweede Kamer, vergaderjaar 2022–2023, 36 200, nr. 1 41

Trendmatig begrotingsbeleid
Zowel hogere belastinginkomsten als hogere uitgaven aan loon-en 
prijsontwikkelingen worden gezien als endogene (niet beleidsmatige) 
ontwikkelingen. Hierop worden de kaders aangepast. Hogere belas­
tinginkomsten leiden uiteindelijk dus niet tot ruimte in het inkomsten­
kader. Hogere LPO-uitgaven hoeven ook niet gedekt te worden onder 
het uitgavenplafond.
Rentelasten leiden tot minder budgettaire ruimte
Tegelijkertijd leidt een hogere inflatie vaak tot een hogere rente. Dit 
zorgt voor een budgettair probleem door hogere rentelasten op de 
staatsschuld. De rente op staatsleningen is recent mede door de 
inflatie behoorlijk gestegen van circa 0% naar 1,6% (verwachting CPB 
voor geheel 2023). De rentelasten vallen onder de uitgavenplafonds 
en moeten worden ingepast. Hierdoor neemt de budgettaire ruimte af.
2.2 Hoofdpunten van beleid begroting 2023 (zowel uitgaven als lasten)
2.2.1 Augustusbesluitvorming
Met een fors pakket aan maatregelen beperkt het kabinet de invloed van 
de inflatie op de koopkracht. Het koopkrachtpakket dat in 2022 is ingezet, 
wordt in 2023 grotendeels voortgezet en uitgebreid met verdere 
maatregelen. In tabel 2.2.1 staat een compleet overzicht hiervan. In de tabel 
is onder andere te zien dat de verlaging van de energiebelasting en brand­
stofaccijnzen wordt verlengd. Ook wordt de zorg- en huurtoeslag tijdelijk 
verhoogd, het wettelijk minimumloon (wml) wordt sneller en meer 
verhoogd. Dit is nodig vanwege de ongekende terugval in koopkracht van 
huishoudens door de gestegen energieprijzen. Tegelijkertijd zet het kabinet 
in lijn met de aanbevelingen van het Interdepartementaal beleidsonderzoek 
(IBO) Vermogensverdeling stappen om de belasting van verschillende typen 
werkenden meer in evenwicht te brengen. Dit gebeurt met het verhogen van 
het lage vpb-tarief naar 19%, het afschaffen van de doelmatigheidsmarge 
gebruikelijk loon en het verder afbouwen van de zelfstandigenaftrek. Ook 
wordt meer evenwicht gebracht in het belasten van vermogen door het 
aftoppen van de giftenaftrek en het breder aanpakken van constructies en 
fiscale regelingen. De opbrengst van de belastingen op vermogen wordt 
teruggegeven in lagere lasten op arbeid voor werkgevers en werknemers. 
Het totale pakket levert mede door deze maatregelen structureel een positief 
effect op voor het EMU-saldo. Op de korte termijn leidt het pakket echter tot 
een saldoverslechtering ondanks de inzet van de toegenomen gasbaten, 
extra inkomsten uit de mijnhouwheffing, herbestemming van middelen uit 
de maatregel Stimulering Duurzame Energieproductie (SDE). Het kabinet 
vindt deze tijdelijke verslechtering verdedigbaar gezien de omvang van de 
koopkrachtproblematiek en het feit dat de begroting op langere termijn 
verbetert door de som van de maatregelen. De maatregelen uit het augus­
tusbesluitvorming staan in de tabel 2.2.1 puntsgewijs toegelicht.
De totale augustusbesluitvorming heeft zowel budgettaire als economische 
effecten die met grote onzekerheden zijn omgeven. Zo heeft dit pakket aan 
maatregelen volgens de berekeningen van het CPB een opwaarts effect op 
de groei (+0,5%-punt) en een neerwaarts effect op de inflatie (-1,75%-punt). 
Deze ramingen van economische groei en inflatie zijn echter met veel 
onzekerheid omgeven. Het totaal van het koopkrachtpakket en het 
budgettaire beeld leidt tot een onderschrijding van het uitgavenplafond in 
2022 en tot overschrijdingen van dit plafond in latere jaren (zie voor 
Tweede Kamer, vergaderjaar 2022–2023, 36 200, nr. 1 43

in miljoenen euro, plus = saldobelastend 2022 2023 2024 2025 2026 2027 struc
Asiel 183 189 95 176 184 182 168
Medeoverheden 0 0 0 0 1.100 0 0
Uitvoerinsinformatie SZW en VWS ‒ 937 ‒ 35 ‒ 185 ‒ 312 ‒ 381 ‒ 433 ‒ 438
Onderuitputting ‒ 2.100 ‒ 2.100 ‒ 500 0 0 0 0
Kasschuiven 41 840 489 713 ‒ 855 ‒ 1.153 0
Overige ‒ 148 ‒ 268 ‒ 141 ‒ 96 ‒ 97 ‒ 113 ‒ 166
1
Totaal ‒ 5.356 9.041 ‒ 654 184 ‒ 297 ‒ 1.456 462
1 Deze tabel toont in structureel opzicht een verslechtering van het EMU-saldo. Het kabinet inventariseert maatregelen om de structurele doorwerking van de rentetegenvaller 
in de voorjaarsbesluitvorming van 2023 in te passen. Op het moment dat dit gebeurt, leidt het pakket per saldo tot een structurele verbetering van het EMU-saldo.
Incidenteel pakket koopkracht
De verlaging van de energiebelasting uit 2022 wordt doorgezet en geïnten­
siveerd. In de energiebelasting worden huishoudens tegemoetgekomen via 
de belastingvermindering en via lagere tarieven. Hiervoor wordt ruim 
4,5 miljard euro vrijgemaakt, waarmee het pakket in de energiebelasting en 
btw van vorig jaar in omvang ruim wordt doorgezet. De geplande schuif in 
de energiebelasting tussen elektriciteit en gas uit het coalitieakkoord wordt 
in 2023 vervangen door hiervoor genoemde maatregelen om de energie­
belasting te verlagen. Vanaf 2024 wordt de schuif in de energiebelasting van 
elektriciteit naar gas doorgevoerd volgens het in het coalitieakkoord 
opgenomen pad. Een deel van het budget (940 miljoen euro) wordt gereser­
veerd voor gerichte steun via de energierekening. Er wordt op dit moment 
onder andere een tariefplafond verkend. Hierbij wordt de steun via de 
energierekening gericht op huishoudens die onvoldoende bereikt worden 
met het reguliere instrumentarium. De afbakening van de doelgroep wordt 
onderzocht. Als deze verkenning niet tot resultaat leidt, valt het budget terug 
aan verlichting via de belastingvermindering in de energiebelasting. Ook 
wordt er 50 miljoen euro van deze reeks in de tabel op de aanvullende post 
gereserveerd om een fonds op te richten. Dit fonds is gericht op het 
voorkomen van afsluitingen door betalingsachterstanden.
Ook in 2023 kunnen gemeenten een energietoeslag van 1300 euro uitkeren. 
In totaal wordt 1,4 miljard euro voor gemeenten vrijgemaakt zodat de 
energietoeslag ook in 2023 kan worden uitgekeerd aan huishoudens tot 
120% van het sociaal minimum. Hiermee kunnen deze huishoudens de 
hogere energieprijzen beter opvangen. De energietoeslag is onderdeel van 
het grotere pakket om de koopkracht van lagere inkomens te ondersteunen.
De zorgtoeslag wordt in 2023 eenmalig verhoogd met 412 euro. Dit 
verhoogt het inkomen van huishoudens die al zorgtoeslag ontvangen met 
34 euro per maand. Deze groep omvat zowel de meest kwetsbare 
huishoudens als huishoudens met (lage) middeninkomens die door de 
gestegen energierekening moeite hebben om rond te komen. Huishoudens 
waarvan het inkomen net boven de oude maximum inkomensgrens lag, 
ontvangen een deel van dit bedrag. De kosten van de verhoging zijn 
2,1 miljard euro.
Daarnaast stelt het kabinet in totaal 200 miljoen euro beschikbaar voor 
flankerend beleid. Dit beleid is onder andere gericht op de lagere inkomens. 
Dit beleid is bedoeld voor huishoudens die naast de maatregelen extra 
ondersteuning nodig hebben. De maatregelen uit het flankerend beleid 
worden nog verder uitgewerkt.
Tweede Kamer, vergaderjaar 2022–2023, 36 200, nr. 1 45

335 euro. Deze maatregel wordt geïmplementeerd in 2023 en wordt in de 
daaropvolgende jaren afgebouwd. Per 2028 trekt het kabinet structureel 
100 miljoen euro uit voor de verhoging van het kindgebonden budget.
Het vergoedingspercentage van de kinderopvangtoeslag gaat naar 96%. 
Het vergoedingspercentage van de kinderopvangtoeslag wordt per 2025 
verhoogd van 95% naar 96% zodat bij de hervorming naar een nieuw stelsel 
voor kinderopvang ook de laagste inkomens ten minste hun huidige 
vergoeding behouden.
Om werken lonender te maken verhoogt het kabinet de arbeidskorting. 
Het kabinet trekt structureel 500 miljoen euro uit om, aanvullend op de 
verhoging uit het coalitieakkoord, de arbeidskorting te verhogen. Dit wordt 
ingezet om middeninkomens te bereiken. Hiertoe worden het tweede en 
derde knikpunt verhoogd met 89 euro en het afbouwpercentage stijgt naar 
6,51%.
Het kabinet zet in op het verlagen van de lasten op arbeid en verlaagt 
daarom het tarief eerste schijf in 2023 met 0,11%-punt. Hierdoor daalt de 
gemiddelde belastingdruk voor alle inkomens. De kosten hiervan bedragen 
700 miljoen euro. In de tariefsverhoging is ook de verhoging van het tarief 
eerste schijf meegenomen door de meevaller in de Zorgverzekeringswest 
(Zvw).
Om de lasten op arbeid te verlagen, verlaagt het kabinet ook de lasten voor 
ondernemers in het mkb. De opbrengst van de verhoging van het lage vpb-
tarief wordt met name teruggegeven aan het mkb. Hiervoor trekt het kabinet 
in de jaren 2023 tot en met 2027 500 miljoen euro uit. Vanaf 2028 wordt 
hiervoor structureel 600 miljoen euro gereserveerd. De lastenverlichting 
ontstaat door de Arbeidsongeschiktheids (Aof)-premie voor kleine 
werkgevers te verlagen en de werkkostenregeling (WKR) te verruimen met 
50 miljoen euro. Ook wordt het budget voor de energie-investeringsaftrek 
(EIA), de milieu-investeringsaftrek (MIA) en de willekeurige afschrijving 
milieu investeringen (VAMIL) verhoogd met 150 miljoen euro om zo 
verduurzaming te stimuleren en de energieafhankelijkheid van bedrijven te 
verminderen. Daarnaast wordt het gedifferentieerde tarief in box 2, dat 
ingaat per 2024 en zoals gepresenteerd in de Voorjaarsnota, aangepast naar 
een laag tarief van 24,5% en een hoog tarief van 31% (met een grens van 
67.000 euro bij het lage tarief). De lastenrelevante opbrengst van de box 2-
maatregel begint in 2024, in plaats van in 2023, zoals aangenomen werd bij 
de Voorjaarsnota. Daardoor is er een derving van 70 miljoen euro in 2023 
ten opzichte van de stand in de Voorjaarsnota.
De maatregelen uit het koopkrachtpakket voor Europees Nederland worden 
doorvertaald naar Caribisch Nederland. Sommige van de maatregelen zijn 
niet direct door te vertalen; zo kent Caribisch Nederland bijvoorbeeld geen 
kindgebonden budget. Voor het nemen van vergelijkbare maatregelen in 
Caribisch Nederland stelt het kabinet 16 miljoen euro incidenteel en 
2,4 miljoen euro structureel beschikbaar. Hiervan wordt 6,4 miljoen euro in 
2024 en 1,6 miljoen euro vanaf 2025 gereserveerd op de aanvullende post 
in afwachting van nadere uitwerking.
Tweede Kamer, vergaderjaar 2022–2023, 36 200, nr. 1 47

belastinguitstel. Om deze ongewenste effecten te beperken wordt het 
huidige lage tarief in de vennootschapsbelasting verhoogd van 15% naar 
19%.
Tarief box 3 wordt verhoogd naar 34% en het heffingsvrijheffingsvrij 
vermogen naar circa 57.000 euro. Met deze maatregel wordt het huidige 
tarief in box 3 met 1%-punt per jaar verhoogd naar 34% in 2025. Vanaf 2026 
gaat het nieuwe stelsel voor box 3 in. In het verleden is op basis van een 
forfaitair rendement belasting geheven op box 3, zonder rekening te houden 
met de werkelijke samenstelling van het vermogen. Bij het overgangsrecht 
de komende jaren en in het nieuwe stelsel van werkelijk rendement krijgen 
belastingplichtigen met veel spaargeld een lagere belastingdruk. Mensen 
met een groot vermogen in beleggingen gaan juist meer belasting betalen. 
Het extra verhogen van het tarief in box 3 wordt dus vooral gevoeld door 
de groepen die op basis van de werkelijke vermogensmix het grootste 
rendement hebben. Dit is deels ook de groep die het meest profijt heeft 
gehad van het oude stelsel. Tot slot is besloten om de niet-bezwaarmakers 
in box 3 geen compensatie toe te kennen. Het compenseren van niet-
bezwaarmakers op dezelfde wijze als bezwaarmakers zou leiden tot een 
budgettaire derving van 4,1 miljard euro. De Hoge Raad heeft aangegeven 
dat compensatie juridisch niet verplicht is. Gelet op de grote maatschappe­
lijke opgaven die momenteel spelen heeft het kabinet besloten de beperkt 
beschikbare budgettaire middelen in te zetten voor andere onderwerpen 
zoals koopkrachtmaatregelen voor lage en middeninkomens.
Constructies en fiscale regelingen worden aangepakt. Deze maatregelen 
zullen nader worden uitgewerkt. Als placeholder geldt daarom een 
taakstelling via het tarief eerste schijf. Deze placeholder wordt vervangen 
door een concrete invulling van de constructieaanpak. Zo komt verhuurd 
vastgoed straks niet meer in aanmerking voor de bedrijfsopvolgingsre­
geling (BOR) en doorschuifregeling (DSR). Met constructies worden fiscale 
constructies bedoeld die oneigenlijk gebruik van het belastingsysteem in 
de hand werken. Het aanpakken van deze constructies leidt tot een 
evenwichtigere belastingheffing. De fiscale regelingen die worden 
aangepakt zijn de regelingen die negatief geëvalueerd zijn op doelmatigheid 
en doeltreffendheid. Het afschaffen of versoberen van zulke regelingen 
draagt bij aan de vereenvoudiging van het belastingstelsel.
De giftenaftrek wordt afgetopt. De giftenaftrek voor particulieren houdt in 
dat onder bepaalde voorwaarden een gift aan een algemeen nut beogende 
instelling (ANBI, meestal aan stichting) aftrekbaar is voor de inkomstenbe­
lasting. De giftenaftrek wordt vanaf 2023 afgetopt op 250.000 euro per 
huishouden voor periodieke giften aan ANBI’s en verenigingen.
Fiscale beleggingsinstellingen (fbi’s) mogen niet meer direct beleggen in 
vastgoed. Een fbi mag nog wel indirect in vastgoed beleggen. Zij mag dus 
nog wel aandelen houden in een regulier belaste dochtervennootschap die 
belegt in vastgoed.
Algemeen tarief overdrachtsbelasting wordt verhoogd. Met deze maatregel 
wordt de overdrachtsbelasting niet-woningen na de verhoging in het coali­
tieakkoord en de Voorjaarsnota verder verhoogd van 10,1% naar 10,4%.
Er ontstaat een overschot in het inkomstenkader. In augustus wordt elk jaar 
het inkomstenkader gesloten. Door aanpassingen en herijkingen van 
maatregelen uit de Startnota, waaronder een herijking van het actualiseren 
van de leegwaarderatio, is er een overschot in het inkomstenkader.
Tweede Kamer, vergaderjaar 2022–2023, 36 200, nr. 1 49

Het uitvoeringsbeeld van Sociale Zekerheid laat na verwerking van de MEV 
per saldo een tegenvaller zien. Deze loopt op van 19 miljoen euro in 2022 
naar 135 miljoen euro in 2027. De tegenvaller ontstaat vooral door hogere 
uitgaven aan de kinderopvangtoeslag (KOT) en de verlofregelingen. Dit 
wordt onder andere gedekt uit de inzet van loon- en prijsbijstelling (LPO) 
over coalitieakkoord-intensiveringen en uit de terugontvangsten op uitvoe­
ringskosten UWV en SVB. Daarnaast neemt SZW drie maatregelen 
(cumulatief 135 miljoen euro) om de urgente problematiek rondom sociaal-
medische beoordelingen (SMB) bij het UWV te verminderen. Deze 
maatregelen worden gedekt binnen de uitvoeringskosten van UWV.
Er zijn meevallers in de uitvoering van de Zorgverzekeringswet (Zvw) en 
de Wet langdurige zorg (Wlz). In de Zvw komt dit voornamelijk door de 
actualisatie van de uitvoeringscijfers en het verwerken van het Integraal 
Zorgakkoord. De meevallers in de Wlz volgen uit hogere eigen bijdragen, 
onder andere door de koppeling van de AOW aan het wml. Op de VWS-
begroting zijn diverse tegenvallers, onder meer bij de regeling wanbetalers, 
regeling onverzekerbare vreemdelingen, regeling voor medisch noodzake­
lijke zorg aan onverzekerden en op PGB 2.0.
Om extra middelen voor de augustusbesluitvorming mogelijk te maken is 
een extra onderuitputting geboekt. Deze onderuitputting werkt hetzelfde als 
de in=uittaakstelling op de aanvullende post. De in=uittaakstelling wordt 
vanaf Najaarsnota voor het lopende jaar t gevuld vanuit de onderuitputting 
op de departementale begrotingen. Mocht er onvoldoende onderuitputting 
optreden, dan wordt het uitgavenplafond overschreden en verslechtert 
het EMU-saldo. Gezien de krappe arbeidsmarkt is de verwachte onderuit­
putting waarschijnlijk hoger de komende jaren. Ook het CPB voorziet in zijn 
ramingen dat er middelen overblijven.
Er zijn middelen middels kasschuiven in het juiste kasritme gezet. Het gaat 
onder andere om kasschuiven op middelen voor toeslagen (1,2 miljard euro 
van 2022 naar latere jaren), een kasschuif voor TenneT (cumulatief 
2,5 miljard euro uit 2026 en 2027 naar eerdere jaren) en een kasschuif voor 
de vooruitbetaling van het OV (960 miljoen euro van 2023 naar 2022).
Tot slot zijn enkele mee- en tegenvallers verwerkt die over het algemeen 
kleiner zijn dan 100 miljoen euro. Dit zijn onder andere de bijstelling van EU-
afdrachten en dividenden van staatsdeelnemingen. Daarnaast wordt het 
budget voor Official Development Assistance (ODA) binnen de Homogene 
Groep Internationale Samenwerking (HGIS) bijgesteld op basis van de 
groeiverwachting van het bruto nationaal inkomen (bni) in de MEV-raming.
Overig
De meevaller in de Zvw-uitgaven wordt gedekt via een aanpassing in het 
tarief eerste schijf en Aof-premie en staat daarom niet in de tabel. De 
uitgaven in de Zvw (onderdeel van de totale zorguitgaven) worden lasten­
dekkend gefinancierd via de zorgpremies. Dit staat in de wet. Dit betekent 
dat mee- en tegenvallers in de uitgaven dus automatisch leiden tot lagere 
of hogere premies. Verandering in de premies leidt ook automatisch tot 
verandering van de zorgtoeslag. De premies en de zorgtoeslag zijn beide 
relevant voor in het inkomstenkader. Volgens de begrotingsregels is een 
besluit nodig over de inzet van de meevaller in de Zvw-uitgaven. Dit kabinet 
heeft gekozen voor de inzet van de meevaller aan de uitgavenzijde. Dit leidt 
daardoor tot een compenserende lastenverzwaring aan de lastenkant via 
het verhogen van de tarief eerste schijf (burgers) en het verhogen van de 
Aof-premie (bedrijven), zie ook bijlage 3 inkomstenkader.
Tweede Kamer, vergaderjaar 2022–2023, 36 200, nr. 1 51

Figuur 2.2.2 Uitgaven Oekraïne 2023, miljarden euro's
Bron: ministerie van Financiën
Ook in 2023 zijn er nog coronagerelateerde uitgaven. In totaal wordt ruim 
5,2 miljard euro aan uitgaven geraamd. Deze uitgaven zijn vooral voor de 
bestrijding van de verspreiding van het coronavirus. Denk hierbij aan de 
uitgaven van de GGD’en en de Veiligheidsregio’s en de kosten voor de 
testcapaciteit. Ook lopen in 2023 de kosten voor het Nationaal Programma 
Onderwijs (NPO) door. Generieke maatregelen zoals de Noodmaatregel 
Overbrugging voor Werkgelegenheid (NOW) en Tegemoetkoming Vaste 
Lasten (TVL) zijn beëindigd. Eventuele versoepelingen van afspraken die 
nog volgen, worden niet als direct gerelateerd aan corona gezien. Naar 
verwachting zijn er nog resterende uitgaven of terugbetalingen die 
doorlopen in 2023.
Tabel 2.2.3 Coronagerelateerde uitgaven 2020-2023 (bedragen 
1
in miljoenen euro)
Begroting 2020 2021 2022 2023
Koninkrijksrelaties en BES fonds 50 40 ‒ 4 ‒
Buitenlandse Zaken 7 14 ‒ ‒
Justitie en Veiligheid 137 239 100 3
Binnenlandse Zaken en Koninkrijksrelaties 46 143 82 2
Onderwijs, Cultuur en Wetenschap 715 3.984 4.280 1.445
Nationaal Programma Onderwijs ‒ 3.026 3.803 1.294
Diversen 715 959 477 151
Financiën en Nationale Schuld 298 540 434 124
Defensie 43 30 23 ‒
Infrastructuur en Waterstaat 803 1.334 1.084 179
Beschikbaarheidsvergoeding OV 800 1.120 1.022 179
Diversen 3 214 62 ‒
Economische Zaken en Klimaat 2.507 5.496 4.496 342
TVL 1.957 5.366 3.529 118
Diversen 550 129 968 224
Landbouw, Natuur en Voedselkwaliteit 245 204 166 23
Sociale Zaken en Werkgelegenheid 16.541 9.380 ‒ 2.426 370
NOW 13.219 8.744 ‒ 2.718 287
Diversen 3.322 636 292 82
Volksgezondheid, Welzijn en Sport 5.557 8.440 6.356 2.717
GGD'en en veiligheidsregio's 477 2.862 1.934 1.265
Tweede Kamer, vergaderjaar 2022–2023, 36 200, nr. 1 53

kwaliteitsverbetering in taal, rekenen/wiskunde, burgerschap en digitale 
geletterdheid. Onderdelen van de uitvoering van het masterplan zijn beter 
gebruik maken van kennis over wat werkt, school en omgeving beter laten 
aansluiten, en meer kwaliteit van en betere en ondersteuning voor onder­
wijsprofessionals. Het masterplan is het startpunt van een kerende trend 
voor alle scholen.
Er wordt structureel 1 miljard euro beschikbaar gesteld om kansenge­
lijkheid te verbeteren. Daarbij is specifiek aandacht nodig voor groepen 
leerlingen die meer dan anderen last hebben gehad van de coronacrisis. 
Voor het funderend onderwijs zijn ambitieuze maatregelen in en om het 
stelsel noodzakelijk, om toe te werken naar een eerlijk onderwijsstelsel. 
Leerlingen hebben recht op gelijke toegang, ongeacht waar zij vandaan 
komen en wat hun ondersteuningsbehoefte is. Ook in het mbo wordt ingezet 
op meer kansengelijkheid door financiering van mbo-niveau 2 op orde te 
brengen en in te zetten op stageplekken voor alle studenten.
Daarnaast investeert het kabinet structureel 800 miljoen euro in goede 
leraren, schoolleiders en onderwijsondersteuners en daarmee in goed 
onderwijs. Eerder is er al door motie-Hermans 500 miljoen euro beschikbaar 
gesteld. Dit geld wordt gebruikt om de loonkloof tussen leraren in het 
primair- en voorgezet onderwijs te dichten, de werkdruk in het voortgezet 
onderwijs aan te pakken en de rol en positie van de schoolleider te 
versterken. Ook komen uit dit budget een structurele arbeidsmarkttoelage 
voor personeel dat werkt op scholen met veel kwetsbare leerlingen en 
financiële ruimte voor scholen om te werken aan professionalisering. De 
investeringen in leraren, schoolleiders en onderwijsondersteuners zijn 
belangrijk voor de erkenning en waardering voor het werk dat in het 
funderend onderwijs wordt gedaan. Dit maakt werken in het onderwijs 
aantrekkelijker en komt de kwaliteit van het onderwijs voor de leerling ten 
goede. Want iedere leerling verdient het beste onderwijs en hierbij is 
voldoende en goed opgeleid personeel essentieel. Het is echter ook een tijd 
waarin het onderwijs zich geconfronteerd ziet met forse personeelstekorten. 
Hoewel de tekorten al langer worden onderkend, blijken ze een hardnekkig 
probleem. Het lerarentekort is ook een allocatievraagstuk; er zijn grote 
verschillen binnen regio’s. Het kabinet zal daarom meer regie nemen, in 
de hoop daarmee het tekort terug te dringen.
De investeringen voor een gezond en duurzaam stelsel van hoger onderwijs 
(ho) en onderzoek worden deels gefinancierd uit het fonds voor Onderzoek 
en Wetenschap. Met de investeringen in het stelsel van ho en onderzoek 
wordt direct invulling gegeven aan de opgaven uit het coalitieakkoord. 
Bestaande knelpunten worden aangepakt en de middelen zorgen voor een 
krachtige impuls in de brede kennisbasis, onze kennisintensieve 
samenleving en de economie. Met de middelen wordt onder andere de 
onderzoeksinfrastructuur versterkt, de werkdruk in de sector verlaagd en 
meer ruimte geboden aan ongebonden onderzoek. Ook wordt ingezet op 
talentontwikkeling, netwerkvorming, de transitie naar open science en 
(sociale) veiligheid. De investeringen, met effect op zowel korte als lange 
termijn, worden gefinancierd uit de structurele middelen voor vervolgop­
leidingen/onderzoek (700 miljoen euro per jaar structureel) en uit het fonds 
voor Onderzoek en Wetenschap (5 miljard euro voor de komende tien jaar).
In een steeds complexere wereld is creativiteit en onafhankelijke informa­
tievoorziening onmisbaar. Dit kabinet investeert in cultuur en media omdat 
deze sectoren aan de basis staan van een samenleving waarin iedereen 
meedoet.
Tweede Kamer, vergaderjaar 2022–2023, 36 200, nr. 1 55

Het kabinet ziet de vergoeding voor kinderopvang als een belangrijk 
instrument om arbeidsparticipatie en de ontwikkeling van kinderen te 
stimuleren. De kinderopvangtoeslagaffaire heeft echter pijnlijk duidelijk 
gemaakt dat het stelsel veel eenvoudiger moet en dat meer zekerheid voor 
ouders nodig is. Het kabinet heeft daarom de ambitie de toeslagen af te 
schaffen. Mensen moeten niet meer verdwalen in de ingewikkelde 
regelingen of te maken krijgen met hoge terugvorderingen. Het kabinet 
investeert daarom ruim 2 miljard euro extra om een hoge, inkomensonaf­
hankelijke vergoeding van 96% voor alle werkende ouders mogelijk te 
maken, direct gefinancierd aan kinderopvangorganisaties. Dit draagt bij aan 
betaalbaardere kinderopvang en een eenvoudigere financiering. Een 
dergelijke stelselherziening kost tijd. Het is een omvangrijk traject en vraagt 
om zowel snelheid als zorgvuldigheid. In 2023 zet het kabinet de eerste 
concrete stap door de koppeling gewerkte uren los te laten.
Het kabinet maakt werken lonender en verstevigt het bestaansminimum. 
Voor het eerst sinds de invoering van het wml in 1969 is besloten om een 
bijzondere verhoging van het wml door te voeren. Het minimumloon stijgt 
daarom per 2023 met ruim 10%. Hiermee wordt de verhoging van het 
minimumloon uit het coalitieakkoord verhoogd en versneld. Het hogere 
minimumloon leidt ook tot hogere minimumuitkeringen, zoals de bijstand. 
Zo zet het kabinet een belangrijke stap om de bestaanszekerheid te 
verbeteren, het inkomensgebouw te verstevigen en de effecten van de hoge 
inflatie voor grote groepen in de samenleving te dempen.
De AOW stijgt mee om de inkomenspositie van ouderen te verbeteren. 
Het kabinet heeft ervoor gekozen de AOW mee te laten stijgen met de 
bijzondere verhoging van het minimumloon. Hiermee komt het tegemoet 
aan de zorgen die er leven in beide Kamers over de inkomenspositie van 
mensen met lage inkomens en ouderen. De kosten van de verhoging van 
de AOW lopen op tot 2,4 miljard euro in 2027 en wordt voor 1,8 miljard euro 
gedekt door het stapsgewijs afschaffen van de IOAOW, het terugdraaien van 
de in het coalitieakkoord voorgenomen verhoging van de ouderenkorting 
en het afschaffen van de fiscale oudedagsreserve (FOR).
De kostendelersnorm geldt vanaf 2023 vanaf 27 jaar. In het wetsvoorstel 
breed offensief gaat de leeftijdsgrens die geldt bij de kostendelersnorm van 
21 naar 27 jaar. Hierdoor leidt de aanwezigheid van kostendelende medebe­
woners van 21 tot 27 jaar in het huishouden vanaf 1 januari 2023 niet langer 
tot een aangepaste (lees: lagere) bijstandshoogte voor hun huisgenoten. 
Het kabinet wil hiermee voorkomen dat jongvolwassenen uit bijstandsge­
zinnen het ouderlijk huis voortijdig verlaten zonder dat zij een andere woon- 
of verblijfplaats hebben en wil hiermee dak- en thuisloosheid tegengaan.
Het kabinet werkt daarnaast verder aan het verbeteren van het gehele 
toeslagenstelsel. Miljoenen Nederlanders ontvangen toeslagen en deze zijn 
vaak een belangrijk bestanddeel van hun inkomen. Het kabinet treft in 2023 
de voorbereidingen voor de in het coalitieakkoord aangekondigde funda­
mentele herziening van de kinderopvangtoeslag. Daarnaast worden de 
aanpassingen in de huurtoeslag verder voorbereid. Ook zet het kabinet in 
2023 verder in op verbeteringen in het huidig stelsel. In de brief van 17 juni 
2022 is aangegeven waar het kabinet zich in dat kader prioritair op richt. 
Inmiddels heeft het kabinet ruimte gevonden voor budget voor burgers in 
de noodopvang die zijn gevlucht vanwege huiselijk geweld. Zij kunnen 
daardoor in aanmerking komen voor zorgtoeslag, de zogenoemde alleen­
staande-ouderkop van het kindgebonden budget en kinderopvangtoeslag.
Tweede Kamer, vergaderjaar 2022–2023, 36 200, nr. 1 57

Defensie
Het kabinet investeert in defensie ter herstel en versterking van de 
krijgsmacht. De defensie-uitgaven gaan in 2024 en 2025 naar 2% van het 
bbp. In het coalitieakkoord is 3 miljard euro structureel toegevoegd aan de 
defensiebegroting en tijdens de Voorjaarsnota is hieraan nog aanvullend 
2 miljard euro structureel toegevoegd. Omdat Defensie gebaat is bij een 
stabiele begroting om investeringen goed te kunnen realiseren, wordt de 
begroting niet standaard geijkt op het bbp. De invulling van de besteding 
van investeringen is opgenomen in de Defensienota 2022. Met de 
toegevoegde budgetten transformeert defensie naar een moderne, techno­
logisch hoogwaardige organisatie met een sneller reactievermogen en 
een groter aanpassingsvermogen. Zo wordt allereerst de basis op orde 
gebracht, waarmee de gereedheid, inzetbaarheid en de wendbaarheid 
worden verhoogd. Naast de basis wordt de gevechtskracht versterkt. Dit 
doet Nederland niet alleen. Als lid van de Noord-Atlantische Verdragsorga­
nisatie (NAVO) en de EU is Nederland, samen met landen die onze waarden 
delen, ingebed in twee sterke en elkaar versterkende bondgenootschappen. 
Defensie kiest voor capaciteiten die, binnen de samenwerkingsverbanden, 
van meerwaarde zijn.
Klimaat
Het kabinet richt een Klimaatfonds op, en doet bij deze begroting eerste 
urgente uitgaven uit dit fonds. Voor het Klimaatfonds is 35 miljard euro 
gereserveerd. Het kabinet werkt aan een instellingswet, waarin alle 
spelregels voor dit fonds staan (zie paragraaf 2.3.4). Om te voorkomen dat 
de klimaataanpak vertraging oploopt, doet het kabinet in deze begroting al 
een aantal investeringen uit dit fonds. Omdat de instellingswetten nog niet 
van kracht zijn, gaat dit enkel om urgente projecten en maatregelen. Het 
kabinet besteedt hieraan in totaal ongeveer 4 miljard euro, onder andere 
voor het stimuleren van energiewinning via wind op zee en waterstof. 
Daarnaast is 529 miljoen euro van de fondsmiddelen gebruikt voor uitvoe­
ringskosten in het klimaatbeleid. Het kabinet heeft in de Voorjaarsnota al 
aangekondigd dat het doelbereik van het klimaatbeleid verbeterd wordt met 
aanvullend normerende afspraken. Doordat deze normerende afspraken 
een belangrijke bijdrage leveren aan het doelbereik zijn minder subsidies 
nodig. De subsidies uit het Klimaatfonds worden verlaagd met 880 miljoen 
euro.
Om de klimaatdoelen te halen is een versnelling van de emissiereductie 
noodzakelijk. Het kabinet werkt aan een voorstel om dit vast te leggen in 
de Klimaatwet. Het verzekeren van een duurzaam land in de toekomst is 
een prioriteit van het kabinet. Het doel van 95% reductie in 2050 wordt 
aangescherpt tot een verplichting voor Nederland om in 2050 de netto-
uitstoot van broeikasgassen tot nul te reduceren. Het wettelijke doel van 
49% reductie in 2030 wordt vervangen door een streefdoel van tenminste 
55% reductie. Het kabinet wil met voldoende zekerheid het aangescherpte 
doel van 55% reductie in 2030 realiseren. Daarom wil het kabinet zich bij 
de uitwerking van het klimaatbeleid richten op 60% emissiereductie, zodat 
ook bij tegenvallers de 55% niet in het geding komt. Hiervoor zijn 
aanvullende instrumenten nodig, met name op vlak van normering en 
beprijzing. In voorbereiding op de besluitvorming in het voorjaar van 2023 
is een IBO gestart. Dit IBO zal concrete (voornamelijk normerende en 
beprijzende) beleidsopties uitwerken.
De industrie wordt aangezet tot extra verduurzaming met aangescherpte 
normen, beprijzing en subsidies. De CO -heffing industrie wordt aangepast 
2
zodat deze zorgt voor een additionele reductie. De energiebesparingsplicht 
Tweede Kamer, vergaderjaar 2022–2023, 36 200, nr. 1 59

ons land. Ondernemers en projecten - of het nu gaat om industrie, bouw, 
mobiliteit of landbouw - moeten ervoor zorgen dat hun activiteiten passen 
binnen de draagkracht van het gebied. Verschillende urgente opgaven op 
deze terreinen maken dat het landelijk gebied de komende jaren flink gaat 
veranderen. In het Coalitieakkoord is het hoofddoel van het Nationaal 
Programma Landelijk Gebied (NPLG) vastgelegd: het toekomstbestendig 
ontwikkelen van het landelijk gebied. Met een integrale, gebiedsgerichte 
aanpak van deze problematiek kunnen we een betere balans bereiken 
tussen wat de natuur kan dragen en wat we als samenleving van haar 
vragen. Het kabinet werkt aan een vitaal landelijk gebied, met een gezonde 
natuur, een robuust watersysteem, lage impact op het klimaat en met 
perspectief voor de landbouw. De aanpak hiervan wordt ondersteund door 
het Transitiefonds landelijk gebied en natuur ter grootte van 24 miljard euro. 
Op het terrein van stikstof worden aanvullend normerende afspraken 
gemaakt, zodat het doelbereik verbetert. Er zijn ook minder subsidies nodig 
doordat deze normerende afspraken een belangrijke bijdrage leveren aan 
het doelbereik. De subsidies uit het Transitiefonds worden verlaagd met 
660 miljoen euro.
Het kabinet zet in op een transitie die moet leiden tot een toekomstbe­
stendige duurzame landbouw en een waardevol landelijk gebied. In het 
coalitieakkoord is 5 megaton broeikasgasreductie gekoppeld aan de gecom­
bineerde aanpak in het landelijk gebied. Een samenhangend pakket geeft 
de glastuinbouw richting om de ambitie van de sector waar te maken om in 
2040 klimaatneutraal te zijn. Vanaf 2025 wordt de energiebelasting voor 
de glastuinbouw gelijkgetrokken met de overige sectoren. Dat gebeurt door 
het afschaffen van het verlaagd tarief voor de glastuinbouw en het beperken 
van de inputvrijstelling voor gasgestookte warmte-krachtkoppelingen. Met 
de sector is afgesproken dat per 2025 een individueel beprijzingssysteem 
wordt ingericht waarbij de tuinder gestimuleerd wordt om energiezuinig te 
produceren én de beweging naar een klimaatneutrale productie wordt 
geborgd. 
Het is van groot belang dat agrariërs de gelegenheid krijgen om de 
benodigde transities zelf mede vorm te geven. De landbouwsector heeft 
Nederland als toonaangevend agro-kennisland op de kaart weten te zetten 
en levert een belangrijke bijdrage aan de mondiale voedselvoorziening. We 
maken gebiedsgericht inzichtelijk wat de perspectieven zijn voor verschil­
lende vormen van landbouw. De landbouw heeft zeker toekomst in ons land, 
maar deze gaat er wel anders uit zien. Met een transitiefonds wil het kabinet 
de transitie naar kringlooplandbouw voortzetten. Hiermee worden boeren 
in staat gesteld om de benodigde verandering te realiseren.
Naast al beschikbare budgetten komt er een Transitiefonds landelijk gebied 
en natuur met daarin 24,3 miljard euro om tot 2035 bij te dragen aan de 
doelstellingen op het gebied van natuur, klimaat en water. Het Rijk maakt 
nu al 504 miljoen euro vrij uit het Transitiefonds voor verschillende versnel­
lingsvoorstellen van provincies om stikstof te reduceren en de kwaliteit van 
natuur en water te verbeteren. Het kabinet stelt daarnaast 250 miljoen euro 
beschikbaar om het legalisatieprogramma voor de zogenoemde PAS-
melders te versnellen.
De komende periode gaat het Rijk samen met de provincies en maatschap­
pelijke partijen in gesprek over de uitwerking van gebiedsplannen en 
bijdrage van generieke maatregelen om de regionale doelstellingen te 
halen. Ook op het terrein van klimaat, water en natuur worden nog doelstel­
lingen bepaald. Daar liggen moeilijke keuzes in de mate van gerichtheid en 
Tweede Kamer, vergaderjaar 2022–2023, 36 200, nr. 1 61

gebouwd en verbouwd gaat worden. Dit gebeurt door de bouw te helpen 
om de kosten te verlagen, de productiviteit te verhogen en verduurzaming 
zo efficiënter te maken. Om dit mogelijk te maken stimuleert het kabinet 
innovatieve bouwmethoden en technieken en betere samenwerking binnen 
de sector.
Om het woningtekort op korte termijn aan te pakken, worden knelpunten 
in de woningbouw geadresseerd. In maart 2022 heeft het kabinet het 
Programma Woningbouw gepresenteerd. Hierin staat omschreven hoe de 
woningbouw versneld wordt om tot en met 2030 900.000 woningen te 
realiseren. Daarnaast staat er hoe 100.000 nieuwe woningen per jaar in deze 
kabinetsperiode gebouwd kunnen worden. Hiervan moet twee derde 
betaalbaar zijn voor huishoudens met een laag- of middeninkomen. Daarbij 
is de woningbouwimpuls verlengd om financiële knelpunten in de 
exploitatie van woningbouwgronden bij specifieke projecten te adresseren. 
Voor de komende tien jaar is in totaal 7,5 miljard euro 
beschikbaar gemaakt in het Mobiliteitsfonds. Doel hiervan is zorgen voor 
een goede ontsluiting van nieuwe woningen binnen de grootschalige 
woningbouwgebieden.
Daarnaast wordt dit jaar de verhuurderheffing afgeschaft om de investe­
ringscapaciteit van corporaties te vergroten. Het kabinet maakt bindende 
prestatieafspraken met de branchevereniging van woningcorporaties in 
Nederland (Aedes) en met de landelijke vereniging voor huurders (de 
Woonbond). Deze afspraken moeten de nieuwbouwopgave van sociale 
huurwoningen versnellen, bestaande woningen verduurzamen en de 
betaalbaarheid verbeteren. Ook maakt het kabinet wederkerige afspraken 
met provincies over de woningbouwopgave en de programmering.
Het kabinet investeert miljarden extra in mobiliteit. De eerste middelen uit 
het coalitieakkoord voor ontsluiting van nieuwe woningen komen in 2023 
op de begroting. Voor beheer, onderhoud, vervanging en renovatie 
(instandhouding) van Rijksinfrastructuur wordt in 2023 390 miljoen euro 
extra toegevoegd. Met deze middelen wordt een bijgedragen aan de bereik­
baarheid, veiligheid en leefbaarheid van Nederland. In 2023 wordt een 
onderzoek afgerond hoe middelen vanaf 2026 zo goed mogelijk ingezet 
kunnen worden.
Door economische en politieke ontwikkelingen is capaciteit schaars en zijn 
grondstofprijzen gestegen. Daarbij heeft ook de stikstofuitspraak van de 
Raad van State impact op de uitvoering van werkzaamheden en de 
woningbouw. De ambities moeten in deze context uitgevoerd worden, 
waardoor het risico op kostenoverschrijdingen enerzijds en vertragingen 
anderzijds stijgt. Dit betekent dat keuzes nodig blijven in de prioriteiten 
binnen het mobiliteitsdomein, prestatieniveaus voor instandhouding, en 
het meenemen van nieuwe eisen aan de infrastructuur.
Medeoverheden en Caribisch deel van het Koninkrijk
Het kabinet vernieuwt de financieringssystematiek voor medeoverheden. 
De extra financiële middelen uit het coalitieakkoord en de Voorjaarsnota 
2022 zorgen voor een sterk verbeterde financiële positie van gemeenten en 
provincies en een goede financiële basis in de periode tot en met 2025. 
Het kabinet heeft het voorstel aan de Vereniging Nederlandse Gemeenten 
(VNG) en het Interprovinciaal Overleg (IPO) gedaan om het volumedeel van 
het accres voor 2022–2025 vast te zetten. Dit betekent dat de accresstanden 
voor de jaren 2022 tot en met 2025 voor gemeenten slechts nog wijzigen 
door loon- en prijsontwikkelingen. De VNG heeft met dit voorstel 
Tweede Kamer, vergaderjaar 2022–2023, 36 200, nr. 1 63

10,4%. Tot slot worden er ook maatregelen genomen op het gebied van 
gezondheid. Zowel de tabaksaccijns als de verbruiksbelasting van alcohol­
vrije dranken, zoals frisdrank, stijgt in 2023.
Het kabinet neemt stappen voor het vernieuwen van het box 3-stelsel. In 
december 2021 heeft de Hoge Raad een arrest gewezen over de belasting­
53
heffing in box 3 (hierna: kerstarrest). De kern van dit arrest is dat het box 
3-stelsel in bepaalde gevallen in strijd is met het Europees Verdrag tot 
bescherming van de rechten van de mens en de fundamentele vrijheden. 
Dit moet worden hersteld. Het wetsvoorstel rechtsherstel box 3 regelt het 
herstel voor de groep bezwaarmakers over de jaren 2017 tot en met 2020. 
Met het wetsvoorstel Overbuggingswet box 3 wordt voor de periode tot 
invoering van een nieuw box 3-stelsel op basis van werkelijk rendement 
de huidige wetgeving voor box 3 in lijn gebracht met het kerstarrest. Hierbij 
wordt de berekening van het voordeel uit sparen en beleggen aangepast. 
Deze nieuwe berekening wordt gebaseerd op de voor het rechtsherstel 
gekozen oplossing, de forfaitaire spaarvariant.
Er wordt een juridische grondslag gecreëerd om bij algemene maatregel 
van bestuur situaties aan te wijzen waarin er geen invorderingsrente in 
rekening wordt gebracht. Er zijn bepaalde situaties waarin de ontvanger in 
uitzonderlijke omstandigheden kan besluiten om de invordering van belas­
tingschulden aan te houden. In dergelijke situaties wordt er op grond van 
de huidige wet- en regelgeving na het vervallen van de enige of laatste 
betalingstermijn invorderingsrente in rekening gebracht. Het kabinet vindt 
dat dit onredelijk kan zijn, bijvoorbeeld als er sprake is van een situatie 
waarbij de belastingschuldige geen verwijt kan worden gemaakt voor het 
aanhouden van de invordering. Het wetsvoorstel Delegatiebepaling geen 
invorderingsrente in specifieke gevallen biedt de juridische grondslag om 
bij algemene maatregel van bestuur situaties aan te wijzen waarin er geen 
invorderingsrente in rekening wordt gebracht, omdat het in rekening 
brengen van invorderingsrente door uitzonderlijke omstandigheden niet 
redelijk wordt geacht.
Het kabinet wil, ter uitvoering van het coalitieakkoord, bestaande 
wetgeving voor de CO ­heffing industrie aanscherpen. Met het wetsvoorstel 
2
Wet minimum CO -prijs industrie wordt er een minimum CO -prijs voor de 
2 2
industriële sector geïntroduceerd. Met deze wet wordt gegarandeerd dat als 
de Europese ETS-termijnkoers onder een bepaald minimum zakt, er een 
nationale belasting wordt geheven. De industrie krijgt hierdoor meer 
zekerheid, wat belangrijk is voor het maken van investeringen die benodigd 
zijn voor verdere verduurzaming.
Het kabinet wijst de Nederlandse Emissieautoriteit (NEa) aan als bevoegde 
autoriteit. Met het wetsvoorstel Wet bevoegde autoriteit uitvoering 
mechanisme voor koolstofcorrectie aan de grens wordt dit wettelijk 
vastgelegd. Dit is nodig naar aanleiding van een Verordening van het 
Europees Parlement over een mechanisme voor koolstofcorrectie aan de 
grens. Ook voorziet het in de bevoegdheid voor de NEa om met een last 
onder dwangsom aangevers van goederen alsnog te bewegen de noodza­
kelijke CBAM-rapportage aan te leveren of een bestuurlijke boete op te 
leggen als geen rapportage wordt aangeleverd.
53
 Hoge Raad 24 december 2021, ECLI:NL:PHR:2021:1019, nr. 21/01243.
Tweede Kamer, vergaderjaar 2022–2023, 36 200, nr. 1 65

De groeiende uitgaven brengen ook aandachtspunten met zich mee. Zoals 
e
ook weergegeven in het advies van de 16 SBR brengen de groeiende 
zorguitgaven in het bijzonder risico's met zich mee. Het kabinet zet zich 
daarom in om ook op de langere termijn de zorg voor iedereen toegankelijk 
en betaalbaar te houden. In paragraaf 2.3.3 wordt daarom stilgestaan bij 
de meerjarige trends van de overheidsuitgaven en de aandachtspunten 
hierbij. Tot slot biedt paragraaf 2.3.4 meer inzicht in de governance van 
het Klimaat- en Transitiefonds.
2.3.1 Horizontale ontwikkeling uitgaven per begrotingshoofdstuk
In 2027 liggen de totale reguliere uitgaven 49,6 miljard euro hoger dan in 
2022. Onderstaande tabel laat de meerjarige horizontale ontwikkeling zien. 
Uitgegaan is van de standen uit de Miljoennota 2023 exclusief de uitgaven 
54
aan coronagelden, Oekraïne en de loon- en prijsontwikkeling. In bijlage 
13 is een uitgebreide toelichting op de horizontale toelichting terug te 
55
vinden.
Tabel 2.3.1 Horizontale ontwikkeling 2022-2027
Verschil 
netto-uitgaven, in mln. euro's 2022 2023 2024 2025 2026 2027 2027-2022 
in miljarden
Algemene Zaken en De Koning 129 131 129 129 132 132 0,0
Binnenlandse Zaken en Koninkrijksrelaties (incl. SG, 
8.031 9.190 8.860 8.532 8.341 8.246 0,2
HCvS, KR en BES-fonds)
Justitie en Veiligheid 14.855 15.122 15.341 15.461 15.345 15.407 0,6
Onderwijs, Cultuur en Wetenschap 47.944 49.659 51.642 52.866 51.421 51.214 3,3
Financiën (excl. Nationale Schuld) 8.189 11.738 8.301 8.082 6.369 5.863 ‒ 2,3
Defensie (incl. DMF) 12.419 14.940 18.711 18.907 17.856 17.586 5,2
Infrastructuur en Waterstaat (incl. MF en DF) 11.060 12.858 13.577 13.531 13.581 13.072 2,0
Economische Zaken en Klimaat (incl. NGF) 5.710 1.143 6.829 10.312 12.610 12.978 7,3
Landbouw, Natuur en Voedselkwaliteit (incl. DGF) 1.939 2.961 3.336 3.054 4.876 4.670 2,7
Sociale Zekerheid 86.703 93.473 95.374 98.310 99.975 101.525 14,8
Zorg 89.682 95.184 95.316 96.476 98.122 98.951 9,3
Gemeentefonds en Provinciefonds (incl. accres) 42.328 44.302 45.506 47.271 45.667 45.709 3,4
Internationale samenwerking 16.603 15.348 16.253 17.928 18.070 19.801 3,2
Totaal 345.591 366.050 379.176 390.859 392.367 395.154 49,6
Met name de absolute kosten voor de zorg en sociale zekerheid nemen 
de komende jaren toe. Figuur 2.3.2 laat zien met hoeveel miljarden euro's 
de uitgaven in 2027 toe- of afnemen ten opzichte van de uitgaven in 2022. 
De uitgaven voor sociale zekerheid (14,8 miljard euro) en zorg (9,3 miljard 
euro) nemen het meeste toe, gevolgd door Economische Zaken en Klimaat 
(7,3 miljard euro), Defensie (5,2 miljard euro) en Onderwijs (3,3 miljard 
euro). Ook de uitgaven voor de overige begrotingen nemen toe. Alleen voor 
Financiën nemen de uitgaven af. Dit komt doordat er in 2022 uitgaven 
geraamd staan voor Toeslagenherstel, TenneT, Invest-International en 
Invest-NL en in 2027 niet.
54
 De begrotingsstanden Gemeentefonds, Provinciefonds, Internationale samenwerking en de 
huurtoeslag zijn in lopende prijzen. De overige begrotingsstanden zijn op prijspeil 2022.
55
 Om de horizontale ontwikkeling inzichtelijk te maken zijn de middelen die nog op de aanvullende 
post staan toebedeeld aan de verschillende begrotingen. Voor sommige reeksen geldt dat de 
middelen bestemd zijn voor meerdere begrotingen, de reeks is in dit geval toebedeeld aan de 
begroting dat naar verwachting de meeste middelen uit deze reeks zal ontvangen. De toebedeling 
is terug te vinden in bijlage 13. 
Tweede Kamer, vergaderjaar 2022–2023, 36 200, nr. 1 67

2.3.2 Horizontale ontwikkeling uitgaven per uitgavenplafond
De ontwikkeling van de diverse plafonds laat een opwaartse trend zien. 
Onderstaande figuren 2.3.4-2.3.7 laten de horizontale (jaar-op-jaar) ontwik­
keling per plafond zien. Zoals eerder aangegeven, wordt de ontwikkeling 
van de plafonds bij deze Miljoenennota vergeleken met de ontwikkeling van 
de plafonds zoals vastgesteld bij de Voorjaarsnota 2022 en Miljoenennota 
2022. Bij de Voorjaarsnota 2022 zijn de coalitieakkoordmiddelen 
toegevoegd en de uitgaven bij Miljoenennota 2023. Ook in deze figuren zijn 
de laatste twee lijnen niet altijd gemakkelijk van elkaar te onderscheiden. 
Opwaartse bijstellingen ten opzichte van de Voorjaarsnota 2022 worden 
vooral veroorzaakt door loon- en prijsontwikkeling en enkele effecten van 
de augustusbesluitvorming zoals de verdere verhoging van het wml. Voor 
de uitgaven onder het plafond Investeringen is geen basisstand Miljoe­
nennota 2022 beschikbaar, omdat dit uitgavenplafond toen nog niet 
bestond.
Figuur 2.3.4 Horizontale ontwikkeling uitgaven Rijksbegroting
Bron: ministerie van Financiën
Figuur 2.3.5 Horizontale ontwikkeling uitgaven Sociale Zekerheid
Bron: ministerie van Financiën
Tweede Kamer, vergaderjaar 2022–2023, 36 200, nr. 1 69

belangrijke collectieve uitgaven verdringen. Ook kan dit ertoe leiden dat 
de koopkracht verslechtert, omdat hogere premies en belastingen nodig 
zijn.
Figuur 2.3.8 Zorguitgaven, % bbp
Om de zorg ook op de lange termijn houdbaar en betaalbaar te houden 
neemt het kabinet maatregelen om de groei van de zorguitgaven na de 
kabinetsperiode af te remmen. Dit doet het kabinet te investeren in de 
gezondheid van Nederlanders, de groei van de zorg te remmen en er tegelij­
kertijd voor te zorgen dat deze toegankelijk blijft voor mensen die zorg nodig 
hebben. Het kabinet zet erop in dat zorg en ondersteuning aantoonbaar 
effectief zijn (besparing oplopend tot ruim 1,1 miljard euro vanaf 2037). In 
het integraal zorgakkoord (besparing oplopend tot 1,5 miljard euro vanaf 
2027) maakt het kabinet afspraken met zorgaanbieders, zorgverzekeraars en 
patiëntenorganisaties over de transitie naar passende (curatieve) zorg met 
oog voor de grenzen van de arbeidsmarkt en betaalbaarheid. Om de 
zorgsector gericht te steunen in het realiseren van deze transitie, heeft het 
kabinet incidenteel voor de komende jaren in totaal 2,8 miljard euro 
beschikbaar gesteld. Ook wordt met het programma Wonen, Ondersteuning 
en Zorg voor Ouderen ingezet op een omslag in de organisatie van de 
ondersteuning en zorg voor ouderen (besparing oplopend tot 1,2 miljard 
euro). De zorguitgaven zullen ook na deze kabinetsperiode nog steeds  flink
groeien van jaar op jaar, maar minder hard dan zonder deze maatregelen 
het geval zou zijn geweest. Om ook in de toekomst weloverwogen keuzes 
te kunnen maken, heeft het kabinet een technische werkgroep ingesteld om 
ten behoeve van de volgende kabinetsperiode verschillende uitvoeringsva­
rianten te verkennen om de beheersing van zorgkosten op macroniveau te 
verbeteren, ook als voorbereiding op een volgende SBR.
Nu ingrijpen is nodig omdat de financiële, personele en maatschappelijke 
houdbaarheid van de ouderenzorg in toenemende mate onder druk staat. 
Zonder ingrijpen loopt het stelsel vast door een gebrek aan personeel en 
middelen, met allerlei ongewenste gevolgen van dien. Zo is het denkbaar 
dat in 2040 het niet langer voor iedereen mogelijk is om passende formele 
zorg te vinden en te organiseren. Het aantal ouderen neemt de komende 
56
twee decennia toe waarmee ook de zorgvraag stijgt. Samen met een 
56
 Dialoognota ouderenzorg, 2021.
Tweede Kamer, vergaderjaar 2022–2023, 36 200, nr. 1 71

Gebied en Natuur zijn de afgelopen periode nader uitgewerkt. In de 
evaluatie van de fondsen zal worden meegenomen in hoeverre deze 
inrichting uiteindelijk ook leidt tot doelmatige uitkomsten. De wetsvoor­
stellen voor het Klimaat- en Transitiefonds zijn voor de zomer voor advies 
aan de Raad van State voorgelegd. Er wordt gestreefd de wetsvoorstellen 
in het najaar aan het parlement aan te bieden. Daarnaast zal het kabinet 
het parlement in het najaar ook informeren hoe de lessen van het Nationaal 
Groeifonds en het Fonds Economische Structuurversterking in de 
vormgeving van het Klimaat- en Transitiefonds zijn meegenomen. Tot slot 
zal het kabinet de Kamer informeren in de departementale begrotingen hoe 
60
invulling wordt gegeven aan de motie Segers-Hermans.
Om ervoor te zorgen dat uitgaven vanuit het Transitiefonds doeltreffend 
zijn, wordt een samenhangend stelsel van kaders en afspraken ingericht. 
Dit ter bevordering van de zorgvuldige beoordeling van gebiedspro­
gramma's, maatregelpakketten en toedeling van middelen. De governance 
van het fonds wordt momenteel nader uitgewerkt. Het betreft onder meer 
het opstellen van criteria, een meerjarenprogramma en spelregels om 
invulling te geven aan een zorgvuldig proces van besluitvorming over 
uitgaven uit het fonds. Hierbij wordt ook rekening gehouden met de door 
de Kamer aangenomen moties, waaronder de motie van het lid Nijboer c.s. 
om middelen pas aan te wenden als getoetst is dat de gekozen aanpak 
effectief en doelmatig is. Daarnaast is er een Ecologische Autoriteit 
opgericht die verantwoordelijk is voor het (onafhankelijk) toetsen, met het 
oog op de huidige en beoogde kwaliteit van de beschermde natuur, of de 
essentiële ecologische informatie aanwezig is voor de besluitvorming. 
Ook voor het Klimaatfonds geldt dat het kabinet er 
met duidelijke spelregels voor zorgt dat de middelen zo goed mogelijk 
worden besteed. Het Klimaatfonds is opgericht om tot en met 2030 te 
investeren in maatregelen voor additionele broeikasgasreductie. Dat is 
bedoeld voor verschillende onderliggende doelen, zoals het realiseren van 
een CO -neutraal energiesysteem, maar ook het stimuleren van verduur­
2
zaming in de gebouwde omgeving en het bedrijfsleven. Het verstandig 
uitgeven van dit geld is essentieel om te zorgen dat de klimaatdoelen in 
beeld blijven. In de instellingswet voor het fonds stelt het kabinet daarom 
duidelijke spelregels voor. Bijvoorbeeld over de specifieke doelen van het 
fonds, de criteria waar voorstellen aan moeten voldoen, onafhankelijke 
toetsing van voorstellen, borging van parlementaire controle, en de manier 
waarop het kabinet de buitenwereld informeert over de voortgang van de 
bestedingen. 
Het kabinet doet al eerste uitgaven uit de fondsen, zodat de maatschappe­
lijke uitdagingen geen vertraging oplopen. Omdat de instellingswetten nog 
niet van kracht zijn, gaat dit enkel om urgente projecten en maatregelen. 
Het kabinet besteedt hiervoor in totaal ongeveer 4 miljard euro uit het 
Klimaatfonds, onder andere voor wind op zee en het stimuleren van 
waterstof. Daarnaast is 529 miljoen euro van de fondsmiddelen gebruikt 
voor uitvoeringskosten in het klimaatbeleid. Ook bij het Transitiefonds zijn 
versnellingsvoorstellen ingediend die, vooruitlopend op de provinciale 
gebiedsprogramma’s, in de jaren 2022 en 2023 bijdragen aan de doelen in 
de integrale gebiedsgerichte aanpak: natuur (inclusief stikstof), water en 
klimaat. De goedgekeurde voorstellen voorzien in de aankoop van onder 
andere bedrijven, de afwaardering van gronden, innovatie, 
60
 Idem.
Tweede Kamer, vergaderjaar 2022–2023, 36 200, nr. 1 73

Figuur 2.3.9 Geplande uitgaven onder het investeringsplafond, miljarden 
euro's
Bron: ministerie van Financiën
Figuur 2.3.9 toont het totaal aan geplande uitgaven onder het investerings­
plafond. Vanwege de krappe arbeidsmarkt en de onzekerheid rondom de 
stikstofuitspraak van de Raad van State kunnen mogelijk niet alle investe­
ringsmiddelen in het huidige ritme uitgegeven worden. Om die reden wordt 
op diverse fondsen bij de Miljoenennota middelen naar later in de 
tijd geschoven. In de bijlage en in de departementale begrotingen wordt 
uitgebreider ingegaan op deze verschuivingen in de begrotingen.
2.4 Horizontale ontwikkeling inkomsten en lasten
In 2023 ontvangt het Rijk naar verwachting 366 miljard euro aan belastingen 
en premies op EMU-basis. Daarvan zijn budgettair het meest van belang 
de loon- en inkomstenbelasting, omzetbelasting (btw), zorgpremies, 
premies volks- en werknemersverzekeringen en de vennootschapsbelasting 
(vpb) (zie figuur 2.4.1).
Figuur 2.4.1. Belasting- en premieontvangsten 2023 (in miljarden euro's)
Bron: ministerie van Financiën
Tweede Kamer, vergaderjaar 2022–2023, 36 200, nr. 1 75

compensatie van de hogere energieprijzen in deze jaren. Omdat deze 
maatregelen grotendeels tijdelijk zijn loopt het effect er in 2024 en 2025 weer 
uit, waardoor in 2024 en 2025 sprake is van een lastenverzwaring.
De totale blo voor bedrijven laat een laat een oplopende lastenverzwaring 
zien gedurende de kabinetsperiode. In 2022 en 2023 ontvangen bedrijven 
een beleidsmatige lastenverzwaring van 6,6 miljard euro. Deze ontwikkeling 
wordt onder andere veroorzaakt door een verhoging van het lage tarief in 
de vennootschapsbelasting.
Tabel 2.4.2 Beleidsmatige lastenontwikkeling
BLO in miljarden euro's, standen ten opzichte 
van 2021 2022 2023 2024 2025
BLO totaal ‒ 0,1 1,9 11,3 14,8
w.v. burgers ‒ 2,8 ‒ 4,8 1,7 4,0
w.v. bedrijven 2,7 6,6 9,4 10,7
w.v. buitenland 0,0 0,2 0,2 0,2
Bron: ministerie van Financiën
Box 3: uitleg beleidsmatige lastendefinitie 
De afgelopen jaren is er veel discussie geweest over verschillende 
definities rondom de beleidsmatige lasten. Het kabinet heeft daarom 
samen met het CPB een nieuwe gezamenlijke definitie van de beleids­
matige lasten ontwikkeld. Op die manier kan de beleidsmatige lasten­
ontwikkeling zoals gepresenteerd door het CPB en het kabinet goed 
vergeleken worden. Dit zou de uitlegbaarheid moeten vergroten. Het 
CPB gaat in 2022 uit van een lastenverlichting van 0,7 miljard euro. 
Het kabinet gaat uit van een beleidsmatige lastenverlichting van 
0,1 miljard euro zoals weergegeven in bovenstaande tabel. Het 
verschil wordt met name veroorzaakt doordat het CPB een lagere 
stijging van de zorgpremies raamt in 2022 dan het kabinet. Dit is echter 
geen verschil in definities maar puur het gevolg van een verwachte 
ontwikkeling van de zorgpremies. Omdat het CPB en het kabinet 
afzonderlijk van elkaar de zorgpremies ramen kan hier altijd een 
verschil tussen blijven bestaan. Deze nieuwe gezamenlijke definitie 
wijkt af van de oude definitie op basis van het inkomstenkader. Het 
inkomstenkader wordt gebruikt voor de budgettaire beheersbaarheid 
(zie ook bijlage 3 inkomstenkader). De nieuwe definitie van de blo 
wordt gebruikt om een beeld te geven van de lastenontwikkeling die 
62
relevant is voor burgers en bedrijven.
Het kabinet neemt een flink aantal (fiscale) maatregelen in 2023 om 
huishoudens te ondersteunen bij de hoge energierekening. Het koopkrach­
tpakket dat in 2022 is ingezet wordt in 2023 grotendeels voortgezet en 
uitgebreid met verdere maatregelen. Hierbij is wel de vervelende 
boodschap: niet al het verlies kan worden weggenomen. Alle inkomens 
groepen hebben minder te besteden door de hogere energieprijzen. 
Belangrijke elementen in dit pakket met een effect op de ontvangsten zijn 
de verlaging van de energiebelasting, brandstofaccijns en de lasten op 
arbeid.
62
 Zie ook het gezamenlijke achtergronddocument dat is opgesteld door het CPB en het ministerie 
van financiën: Herdefiniëring beleidsmatige lastenontwikkeling (cpb.nl)
Tweede Kamer, vergaderjaar 2022–2023, 36 200, nr. 1 77

andere gevallen werkt het kabinet opties uit om bestaande regelingen beter 
uitvoerbaar te maken. Daarom komt het kabinet de komende maand met 
een brief met een plan van aanpak. Voor de zomer van 2023 komt het kabinet 
met een vervolgbrief met concrete acties om het belastingstelsel te vereen­
voudigen, zowel vanuit het perspectief van de Belastingdienst als de burger.
2.5 Uitdagingen overheidsfinanciën op de lange termijn
De overheidsfinanciën staan er nu goed voor, maar voor de lange termijn 
zijn er onzekerheden. Zoals paragraaf 1.2 heeft laten zien, staan de 
overheidsfinanciën er op dit moment en op de middellange termijn goed 
voor. De vergrijzing en de investeringsagenda brengen echter vraagstukken 
met zich mee voor de verdeling van financiële lasten over generaties. Deze 
intergenerationele verdeling wordt hieronder getoetst.
De vergrijzing is sterk van invloed op de overheidsfinanciën op de lange 
termijn en vormt daarvoor een uitdaging. De vergrijzing zal de komende 
jaren sterk oplopen, wat naast de ambitieuze investeringsagenda van het 
kabinet een groot vraagstuk met zich meebrengt voor de toekomstige 
overheidsuitgaven. In figuur 2.5.1 is te zien dat het aandeel van 65-plussers 
ten opzichte van het aantal inwoners tussen de 20 jaar en 65 jaar (grijze druk, 
bovenste lijn) naar verwachting in 2040 bijna de helft zal zijn, tegenover 
ongeveer 30% nu. Daarnaast vormen AOW-gerechtigden (onderste lijn) 
naar verwachting bijna 40% van de bevolking vanaf 20 jaar tot de AOW-
gerechtigde leeftijd in 2040, tegenover minder dan 30% nu. De sterke 
stijging van het aandeel van AOW-gerechtigden in de komende jaren heeft 
een grote invloed op de lange termijn overheidsfinanciën, vooral via het 
lagere arbeidsaanbod, de AOW-uitkeringen en de hogere zorguitgaven. 
Deze uitgaven zullen op termijn de andere overheidsuitgaven verdringen, 
of leiden tot hogere lasten of een hogere staatsschuld.
Figuur 2.5.1 Toename vergrijzing met verwachte piek in 2040
Bron: CPB
Het is belangrijk te zorgen voor een eerlijke verdeling van financiële lasten 
over generaties. Waar de financiële houdbaarheid van Nederland niet in 
het gedrang is, staat het verdelen van de financiële lasten over generaties 
Tweede Kamer, vergaderjaar 2022–2023, 36 200, nr. 1 79

Het kabinet streeft naar een stabiele lange termijn schuldontwikkeling. 
De schuldprojecties naar 2060 van het CPB wijzen erop dat dit wel een 
uitdaging zal zijn. Uiteraard zijn zulke projecties omgeven met een grote 
onzekerheden, maar bij ongewijzigd beleid is de verwachting dat de 
schuldquote op zal blijven lopen. Dat de schuld oploopt als gevolg van de 
forse investeringsagenda is echter onvermijdelijk. Zoals aangegeven 
accepteert het kabinet dit omdat de voorgenomen investeringen juist ook 
ten goede komen aan de brede welvaart van toekomstige generaties. Er zijn 
daarnaast verschillende manieren om een verder oploop te voorkomen. Zo 
houdt het kabinet vast aan het incidentele karakter van de uitgaven uit de 
diverse fondsen zoals die aan het klimaatbeleid vanuit het Klimaatfonds. 
Daarnaast is het met het oog op de vergrijzing ook van belang om de 
voorgenomen beleidsmatige groeibeperking van de zorguitgaven verder uit 
te werken en uit te voeren.
Tweede Kamer, vergaderjaar 2022–2023, 36 200, nr. 1 81

3.1 Vermogen
Het kabinet heeft een brede agenda voor het evenwichtig belasten van 
vermogen. Dit hoofdstuk start met een behandeling van de belangrijkste 
bevindingen uit het IBO (Interdepartementaal beleidsonderzoek) Vermo­
gensverdeling: ‘Licht uit, spot aan’. Tegelijk met deze Miljoenennota is de 
kabinetsreactie op het IBO Vermogensverdeling verschenen met een plan 
van aanpak en een tijdspad 2022-2025 waarin de aanbevelingen uit het IBO 
worden meegenomen. In paragraaf 3.1.2 komt aan de orde welk beleid in 
reactie hierop wordt ontwikkeld.
Het kabinet gaat zich de komende jaren inzetten om opmerkelijke belas­
tingconstructies en negatief geëvalueerde fiscale regelingen aan te pakken 
met een taakstellende opdracht, oplopend tot structureel 550 miljoen euro. 
Daarbij zal worden gekeken naar het standaard aanmerken van verhuurd 
vastgoed als ondernemingsvermogen in de bedrijfsopvolgingsregeling 
(BOR). Eind dit jaar of in de eerst helft van volgend jaar komt het kabinet 
met een kabinetsreactie op de evaluatie van de BOR en de doorschuifre­
geling (DSR). Dit kabinet zet met Prinsjesdag belangrijke stappen in het 
opvolgen van de beleidsrichtingen uit het IBO. Een uitgebreidere planning 
van opmerkelijke belastingconstructies en negatief geëvalueerde  fiscale
regelingen, komt terug in de kabinetsreactie op het IBO Vermogensver­
deling.
In de aanpak van opmerkelijke belastingconstructies wordt gekeken naar 
de casussen zoals geschetst in het IBO, maar het kabinet zal waar nodig en 
wenselijk breder kijken. Uiteindelijk is dit een traject van lange adem. Ook 
na deze kabinetsperiode zullen verdere stappen nodig zijn om opmerkelijke 
belastingconstructies en negatief geëvalueerde fiscale regelingen aan te 
pakken.
3.1.1 Reflecties uit het IBO Vermogensverdeling: ‘Licht uit, spot aan’
De vermogensverdeling is de afgelopen 15 jaar over het geheel genomen 
relatief constant, maar schever dan eerder gedacht. Figuur 3.1.1 toont het 
aandeel van het vermogen van de onderste 25%, de middelste 65%, de top 
73
10% en de top 1% binnen de vermogensverdeling. In Nederland wordt dit 
overigens voor een groot deel gefaciliteerd door de verzorgingsstaat met 
zijn zorgvoorzieningen, werknemersverzekeringen, bijstand, AOW en pensi­
oensparen voor werknemers. Aan de onderkant van de vermogensver­
deling zit echter een groep huishoudens met weinig of geen vermogen die 
bij onverwachte financiële tegenvallers al snel in de problemen komt. De 
middengroepen houden het grootste deel van hun vermogen illiquide aan 
in de vorm van een eigen woning en opgebouwde pensioenaanspraken en 
zijn daardoor toch kwetsbaar voor schokken in de economie. De top 1% van 
de vermogensverdeling is een opmerkelijke groep. De samenstelling van 
het inkomen van de top 1% wijkt significant af van de rest van de 
Nederlandse huishoudens. Waar de meeste Nederlanders hun inkomen 
vooral verkrijgen uit arbeid, bestaat het inkomen van de top 1% daarnaast 
voor een aanzienlijk deel uit (ingehouden) winst uit aanmerkelijk belang en 
ander inkomen uit vermogen.
73
 Dit is exclusief pensioenvermogen. Dit is conform de weergave van de CBS-statistieken van 
huishoudens in de vermogensverdeling. Het pensioenvermogen bedroeg in 2020 1561 miljard 
euro.
Tweede Kamer, vergaderjaar 2022–2023, 36 200, nr. 1 83

Het IBO Vermogensverdeling constateert dat de huidige onevenwichtig 
heden in fiscaal beleid de verschillen tussen huishoudens in de bestaande 
vermogensverdeling vergroten. Het gaat hierbij om onevenwichtigheden in 
het belasten van:
1. verschillende type werkenden: de directeur-grootaandeelhouder (dga), 
74
zelfstandige (Inkomstenbelasting(IB)-ondernemer ) en de werknemer;
2. verschillende vermogensoverdrachten: ondernemingsvermogen versus 
ander vermogen;
3. verschillende vermogensvormen: de fiscaal relevante inkomens uit 
vermogen van huishoudens worden zeer verschillend belast. 
Dit is afhankelijk van de box waarin het inkomen wettelijk moet worden 
belast. Bepalend daarbij is of sprake is van resultaat uit overige 
75
werkzaamheden , pensioenvermogen, de eigen woning, overig 
vastgoed, private spaartegoeden of beleggingen.
Er is een significant verschil tussen de belastingdruk van de dga, IB-
ondernemer en de werknemer. Dit komt doordat inkomen uit vermogen 
lager wordt belast dan inkomen uit arbeid. Een van de belangrijkste 
doelstellingen van de invoering van het huidige belastingstelsel in 2001 was 
een evenwichtige belasting van het inkomen tussen verschillende typen 
76
werkenden . Als vergelijkbare economische activiteiten verschillend 
worden belast puur vanwege de rechtsvorm, kan dit leiden tot fiscaal 
gedreven gedrag. Het is onwenselijk als de keuze voor de rechtsvorm waarin 
arbeid wordt verricht puur fiscaal gedreven is, net als de keuze voor werkne­
merschap versus ondernemerschap. Figuur 3.1.2 toont aan dat verschil in 
de gecumuleerde marginale tarieven sinds 2001 is toegenomen door 
opeenvolgende verlaging van de vpb-tarieven en de introductie van de mkb-
winstvrijstelling in 2007. Daarnaast is sinds 2001 de schijfgrens van het lage 
vpb-tarief verhoogd en in 2022 bijna verdubbeld van 200.000 euro naar 
395.000 euro. Tussen 2018 en 2020 is het tariefverschil tussen het lage en 
algemene vpb-tarief vergroot van 5%-punt naar 10%-punt, internationaal 
bezien ook uitzonderlijk groot. Onder andere het IMF geeft aan dat een groot 
tariefverschil de groei van ondernemingen ontmoedigt dan wel leidt tot 
ontwijkingsconstructies, zoals het opsplitsen van besloten vennoot­
schappen (bv's). 
74
 CPB (2021). Sturen naar vermogen: De vermogensopbouw bezien vanuit de levensloop. 
75
 Het opkopen van panden om deze zelf op te knappen om vervolgens met winst te verkopen kan 
als resultaat van overige werkzaamheden worden gezien en moet dan in box 1 worden belast. 
De zelfstandigenaftrek en de mkb-winstvrijstelling mogen niet worden toegepast bij het bepalen 
van het belastbaar resultaat uit overige werkzaamheden.
76
 Evenwicht betekent niet dat de marginale belastingdruk exact gelijk moet zijn. Er zijn overwe 
gingen om hiervan af te wijken, zoals de mate van ondernemersrisico, verschillen in sociale 
zekerheid en pensioenopbouw, of de elasticiteit van het arbeidsaanbod.
Tweede Kamer, vergaderjaar 2022–2023, 36 200, nr. 1 85

beoogde beleidsdoel. Voornamelijk huishoudens aan de bovenkant en de 
top van de vermogensverdeling hebben mogelijkheden voor optimale 
belastingplanning en de financiële middelen om zich hierover te laten 
adviseren. Zij kunnen meer schuiven met hun inkomen en vermogen, en 
over het algemeen ook meer gebruikmaken van fiscale regelingen. Het 
belastingstelsel kan op deze manier bijdragen aan vermogensongelijkheid. 
Als vermogenden daarnaast minder naar draagkracht bijdragen via 
belastingen, geldt dat de andere belastingopbrengsten, zoals uit arbeid, 
hoger moeten worden vastgesteld om de collectieve uitgaven te kunnen 
financieren.
Het kabinet neemt stappen om belastingconstructies en oneigenlijk 
gebruik tegen te gaan. In het IBO Vermogensverdeling is in samenwerking 
met de Belastingdienst een lijst opgesteld met opmerkelijke belastingcon­
structies die in de praktijk worden gebruikt. Op deze manier worden de 
complexiteit en de mogelijkheden tot belastingarbitrage binnen het huidige 
stelsel inzichtelijk gemaakt. Een voorbeeld is een algemeen nut beogende 
instelling (ANBI) oprichten via de giftenaftrek en daarmee het inkomen voor 
de inkomstenbelasting verlagen. Om deze vorm van oneigenlijk gebruik 
tegen te gaan, worden de mogelijkheden voor periodieke giftenaftrek 
afgetopt op 250.000 euro.
Het aftoppen van de giftenaftrek is onderdeel van een bredere agenda om 
belastingconstructies aan te pakken. Hier zal de komende jaren blijvend op 
worden ingezet. Daarbij wordt in elk geval ook gekeken naar de onder­
staande niet-limitatieve lijst met voorbeelden van opmerkelijke belasting­
constructies uit het IBO-rapport:
• via NSW-landgoederen fiscale vrijstellingen verkrijgen;
• 30%-regeling en het belastingvoordeel op (inkomen uit) vermogen;
• vastgoed in box 1 versus box 3: inkomen uit arbeid of uit vermogen;
• privé voordeel uit de eigen bv zonder (belast) dividend uit te keren;
• «boxhoppen» tussen box 2 en box 3;
• meer recht op toeslagen en aftrekposten door vermogen in box 2;
• oneigenlijk gebruikmaken van de BOR;
• de familiebank: voordelige vermogenstransacties binnen de familie.
3.1.2 Actiepunten kabinet vermogensverdeling en fiscaliteit
Het kabinet komt met een gefaseerde aanpak, waarbij het kabinet eerder 
al het volgende had besloten. 
• Ten eerste wordt de jubelton afgeschaft. Deze maakte het mogelijk voor 
kinderen van welvarende ouders om belastingvrij een gift te ontvangen 
bij de aanschaf van een eigen woning. Deze schenkingsvrijstelling wordt 
in 2023 verlaagd en per 2024 helemaal afgeschaft.
• De mogelijkheden voor het lenen van de eigen bv van dga's wordt 
beperkt tot 700.000 euro per 2023. Dit voornemen is reeds in een 
concreet wetsvoorstel verwerkt dat begin september 2022 in de Tweede 
Kamer is behandeld en aangenomen. Het voorstel ligt momenteel voor 
in de Eerste Kamer. Op basis van dit wetsvoorstel dienen per 2023 dga's 
die meer dan 700.000 euro lenen van hun eigen bv, over het meerdere 
inkomstenbelasting in box 2 te betalen.
• Ook wordt de doelmatigheidsmarge van het gebruikelijk loon per 2023 
verlaagd van 25% naar 15%. Hierdoor worden de mogelijkheden voor 
belastinguitstel verkleind. Het kabinet zet op dit gebied met Prinsjesdag 
nu een nieuwe stap (zie volgende alinea).
• De fiscale oudedagsreserve (FOR) wordt uitgefaseerd.
Tweede Kamer, vergaderjaar 2022–2023, 36 200, nr. 1 87

Figuur 3.1.3 Ontwikkeling (gecumuleerde) marginale toptarieven op het 
inkomen van een werknemer, een zelfstandig ondernemer (IB-ondernemer) 
en een dga na verwerking van de maatregelen uit de 
augustusbesluitvorming.
Bron: ministerie van Financiën
Er zal jaarlijks een lijst met opmerkelijk belastingconstructies worden 
samengesteld. Daarbij zullen we steeds tegen het licht houden of opmer­
kelijke belastingconstructies leiden tot heroverweging van bepaalde fiscale 
regels en regelingen. Ook ondernemen we andere acties om de effecten van 
beleid beter in beeld te krijgen. Daarbij kan specifiek gedacht worden aan 
een aantal aanbevelingen uit het IBO Vermogensverdeling, zoals het 
jaarlijks in beeld brengen van de vermogensverdeling, het beter monitoren 
van de belastingdruk op onder andere verschillende vormen van vermogen, 
het borgen van aangiftedata om de doelmatigheid en doeltreffendheid van 
fiscale regelingen te evalueren, en het verrichten van onderzoek naar de 
vermogens bij stichtingen. Het vermoeden is dat er veel vermogen is onder­
gebracht bij stichtingen, maar deze vermogens worden niet goed 
waargenomen, en zijn dan ook niet verwerkt in de vermogensstatistiek. 
Daarbij is ook belangrijk dat er overheidsbreed continu aandacht blijft voor 
verbetering en borging van de achterliggende data, ook daar waar nieuwe 
vermogensvormen ontstaan en/of specifieke vermogensvormen nog 
onvoldoende of niet in beeld zijn. In de kabinetsreactie van de evaluatie van 
de BOR zal het kabinet ingaan op wat nodig is om te voldoen aan de 
afspraken uit het coalitieakkoord, namelijk het ondersteunen van de conti­
nuïteit van familiebedrijven door reële bedrijfsopvolging eenvoudiger en 
eerlijker te maken. Oneigenlijk gebruik van de regeling wordt tegengegaan.
Het kabinet is van mening dat de mogelijkheden voor oneigenlijk gebruik 
van fiscale regelingen door de meest vermogenden te lang over het hoofd 
zijn gezien. Onbewust hebben we in de fiscaliteit mogelijkheden gecreëerd 
voor belastingontwijking. Die wil het kabinet gaan aanpakken. In Nederland 
zouden de sterkste schouders de zwaarste lasten moeten dragen (draag­
krachtbeginsel), en dat uitgangspunt moeten we blijven koesteren. Dit 
betekent dat we de meest vermogenden meer belasten.
Tweede Kamer, vergaderjaar 2022–2023, 36 200, nr. 1 89

compensatie ingepast moet worden binnen de reguliere budgettaire 
kaders. Op deze manier wordt goed duidelijk wie de rekening betaalt en kan 
daar debat over plaatsvinden. In zeer uitzonderlijke situaties kan worden 
overwogen hiervan af te wijken. Een voorbeeld van zo’n uitzonderlijke 
situatie was het begin van de uitbraak van het coronavirus. Als er te vaak 
voor wordt gekozen om te compenseren voor onverwachte kosten of 
negatieve consequenties van beleidskeuzes, dan dreigt Nederland steeds 
80
meer een ‘compensatiemaatschappij’ te worden. Omdat de financiële 
houdbaarheid van de overheidsfinanciën op korte termijn niet direct in het 
geding is (zie paragraaf 1.2), bestaat het risico dat kosten van het huidige 
ingrijpen veelal worden afgewenteld op toekomstige generaties, zonder dat 
zij daar per se iets voor terugkrijgen.
3.2.1 Verhouding tussen overheid en markt
De verhouding tussen markt en overheid is in de loop van tijd veranderd. 
Een keerpunt hierin was het begin van de jaren tachtig. Na een economisch 
tumultueus decennium stond de Nederlandse economie er niet goed voor. 
De werkloosheid en inflatie waren hoog, de groei stagneerde en de staats­
schuld liep snel op. Het besef drong door dat de crisis niet het gevolg was 
van de slingerbeweging van de economie, maar structurele oorzaken had. 
Structurele oorzaken waar de overheid deels debet aan was. Ook de 
economie zelf was aan het veranderen, gekenmerkt door een groeiende 
kennisintensieve dienstensector, toenemende internationalisering en een 
flexibilisering van de arbeidsverhoudingen. De samenleving werd steeds 
gedifferentieerder. Al deze ontwikkelingen vormden de aanleiding voor 
een heroriëntatie van de overheid op haar rol in de economie.
Sinds de jaren tachtig is er een sterkere focus komen te liggen op de concur­
rentiepositie van Nederland en het verzelfstandigen van overheidstaken. Zo 
werden loonmatiging, een flexibele arbeidsmarkt, lage administratieve 
lasten, gunstige belastingtarieven en goede marktwerking vaak naar voren 
gehaald als belangrijke beleidsopties. In de jaren tachtig werd daarnaast 
met name gestreefd naar het afstoten van staatseigendom en bepaalde 
taken. Hoewel de financiële positie van de overheid tegen de jaren negentig 
was verbeterd, was de kritiek op het functioneren van de overheid er niet 
minder op geworden. Een te log bureaucratisch apparaat zou de oorzaak 
zijn van een gebrekkige aansluiting van overheidsdienstverlening op de 
steeds meer gedifferentieerde vraag uit de maatschappij. Het privatise­
ringsdebat kreeg een ander karakter. De beleidsprioriteit verschoof van 
het privatiseren naar het verzelfstandigen van overheidsdiensten. In de 
tweede helft van de jaren negentig verschoof de aandacht vooral naar het 
stimuleren van marktwerking in diverse sectoren, mede onder invloed van 
Europese regelgeving.
80
 Idem.
Tweede Kamer, vergaderjaar 2022–2023, 36 200, nr. 1 91

Door grote uitdagingen als de klimaattransitie moeten nieuwe keuzes 
gemaakt worden over de rolverdeling tussen huishoudens, overheid en 
markt. Ruim de helft van de extra CO2-uitstoot sinds de industriële revolutie 
heeft plaatsgevonden in de afgelopen dertig jaar (zie figuur 3.2.2). Dit leidt 
inmiddels tot een snelle achteruitgang van de natuur en onze leefomgeving. 
De grenzen daarvan zijn inmiddels alarmerend zichtbaar. De meerderheid 
82 
van de Nederlanders geeft aan deze grenzen niet te willen overschrijden.
Dit ligt binnen bereik. Het gebruik van duurzame technologieën groeit snel, 
en wordt met rasse schreden goedkoper (zie figuur 3.2.3). Dat de uitdaging 
haalbaar is, maakt haar echter niet gemakkelijk. De meest recente rapporten 
van het IPCC laten duidelijk zien dat het komende decennium al forse 
emissiereductie moet worden gerealiseerd om de klimaatverandering en 
achteruitgang van de natuur een halt toe te roepen. Dit kan alleen als 
overheden, bedrijven en huishoudens zich samen inspannen. Voor het 
halen van de klimaatdoelen zijn zowel nieuwe geschreven als ongeschreven 
regels nodig tussen overheden, burgers en bedrijven. Het betekent nieuwe 
verwachtingen die zij van elkaar hebben en rechten en plichten die zij delen. 
Hetzelfde geldt voor ontwikkelingen als de vergrijzing en het toenemende 
belang van digitale technologieën. Ook de toenemende mate waarin handel 
wordt ingezet voor geopolitieke doeleinden, vraagt om een grotere rol van 
de overheid, om te voorkomen dat strategische afhankelijkheden een 
onacceptabel risico worden.
Figuur 3.2.3 'De wet van Swanson'; de prijs van een zonnepaneel neemt met 
83
20% af, telkens wanneer het opgestelde vermogen verdubbelt
Bron: zie voetnoot
De klimaat- en energietransitie maakt een nadrukkelijkere regierol van de 
overheid op sommige terreinen nodig. Zo kan het ombouwen van het 
energiesysteem niet goed tot stand komen zonder overkoepelende partij die 
ervoor zorgt dat uiteenlopende belangen en mogelijkheden op elkaar 
worden afgestemd of tegen elkaar worden afgewogen. De transitie moet 
bovendien in een relatief korte tijd worden gerealiseerd. De overheid zal dus 
opnieuw moeten bekijken wat aan de overheid is en wat beter aan de markt 
gelaten kan worden. De overheid heeft een duidelijke rol als het gaat om 
82
 SCP (2020). Klimaatbeleid en de samenleving.
83
 Bron: voor 1976-2009; Lafond et al. (2017). How well do experience curves predict technological 
progress? A method for making distributional forecasts. Voor 2010-2019: International Renewable 
Energy Agency.
Tweede Kamer, vergaderjaar 2022–2023, 36 200, nr. 1 93

Bij vragen over de collectieve omgang met private risico’s is er altijd sprake 
van tegenstrijdige belangen. Een manier om dit te illustreren is via een 
trilemma van de volgende waarden: de vrijheid om zelf te bepalen hoeveel 
risico je wilt nemen, de eigen verantwoordelijkheid voor de gevolgen, en 
85
de continuïteit van een bedrijf of een bepaalde welvaartsstandaard. Een 
trilemma houdt in dat twee van de drie waarden tegelijk kunnen worden 
behartigd, maar nooit alle drie tegelijk. De overheid kan daarmee binnen dit 
kader op drie manieren reageren: de overheid kan niets doen en de 
gevolgen van het risico aan de risiconemer laten, de overheid kan het risico 
compenseren en daarmee een deel van de verantwoordelijkheid afwentelen 
op de algemene middelen, of de overheid kan interveniëren om de risico’s 
te beperken. Een voorbeeld om dit te illustreren is de verplichte zorgverze­
kering. De continuïteit van het leven is een groot goed. Als mensen vrij zijn 
om zich niet te verzekeren, maar we wel vinden dat ze zorg verdienen als 
het mis gaat, draait de gemeenschap op voor de kosten. De opgeofferde 
waarde is dan de eigen verantwoordelijkheid van de patiënt. Om dit te 
voorkomen is regulering nodig, in dit geval het verplicht stellen van een 
86
zorgverzekering. 
Figuur 3.2.4 Trilemma voor overheidingrijpen
Bron: naar Rutger Claassen, ‘Ondernemersrisico als overheidsrisico’, Me 
Judice
De overheid kan op verschillende manieren omgaan met risico’s, afhankelijk 
van de gevolgen voor de brede welvaart. Hoewel het bovenstaande 
trilemma illustratief is voor het type afwegingen dat moet worden gemaakt, 
zijn er nog tal van andere afwegingen. Van groot belang zijn de dynamische 
effecten van beleid op de maatschappij, de economie en toekomstige 
generaties als geheel. Dit maakt dat de overheid zorgvuldig moet kiezen 
welke instrumenten zij inzet in het geval van onverwachte kosten. Zo heeft 
het compenseren van kosten als gevolg van corona tijdens eerdere fases 
van de pandemie sterk bijgedragen aan het beperken van schade aan de 
economie. Maar dit soort beleid heeft een keerzijde als het steeds opnieuw 
wordt toegepast, of te lang voortduurt. Huishoudens en bedrijven zullen zich 
er in dat geval op instellen, te veel risico nemen, de eventuele winst zelf 
opstrijken maar de verliezen afwentelen op alle belastingbetalers en 
85
 Naar: Rutger Claassen, «Ondernemersrisico als overheidsrisico», Me Judice, 15 april 2020.
86
 Hierbij spelen ook andere overwegingen een rol, zoals adverse selectie. Dit houdt in dat zonder 
verplichting het risico bestaat dat gezonde mensen zich niet meer verzekeren (omdat ze 
verwachten er geen gebruik van te hoeven maken), waardoor de premies sterk omhoog moeten 
voor de mensen die zich wel nog verzekeren.
Tweede Kamer, vergaderjaar 2022–2023, 36 200, nr. 1 95

voorkomen. In het geval van de banken door het stellen van hogere kapitaal­
eisen en een versterking van de Europese Bankenunie. In het geval van dure 
energie door energie-efficiëntie en verduurzaming verder te stimuleren, 
met een combinatie van subsidies, normering en investeringen.
Baten en lasten van hervormingen zijn vaak ongelijk verdeeld, compensatie 
daarvoor is ongewenst. Als iedereen altijd zou moeten worden gecompen­
seerd voor nadelige gevolgen van beleid, zouden nodige hervormingen zeer 
duur, ingewikkeld, en in sommige gevallen onmogelijk worden. In een 
dergelijke situatie zou het voor de overheid zeer moeilijk zijn om in te spelen 
op nieuwe omstandigheden. Zo is het lastig om het belastingstelsel te 
hervormen zonder negatieve inkomenseffecten voor specifieke groepen. 
Als goede hervormingen hierdoor langdurig worden opgehouden, gaat op 
termijn vrijwel iedereen erop achteruit. Het is uiteindelijk onvermijdelijk dat 
beleid mee moet veranderen met de tijd en de samenleving. Ook de 
individuele kosten van hervormingen zijn daarmee uiteindelijk onvermij­
delijk. Deze kunnen als gevolg van uitstel nog verder oplopen. Bijvoorbeeld 
in de vorm van werkloosheid, slechter onderwijs of achterblijvende aanpak 
van de klimaatcrisis. Bij grote hervormingen in het verleden was van 
compensatie in de regel geen sprake. De jeugd van nu zal bijvoorbeeld geen 
aflossingsvrije hypotheek kunnen nemen op hun eerste woning, en later 
geen gebruik kunnen maken van ruimhartige regelingen voor vroegpen­
sioen die eerder bestonden. Het is overduidelijk onmogelijk om iedereen 
voor dergelijke veranderingen van de welvaartsstaat te compenseren. Wel 
wordt steeds gekeken of beleidswijzigingen leiden tot evenwichtige 
gevolgen. De manier om dit te bereiken is via algemeen inkomensbeleid, 
waarover in het voorjaar en augustus integraal wordt besloten.
De grote onzekerheden en veranderende wereld, zowel geopolitiek als door 
klimaat, maken aanpassingsvermogen extra belangrijk. Dat betekent dat in 
het samenspel van overheid en markt ieder zijn verantwoordelijkheid 
draagt. Het kabinet stuurt nadrukkelijk op transities. Op sommige terreinen 
zal dat meer regie en ingrijpen vanuit de overheid vergen. Op andere 
vlakken blijft ruimte voor privaat initiatief en de werking van de markt 
geboden. De overheid zal de komende jaren goed afgewogen, en soms 
moeilijke, keuzes moeten maken. In deze Miljoenennota zijn de al gemaakte 
keuzes toegelicht. Zoals het verleden echter leert, is het overheidsbeleid 
nooit af. De samenleving en de wereld om ons heen zijn voortdurend in 
beweging, het kabinet zal zich dan ook blijven inspannen om ervoor te 
zorgen dat de overheid mee-evolueert.
Tweede Kamer, vergaderjaar 2022–2023, 36 200, nr. 1 97

Intensiveringen
Verhogingen van collectieve uitgaven en/of verlagingen van ontvangsten 
ten opzichte van de begroting en/of de meerjarencijfers, waaraan een 
beleidsbeslissing ten grondslag ligt. Deze term wordt meestal beperkt tot 
beleidsmatige mutaties in de netto-uitgaven. Een beleidsmatige verlaging 
van de belastingontvangsten wordt doorgaans aangeduid met de term 
lastenverlichting.
Interdepartementaal beleidsonderzoek (IBO)
Onderzoek op een substantieel beleidsterrein gericht op opties voor grotere 
doelmatigheid en/of besparingen. Een IBO wordt uitgevoerd door een inter­
departementale werkgroep in opdracht van het kabinet. Een afgerond IBO 
wordt samen met de kabinetsreactie aan de Tweede Kamer gestuurd.
Lastenverlichting (en -verzwaring)
Een verlaging (verhoging) van belasting- of premietarieven, verruiming 
(beperking) van fiscale aftrekmogelijkheden of afschaffing (introductie) van 
belastingsoorten.
Provinciefonds
Fonds waaruit jaarlijks (algemene) uitkeringen worden gedaan aan de 
provincies, ter dekking van een deel van hun uitgaven. De jaarlijkse 
indexatie van het fonds, op basis van de ontwikkeling van de accresrele­
vante uitgaven van het Rijk (ARU), wordt het accres genoemd.
Risicoregelingen
Een verzamelterm voor instrumenten met een bepaald risico. Voorbeelden 
zijn garanties, leningen en achterborgstellingen.
Stabiliteits- en Groeipact (SGP)
Het SGP bestaat uit twee delen: het ene deel heeft betrekking op de 
vormgeving van begrotingsbeleid in de lidstaten zodat lidstaten uit de buurt 
blijven van een buitensporig tekortsituatie (zogenoemde preventieve arm). 
Het andere deel heeft betrekking op de stappen en procedures voor het 
geval lidstaten belanden in een buitensporig tekortsituatie (zogenoemde 
correctieve arm). In het kader van het SGP stellen de lidstaten elk jaar een 
stabiliteitsprogramma op: dit is een rapportage over de stand van zaken en 
verwachtingen voor de economie en de overheidsfinanciën en het 
voorgenomen begrotingsbeleid.
Structureel saldo
Het structureel saldo is het feitelijke overheidstekort, geschoond voor 
invloeden van de economische conjunctuur en eenmalige budgettaire baten 
en kosten, de zogenoemde one-offs. In de preventieve arm van het SGP 
moet het structureel saldo voldoen aan de middellangetermijndoelstelling.
Trendmatig begrotingsbeleid
Bij trendmatig begrotingsbeleid wordt, op basis van doelstellingen of 
randvoorwaarden voor het overheidstekort en de inkomstenontwikkeling, 
aan het begin van de kabinetsperiode een uitgavenkader vastgesteld. Daar 
wordt tijdens de kabinetsperiode op gekoerst. Mutaties die tijdens die 
periode in de belasting- en premieontvangsten optreden komen tot 
uitdrukking in een mutatie van het saldo en van de lasten.
Tweede Kamer, vergaderjaar 2022–2023, 36 200, nr. 1 99

LIJST VAN GEBRUIKTE AFKORTINGEN EN HUN BETEKENIS
Afkortingen
AMV alleenstaande minderjarige vreemdelingen
ANBI algemeen nut beogende instelling
AOW Algemene Ouderdomswet
ARK Algemene Rekenkamer
bbp bruto binnenlands product
BDUR brede doeluitkering rampenbestrijding
BIS Bank of International Settlements
BOR bedrijfsopvolgingsregeling
btw belasting over de toegevoegde waarde
bv besloten vennootschap
CA coalitieakkoord
CBS Centraal Bureau voor de Statistiek
CEP Centraal Economisch Plan
CPB Centraal Planbureau
DF Deltafonds
dga directeur-grootaandeelhouder
DMF Defensiematerieelbegrotingsfonds
DNB De Nederlandsche Bank
DSA Debt Sustainability Analysis
EC Europese Commissie
ECB Europese Centrale Bank
EMU Europese Monetaire Unie
ESM Europees Stabiliteitsmechanisme
ETS Emission Trade System
EU Europese Unie
EZK ministerie van Economische Zaken en Klimaat
FOR fiscale oudedagsreserve
GTS Gasunie Transport Services
ho Hoger onderwijs
IACK inkomensafhankelijke combinatiekorting
IB Inkomstenbelasting
IBO Interdepartementaal beleidsonderzoek
IMF Internationaal Monetair Fonds
imvo Internationaal maatschappelijk verantwoord ondernemen
IOAOW Inkomensondersteuning AOW
IPCC Intergovermental Panel on Climate Change
IPO Interprovinciaal Overleg
KRW Kaderrichtlijn Water
lng liquid natural gas; vloeibaar gas
LNV Ministerie van Landbouw, Natuur en Voedselkwaliteit
LPO loon-prijsontwikkeling
mbo middelbaar beroepsonderwijs
MEV Macro Economische Verkenning
MF Mobiliteitsfonds
MIA milieu investeringsaftrek
mkb midden- en kleinbedrijf
NEa Nederlandse Emissieautoriteit
NGEU Next Generation EU
NGF Nationaal Groeifonds
NOW Noodmaatregel Overbrugging voor Werkgelegenheid
NPLG Nationaal Programma Landelijk Gebied
NPO Nationaal Programma Onderwijs
ODE Opslag Duurzame Energie-en Klimaattransitie
Tweede Kamer, vergaderjaar 2022–2023, 36 200, nr. 1 101

