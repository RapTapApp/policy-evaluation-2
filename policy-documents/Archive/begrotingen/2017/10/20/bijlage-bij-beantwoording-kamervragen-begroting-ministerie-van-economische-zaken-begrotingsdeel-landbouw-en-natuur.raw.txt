Bijlage 2: Beantwoording schriftelijke vragen EZ-begroting 2018, deel landbouw en 
natuur  
 
1. Wat doet de regering om de middelen voor innovatie te richten op maatschappelijke opgaven 
zoals alternatieven voor gewasbeschermingsmiddelen 
 
Antwoord 
Zowel Europees als nationaal worden budgetmiddelen voor innovatie ingezet om de transitie naar 
duurzame gewasbescherming te versnellen. Er wordt met name ingezet op geïntegreerde 
gewasbescherming waarbij preventieve maatregelen, niet-chemische maatregelen en technische 
innovaties worden ontwikkeld om het gebruik van chemische gewasbeschermingsmiddelen tot een 
minimum te beperken. Voor onderzoek naar geïntegreerde gewasbescherming en 
beoordelingsmethodieken is jaarlijks ca. € 4 miljoen, respectievelijk € 1,6 miljoen beschikbaar. 
Daarnaast is via de kennisinvesteringsimpuls binnen de voedselagenda ruim € 1,75 miljoen per 
jaar beschikbaar voor de periode 2017-2021 voor ‘Groene gewasbescherming en bestuivers’ 
(Kamerstuk 31532, nr. 174). Tenslotte werken binnen de topsector Tuinbouw en 
Uitgangsmaterialen publieke en private partijen samen om in het kader van ‘Het Nieuwe Doen in 
Plantgezondheid’ onderzoek te doen naar robuust weerbare plantaardige systemen. Om dit te 
bereiken wordt onder andere onderzoek uitgevoerd naar een effectief duurzaam (biologisch en 
chemisch) middelen- en maatregelenpakket. 
 
2. Zijn er binnen de begroting van het ministerie van Economische Zaken 2018 middelen 
beschikbaar voor innovaties op het gebied van mestbeleid? 
 
Antwoord 
Binnen de begroting van het Ministerie van Economische Zaken (EZ) 2018 zijn subsidiemiddelen 
beschikbaar voor innovaties op het gebied van onder andere mestbeleid. Subsidies kunnen via de 
topsector Agri & Food in publiek-private samenwerking (PPS) beschikbaar gesteld worden. Er loopt 
nu bijvoorbeeld een PPS Meerwaarde Mest en Mineralen. Daarnaast kunnen ondernemers in het 
kader van mestbe- en verwerking gebruikmaken van de subsidieregelingen Stimulering duurzame 
energieproductie (SDE+) en Demonstratie energie-innovatie (DEI), en ook van de 
belastingfaciliteiten Milieu-investeringsaftrek (MIA) en Willekeurige afschrijving milieu-
investeringen (Vamil). 
 
3. Hoe functioneert het per 1 december 2015 gewijzigde protocol gewetensbezwaarden I&R rund? 
 
Antwoord  
In 2016 heeft de Nederlandse Voedsel- en Waren Autoriteit (NVWA) alle 17 gewetensbezwaarden 
gecontroleerd. Daarvan voldeden 12 aan het protocol voor gewetensbezwaarden. Bij 5 werden 
afwijkingen geconstateerd, waarvoor een schriftelijke waarschuwing is afgegeven. Het gaat hier 
om de volgende afwijkingen: 
- Oormerken niet aanwezig op het bedrijf; 
- Dieren niet of onjuist geregistreerd in het bedrijfsregister en/of Identificatie & 
Registratiesysteem (I&R); 
- Merken verwijderd zonder toezicht van de NVWA; 
- Geen haarmonsters aanwezig op het bedrijf; 
- Geen of onvolledige foto’s aanwezig op het bedrijf. 
Dit najaar doet NVWA de controle 2017 van alle gewetensbezwaarden.  
 
4. Kunt u een overzicht geven van wat er aan onderzoek naar bloedluis in het buitenland loopt? 
 
Antwoord 
Het onderzoek naar bloedluis in Europa (waaronder Nederland) richt zich op een aantal aspecten: 
- onderzoek naar chemische en biologische (roofmijt, vaccins en pathogene schimmels) 
bestrijdingsmaatregelen van bloedluis. Er lopen onderzoeksprojecten hiernaar in Nederland, 
België, Frankrijk, Spanje, Italië, Polen en Tsjechië; 
- onderzoek naar preventieve maatregelen, zoals (automatische) monitoring en beslismodellen. 
Dit onderzoek wordt uitgevoerd in Nederland, België en Duitsland; 
- onderzoek van overdracht van ziekten op mens en dier door de bloedluis. Onderzoek hiernaar 
wordt uitgevoerd in Nederland, Italië, Zweden en Noorwegen; 
1 
 

buitenlandse klachten. Daarbuiten zijn er nog aanzienlijke aantallen controles waarvan geen 
aantallen worden geregistreerd, zoals bij binnenlandse aanvoer op een slachthuis. 
b en c. De NVWA houdt de overtredingen op het gebied van dierenwelzijn bij het transport niet 
apart bij. Bij exportcertificering worden eventuele problemen ter plekke opgelost of wordt het 
certificaat niet afgegeven. In het jaarlijkse Meerjarig Nationaal Controleplan Nederland (MANCP) 
worden cijfers gegeven over onder meer controles onderweg op het gebied van dierenwelzijn. Zo 
laat de meest recente MANCP (2016) zien dat er 2.042 controles door de vervoersteams zijn 
uitgevoerd. Bij 36% van die controles werden afwijkingen geconstateerd. 
d. De meest voorkomende overtreding in 2016 betreft het vervoeren van dieren die niet geschikt 
zijn voor transport, door bijvoorbeeld ziekte, verwondingen of slechte conditie, maar ook runderen 
die te ver zijn in de dracht om vervoerd te mogen worden. Er is door intensievere controles een 
toename aan overtredingen met betrekking tot vangletsel bij pluimvee. Verder komen ook 
tekortkomingen voor ten aanzien van de wijze waarop dieren vervoerd worden (zoals de 
beladingsgraad, in het bijzonder bij pluimvee) en het door de vervoerder niet beschikken over de 
juiste documenten (bijvoorbeeld vervoersbewijzen, vergunningen, bewijs van vakbekwaamheid). 
Verder wordt er gecontroleerd op overtredingen ten aanzien van de transport- en rusttijden. Er is 
door de verschillende wijze van controles en toezicht geen kwantitatieve rangschikking van 
bovenstaande overtredingen te maken. 
 
8. Hoeveel veetransporten hebben er bij benadering in, door en vanuit Nederland plaatsgevonden 
en welk percentage veetransporten is gecontroleerd?  
 
Antwoord 
In de periode 1 januari 2017 tot en met 1 oktober 2017 zijn voor Nederland circa 61.000 import-, 
54.000 export- en 15.500 doorvoerzendingen van levend vee geregistreerd in het Europese 
registratiesysteem TRACES, waarbij moet worden opgemerkt dat meerdere zendingen samen één 
transport kunnen vormen. Er zijn geen gegevens over het totaal aantal binnenlandse transporten 
bekend. Hieruit volgt dat geen percentage kan worden gegeven. 
 
9. In hoeverre ontnemen boetes vanwege ondeugdelijke veetransporten de eventuele financiële 
voordelen van overtredingen? 
 
Antwoord  
Bestuurlijke boetes zijn niet gericht op voordeelsontneming. Dergelijke ontneming speelt alleen in 
strafrechtelijke trajecten. Vaak wordt een aparte ontnemingsprocedure gestart parallel aan of na 
een strafrechtzaak. Tot op heden hebben overtredingen bij veetransporten echter niet geleid tot 
een strafrechtelijk traject. Wel is relevant dat sinds 1 juli 2016 het met de overtreding te behalen 
economische voordeel een reden kan zijn om een hogere bestuurlijke boete dan de gefixeerde 
(standaard)boete op te leggen. Dit om te voorkomen dat ondernemingen door het begaan van 
overtredingen op onrechtmatige wijze extra economische voordelen behalen. Per geval wordt door 
de NVWA bekeken wat een passende boetehoogte is. Daarbij kan de NVWA een boete tot 
maximaal 10 procent van de jaaromzet opleggen, met een minimumbedrag van €10.000. 
 
10. Hoeveel controles van veetransporten zijn er voor 2017 gepland, welk percentage dat is van 
het te verwachten aantal veetransporten en hoe groot de pakkans en het afschrikkingseffect is? 
 
Antwoord 
Voor veetransporten waarvoor een exportvergunning nodig is, moet een aanvraag voor keuring 
worden ingediend bij de NVWA. Jaarlijks schommelt dit aantal, afhankelijk van de markt, tussen 
60.000 en 70.000. Verder voeren de vervoersteams van de NVWA controles onderweg uit. In 2016 
waren dit er 2.042, waarbij bij 36% overtredingen werden geconstateerd. Deze controles hebben 
vooral betrekking op binnenlandse transporten. Over het aantal binnenlandse transporten zijn er 
geen gegevens. Er zijn voor 2017 geen grote verschuivingen te verwachten ten opzichte van de 
voorgaande jaren. Ik verwijs u tevens naar het antwoord op vraag 7. 
 
11. In 2015 waren er nog 18 bezwaarden inzake het per 1 december 2015 gewijzigde protocol 
gewetensbezwaarden I&R rund; hoeveel zijn dat er nu? 
 
Antwoord  
Er zijn op dit moment 17 gewetensbezwaarden. 
3 
 

Tevens wordt contact onderhouden met onderzoekers in onder andere Duitsland en het Verenigd 
Koninkrijk, waar onderzoek gedaan wordt / gepland is naar: 
- schuimbedwelming met alternatieve gassen (Ar, N ) 
2
- LAPS (“Low atmosphere pressure stunning”) 
In 2018 zullen resultaten van het onderzoek beschikbaar komen. Het is op dit moment nog te 
vroeg om uitspraken te doen of het onderzoek zal leiden tot alternatieven voor CO -bedwelming en 
2
op welke termijn deze ingevoerd zouden kunnen worden. 
 
16. Welke preventieve en curatieve methoden dan wel combinatiemethoden van aanpak van 
bloedluis zijn er, hoeveel tijd en geld kosten elk van die methoden en wat is de effectiviteit en de 
werkingsduur van die methoden? 
 
Antwoord  
De bestrijding van vogel-luismijt, bloedluis of rode vogelmijt (Dermanyssus gallinae) bij pluimvee 
is lastig, mede omdat de parasiet lang buiten de gastheer in een lege stal kan overleven. Er wordt 
al lang gezocht naar goede (definitieve) behandelmethoden. De zorg voor een goede 
diergezondheid is de primaire verantwoordelijkheid van de houder van dieren, die daarin 
geadviseerd wordt door zijn dierenarts. Het waar nodig behandelen tegen bloedluis is onderdeel 
van deze verantwoordelijkheid. Ik heb geen gegevens over de kosten en effectiviteit van de 
gebruikte preventieve en curatieve methoden en ga er van uit dat de ondernemers voor de keuze 
van een behandeling hun (pluimvee)dierenarts raadplegen. Er zijn diergeneesmiddelen op de 
markt toegelaten ter bestrijding van bloedluis bij pluimvee. Er is recent nog een nieuw 
diergeneesmiddel op de Europese markt toegelaten. Deze diergeneesmiddelen zijn te vinden in de 
diergeneesmiddelendatabase van het College ter beoordeling van geneesmiddelen (CBG-MEB). 
Ook zijn er bestrijdingsmiddelen (biociden) op de markt toegelaten om de bloedluizen in de 
leefomgeving van het pluimvee te bestrijden. Deze zijn te vinden in de database van het College 
voor de toelating van gewasbeschermingsmiddelen en biociden (Ctgb). Voorts zijn er roofmijten in 
de handel als hulpmiddel bij het bestrijden van bloedluis. Ik verwijs u tevens naar het antwoord op 
vraag 4. 
 
17. Welke onderzoeken naar preventie en bestrijding van bloedluis zijn er in de afgelopen 15 jaar 
in Nederland gedaan en lopen er op dit moment in ons land en wat hebben zij opgeleverd of gaan 
zij naar verwachting opleveren? 
 
Antwoord 
Ik verwijs u hiervoor naar het antwoord op vraag 4. 
 
18. Wat is, gelet op wat er met betrekking tot bloedluis nu al gebeurt c.q. onderzocht wordt, het 
perspectief op een effectieve en efficiënte aanpak van bloedluis en wat kan de regering doen om 
een dergelijke, liefst preventieve c.q. zo milieuvriendelijk mogelijke aanpak te stimuleren? 
 
Antwoord 
Ik verwijs u hiervoor naar het antwoord op vraag 4 en 16. 
 
19. Welk deel van de begroting is vrijgemaakt om de uitvoering van de invasieve exoten-strategie 
op een humane manier, dus rekening houdend met het welzijn van de invasieve dieren zoals is 
opgedragen vanuit de EU, te realiseren? 
 
Antwoord 
De besteding van middelen ter uitvoering van het Europese exotenbeleid wordt niet separaat 
begroot, maar is onderdeel van de jaarlijkse opdracht die EZ verstrekt aan de NVWA en aan 
RVO.nl. Het budget voor exotenbeleid binnen deze opdracht bedraagt ca. € 1,8 miljoen bij de 
NVWA en € 240.000 bij RVO.nl. 
 
20. Kunt u aangeven welk deel van de begroting gereserveerd is om handhaving op illegale handel 
in inheemse uit het wild gevangen vogels uit te voeren en aan te pakken? 
 
Antwoord 
De aanpak van illegale handel van inheemse dieren geschiedt via inzet van handhavingsinstanties 
als rijkspolitie en NVWA. Hiervoor is geen specifiek bedrag gereserveerd in de begroting. 
5 
 

belemmering botsend met bestaande regelgeving en waren de wensen van de ondernemer 
onverenigbaar met publieke belangen.  
 
De sectoren waar de belemmeringen betrekking op hebben zijn: 
 
Vervaardiging van chemische producten 17 
Vervaardiging van rubber en kunststoffen 3 
Productie en distributie van en handel in elektriciteit, aardgas, stoom en gekoelde lucht 29 
Afvalinzameling en –behandeling; voorbereiding tot recycling 7 
Algemene burgerlijke en utiliteitsbouw 9 
Vervaardiging van voedingsmiddelen 2 
Landbouw, jacht en dienstverlening voor de landbouw en jacht 4 
Culturele uitleencentra, openbare archieven, musea, dieren- en plantentuinen, 3 
natuurbehoud 
Vervoer over land 10 
Vervaardiging van papier en karton voor verpakking 1 
Vervaardiging van overige goederen 1 
Vervaardiging van textiel 2 
Vervaardiging van papier, karton en papier-kartonwaarden 1 
totaal aantal belemmeringen 89 
 
De totale lijst van de 89 belemmeringen die door het programma zijn afgehandeld staat op 
http://www.ruimteinregels.nl/belemmeringen/2017-tot-12-oktober-2017  
 
25. Kan de regering een overzicht geven van de meldingen die tot nu toe zijn gedaan bij het 
agroloket?  
 
Antwoord  
Er zijn nog geen meldingen gedaan. 
 
26. Kan de regering een overzicht geven van het aandeel duurzame en CO2-arme 
energievoorziening waarbij de land- en tuinbouw is betrokken?  
 
Antwoord 
In het rapport Energie en Klimaat in de Agrosectoren van RVO.nl (bijlage bij Kamerstuk 32813, nr. 
90) is beschreven dat in 2014 dankzij windmolens, zonnepanelen en biomassalevering de 
agrosectoren betrokken zijn bij 42% van alle hernieuwbare energie in Nederland. Daar waar het 
gaat over het energieverbruik in de landbouw (excl. glastuinbouw) zelf blijkt uit de RVO.nl-
brochure ‘De Nederlandse Landbouw en het Klimaat’ dat in 2014 ongeveer 65% van de verbruikte 
energie afkomstig was uit hernieuwbare bronnen. Het aandeel duurzame energie in het 
eindverbruik binnen de glastuinbouw is 5,1% volgens Energiemonitor Glastuinbouw 2015. 
Gebleken is dat sindsdien in de glastuinbouw vooral het gebruik van aardwarmte als bron voor 
hernieuwbare energie stijgt. In de andere sectoren stijgt vooral de productie van windenergie, 
zonnepanelen en bio-energie. Verwacht wordt dat deze aandelen ondertussen verder zijn gestegen 
en nog zullen stijgen. 
 
27. Kan de regering een overzicht geven van de stappen welke doorlopen moeten worden om een 
nieuw veehouderijsysteem in de praktijk te brengen (zowel inhoudelijke stappen als tijd)? 
 
Antwoord  
De verdere verduurzaming van de veehouderij vraagt om verbeteringen op meerdere 
duurzaamheidsthema’s zoals volksgezondheid, dierenwelzijn, milieu, klimaat, natuur- en 
landschapskwaliteit. Dit vraagt om een integrale aanpak die zich naast verbeteringen ook richt op 
het behoud van reeds bereikte verduurzamingsstappen. Naast het doorvoeren van innovaties en 
maatregelen kan het hierbij gaan om nieuwe veehouderijsystemen, waarvoor veelal langjarige 
ontwikkel- en implementatietrajecten nodig zijn. Benodigde stappen hiervoor zijn 
7 
 

32. Waarom heeft de regering ervoor gekozen de extra 25 miljoen euro voor de Nederlandse 
Voedsel- en Warenautoriteit (NVWA) in 2018 te parkeren op de aanvullende post algemeen, die 
wordt beheerd door het ministerie van Financiën?  
 
 
Antwoord 
In afwachting van een nadere uitwerking van de besteding van dit geld zijn de middelen voor de 
NVWA geraamd op de aanvullende post. Zodra de uitwerking gereed is, kan het budget van de 
aanvullende post worden overgeheveld naar de EZ-begroting (bijdrage aan NVWA op het 
beleidsartikel 6). 
 
33. Wanneer kan de regering de nadere uitwerking van de besteding van de 25 miljoen euro extra 
voor de NVWA in 2018, inclusief de bijbehorende begrotingswet, naar de Kamer sturen? 
 
Antwoord  
De invulling van het extra budget wordt in overleg tussen de betrokken ministeries van EZ, 
Volksgezondheid, Welzijn en Sport (VWS), Financiën en de NVWA vorm gegeven. Deze wordt zo 
mogelijk in Nota van Wijziging op de ontwerpbegroting van 2018 opgenomen, die aan de Tweede 
Kamer zal worden aangeboden. 
 
34. Op basis van welke informatie heeft de regering besloten tot 25 miljoen euro extra voor de 
NVWA en aan welke invulling wordt hierbij gedacht? 
 
Antwoord 
De regering wil het toezicht versterken aanvullend op het programma NVWA 2020. De invulling 
van het extra budget zal aansluiten bij de ingezette verandering door het programma NVWA 2020. 
 
35. Biedt de borgstelling landbouw ook uitkomst voor bedrijven die geraakt zijn door externe 
factoren (crises) en zo nee, zijn er regelingen waar ondernemers wel gebruik van kunnen maken 
(het gaat hierbij dus niet om nieuwe investeringen, maar om een bedrijf staande te houden na 
crisis)? 
 
Antwoord 
Bedrijven die geraakt zijn door externe factoren, zullen hiervoor zelf voorzieningen moeten treffen, 
eventueel in overleg met hun bank die bijvoorbeeld uitstel van aflossing kan geven. Bij 
calamiteiten kan de Borgstelling MKB-landbouwkredieten (BL) op twee manieren behulpzaam zijn 
bij de financieringsbehoefte van de agrarische ondernemer die dan kan ontstaan: 
- door mee te werken aan uitstel van aflossing voor bedrijven die al een borgstellingskrediet 
hebben; en 
- door borgstelling te verlenen voor een investeringskrediet, dat de bank aan een in de kern 
gezonde onderneming en gericht op de continuïteit wil verstrekken. 
 
36. Richt Invest-NL zich ook op bedrijven in de agrarische sector? Zo nee, waarom niet?  
 
Antwoord 
Ja, ook de Nederlandse agrifoodsector behoort tot het werkterrein van Invest-NL. Door haar 
vooraanstaande positie, met een efficiënte productie en veel kennis en innovatiekracht, heeft de 
agrarische sector wereldwijd verdienkansen. Invest-NL kan een rol spelen bij het verbeteren van 
de financieringsmogelijkheden van innovatie- en verduurzamingsprojecten in de agrifoodsector, 
die tevens de verdiencapaciteit van Nederland vergroten. 
 
37. Is er een overzicht bekend van startups en scale-ups in de agrofood-sector?  
 
Antwoord 
Nee, er is geen volledig overzicht bekend van startups en scale-ups in de agrifoodsector. Wel is 
bekend dat er in het kader van het valorisatieprogramma meer dan 175 agrifood-startups hebben 
deelgenomen aan het programma van StartLife. 
Op de site van StartupDelta zijn ook een kleine 100 Nederlandse startups en scale-ups in de 
agrifoodtech te vinden, zie www.startupdelta.org. 
 
9 
 

 
Diercategorie Minimaal aantal Aantal locaties in 2013 
dieren 
Varkens  
Vleesvarkens 7.500 85 
Fokvarkens 1.200 209 
Runderen  
Melkkoeien 250 317 
Vleeskalveren 2.500 25 
Pluimvee  
Leghennen 120.000 70 
Vleeskuikens 220.000 34 
Bron: Gies, E., Analyse Megastallen en Megabedrijven 2005, 2010 en 2013, Alterra Wageningen UR, 12 februari 2015 
 
Bij de beoordeling of sprake is van een megastal heeft WER onderscheid gemaakt tussen een 
locatie en een bedrijf. Een bedrijf kan beschikken over meerdere locaties. In het geval dat op een 
bedrijf met meerdere locaties de door WER gehanteerde aantallen dieren aanwezig zijn, is niet 
automatisch sprake van een megastal. Uitsluitend in die gevallen waar op één locatie genoemde 
aantallen voorkomen wordt, volgens de door WER gehanteerde definitie, gesproken over een 
megastal. Gegevens over dieraantallen per bedrijf worden geregistreerd bij RVO.nl. Deze gegevens 
zijn niet uitgesplitst naar locatie. 
 
44. Wat is de stand van zaken geven van de Interimwet veedichte gebieden en wat zal de planning 
zijn? 
 
Antwoord  
Het kabinet heeft besloten het voorstel Interimwet veedichte gebieden niet verder in procedure te 
brengen en besluitvorming hierover aan het volgende kabinet over te laten.  
 
45. Hoeveel varkens zijn er in 2016 levend geëxporteerd naar het buitenland en kan worden 
uitgesplitst naar welke landen deze varkens zijn gegaan?  
 
Antwoord 
In onderstaande tabel zijn het aantal geëxporteerde dieren in 2016 en land van bestemming 
weergegeven. 
 
Land Bestemming Aantal Dieren 
België 946.653 
Bulgarije 6.121 
Cyprus 6 
Duitsland 8.535.089 
Frankrijk 32.831 
Griekenland 1.805 
Hongarije 350.251 
Ierland 32 
Italië 247.259 
Kroatië 193.773 
Litouwen 41 
Luxemburg 44.174 
Oostenrijk 16.265 
Polen 315.062 
Portugal 25.168 
Roemenië 201.328 
Slovenië 23.358 
Slowakije 6.168 
11 
 

Antwoord 
Nee. Op grond van de Verordening EG 1185/2009 betreffende statistieken over pesticiden zijn 
lidstaten (enkel) verplicht om de vijf jaar gebruikscijfers in de landbouw te verzamelen. Deze 
gebruikscijfers worden door het CBS samengesteld en gepubliceerd. In Nederland verzamelt het 
CBS daarnaast ook gebruikscijfers van overheidsinstellingen, die apart worden gepubliceerd. In 
2005 zijn bovendien eenmalig gebruikscijfers verzameld van particulieren. De meest recente 
cijfers van het gebruik van gewasbeschermingsmiddelen in de landbouw en door 
overheidsinstellingen dateren van 2012 respectievelijk 2013. In deze publicaties is ook terug te 
vinden wat het gebruik is geweest van de werkzame stof glyfosaat. U kunt deze gegevens vinden 
op de statline van het CBS, via http://statline.cbs.nl. 
 
50. Hoeveel CO2-equivalenten stoot de veehouderij jaarlijks uit en wat is het aandeel van de 
melkveehouderij hierin? 
 
Antwoord  
Op www.emissieregistratie.nl is aangegeven dat de emissies van energetische en niet-energetische 
CO -equivalenten in de landbouw in 2015 26 Mton CO -equivalenten betrof. Het aandeel niet-
2 2
energetische CO -equivalenten hierin was 19 Mton, waarvan 7 Mton lachgas en 12 Mton methaan. 
2
De uitstoot van methaan betreft vooral de melkveehouderij (pensfermentatie en mestopslag). In 
2015 bedroeg de uitstoot ongeveer 10 Mton. Voor lachgas, vrijkomend bij bemesting in zowel 
akkerbouw als grasland, geldt dat dit niet toegewezen is aan een specifieke sector. Cijfers over de 
energetische emissies voor de landbouw uitgesplitst naar veehouderij zijn voor 2015 niet 
beschikbaar. 
 
51. Kan de regering aangeven hoeveel boeren en tuinders in 2016 zijn gestopt? 
 
Antwoord 
Het aantal bedrijven in de land- en tuinbouw was in 2015 63.910 en in 2016 55.680. Er zijn 8.230 
minder land- en tuinbouwbedrijven dan een jaar eerder. Deze grote terugval komt vooral door een 
administratieve correctie; boeren en tuinders moeten ingeschreven staan bij de Kamer van 
Koophandel om de gecombineerde opgave in te vullen. Voor het precieze verloop van het aantal 
bedrijven zie: 
http://statline.cbs.nl/Statweb/publication/?DM=SLNL&PA=81302NED&D1=0,82,209,315,360,365,
368,429,452,456,463,504,522,530-533,536&D2=15-16&HDR=G1&STB=T&VW=T 
 
52. Hoeveel overtredingen met mest zijn in 2016 geconstateerd door de NVWA?  
 
Antwoord 
Er zijn in 2016 ruim 1.100 overtredingen met mest vastgesteld. Deze overtredingen zijn afgedaan 
met een waarschuwing, een rapport van bevindingen of een proces-verbaal.  
 
53. Welke subsidies zijn er in 2018 beschikbaar in Nederland voor mestverwerking? 
 
Antwoord 
Ik verwijs u hiervoor naar het antwoord op vraag 2. 
 
54. Kan een overzicht gegeven worden van de ontwikkeling van aantallen dieren binnen de 
landbouwsector van de afgelopen vijf jaar, landelijk en per provincie, van de volgende soorten: 
runderen (melk en vleesvee), varkens, kippen, geiten, nertsen? 
 
Antwoord   
In onderstaande tabel is de ontwikkeling van het aantal runderen (melk en overig), geiten, 
varkens, kippen en edelpelsdieren (nertsen) weergegeven over de jaren 2011-2016.  
 
Regio Diercategorie 2011 2016 verschil 
Nederland Runderen (melk) 2.670.565 3.061.352 14,6% 
Runderen (overig) 1.214.780 1.190.104 -2,0% 
Geiten 380.351 499.556 31,3% 
Varkens 12.429.138 12.478.594 0,4% 
Kippen 96.918.611 105.619.586 9,0% 
13 
 

Edelpelsdieren 39.184 29.750 -24,1% 
Noord-Brabant Runderen (melk) 2.670.565 3.061.352 14,6% 
Runderen (overig) 1.214.780 1.190.104 -2,0% 
Geiten 137.168 163.448 19,2% 
Varkens 5.716.281 5.950.727 4,1% 
Kippen 26.531.857 27.743.546 4,6% 
Edelpelsdieren 523.347 509.662 -2,6% 
Limburg Runderen (melk) 2.670.565 3.061.352 14,6% 
Runderen (overig) 1.214.780 1.190.104 -2,0% 
Geiten 31.201 46.222 48,1% 
Varkens 1.856.806 1.937.689 4,4% 
Kippen 13.951.600 16.811.590 20,5% 
Edelpelsdieren 159.503 124.874 -21,7% 
Bron: CBS Statline 
 
55. Wat is de oorzaak dat onder Concurrerende voedselketens de uitgaven in 2018 ongeveer gelijk 
zijn aan 2017, maar de inkomsten in 2018 fors lager zijn dan in 2017? 
 
Antwoord 
In 2018 zijn de verwachte inkomsten lager dan in 2017. De redenen hiervoor zijn: 
- In 2017 is sprake van incidentele ontvangsten in het kader van het fosfaatreductieplan 
(Kamerstuk 33037, nr. 189). Het gaat om het aandeel van het bedrijfsleven in de financiering 
van de subsidieregeling bedrijfsbeëindiging melkveehouderij (€ 17 miljoen) en de bijdrage 
van de zuivelsector (ZuivelNL) aan de uitvoeringskosten van RVO.nl van de Regeling 
fosfaatreductieplan 2017 (€ 10,6 miljoen). 
- RVO.nl int de productieheffing op suiker (suikerheffing), die wordt afgedragen aan de 
Europese Commissie en die als ontvangst op de EZ-begroting wordt geraamd (€ 10 miljoen). 
De heffing wordt opgelegd als een producent het toegestane quotum overschrijdt. De 
suikerheffing is op 1 oktober 2017 beëindigd.  
- In 2017 heeft een onttrekking aan de reserve Apurement plaatsgevonden, die als ontvangst 
op de begroting staat. Naar huidig inzicht is de omvang van de begrotingsreserve voor dit jaar 
voldoende om de opgelegde correcties en boetes van de Europese Commissie te dekken. 
 
56. Waarom is ervoor gekozen het subsidiebudget voor verduurzaming van de veehouderij sterk af 
te bouwen? 
 
Antwoord  
Het subsidiebudget voor duurzame veehouderij neemt vanaf 2018 af door het aflopen van de 
uitfinanciering van eerdere openstellingen van de Investeringsregeling duurzame stallen en de 
Regeling fijnstofmaatregelen en vanwege de eenmalige Stoppersregeling melkveehouderij in het 
kader van het fosfaatreductieplan in 2017. Dit waren tijdelijke regelingen. Voor nieuwe 
subsidieopenstellingen zijn geen budgetten op de begroting gereserveerd. Investeringen in 
duurzame stallen en fijnstofmaatregelen worden wel gestimuleerd door middel van de fiscale 
regelingen MIA en Vamil op basis van de Maatlat Duurzame Veehouderij (MDV).  
 
57. Waarom staan voor energie-efficiëntie glastuinbouw in 2018 en 1019 zulke lage bedragen 
begroot in vergelijking tot de jaren daarna en daarvoor?  
 
Antwoord 
Budget uit 2018 en 2019 is bij 1e suppletoire begroting 2016 (Kamerstuk 34485 XIII, nr. 2) 
verschoven naar de openstelling van de module energie-efficiëntie en hernieuwbare energie 
glastuinbouw in 2016, om daarmee te voldoen aan de afspraken uit de Meerjarenafspraak 
Energietransitie Glastuinbouw.  
 
58. Waarom staat het geld voor flankerend beleid persdierhouderij (totaalverbod 2024, subsidie 
geopend begin 2018) pas in 2022 in de begroting? 
 
Antwoord  
Naar aanleiding van het amendement van de leden Van Gerven en Dijsselbloem (Kamerstuk 32609 
XIII, nr. 4) reserveert EZ in de periode 2011 tot en met 2024 in totaal € 28 miljoen voor de 
15 
 

waarin wordt gewerkt aan de transitie naar proefdiervrije innovatie . Hierover is uw Kamer 
geinformeerd op 13 oktober jl. (Kamerstuk 32336, nr. 67). 
 
63. Kan de regering de besteding van de middelen voor de post 'voedselveiligheid- en 
kwaliteit/voedselagenda’ preciseren?  
 
Antwoord 
Sinds 2017 geeft EZ uitvoering aan de Investeringsimpuls Voedselagenda voor veilig, gezond en 
duurzaam voedsel. Deze investeringsimpuls zet in op de thema’s Jong Leren Eten, versterken van 
transparantie in de voedselketen, ondersteunen van maatschappelijke initiatieven en innovatie in 
de voedselketen. Hieronder een overzicht van de ramingen per thema. De bestedingen liggen 
grotendeels op schema. Voor het voedeleducatieprogramma Jong Leren Eten en DuurzaamDoor is 
jaarlijks een totaalbudget van € 5,7 miljoen beschikbaar voor de jaren 2017 t/m 2020. Specifiek 
gericht op voedseleducatie wordt geïnvesteerd in een aantal sporen: 
- Directe financiering van scholen die werken met het vignet voeding binnen Gezonde School 
(via VWS): € 0,9 miljoen. 
- Ondersteuning in update en kwalitatief materiaal landelijke projecten, zoals Voedingscentrum, 
Boerderij-educatie, Smaaklessen etc.: € 0,7 miljoen. 
- Vouchers voor ondersteuning concrete schoolprojecten rond koken, schooltuinieren en 
excursies: € 0,8 miljoen. 
- Verbinden actoren, scholen, Natuur- en Milieu Educatie (NME) en Gemeentelijke 
Gezondheidsdienst (GGD) in de regio via makelaars (€ 1,2 miljoen) en netwerken (€ 0,6 
miljoen). 
Voor een verdere onderbouwing verwijs ik u naar de brieven van 30 september 2016 en 7 juli 
2017 (Kamerstuk 31532, nr. 169 en en Kamerstuk 30196, nr. 552). Voor het versterken van de 
transparantie in de voedselketen is in 2017 € 4,3 miljoen geraamd. Hieraan is op de volgende 
wijze invulling gegeven: 
- een bijdrage aan het Voedingscentrum van € 3,0 miljoen, o.a. voor het stimuleren van een 
meer duurzame voedselkeuze bij jong en oud.  
- een bijdrage aan de Consumentenbond van € 120.000 om onder consumenten meer 
bewustzijn te creëren voor alternatieven voor vlees (alternatieve eiwitten) en voorlichting te 
geven aan consumenten over verschillende duurzaamheidsaspecten rondom groente en fruit 
en het beleid van Nederlandse supermarktketens op dit gebied. 
- een bijdrage aan de Gezondheidsraad – via VWS- van € 125.000 voor advisering op het gebied 
van voedsel. 
- een bijdrage voor Maatschappelijk Verantwoord Ondernemen (MVO), via het ministerie van 
BZ, van € 140.000. 
- een bijdragen aan Milieu Centraal van € 150.000 voor onderhouden benchmark-methodiek 
voor voedsel-duurzaamheidskeurmerken en tweejaarlijks uitvoeren van de benchmark.  
- een bijdrage aan WUR van € 740.000 voor onderzoek naar transparantie/herkomst in de 
varkensketen. 
Voor het ondersteunen van maatschappelijke initiatieven is in 2017 een bedrag gereserveerd van 
€ 1,2 miljoen. Dit betreft in hoofdzaak ondersteuning van het Nationaal Actieplan Groente en Fruit, 
Dutch Cuisine, de promotie van ondergewaardeerde vissoorten en het ondersteunen van de 
debatreeks ‘It’s the food, my friend!’ in de Rode Hoed. Zoals gemeld in de Voortgang 
Voedselagenda (Kamerstuk, 31 532, nr. 169) wordt ingezet op vijf speerpunten, waarvoor elk in 
2017 € 1,75 miljoen was gereserveerd (tezamen € 8,8 miljoen): 
- stimuleren van starters en nieuwe concepten om innovaties, bewegingen en netwerken in 
gang te zetten die bijdragen aan een robuust en veerkrachtig voedselsysteem.  
- inzet op ICT en technologie voor innovatie in big data in de voedselketen, blockchain, 
implementatie van precisielandbouw en gebruik van satellietdata. 
- inzet in het eiwitprogramma om kennis te ontwikkelen voor een groei van de duurzame 
zeewiersector in Nederland.  
- investeren in het verbeteren van de inhoudsstoffen en de veredeling van aardappelen. 
- investeren in groene gewasbescherming. 
 
64. Hoe staat het met het onderzoek van de Wageningen Universiteit en het Louis Bolk Instituut 
over het kalf bij de koe en wat zijn de opvattingen hierover en de ervaringen hiermee van 
Nederlandse stakeholders, wat is hier tot nog toe aan gedaan en wanneer kunnen we de resultaten 
van dit onderzoek verwachten?  
17 
 

 
Antwoord  
De gemiddelde mestafzetkosten van gespecialiseerde varkensbedrijven zijn de afgelopen jaren 
geleidelijk toegenomen van € 24.670,- in 2010 tot € 42.330,- in 2015 (bron: www.agrimatie.nl 
van WER).  
 
71. Is in 2018 of op een ander moment nog sprake van een evaluatie van de gang van zaken in de 
pelsdierhouderij richting het verbod in 2024?  
 
Antwoord  
Er is geen evaluatie voorzien van de Wet verbod pelsdierhouderij.  
 
72. Hoeveel zaken van mestfraude heeft de NVWA in 2014, 2015, 2016 en 2017 (tot zover) in 
behandeling gehad?  
 
Antwoord 
In het licht van de mestwetgeving wordt onder ‘fraude’ verstaan het bewust opnemen en/of 
verstrekken van onjuiste of onvolledige gegevens met als doel om ‘administratief’ zaken anders te 
doen voorkomen (verbergen) dan de werkelijkheid. Voorbeelden hiervan zijn het niet-
representatief bemonsteren van mest, monstermanipulatie, fictief af- en aanvoeren van mest, 
gronden opgeven die niet bij het bedrijf in gebruik zijn, het houden van meer dieren dan 
toegestaan. In onderstaande tabel is het aantal zaken in relatie tot mestwetgeving weergegeven. 
Naast grote opsporingszaken die de NVWA zelf oppakt, werkt de NVWA ook mee aan 
mestfraudeonderzoeken van de politie.  
 
Aantallen 
rapporten van Aantallen Processen Waarvan grote 
Jaar bevindingen Verbaal opsporingszaken 
2014 527 124 1 
2015 340 143 1 
2016 574 122 1 
2017* 493 2 
*tot 1/9/2017 
 
73. De regering geeft aan dat het doel is om te komen tot samenwerkende tuinbouwketens die 
toonaangevend zijn in concurrentiekracht en duurzaamheid; doelt de regering daarmee op de 
mede door de ministerie van Infrastructuur en Milieu en het ministerie van Economische Zaken 
ondertekende Impulsagenda Greenports 3.0 en wat is de bijdrage van de regering aan deze 
Impulsagenda?  
 
Antwoord 
Ja. Het doel van de Impulsagenda Greenports 3.0 is het versterken van de internationale 
concurrentiepositie van het tuinbouwcluster. Dit geschiedt doordat partijen investeren in een 
samenhangend netwerk van greenports en gerelateerde productiegebieden -in samenhang met 
Schiphol en de Rotterdamse haven- en door verduurzaming en modernisering van de productie. 
De ambitie is om de leidende positie als tuinbouwland te behouden. Met de ondertekening van de 
Impulsagenda wordt onderschreven om gezamenlijk op het niveau van het landelijk netwerk van 
greenports en mainports een impuls te geven aan ondermeer een klimaatneutrale tuinbouw en het 
internationaal positioneren van producten van topkwaliteit en duurzame marktconcepten. Bij de 
bijdrage van genoemde ministeries aan de Impulsagenda Greenport 3.0 wordt zoveel mogelijk 
gestreefd naar de aansluiting bij bestaande trajecten en deze ook te agenderen op reeds 
bestaande relevante (bestuurlijke) tafels zoals de Warmtetafels, Meerjarenafspraak 
Energietransitie Glastuinbouw met Kas als Energiebron, het topsectorenbeleid en de bestuurlijke 
landsdelige MIRT-overleggen.  
 
74. Wat zijn in 2017 de acties geweest vanuit het Fonds Kleine Toepassingen en welke acties zijn 
er voor 2018 voorzien, wie voert de regie op het Fonds en welke budget is er jaarlijks mee 
gemoeid?  
19 
 

 
77. Kan inzicht worden gegeven in de belangrijkste oorzaken van dierverwaarlozing en in hoeverre 
de economische conjunctuur hierin een rol speelt?  
 
Antwoord  
De belangrijkste oorzaken van dierverwaarlozing zijn psychosociale problematiek en/of financiële 
problematiek. De economische conjunctuur kan hierin een rol spelen. Of dit daadwerkelijk een rol 
speelt, varieert per individuele casus. De NVWA verzamelt geen bedrijfseconomische gegevens en 
verricht ook geen onderzoek naar de correlatie tussen dierverwaarlozing en economische 
conjunctuur. Het vertrouwensloket welzijn landbouwhuisdieren rubriceert niet op basis van 
economische conjunctuur. 
 
78. Kan inzicht worden gegeven in hoe de aangetroffen gevallen van dierverwaarlozing worden 
aangepakt en opgelost?  
 
Antwoord  
Aangetroffen gevallen van dierverwaarlozing kunnen via verschillende routes aangepakt worden. 
Er is in de afgelopen jaren een structuur ontwikkeld, waarbij erfbetreders, sector en NVWA alle een 
rol hebben (Kamerstuk 28286, nr. 859 ). Erfbetreders hebben een afsprakenkader ondertekend 
met als doel dat zij vroegtijdige signalen van verminderde dierzorg bespreekbaar maken bij een 
veehouder en, indien dat niet (meer) mogelijk is, dat zij melding doen bij het Loket welzijn 
landbouwhuisdieren. Dit loket zorgt dan voor vrijwillige hulp aan boer en dier. De NVWA handelt in 
geval van vaststellen van overtredingen conform het interventiebeleid. Het uitgangspunt is daarbij 
een zo spoedig mogelijk herstel te realiseren. Daartoe kan bestuursrechtelijk worden opgetreden 
door het opleggen van een last onder dwangsom of last onder bestuursdwang. Indien herstel ter 
plaatse niet mogelijk wordt geacht of naar verwachting niet snel genoeg het gewenste effect zal 
hebben, kunnen in het uiterste geval dieren worden meegevoerd en bij een opvanglocatie 
geplaatst. In voorkomende gevallen wordt ook strafrechtelijk sanctionerend opgetreden. Bij 
notoire dierverwaarlozers wordt bestuursrecht en/of strafrecht toegepast indien dat nodig is om 
een aanvaardbare situatie voor de dieren te bereiken op het bedrijf of elders. In sommige gevallen 
kan de rechter een (voorwaardelijk) houdverbod of de (tijdelijke) stillegging van de onderneming 
opleggen. 
 
79. Hoe staat het met de behandeling van de wijziging van het Besluit houders van dieren om het 
koudmerken te verbieden?  
 
Antwoord 
De Raad van State heeft advies uitgebracht over het Besluit tot wijziging van Besluit houders van 
dieren en Besluit diergeneeskundigen. De wijziging van het Besluit houders van dieren en het 
nader rapport kan dit najaar verder in procedure worden gebracht.  
 
80. Is het mogelijk de behandeling van het verbod op koudmerken te verbieden te versnellen of is 
de regering bereid vooruitlopend hierop het koudmerken alvast bij ministeriële regeling te 
verbieden? 
 
Antwoord 
Het verbod op koudmerken dient geregeld te worden bij een Algemene Maatregel van Bestuur en 
kan niet geregeld worden bij ministeriële regeling. In de Wet Dieren is geregeld wat bij ministeriële 
regeling en wat bij Algemene Maatregel van Bestuur geregeld moet worden. Ik verwijs u tevens 
naar het antwoord op vraag 79. 
 
81. Hoeveel geld is afgelopen jaar uitgegeven in het kader van de voedselagenda en waaraan is dit 
precies besteed? 
 
Antwoord 
Ik verwijs u hiervoor naar het antwoord op vraag 63. 
 
82. Hoe gaat het geld dat beschikbaar is gekomen in het kader van de voedselagenda in 2018 
concreet worden besteed?  
 
21 
 

 
Antwoord 
Ja, ook in kader van de ontwikkelingssamenwerking geldt de nauwe samenwerking tussen de 
genoemde ministeries. Op verschillende terreinen, waaronder kwekersrecht en fytosanitaire 
inspecties, vindt capaciteitsopbouw plaats door middel van bezoeken en trainingen. Met name in 
de tuinbouw ontstaan innovaties die zijn gericht op toepassing in ontwikkelingslanden. Ook met 
het topsectorenbeleid richt de overheid zich op ontwikkelingslanden. Een goed voorbeeld hiervan is 
de professionalisering van de aardappelteelt in Oost-Afrika. Ook is er een vestiging van het CGIAR 
Food Programma en zijn tal van internationale samenwerkingsverbanden op het gebied van 
voedselzekerheid opgericht. Daarnaast zijn de ministeries van EZen Buitenlandse Zaken 
netwerkpartners van het Borderless Network, een netwerk van de topsectoren Tuinbouw & 
Uitgangsmaterialen en Agri & Food en de verschillende groene onderwijsinstellingen. Het 
Borderless Network levert een bijdrage aan capaciteitsontwikkeling binnen het domein van 
voedselzekerheid in lage- en middeninkomenslanden. 
 
87. Kan een toelichting worden gegeven op de precieze invulling van de facilitering van de 
aanlandplicht? 
 
Antwoord 
Nederland implementeert de aanlandplicht in Europees verband, na consultatie met de relevante 
Adviesraden en regelmatige gesprekken met de sector en NGO’s onder de gezamenlijk 
vastgestelde uitvoeringsagenda aanlandplicht. Vanaf de invoering van de aanlandplicht heeft 
Nederland gezocht naar mogelijkheden die de transitie kunnen faciliteren voor de sector. 
Nederland heeft vanaf 2015 bij de andere lidstaten van de Scheveningengroep gepleit voor uitstel 
van een aantal soorten, waarvoor verder onderzoek naar overleving of selectiviteit nodig was. Het 
uitstel voor de aanlandplicht van schol tot 2019 is daar een concreet voorbeeld van. Daarnaast 
hebben wij diverse onderzoekstrajecten voor verhoging van de overleving en selectiviteit mogelijk 
gemaakt en lopen er vier aanlandplichtprojecten binnen het Europees Fonds voor Maritieme zaken 
en Visserij (EFMZV), waarvoor € 2,2 miljoen is gereserveerd. 
 
88. Hoeveel geld is er nog beschikbaar voor de aanlandplicht vanuit het Europees Fonds voor 
Maritieme Zaken en Visserij (EFMZV)? 
 
Antwoord 
Vanuit het EFMZV is voor de gehele programma voor de periode 2014-2020 € 28,6 miljoen 
beschikbaar voor innovatieprojecten en investeringen voor de ecologische verduurzaming van de 
visserij. Dit betreft zowel Europese als nationale middelen. Facilitering van de aanlandplicht is hier 
een onderdeel van. Inmiddels is reeds € 2,2 miljoen van dit geld gecommitteerd aan een viertal 
aanlandplichtprojecten. Hiervoor is vanuit EFMZV nog € 26,4 miljoen beschikbaar. Gezien de hoge 
prioriteit die de aanlandplicht heeft, zullen projecten die strekken tot facilitering hiervan doorgaans 
hoog worden gerangschikt ten opzichte van andere projecten. 
 
89. Hoeveel geld gaat er naar de opdrachten van het EFMZV en hoeveel geld is juridisch 
bestuurlijk verplicht? 
 
Antwoord 
In totaal is er € 128,8 miljoen beschikbaar vanuit het EFMZV voor de gehele programmaperiode 
2014-2020. Dit betreft zowel Europese als nationale middelen. Het EFMZV is een samenvoeging 
van het vorige Europees Visserijfonds (EVF), het controlefonds en de middelen voor taken van 
lidstaten die voortvloeien uit de datacollectieverordening. Daarnaast is ook een klein deel 
beschikbaar voor Geïntegreerd Maritiem Beleid, wat door het Ministerie van Infrastructuur en 
Milieu wordt beheerd. In totaal is inmiddels € 59,2 miljoen van het EFMZV-budget verplicht. 
Daarvan is € 53,4 miljoen verplicht aan overheidsopdrachten, waarbij het vooral gaat om 
projecten ter implementatie van het nieuwe Gemeenschappelijk Visserijbeleid (GVB), zoals het 
verzamelen van data over visbestanden en investeringen in software voor digitale controles. De 
overige € 5,8 miljoen is verplicht aan subsidies. Bij het opstellen van het Operationeel Programma 
EFMZV is ervan uitgegaan dat ten minste € 69,7 miljoen van het EFMZV-budget zal worden 
besteed aan overheidsopdrachten. De overige € 59,1 miljoen is voor het overgrote deel 
beschikbaar voor het bedrijfsleven. 
 
23 
 

Antwoord 
Voor eiwittransitie kan geen specifiek bedrag genoemd worden. Ik verwijs u hiervoor tevens naar 
het antwoord op vraag 93 . 
 
95. Is de duurzaamheid een specifiek onderdeel van het budget voor groen onderwijs? Zo ja, om 
welk bedrag gaat het (bij benadering)? 
 
Antwoord 
Ik verwijs u hiervoor naar het antwoord op vraag 93. 
 
96. Kan een overzicht gegeven worden van de bijdrage Rijk en bijdrage derden voor landelijke 
Centra voor Innovatief Vakmanschap? 
 
Antwoord 
De Centra voor Innovatief Vakmanschap (CIV) op de thema’s Agri & Food en Tuinbouw & 
Uitgangsmaterialen worden bekostigd door het bedrijfsleven, onderwijsinstellingen en het Rijk. 
Voor de periode 2012 - 2017 is door het Rijk een maximaal subsidiebedrag beschikbaar gesteld 
van € 2 miljoen. Dit bedrag komt overeen met maximaal 50% van de totale kosten van de 
gesubsidieerde activiteiten. Het bedrijfsleven en de mbo-instellingen dragen zorg voor de 
resterende 50%, waarbij minimaal 25% afkomstig is vanuit het bedrijfsleven en maximaal 25% 
vanuit de onderwijsinstellingen. Het uitgangspunt van de CIV is dat ze binnen vijf jaar 
zelfvoorzienend zijn. Als gevolg van de vorming van het CIV Agri & Food en het CIV Tuinbouw & 
Uitgangsmaterialen zijn ook nieuwe PPS-initiatieven ontstaan die bijvoorbeeld voor een deel 
gefinancierd worden door het Regionaal Investeringsfonds MBO (RIF). Binnen het RIF financieren 
het Rijk, bedrijfsleven en onderwijsinstelling elk een derde van de kosten. 
 
97. Hoe functioneren de belangrijke Centra voor Innovatief Vakmanschap en Centers of Expertise 
en hoe wordt de samenwerking met het bedrijfsleven en het praktijkgerichte onderzoek geborgd? 
 
Antwoord 
Onlangs heeft de eindbeoordeling van het CIV Tuinbouw & Uitgangsmaterialen en het CIV Agri & 
Food plaatsgevonden door een externe expertcommissie in opdracht van Platform B èta Techniek. 
De hoofdconclusie van de commissie is dat het CIV Tuinbouw & Uitgangsmaterialen in de 
afgelopen vijf jaar een organisatie tot stand heeft gebracht waarvoor veel draagvlak bestaat en 
waarvan verwacht mag worden dat die basis wordt gecontinueerd. De commissie is overtuigd van 
het belang om het CIV voort te zetten, met de landelijke elementen en regionale meeting points 
met bedrijfsleven, gezien de meerwaarde die het geheel heeft. De hoofdconclusie van de 
commissie is dat het CIV Agri & Food in de afgelopen jaren effectief heeft geïnvesteerd in de 
samenwerking tussen AOC’s en tussen het groene onderwijs en de arbeidsmarkt. Het 
praktijkgerichte onderzoek aan de hogere agrarische onderwijsinstellingen en binnen de Centres of 
Expertise (CoE) wordt gevoed door vragen uit het werkveld. Inbreng vanuit de beroepspraktijk en 
de samenwerking met het bedrijfsleven is noodzakelijk om te borgen dat het praktijkgerichte 
onderzoek relevante problemen oplost. De eindbeoordeling van de CoE in het groene onderwijs 
heeft nog niet plaatsgevonden. In 2015 heeft een belangrijk deel van de CoE wel een midterm 
review doorlopen via de Reviewcommissie Hoger Onderwijs en Onderzoek. Deze externe 
commissie beoordeelde de criteria “publiek-private samenwerking” en “cofinanciering” positief. 
 
98. Heeft de regering invloed op het curriculum van het groen onderwijs? Is het niveau van het 
groen onderwijs zodanig dat ondernemerschap en daarmee de continuïteit van Nederlandse 
familiebedrijven in de toekomst gewaarborgd zijn? 
 
Antwoord 
Het groene beroepsonderwijs (mbo) wordt verzorgd door AOC’s. De benodigde kennis en 
vaardigheden van agrarische ondernemers worden vastgelegd in een kwalificatiedossier. De AOC’s 
en het bedrijfsleven maken binnen de Stichting Samenwerking Beroepsonderwijs Bedrijfsleven 
(SBB) afspraken over de kwalificatiedossiers en de examinering op een AOC. De minister van EZ 
stelt de groene kwalificaties vast. De betrokkenheid van het bedrijfsleven bij SBB en bij het 
onderwijs in de regio zorgt mede voor voldoende aandacht voor ondernemerschap in de 
kwalificaties en keuzedelen en in het curriculum, en draagt daarmee bij aan de continuïteit van de 
Nederlandse familiebedrijven. 
25 
 

 
Antwoord 
Bedrijfsleven, onderzoek en overheid stellen gezamenlijk de Kennis en Innovatieagenda op van de 
topsector Agri & Food. Dierenwelzijn is op deze agenda een van de maatschappelijke 
aandachtspunten. Voor de verduurzaming van de veehouderij, inclusief dierenwelzijn, zijn de 
ambities uit de Uitvoeringsagenda Duurzame Veehouderij leidend. De topsector stimuleert 
vervolgens samenwerking en innovatie tussen bedrijven, kennisinstellingen en overheid met 
meerdere instrumenten (zie tevens het antwoord op vraag 90). Het resultaat hiervan is dat voor 
verbetering van dierenwelzijn en de verduurzaming van de veehouderij er een brede portefeuille 
aan PPS-projecten is opgebouwd. In de verschillende sector PPS-en krijgt dierenwelzijn integraal 
aandacht. Dit betreft bijvoorbeeld de PPS-en Verkenning kalf bij koe, Biologische varkens zonder 
ingrepen en Samenwerkende Varkenshouderijketen. Meer informatie hierover is te vinden in het 
projecten overzicht duurzame veehouderij van topsector Agri & Food; http://www.tki-
agrifood.nl/projecten/projecten-dv/projecten-duurzame-veehouderij. 
 
104. Hoeveel bedrijven doden palingen, hoeveel van deze bedrijven hebben inmiddels de 
benodigde bedwelmingsapparatuur geïnstalleerd en gebruiken deze ook en hoe staat het met 
optreden door de NVWA tegen bedrijven die dit nog niet doen?  
 
Antwoord 
In Nederland zijn ca. 20 aquacultuurbedrijven die paling houden. Bij deze bedrijven worden de 
palingen ook gedood. Een aantal van deze bedrijven heeft, met behulp van subsidie, inmiddels 
bedwelmingsapparatuur aangeschaft. Er zijn nog geen inspecties uitgevoerd voor het doden van 
paling. De verplichting (wetgeving) hieromtrent treedt naar verwachting in 2018 in werking. De 
NVWA zal vanaf dan inspecties uitvoeren.  
 
105. Kunt u aangeven hoeveel bedrijven meerval doden en hoeveel van deze bedrijven inmiddels 
de hiervoor ontwikkelde welzijnsvriendelijkere bedwelming hebben ingevoerd?  
 
Antwoord 
De Nederlandse viskweeksector is relatief klein. Na paling is meerval het grootst qua omvang 
gekweekte vis. Er zijn ca. vier verwerkers van meerval/claresse. De grootste verwerker (ca. 40% 
van het totaal) maakt reeds gebruik van een bedwelmingsapparaat.  
 
106. Hoe wordt, met betrekking tot het Topsectorenbeleid, de transparantie van de beoordeling 
van de aangevraagde projecten en de resultaten van het onderzoek verbeterd? 
 
Antwoord 
De topsectoren Agri & Food en Tuinbouw & Uitgangsmaterialen maken gebruik van onafhankelijke 
commissies bij de beoordeling van voorstellen voor PPS’en waarvoor ze oproepen uitzet. Dit geldt 
ook voor de onderzoek- en innovatieprogramma’s die door RVO.nl en de Nederlandse organisatie 
voor Wetenschappelijk Onderzoek (NWO) worden uitgevoerd. Vanwege de vertrouwelijkheid 
worden de resultaten van beoordelingen niet gepubliceerd. De criteria en weging van 
beoordelingsaspecten zijn onderdeel van de oproep en zijn hierdoor volledig transparant. De 
afgelopen jaren is de transparantie verbeterd door de publicatie van samenvatting en voortgang 
van alle gehonoreerde projecten door de topsectoren. Voorts zijn met de topsectoren en 
onderzoeksinstellingen dit jaar aanvullende afspraken gemaakt over de wijze waarop resultaten uit 
het onderzoek worden gepubliceerd. 
 
107. Hoe staat het met het ontwikkelen van bedwelmings- en dodingsmethoden voor andere 
vissoorten, hoeveel budget had het Wageningen UR-instituut IMARES hier de afgelopen vier jaar 
voor en hoeveel is hiervoor de komende vier jaar beschikbaar? 
 
Antwoord 
Het opstellen van de specificaties voor een bedwelmingsapparaat voor kweektarbot en Yellowtail 
kingfish zijn afgerond. Het is nu aan het bedrijfsleven om deze apparaten verder te ontwikkelen. 
In de periode van 2013 tot en met 2016 is aan Wageningen Marine Research € 0,5 miljoen 
beschikbaar gesteld voor het ontwikkelen van bedwelmings- en dodingsmethoden voor andere 
vissoorten, waaronder het driejarig programma voor het bedwelmen aan boord van vaartuigen. 
Het onderzoek is momenteel in een laboratoriumfase en beperkt zich tot de platvissoorten schol, 
27 
 

Antwoord 
Het streven is dat alle gequoteerde soorten vanaf 1 januari 2019 onder de aanlandplicht vallen, 
tenzij hiervoor een uitzondering is gemaakt. Tot op heden vallen bij de demersale visserij de 
volgende soorten onder de aanlandplicht: Noorse kreeft, tong, schelvis, koolvis, kabeljauw en 
wijting. Voor bijvangst van wijting in de gerichte tongvisserij geldt de aanlandplicht vanaf 1 januari 
2018 conform de motie Geurts cs. (Kamerstuk 29664, nr. 143). Zoals aan uw Kamer gemeld in de 
voortgangsrapportage Gemeenschappelijk Visserijbeleid (Kamerstuk 32201, nr. 87) zou vanaf 
1 januari 2018 de aanlandplicht ook gelden voor schol in de tongvisserij (boomkor met kleine 
mazen), maar dit is met één jaar uitgesteld tot 1 januari 2019. Vanaf 2019 geldt de aanlandplicht 
ook voor soorten als tarbot, griet en rog. De implementatie van de aanlandplicht volgt daarmee 
grotendeels het schema zoals dat door de Scheveningen groep, op basis van de Basisverordening 
GVB, is vastgesteld.  
 
115. Welke innovaties zijn er de afgelopen kabinetsperiode gerealiseerd om bijvangst te reduceren 
en welke resultaten worden er komend jaar verwacht? 
 
Antwoord 
In voorgaande jaren zijn met financiering uit het EVF projecten uitgevoerd ter voorbereiding op de 
aanlandplicht. Deze projecten zijn 31 december 2015 afgerond. Over de resultaten bent u in de 
voortgangsrapportage van 4 juli 2016 (Kamerstuk 32201 nr. 85) geïnformeerd. Vanaf 2016 zijn 
vanuit het EFMZV, de opvolger van het EVF, vier nieuwe projecten gestart voor een totaalbedrag 
van € 2,2 miljoen met als doel de visserij voor te bereiden op de stapsgewijze invoering van de 
aanlandplicht. Deze projecten richten zich op de overleving platvis, rog en Noorse kreeft, 
netinnovaties in de kottervisserij, best practices en akoestische technologie. 
 
116. Hoeveel geld heeft Nederland per jaar gereserveerd om de ambitie koploper dierproefvrije 
innovatie te zijn in 2025?  
 
Antwoord 
Ik verwijs u hiervoor naar het antwoord op vraag 59. 
 
117. Vanuit welke posten wordt er welk bedrag gereserveerd voor het stimuleren van Nederland 
proefdiervrij?  
 
Antwoord 
Ik verwijs u hiervoor naar het antwoord op vraag 59. 
 
118. Is de regering bereid om regelgeving voor het bedwelmen en doden van vissen in de 
aquacultuur te implementeren en ook in de EU aan te dringen op regelgeving ten aanzien van het 
doden van vissen? 
 
Antwoord 
Viskweek in Nederland is relatief klein, waarbij de paling de belangrijkste kweekvissoort is. Voor 
de bedwelming van paling is nationale regelgeving in voorbereiding. Ca. 40% van de tweede 
belangrijke kweekvissoort, meerval, wordt reeds voor de slacht bedwelmd met een 
bedwelmingsapparaat. De Nederlandse inzet is gericht op voorschriften op Europees niveau om zo 
het level playing field voor de bedrijven te waarborgen.  
 
119. Hoeveel geld is er gereserveerd om haaien en roggen in de Noordzee te beschermen? 
 
Antwoord 
Binnen de Kaderrichtlijn Mariene Strategie en naar aanleiding van de uitdagingen omtrent deze 
soorten in het kader van aanlandplicht wordt momenteel een aantal stakeholdersbijeenkomsten 
georganiseerd met nationale en internationale experts om begin 2018 met concrete aanbevelingen 
te komen voor het Nederlands beleid en voor de verdere implementatie van het GVB. Hoeveel geld 
hiervoor nodig is, kan op dit moment niet worden aangegeven. Eventueel kan budget beschikbaar 
worden gesteld vanuit het EFMZV. 
 
29 
 

2
Eerder dit jaar zijn over ammoniakconcentraties analyses middels een rapport en een tweetal 
3 4
publicaties  naar buiten gebracht, waarin de meetdata van het Landelijk Meetnet Luchtkwaliteit 
(periode 1990-2014) en het Meetnet Ammoniak in Natuurgebieden (periode 2005-2014) zijn 
geanalyseerd. Deze analyses worden niet van jaar tot jaar bijgesteld. Het RIVM kan wel op basis 
van expertkennis enige duiding geven aan het verschil in metingen in algemene zin. De variatie in 
de ammoniakconcentratie in 2015 en 2016 is grotendeels te verklaren op grond van verschillen in 
de meteorologische omstandigheden in deze jaren. In algemene zin leiden minder neerslag en 
hogere temperaturen tot een hogere ammoniakconcentratie. Er kunnen op basis van de metingen 
in de jaren 2015 en 2016 geen conclusies over toe- of afname in emissies van ammoniak 
getrokken worden. 
 
127. Welk budget werd in 2015 tot en met 2017 en wordt in 2018 vrijgemaakt voor 
weidevogelbeheer en welk budget voor de jacht op predatoren? 
 
Antwoord 
Het natuurbeleid en het hiervoor beschikbare budget is gedecentraliseerd naar de provincies. De 
provincies zijn verantwoordelijk voor de inzet van middelen voor het weidevogelbeheer en het 
tegengaan van predatie van weidevogels. Ik beschik niet over deze informatie. Naar aanleiding 
van het amendement Grashoff-Leenders (Kamerstuk 34 300 XIII, nr. 91) heeft uw Kamer vanaf 
2016 € 0,5 miljoen per jaar beschikbaar gesteld voor de bescherming van weidevogels. Met deze 
gelden subsidieer ik het opstellen van verbeterplannen voor agrarisch natuurbeheer door 
collectieven, het instellen van een kennisplatform boerenlandvogels, onderzoek naar predatie van 
weidevogels en monitoring van weidevogels. Voor de jaren 2019 en 2020 is € 40 miljoen 
overgeheveld van pijler 1 (Directe Betalingen) naar pijler 2 (Plattelandsontwikkelingsprogramma 
(POP)2) voor agrarisch natuurbeheer in het kader het Gemeenschappelijk Landbouwbeleid (GLB). 
Dit met als doel een start te maken met de verbetering van het weide- en akkervogelbeheer 
conform de resultaten van de scenariostudie weidevogels. Hierover is uw Kamer in de brief van 
17 maart 2017 geïnformeerd (Kamerstuk 33576, nr. 97). 
 
128. Welk budget is in 2010 tot en met 2017 en welk budget wordt in 2018 vrijgemaakt voor de 
verbetering van de biodiversiteit, en hoe heeft de biodiversiteit zich in dit tijdsbestek ontwikkeld? 
(pg 122-131) 
 
Antwoord 
Het PBL rapporteert over de ontwikkeling van de biodiversiteit in de Tussenbalans van de 
5
Leefomgeving aan de hand van drie indicatoren: Rode lijst van bedreigde soorten, de kwaliteit 
van de ecosystemen in natuurgebieden en de staat van instandhouding van de soorten en habitats 
die zijn genoemd in de Vogel- en Habitatrichtlijn. Daaruit blijkt dat op landelijk niveau de natuur 
op land gemiddeld licht herstelt. In gebieden met een hoge natuurkwaliteit en in het agrarisch 
gebied treedt achteruitgang op omdat de ruimtelijke en milieucondities nog onvoldoende zijn. 
Registreren welk deel van het budget van artikel 8 specifiek voor biodiversiteit wordt gebruikt, is 
niet mogelijk, omdat natuur- en biodiversiteitsdoelen nauw verweven zijn. Daarbij komt dat de 
gevraagde budgetreeks in de periode 2010 - 2017 niet goed onderling te vergelijken is, omdat in 
deze periode de begrotingsindeling twee keer is gewijzigd (in 2012 en 2017) en belangrijke 
onderdelen van het natuurbeleid in deze periode zijn gedecentraliseerd naar provincies, waarbij 
middelen uit de rijksbegroting zijn toegevoegd aan het provinciefonds. 
 
129. Welk budget wordt vrijgemaakt voor jacht en schadebeheer, en welk budget voor 
alternatieven voor jacht en schadebeheer? 
 
Antwoord 
Met de inwerkingtreding van de Wet natuurbescherming per 1 januari 2017 zijn de provincies 
verantwoordelijk voor jacht en schadebeheer. In het kader van schadebestrijding is het inzetten 
van alternatieven een vast onderdeel bij het vaststellen van het de provinciale 
                                                           
2
http://www.rivm.nl/Documenten_en_publicaties/Wetenschappelijk/Rapporten/2017/Juni/De_trend_in_de_ammoniakconcentratie_in_de
 
_lucht_van_2005_2014)
3 
http://www.sciencedirect.com/science/article/pii/S1352231017300316  
4
 http://www.sciencedirect.com/science/article/pii/S1352231017300316#bbib31) 
5
 http://themasites.pbl.nl/balansvandeleefomgeving/jaargang-2017/themas/landbouw-en-voedsel 
 
31 
 

condities voor duurzame instandhouding zijn en worden, met Rijkswaterstaat voor de grote 
wateren en met de provincies voor de natuurgebieden op land, afspraken gemaakt over onder 
meer uitbreiding van het Natuurnetwerk Nederland, herstelmaatregelen in het kader van de PAS 
en agrarische natuurbeheer. De streefdoelen zijn geformuleerd in maatregelen. Verder verwijs ik 
naar het antwoord op vraag 128. 
 
135. Hoe wordt het biodiversiteitsverlies in agrarisch gebied gemeten? (pg 122-131) 
 
Antwoord 
De biodiversiteit in agrarisch gebied en de condities daarvoor worden door het PBL gevolgd met de 
6
ontwikkeling van de populatie boerenlandvogels en de emissies inzake stikstof, fosfaat en 
gewasbeschermingsmiddelen. Het PBL rapporteert daarover in de Tussenbalans van de 
7
Leefomgeving . 
 
136. Hoeveel geld wordt dit jaar ten opzichte van de begroting van vorig jaar extra aan 
weidevogelbeheer uitgegeven? 
 
Antwoord 
Ik verwijs u hiervoor naar het antwoord op vraag 127. 
 
137. Hoeveel geld wordt dit jaar ten opzichte van de begroting van vorig jaar extra aan natuur 
uitgegeven? 
 
Antwoord 
Het uitgavenbudget voor natuur wordt in 2018 niet geïntensiveerd ten opzichte van 2017. 
 
138. Hoeveel hectare blijvend grasland was er zowel binnen als buiten de Natura 2000-gebieden in 
2013, 2014, 2015 en 2016 en indien er sprake is van een afname, hoe is deze te verklaren? 
 
Antwoord 
In het GLB is er een verplichting om het areaal blijvend grasland te monitoren. Met ingang van 
2015 moet jaarlijks het aandeel blijvend grasland in het totale areaal landbouwgronden, waarvoor 
subsidie is aangevraagd, worden getoetst aan het aandeel blijvend grasland in het referentiejaar 
2012. Over 2013 en 2014 zijn er wel monitoringsgegevens beschikbaar, maar toen golden er nog 
andere rekenregels en andere definities. Deze monitoringsgegevens zijn daarom niet geschikt voor 
een meerjarige vergelijking. In de beantwoording van deze vraag worden de gegevens over 2015 
en 2016 daarom vergeleken met het referentiejaar 2012. De gegevens over 2012 zijn herberekend 
volgens de nieuwe rekenregels en definities en daarom bruikbaar voor het in beeld brengen van de 
meerjarige trend. 
 
Ontwikkeling areaal blijvend grasland in Nederland, zoals gemeld aan de Europese Commissie 
 Totaal areaal blijvend grasland Aandeel blijvend grasland in het areaal 
(aangevraagd) landbouwgrond (aangevraagd) 
2012 718.692 40,61% 
2015 731.237 40,64 % 
 
2016 721.378 40,52% 
 
Bovenstaande tabel laat zien dat zowel het areaal blijvend grasland als het aandeel in de 
aangevraagde subsidiabele landbouwgronden vrijwel stabiel is gebleven in de afgelopen jaren. Per 
brief van 29 mei 2017 is de Kamer geïnformeerd over de ontwikkeling van het areaal blijvend 
grasland in Natura 2000-gebieden (Kamerstuk 21501-32, nr. 1027). In deze brief is uitleg 
gegeven over de daling aan geregistreerde areaal blijvend grasland in Natura 2000-gebieden van 
51.000 hectare in 2015 naar 49.000 hectare in 2016. Het gaat hierbij om correcties in de 
registratie als gevolg van administratieve controles en het updaten van het perceelregister en niet 
om een feitelijke daling van het areaal.  
 
                                                           
6
 http://www.clo.nl/indicatoren/nl1479-vogels-van-het-boerenland 
7
 http://themasites.pbl.nl/balansvandeleefomgeving/jaargang-2017/themas/landbouw-en-voedsel 
33 
 

144. Heeft de regering dekking gevonden voor de extra bijdrage aan de NVWA die in het financiële 
kader 2016-2020 is toegezegd (zie ook het antwoord in Kamerstuk 33835, nr. 60, p. 14-15, vraag 
54)? Zo nee, voor welke bedragen moet nog dekking gevonden worden? 
 
Antwoord 
Ja, er is dekking gevonden voor de volledige extra bijdrage in 2018 als onderdeel van het 
financieel meerjarenkader. Ik verwijs u hiervoor naar de brief van 27 mei 2016 (Kamerstuk 33835, 
nr. 33).  
 
145. Wat wordt verstaan onder de bijzondere baten? 
 
Antwoord 
Het gehele bedrag (€ 12,3 miljoen) betreft gelden ter compensatie van de hoge ICT-kosten. Deze 
gelden hebben geen directe relatie met de omzet van EZ, maar wel met de normale 
bedrijfsvoering en dienen derhalve verantwoord te worden onder de bijzondere baten. 
 
146. Kan een overzicht gegeven worden van opgelegde boetes in de verschillende categorieën 
controles en handhaving?  
 
Antwoord 
Onderstaande tabel geeft het aantal boetebeschikkingen over het jaar 2016 weer, verdeeld over 
de verschillende wetgevingen: 
Gemiddeld 
 Wetgeving Aantal Totaal boetebedrag 
boetebedrag 
Warenwet 3.975 € 4.874.609 € 1.226 
Tabaks- en rookwarenwet 1.466 € 1.662.840 € 1.137 
Drankwet 0 € 0 € 0 
Geneesmiddelenwet 10 € 241.412 € 24.141 
      
Wet gewasbeschermings-
210 € 275.625 € 1.313 
middelen en biociden 
      
Gezondheids- en welzijnswet 
64 €150.500 €2.280 
voor dieren 
Wet dieren 737 € 2.194.250 € 2.977 
        
Totaal 6.462 € 9.399.236 € 1.461 
  
Overige bestuurlijke maatregelen 2016 Aantal 
Gezondheids- en welzijnswet voor dieren 25 
Tabaks- en rookwarenwet 20 
Warenwet: Horeca en Ambacht 412 
Warenwet: Industriële productie 60 
Totaal 517 
  
147. Wat houdt het systeem in dat nu voor drenken wordt geaccepteerd en op basis waarvan de 
NVWA weer exporten van kalveren over lange afstand is gaan certificeren? 
 
Antwoord 
Tijdens het transport van kalveren dienen de vrachtwagens uitgerust te zijn met voor kalveren 
geschikte drinknippels en/of -spenen waardoor de kalveren tijdens de rustperiode kunnen drinken. 
Uit camerabeelden en uit een demonstratie aan de NVWA en EZ is gebleken dat kalveren bij dit 
aangepaste systeem ook daadwerkelijk gebruik maken van deze mogelijkheid. 
 
35 
 

van de Faculteit diergeneeskunde van de Universiteit Utrecht en Bureau Beke voor een Landelijk 
expertisecentrum Dierenmishandeling (LED). Dit expertisecentrum zal onder meer dierenartsen in 
de toekomst ondersteunen bij het herkennen van dierenmishandeling.  
 
151. Kan een uitsplitsing gegeven worden in de salariskosten versus woon-werkverkeer en de 
geldende voorwaarden? 
 
Antwoord 
In de ontwerpbegroting 2018 zijn onderstaande bedragen opgenomen. De geldende voorwaarden 
zijn opgenomen in het Reisbesluit binnenland, Verplaatsingskostenbesluit 1989 en 
Verplaatsingskostenregeling 1989. 
 
Salarissen versus WWV 2018 2019 2020 2021 2022
Salarissen, toelagen e.d. ambtelijk persone €  175.973.658 €  166.124.493 €  166.124.494 €  166.124.494 €  166.124.494
Reiskosten Woon Werk Verkeer €      2.981.122 €      2.715.523 €      2.715.338 €      2.715.338 €      2.715.338
 
152. Kan de regering nader ingaan op de lagere personeelskosten in relatie tot invoering van de 
fosfaatwet?  
 
Antwoord 
De lagere personeelskosten worden veroorzaakt doordat het totale opdrachtenpakket kleiner 
wordt. De invoering van het fosfaatrechtenstelsel is een onderdeel van de totale opdracht. Dat 
onderdeel is groter geworden in de totale opdracht.  
 
153. Op welke manier wordt uitvoering gegeven aan de motie van het lid Lodders c.s. (Kamerstuk 
34570, nr. 13)? 
 
Antwoord 
Over de financiële uitsplitsing van de uitgaven (in 2016 en 2017) van de HPAI-uitbraak, zoals 
verzocht in de motie wordt uw Kamer geïnformeerd met de geplande brief Evaluatie vogelgriep 
2016.  
 
154. Binnen welke termijn verwacht de regering de invulling van de samenhangende amvb's ten 
aanzien van de gewijzigde Gezondheids- en welzijnswet voor dieren (Gwwd) en de Wet dieren 
afgerond te hebben en naar de Kamer te kunnen sturen?  
 
Antwoord 
Het ontwerpbesluit diergezondheidsheffing is ter advisering aangeboden aan de Afdeling advisering 
van de Raad van State. De inwerkingtreding is per 1 januari 2018 voorzien. Op deze AMvB is de 
voorhangprocedure niet van toepassing.  
 
155. Hoeveel landbouwgronden zijn er in beheer bij Rijksoverheid of in opdracht van de 
Rijksoverheid gedelegeerd naar andere organisaties? Welke organisaties zijn dat?  
 
Antwoord  
De Rijksoverheid heeft ca 49.000 ha landbouwgrond in bezit, waarvan ca 47.000 ha in bezit van 
het Rijksvastgoedbedrijf (RVB) en ca 2.000 ha in bezit van het Bureau Beheer Landbouwgronden 
(BBL). BBL heeft daarnaast nog ca. 7.000 ha landbouwgrond in bezit, die conform de afspraken in 
het Natuurpact worden overgedragen aan de provincies. 
 
156. Kan er een uitsplitsing worden gemaakt van waar het gereserveerde geld aan besteed wordt 
voor het realiseren voor de ambitie Nederland koploper proefdiervrije innovatie?  
 
Antwoord 
Ik verwijs u hiervoor naar het antwoord op vraag 59. 
 
157. Er zijn een aantal evaluaties afgerond, kan de regering aangeven wanneer deze naar de 
Kamer worden gestuurd? 
 
 
37 
 

Antwoord 
Bij transport van dierlijke mest is het essentieel dat de mest daadwerkelijk en aantoonbaar wordt 
geëxporteerd en op de plaats van bestemming aankomt. Sinds 1 januari 2017 zijn ondernemers 
die behandelde vaste dierlijke mest exporteren, verplicht de mesttransportmiddelen uit te rusten 
met goedgekeurde en vast opgebouwde AGR/GPS apparatuur. Dit houdt in dat 
mesttransportmiddelen dienen te worden uitgerust met satellietvolgapparatuur en apparatuur die 
de gegevens van een mesttransport automatisch vastlegt. De handhavende diensten krijgen 
daarmee direct informatie over de laad- en losplaatsen van mesttransporten. Uit controles door de 
NVWA komt het beeld naar voeren dat de AGR/GPS-verplichting door de meeste bedrijven correct 
wordt toegepast en nageleefd. De sector heeft het instrument e-CMR voorgesteld als mogelijk 
alternatief voor AGR/GPS. Zoals aangegeven in de brief van 8 mei 2017 (Kamerstuk 21501-32, nr. 
1016) moet voor goedkeuring van een eventueel alternatief instrument bewezen zijn dat het 
systeem minimaal gelijkwaardig is aan AGR/GPS. Ook mag toepassing van een eventueel 
alternatief instrument niet leiden tot een verzwaring van uitvoerings- of handhavingslast door de 
overheid. Op basis van de huidige inzichten voldoet e-CMR nog niet aan deze criteria. Het is aan 
de initiatiefnemers om het systeem verder te optimaliseren. Medewerkers van mijn ministerie, de 
NVWA en RVO.nl zijn bereid daarover mee te denken en hebben dat de afgelopen periode ook 
gedaan. 
 
162. Hoeveel van de verstrekte SDE+-energiesubsidie is in 2017 naar mestvergisters gegaan?  
 
Antwoord 
Met de eerste openstellingsronde van de SDE+ 2017 is voor € 259 miljoen aan verplichtingen (op 
een totaal van € 5,8 miljard verplichtingen) aangegaan voor hernieuwbare energieproductie door 
middel van mestvergisting en mestcovergisting. Aanvullend daarop is voor bijna € 150 miljoen aan 
verplichtingen aangegaan voor kleinschalige mestvergisters uit de separate tenderregeling voor 
monomestvergisters op boerderijschaal. De tweede opstellingsronde van de SDE+ 2017 is gestart 
op 3 oktober jl. en staat nog open tot 30 oktober. Het is daarom nog niet bekend hoeveel 
verplichtingen er in totaal in 2017 worden aangegaan voor mestvergisting. De uiteindelijk subsidie 
is afhankelijk van de werkelijke energieproductie en de marktprijzen voor energie gedurende de 
looptijd van de beschikkingen. Ter illustratie, in 2016 bedroegen de kasuitgaven voor 
mest(co)vergisting uit de SDE+ en haar voorgangers (de SDE, de OV-MEP en de MEP-regeling) 
€ 70,8 miljoen, op een totaal van € 919,7 miljoen (7,6%). 
 
163. Hoe staat het per diersector met het opzetten van producenten- of bedrijfsorganisaties bij 
wijze van alternatief voor de weggevallen productschappen? 
 
Antwoord 
In de varkenshouderij, kalversector en de pluimveesector zijn producenten- en 
brancheorganisaties opgericht. De de integrale Gemeenschappelijke Marktordeningsverordening 
(iGMO) biedt daartoe de mogelijkheid. De Regeling producenten- en brancheorganisatie d.d. 
10 oktober 2014 geeft daaraan uitvoering. Daarmee is deze samenwerkingsvorm tot en met 
31 december 2020 in de Nederlandse regelgeving verankerd.  
 
164. Wat is er tot nu toe met het advies van de Commissie Duurzame Veehouderij van de Sociaal-
Economische Raad (SER) over het versnellen van de transitie naar een duurzame veehouderij 
gedaan?  
 
Antwoord 
Er is onderzocht hoe de aanbeveling uit het advies van de commissie om een onafhankelijke 
regisseur duurzame veehouderij te benoemen, kan worden vorm gegeven. In opdracht van mijn 
ministerie heeft de WUR een ontwerp van een monitor duurzame veehouderij opgesteld, die in 
beeld kan brengen hoe de verschillende dierlijke sectoren scoren op de 15 ambities van de 
Uitvoeringsagenda Duurzame Veehouderij. Als gevolg van de brief van de vaste commissie voor 
Economische Zaken van uw Kamer van 13 april jl. (2017Z04804/2017D10342), waarin de 
commissie verzocht om ten aanzien van de uitvoering van het Sociaal Economische Raad (SER)-
advies geen onomkeerbare stappen te zetten, laat ik dit over aan het volgende kabinet.  
 
165. Wanneer kan met betrekking tot het advies van de SER-Commissie over het versnellen van 
de transitie naar een duurzame veehouderij de aanstelling verwacht worden van een externe 
39 
 

niet-duurzame locaties en het versterken van het perspectief van de toekomstgerichte 
varkensbedrijven. Het is aan de andere veehouderijsectoren om in overleg met de banken en 
andere betrokken ketenpartijen te besluiten over nut, noodzaak en haalbaarheid van een 
ontwikkelingsbedrijf. 
 
171. Is de regering bereid met de melkveesector en de banken een ontwikkelingsbedrijf op te 
zetten om a) melkveebedrijven die in hun directe omgeving voor overlast zorgen te saneren en b) 
om melkveebedrijven die onvoldoende grond hebben om hun koeien te weiden en er de eigen 
mest af te zetten te saneren om zo tot een meer circulaire melkveehouderij te komen? 
 
Antwoord 
Ik verwijs u hiervoor naar de antwoorden op vraag 30 en 170. 
 
172. Is de regering bereid met de kalversector en de banken een ontwikkelingsbedrijf op te zetten 
om vleeskalverbedrijven die in hun directe omgeving voor overlast zorgen, te saneren?  
 
Antwoord 
Ik verwijs u hiervoor naar het antwoord op vraag 170. 
 
173. Is de regering bereid met de melkgeitensector en de banken een ontwikkelingsbedrijf op te 
zetten om melkgeitenbedrijven die in hun directe omgeving voor overlast zorgen, te saneren?  
 
Antwoord 
Ik verwijs u hiervoor naar het antwoord op vraag 170. 
 
174. Hoe gaat de regering zorgen voor een meer integraal duurzaam beleid ten aanzien van de 
intensieve veehouderij, zodat het beter wordt voor mens, dier én milieu en is er goede afstemming 
van het beleid tussen het ministerie van Economische Zaken, het ministerie van Infrastructuur en 
Milieu, en het ministerie van Volksgezondheid, Welzijn en Sport?  
 
Antwoord 
Het is aan het volgende kabinet om het beleid voor de verdere verduurzaming van de veehouderij 
vorm te geven. Hierbij kan zij rekening houden met het advies van de SER ‘Versnelling 
verduurzaming veehouderij’ en met de bestaande verduurzamingsplannen en -trajecten van de 
verschillende dierlijke sectoren en andere betrokken partijen.  
 
175. Hoe staat het met de projecten om Welfare Quality in Nederland in de melkveehouderij, de 
vleeskalverhouderij en de pluimveehouderij door te voeren, hoe staat het met het onderzoek en 
wanneer en hoe worden de welzijnsmonitors ingevoerd? 
 
Antwoord 
De pilot voor Welfare Quality in de melkveehouderij is afgerond en de uitgangspunten zijn 
overgenomen in Koekompas. Koekompas is een uitgebreid bedrijfsmanagementsysteem dat door 
de veehouder samen met zijn (bedrijfs-)dierenarts gebruikt wordt, waar de uitgangspunten van de 
WQ in opgenomen zijn, naast diergezondheidsaspecten en andere bedrijfsmanagementzaken. 
Koekompas wordt sinds het 1e kwartaal van 2017 op circa ca. 2600 melkveebedrijven gebruikt. 
In de kalverhouderij is de pilot afgerond en bekijkt de sector hoe zij verder willen gaan met de 
aanbevelingen die dit opgeleverd heeft. De pilotprojecten in de pluimveehouderij (vleeskuikens en 
legpluimvee) zijn nog niet afgerond. Voor de monitor bij vleeskuikens is er een aantal 
aanpassingen voorgesteld aan het Welfare Quality netwerk. Deze aangepaste monitor wordt nu 
getoetst in de praktijk. Voor de legpluimveesector worden nieuwe modules ontwikkeld om meer 
informatie uit het protocol te halen en wordt bekeken of toepassing van het protocol op jongere 
dieren mogelijk is en de meting daarmee ook als “early warning’’ kan worden gebruikt. In de loop 
van 2018 zullen de resultaten van beide onderdelen beschikbaar zijn. 
 
176. Werken aantal controles van veetransporten en de pakkans bij overtredingen voldoende 
afschrikwekkend en moet het aantal controles en de pakkans niet drastisch omhoog?  
 
 
 
41 
 

180. Kan een beeld van aard en omvang van superovulatie in de Nederlandse rundveehouderij 
worden gegeven?  
 
Antwoord 
Ik verwijs u hiervoor naar het antwoord op vraag 179. 
 
181. Welke voordelen, risico’s en nadelen zitten aan de technieken 
embryotransplantatie/superovulatie en hoe staat het in verhouding met de intrinsieke waarde en 
de lichamelijke integriteit van het dier?  
 
Antwoord 
Ik verwijs u hiervoor naar het antwoord op vraag 179. 
 
182. Kan in vergelijking met de vier voorgaande jaren worden aangegeven wat het effect is van de 
maatregelen om kalverhandelaren te verbieden kalveren mee te nemen van het melkveebedrijf 
indien het geboortebewijs niet klopt of wanneer zij te licht zijn?  
 
Antwoord 
De melkveehouderij en de kalverhouderij hebben vorig jaar, samen met Vee & Logistiek 
Nederland, een gezamenlijk plan ‘Vitaal Kalf’ opgesteld. Daarin is afgesproken dat kalveren, die 
bestemd zijn voor de kalverhouderij, langer bij de melkveehouder blijven als ze te licht van 
gewicht zijn. Transporteurs nemen te lichte dieren niet meer mee. Zo wordt voorkomen dat deze 
dieren op een verzamelcentrum achterblijven of geëuthanaseerd worden. Melkveehouders hebben 
hier een belangrijke rol. De cijfers laten in de periode van januari 2016 tot en met augustus 2017 
een licht dalende trend zien in de afvoer van kalveren naar de destructie in de eerste drie weken 
na geboorte (bron: I&R, RVO.nl). Voor de borging van ‘Vitaal Kalf’ wordt door de sector een 
kalvervolgsysteem ingevoerd, waarmee alle kalveren gevolgd kunnen worden van het 
melkveebedrijf via het verzamelcentrum naar het kalverbedrijf. Hiermee krijgt de sector zelf beter 
inzicht en kunnen bedrijven waar nodig gericht door de sector worden aangesproken op de 
gemaakte afspraken. Het kabinet zal dit proces nauwlettend blijven volgen en hierover in overleg 
blijven met de melkvee- en de kalversector. 
 
183. Heeft u de nieuwe methode van drenken ook onder de aandacht van de Europese Commissie 
en onder de aandacht van de competente autoriteiten van de andere EU-lidstaten gebracht en wat 
is daarvan het resultaat? 
 
Antwoord 
Ja. Twee keer per jaar komen de contactpersonen voor transport van alle lidstaten onder leiding 
van DG Sante F bijeen in Grange. In maart 2017 is deze methode daar besproken en in juni 2017 
is de beschrijving van deze nieuwe methode door de NVWA verspreid onder de competente 
autoriteiten van de andere lidstaten. Het lijkt erop dat Nederland vooralsnog de enige lidstaat is 
die deze nieuwe methode eist voor lange-afstandtransporten voor ongespeende kalveren. 
 
184. Is de regering bereid de EU te bewegen de frequentie van eens in de negen uur drenken te 
verlagen en hiertoe de bijlage van de EU-transportverordening aan te passen? 
 
Antwoord 
Door verschillende Europese landen wordt reeds gewerkt aan een gezamenlijke gedragslijn waarin 
is vastgelegd hoe men dient om te gaan met het transport van ongespeende dieren, gezien hun 
natuurlijke behoeftes. In dit traject heeft Nederland een agenderende rol. Deze overleggen worden 
georganiseerd door EC-DG Volksgezondheid en Voedselveiligheid met de contactpersonen van de 
EU-Lidstaten, die verantwoordelijk voor dierenwelzijn tijdens transport.  
 
185. Hoe staat het met het onderzoek inzake de motie Van der Vlies om onderzoek te doen naar 
de effecten op o.a. loop- en ligcomfort, diergezondheid en stalklimaat van zo’n zachte ligbedding? 
Wanneer kunnen we de eindresultaten verwachten?  
 
Antwoord 
Het in de motie (Kamerstuk 28286, nr. 170) gevraagde grootschalige praktijkonderzoek is 
afgerond. De resultaten komen in oktober 2017 beschikbaar. Met de sector wordt nu overleg 
43 
 

tijde voor elk dier kunnen beslissen een keizersnede te doen indien dit noodzakelijk is voor de 
gezondheid en het welzijn van de moeder of het jong. Ik verwijs u tevens naar het antwoord op 
vraag 189. 
 
191. Hoeveel veehouders waren er in 2015 en 2016 en zijn er in 2017 die Belgisch Blauwen en 
Verbeterd Roodbont rundvee houden en hoeveel werken er in deze jaren daadwerkelijk mee aan 
het plan van aanpak om keizersneden terug te dringen? Klopt het dat een aanzienlijk deel van 
deze vleesveehouders niet aan het project willen deelnemen?  
 
Antwoord 
Er zijn ca. 1.300 bedrijven met raszuivere vrouwelijke dieren van de rassen Belgisch Witblauw en 
Verbeterd Roodbont. Een aanzienlijk deel van deze bedrijven (ca. 80%) heeft echter maar een 
zeer beperkt aantal dieren (1 tot 4 dieren). Van de grotere professionele bedrijven is het 
merendeel aangesloten bij het project Bewust Natuurlijk Luxe (ongeveer 75% bij Belgisch Blauwen 
en 90% bij Verbeterd Roodbont ) en werken aan het vergroten van het aantal natuurlijke 
geboortes. Er worden ook met succes gerichte belacties gedaan om meer vleesveehouders 
aansluiting te laten vinden. Hierbij is eerst ingezet op de grotere bedrijven.  
 
192. Zou het niet logischer zijn - als de regering niet tot een volledig verbod op keizersneden bij 
Belgisch Blauwen en Verbeterd roodbont bereid is - het routinematig toepassen van keizersneden 
dan toch in elk geval te verbieden met alleen een ontheffing voor die vleesveehouder die meedoet 
aan een programma om de incidentie van keizersneden terug te dringen (vergelijk met de 
ontheffing voor drie schapenrassen om de staart te couperen)? 
 
Antwoord 
De stamboeken Verbeterd Roodbont en Belgisch Witblauw hebben de kans gekregen om via een 
plan van aanpak toe te werken naar meer natuurlijke geboorten. Zoals aangegeven in de Stand 
van zaken beleidsbrief dierenwelzijn van 30 maart 2015 (Kamerstuk 28286, nr. 799) zal in 2018 
worden beoordeeld wat het plan van aanpak «Naar meer natuurlijke geboorten» van oktober 2014 
heeft opgeleverd. Daarna wordt er beoordeeld waar de stamboeken staan en wat eventuele 
vervolgstappen zijn.  
 
193. Hoeveel varkensbedrijven in Nederland castreren nog en wat is het perspectief dat ze 
daarmee stoppen?  
 
Antwoord 
De inschatting is dat 65% van de mannelijke vleesvarkens in Nederland niet meer wordt 
gecastreerd. Het perspectief voor de ondernemers die nog castreren is derhalve vooral afhankelijk 
van de mogelijkheden voor het afzetten van vlees van niet-gecastreerde varkens in het 
buitenland. De vraag in de belangrijkste afzetlanden zoals Duitsland, België en Frankrijk komt 
maar langzaam op gang vanwege de vrees voor berengeur (Kamerstuk 28286, nr. 859). De 
Nederlandse retail, die is overgegaan op de verkoop van vers varkensvlees van niet-gecastreerde 
beren, is tevreden met de gekozen oplossing waarbij aan de slachtlijn wordt gecontroleerd op 
mogelijke aanwezigheid van berengeur. 
 
194. Wat betekent het verbod op castratie zonder verdoving in Duitsland eventueel voor de 
Nederlandse export van biggen en varkensvlees 
 
Antwoord 
De verwachting is dat er daarmee een groter marktpotentieel komt voor de Nederlandse export 
van niet-gecastreerde biggen en varkensvlees van niet-gecastreerde beren. 
 
195. Gaat de regering het Duitse wettelijke verbod op onverdoofd castreren van varkens 
overnemen? Zo nee, waarom niet en hoe moet het dan met toezicht op verdoofd castreren?  
 
Antwoord 
In Nederland is al in 2007 de afspraak gemaakt met de varkenssector om castratie alleen onder 
verdoving toe te staan. Ik ondersteun die afspraak en zie daarom nu geen reden om dat wettelijk 
te gaan regelen. Het toezicht op het verdoofd castreren is geregeld via private kwaliteitssystemen. 
 
45 
 

201. In hoeverre worden de binnen- en buitenlandse onderzoeken naar bloedluis gecoördineerd en 
afgestemd? 
 
Antwoord 
Wat betreft de coördinatie en afstemming tussen binnen- en buitenlandse onderzoekprogramma’s 
is er een COST-action (Cooperation in Science and Technology) COREMI (Control of Red Mites) die 
onderzoekers en bedrijfsleven bij elkaar brengt om elkaar te informeren over het 
vogelmijtprobleem en het zoeken naar oplossingen voor preventie en control. Een COST-action is 
een EU-netwerk van onderzoekers met als doel de nationaal gefinancierde 
onderzoeksprogramma’s op elkaar af te stemmen. COREMI is een Europees Horizon 2020-
programma. In COREMI stemmen onderzoekers hun werk op elkaar af. Dit heeft onder andere 
geleid tot een gezamenlijk onderzoek vanuit verschillende lidstaten naar een geïntegreerde aanpak 
van de bloedluis. 
 
202. Welke bedwelmingsmethoden zijn er voor pluimvee momenteel in gebruik?  
 
Antwoord 
Voor pluimvee zijn de volgende bedwelmingsmethoden in gebruik: 
- meerfasen gasbedwelming (CAS: Controlled Atmosphere stunning); 
- elektrische waterbad bedwelming; 
- elektrische kopbedwelming ). 
 
203. Kan de regering over de afgelopen vijf jaar aangeven hoeveel pluimveeslachterijen er waren 
en hoeveel er waterbadbedwelming, meerfasen CO2-bedwelming enzovoorts gebruikten? 
 
Antwoord 
1
In onderstaande tabel staan de grote slachthuizen met permanent toezicht van de NVWA: 
 
# pluimveeslachterijen CAS  Waterbad 
met: bedwelming bedwelming 
 
2012 9 11 
2013 10 10 
2014 12 8 
2015 13 7 
2)
2016 14 5 
3)
2017 14 5 
1) Komt overeen met de bedrijven zoals gerapporteerd in de NVWA naleefmonitor: 
https://www.nvwa.nl/onderwerpen/pluimvee/naleefmonitor-pluimvee-2015-en-2016/dierenwelzijn-in-pluimveeslachthuizen 
2) In 2016 is 1 slachthuis gestopt (overgenomen) 
3) In 2017 actuele situatie in oktober; overige jaren peildatum 31 december.Sommigen slachterijen hebben meerdere slachtlijnen, 
waarbij niet alle slachtlijnen gelijktijdig omgeschakeld zijn van waterbad naar CAS. 
 
204. Is er een afname van het aantal pluimveeslachterijen dat de waterbadbedwelming gebruikt?  
 
Antwoord 
Ja. Ik verwijs u hiervoor naar het antwoord op vraag 203. 
 
205. Op welke wijze zou de regering en/of het bedrijfsleven het uitfaseren van de 
waterbadbedwelmingsmethode kunnen stimuleren en versnellen?  
 
Antwoord 
Op grond van de Europese verordening is het waterbad een toegelaten methode die niet nationaal 
verboden kan worden. De bedrijven die niet omschakelen van de waterbadmethode naar CAS-
bedwelming zijn veelal kleinere bedrijven die voor specifieke groepen slachten (o.a. biologisch, 
ouderdieren, eenden) en/of voor wie volledige omschakeling economisch niet haalbaar is. Ook zijn 
er een aantal kleinere en grotere slachthuizen die elektrisch bedwelmen ten behoeve van de halal-
markt (zowel nationaal als voor export). Voor de meeste ‘halal’ certificeerders is CAS-bedwelming 
niet acceptabel. Elektrische bedwelming, die als ‘reversibel’ beschouwd wordt, veelal wel. Door 
strikte controle en handhaving door de NVWA op de voorgeschreven parameters wordt het gebruik 
van het waterbad nog steeds ontmoedigd.  
 
47 
 

Antwoord 
Ik verwijs u hiervoor naar het antwoord op vragen 196 en 210. 
 
212. Is het nodig de binnen- en buitenlandse onderzoeken naar bloedluis te coördineren en af te 
stemmen en zo ja, neemt de regering daar in EU-verband of samen met daarin geïnteresseerde 
EU-lidstaten initiatieven toe? 
 
Antwoord 
Ik verwijs u hiervoor naar het antwoord op vraag 201. 
 
213. Wat is de relatieve kans op stalbranden ten opzichte van woningbranden, gebaseerd op de 
cijfers over de incidentie van woningbranden in de periode 2012-2016?  
 
Antwoord 
In de periode 2012–2016 is in Nederland de kans op ontstaan van brand op een rundveebedrijf 
0,0005 (dat is 5 branden per 10.000 bedrijven), op een varkensbedrijf 0,0014 en op een 
pluimveebedrijf 0,0023 (Kamerstuk 34500 XIII, nr. 138, bijlage 2). De kans op brand in een 
woning over deze periode is niet bekend. In het algemeen is in Nederland de kans op brand in een 
woning circa 1 woningbrand per 1000 woningen. Zo was in 2014 en 2015 de kans op brand in een 
woning 0,0154 en 0,0132 (bron: Risicomonitor Woningbranden, Verbond voor Verzekeraars).  
 
214. Wat is de relatieve kans op stalbranden met voor dieren fatale gevolgen ten opzichte van 
woningbranden met voor mensen fatale gevolgen, gebaseerd op de cijfers over de incidentie van 
woningbranden in de periode 2012-2016?  
 
Antwoord 
In de periode 2012–2016 is de kans dat dieren bij brand op een rundveebedrijf omkomen 0,0002 
(dat is 2 dieren per 10.000 bedrijven), op een varkensbedrijf 0,0008 en op een pluimveebedrijf 
0,0018 (Kamerstuk 34500 XIII, nr. 138, bijlage 2). De kans op een woningbrand met voor mensen 
fatale gevolgen over deze periode is niet bekend.  
 
215. Wat is de relatieve kans van dieren in de vee-industrie om ten gevolge van een brand om het 
leven te komen ten opzichte van de kans dat mensen ten gevolge van een woningbrand in 
Nederland komen te overlijden in de periode 2012-2016?  
 
Antwoord 
Ik verwijs u hiervoor naar de antwoorden op vragen 213 en 214. 
 
216. Hoeveel dieren zijn in 2015 ten gevolge van stalbranden om het leven gekomen?  
 
Antwoord 
Er zijn 133.101 dieren omgekomen in 2015 (Kamerstuk 34500 XIII, nr. 138, bijlage 1). 
 
217. Hoeveel dieren zijn in 2016 ten gevolge van stalbranden om het leven gekomen?  
 
Antwoord 
Er zijn 202.074 dieren omgekomen in 2016 (Kamerstuk 34500 XIII, nr. 138, bijlage 1). 
 
218. Hoeveel dieren zijn in 2017 ten gevolge van stalbranden om het leven gekomen?  
 
Antwoord 
Tot en met 16 augustus 2017 zijn 230.064 dieren omgekomen (Kamerstuk 34500 XIII, nr. 138, 
bijlage 1).  
 
219. Wat is de relatieve kans op stalbranden ten opzichte van woningbranden, gebaseerd op de 
cijfers over de incidentie van woningbranden in 2017 tot nu toe?  
 
Antwoord 
Er zijn op dit moment geen specifieke gegevens bekend over woningbranden in 2017 tot nu toe. 
 
49 
 

respectievelijk regering zou kunnen zijn, mede tegen het licht van het voorbeeld in de 
varkenshouderij? 
 
Antwoord 
Of een veehouderijbedrijf gezondheidsrisico’s, overlast of (milieu)schade veroorzaakt is niet enkel 
afhankelijk van de afstand tot woonbebouwing en/of natuurgebieden. Er zijn vele factoren die 
hierop van invloed zijn en die bovendien interactie met elkaar kunnen hebben. Te denken valt aan 
het type veehouderijbedrijf (intensief, extensief, biologisch, gemengd), de gehouden diersoorten 
(bijvoorbeeld varkens, pluimvee of melkvee), de omvang van het bedrijf en het type en de leeftijd 
van de stal, inclusief de aanwezige technische voorziening om emissies van onder andere 
ammoniak, geur en fijn stof tegen te gaan. In veel gevallen is er bovendien geen sprake van een 
enkel veehouderijbedrijf, maar van een complex aan landbouwactiviteiten en andere bedrijvigheid 
in de nabijheid van woonbebouwing of een natuurgebied. Het is derhalve niet mogelijk om aan te 
geven om hoeveel veehouderijbedrijven het gaat en hoeveel geld er gemoeid zou zijn met het 
verplaatsen of sluiten van deze bedrijven. Het terugdringen of voorkomen van negatieve effecten 
van veehouderijbedrijven op de omgeving vraagt om een lokale benadering. Provincies en 
gemeenten hebben de instrumenten en bevoegdheden vanuit het omgevingsrecht om hier 
invulling aan te geven. Het is ook aan provincies en gemeenten om, in overleg met andere partijen 
zoals banken en het bedrijfsleven, te bepalen of verplaatsing of sluiting van veehouderijbedrijven 
via een ontwikkelingsbedrijf een effectief en haalbaar instrument is. Verder verwijs ik u naar de 
antwoorden op vragen 170, 171, 172 en 173.  
 
227. Hoeveel boeren, in percentage van totaal, heeft voor de vergoeding van vanggewassen uit de 
lijst van Ecological Focus Areas in het vergroeningsdeel in pijler 1 gekozen? 
 
Antwoord 
In 2015 hebben 9.304 boeren in het kader van vergroening in pijler 1 gekozen voor 
vanggewassen, zijnde 15% van het totaal aantal boeren. In 2016 ging het om 9.344 boeren, 
zijnde 17%. Deze cijfers zijn terug te vinden in het rapport ‘Feiten en cijfers vergroening GLB’ van 
WUR, maart 2017 (Kamerstuk 21501-32, nr. 1015).  
 
228. Wat vindt u van het streven van de melkveesector om Nederland IBR en BVD vrij te maken? 
Wat moet hiervoor gebeuren? Welke voor- en nadelen zitten hier aan?  
 
Antwoord 
Het streven om Nederland vrij te maken van IBR en BVD komt vanuit alle sectorpartijen in de 
rundvee, dus naast de melkveesector ook van de vleeskalversector en roodvleessector. Ik juich dit 
streven toe. Ik verwijs u verder naar de brief van 8 juni 2017 (Kamerstuk 29683, nr. 232). 
 
229. Kan worden aangegeven welke stappen de melkveesector, de vleesveesector en de 
kalversector al heeft genomen en hoeveel bedrijven in deze sectoren al IBR- respectievelijk BVD-
vrij zijn?  
 
Antwoord 
Er bestaat al sinds lange tijd de mogelijkheid om via een vrijwillig programma IBR en BVD te 
bestrijden op bedrijfsniveau. Op dit moment is ruim 70% van de melkveebedrijven en ongeveer 
10% van de vleesveebedrijven vrij of bezig met de bestrijding van BVD. Voor IBR is dit 
respectievelijk 65% en 13% (Bron: GD). 
 
230. In hoeverre is de regering bereid het streven IBR- en BVD-vrij te worden financieel, en 
wettelijk en/of met andere maatregelen te ondersteunen?  
 
Antwoord 
Zoals gemeld in de brief van 8 juni 2017 (Kamerstuk 29683, nr. 232) wordt er gewerkt aan een 
AMvB voor de bestrijding van IBR om zo een officiële EU-status te verkrijgen op basis van Richtlijn 
64/432/EEG. In de brief wordt tevens aangegeven dat voor BVD private bestrijding haalbaar is.  
 
231. Kan een overzicht worden gegeven van de afgelopen vier jaar en het eerste halfjaar van 
2017 van de aantallen en de herkomstlanden van in Nederland voor de vleeskalverhouderij 
ingevoerde kalveren?  
51 
 

