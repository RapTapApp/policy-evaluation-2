Beantwoording feitelijke vragen Wijziging van de begrotingsstaten van het Ministerie 
van Economische Zaken (XIII) en het Diergezondheidsfonds (F) voor het jaar 2017 
(wijziging samenhangende met de Najaarsnota) (34845-XIII-0) 
 
1. Bij welke niet-belastingontvangsten blijken de ramingen in de begroting 2017 nu te laag? Welke 
verbeteringen heeft u aangebracht om de ramingen van de niet-belastingontvangsten voor 2017 
te verbeteren? Kunt u bij uw antwoord het rapport ‘Niet-belastingontvangsten. Raming, beheersing 
en prikkels van ontvangsten van ministeries’ van de Algemene Rekenkamer betrekken? 
 
Zoals eerder aangegeven in de antwoorden op de schriftelijke Kamervragen nrs. 14 en 15 bij de 
begroting 2018 (Kamerstuk 34 775-XIII, nr. 6) geeft het rapport van de Algemene Rekenkamer 
(AR) geen aanleiding om specifieke ramingen van de niet-belastingontvangsten op de EZ-
begroting bij te stellen. Uit de tabel in bijlage 3 van het AR-rapport en ook uit de toelichtingen op 
e
de 2 suppletoire begroting 2017 blijkt dat er geen sprake is van het structureel onderschatten van 
telkens dezelfde ontvangsten door EZ. Daarnaast zijn de verhogingen van de ontvangsten die bij 
enkele begrotingsartikelen optreden niet los te zien van daarmee verband houdende uitgaven, 
zoals de onttrekkingen uit begrotingsreserves waar uitgaven tegenover staan. 
 
Per saldo bleek door o.a. de € 200 mln lagere gasbaten de ontvangstenraming niet te laag, maar 
te hoog. Er is bij 2e suppletoire begroting 2017 daarom een verlaging in de ontvangstenbegroting 
verwerkt van € 115,5 mln.  
Als onderdeel van de per saldo lagere ontvangst, doen zich bij een aantal artikelen enkele 
verhogingen voor: 
 Artikel 1 Goed functionerende economie en markten: Een incidentele meevaller van € 39,9 mln 
met name als gevolg van een boete die de ACM aan de NS heeft opgelegd. Daarnaast een 
meevaller van € 8,3 mln als gevolg van inkomsten uit frequentiekavels afgedragen door het 
Agentschap Telecom. 
 Artikel 2 Bedrijvenbeleid: innovatie en duurzaam ondernemen: De grootste ontvangstenpost 
(€ 10,1 mln) betreft de onttrekking uit de begrotingsreserve voor de Garantieregeling 
Scheepsnieuwbouwfinanciering (GSF). Op basis van de evaluatie van de GSF is besloten de 
GSF na 1 juli 2017 niet te verlengen. Met het beëindigen van de GSF vervalt de noodzaak om 
een begrotingsreserve aan te houden. 
 Artikel 3 Toekomstfonds: Per saldo een verhoging met € 8,3 mln, die met name het gevolg is 
€ 8,5 mln aan ontvangen dividend van de NOM. Dit bedrag was eerder geraamd te ontvangen 
in 2016. 
 Artikel 6 Concurrerende, duurzame, veilige agro-, visserij- en voedselketens: De verhoging 
van de raming betreft een bijdrage van ZuivelNL (€ 10,6 mln) aan de uitvoeringskosten die 
RVO.nl maakt in het kader van de uitvoering Regeling fosfaatreductieplan 2017, een op het 
onderdeel kennisontwikkeling vervroegde aflossing van een lening door Wageningen Research 
(€ 13 mln) en een bijstelling van de onttrekkingen uit de begrotingsreserves (€ 4,5 mln).  
 Artikel 7 Groen onderwijs: De hogere ontvangsten (€ 0,056 mln) betreffen de ontvangen 
provisies voor de uitstaande leningen in het kader van de regeling schatkistbankieren. Deze 
ontvangsten worden gestort in de begrotingsreserve schatkistbankieren. 
 
Bedragen x € 1.000 
Art Ontvangsten 
1 48.437 
2 12.169 
3 8.340 
4 -200.766 
5 0 
6 29.823 
7 56 
8 -4.997 
40 -8.558 
Totaal -115.496 
1 
 

9. Wat is de gemiddelde energierekening? 
 
De NEV schetst jaarlijks een beeld van de gemiddelde energierekening van huishoudens in 
Nederland. De NEV rekent met een gemiddeld aardgasverbruik en een gemiddeld 
elektriciteitsverbruik. Conform de NEV 2017 bedraagt de gemiddelde energierekening € 1438 in 
2017 (zie tabel 5.2 van de NEV 2017). 
In de NEV 2017 wordt becijferd dat de gemiddelde energierekening gematigd stijgt tussen 2017 en 
2020. In de brief aan uw Kamer is onlangs een actualisering van dat beeld in de NEV 2017 
weergegeven met daarin de maatregelen uit het Regeerakkoord. Uit deze actualisering blijkt dat 
de gemiddelde energierekening voor huishoudens in 2021 stijgt met ongeveer € 175 ten opzichte 
van 2017. Voor een deel is deze toename toe te schrijven aan een verhoging van de 
energiebelasting waarmee echter de tarieven in de inkomstenbelasting worden verlaagd. Voor een 
ander deel wordt de verhoging veroorzaakt door in het Regeerakkoord ingeboekte extra uitgaven 
voor de SDE+ waardoor de opslag duurzame energie hoger uitvalt dan ten tijde van het ramen 
van de NEV 2017 werd uitgegaan. 
In het koopkrachtbeeld dat het CPB ter doorrekening van het Regeerakkoord heeft geraamd, zijn 
deze verhogingen van de opslag duurzame energie en de energiebelasting al opgenomen. Uit deze 
doorrekening blijkt dat alle inkomensgroepen erop vooruit gaan in deze kabinetsperiode. 
 
10. Waarom is bij Garanties MKB Financiering in de tabel bij Beleidsartikel 2 is geen bedrag 
opgenomen? Zou hier een toelichting op kunnen komen? 
 
In de budgettaire tabel zijn voor de garantieregelingen de schaderamingen opgenomen. Voor de 
Garanties MKB Financiering zijn echter geen schaderamingen in de begroting opgenomen, omdat 
het hier enkele maatwerkgaranties betreft in het kader van het Aanvullend Actieplan MKB-
financiering waarvoor geen adequate schaderaming te maken valt. Er is dus sprake van een 
nulraming. Op het moment dat sprake is van mogelijke schade-uitgaven zal dit in de 
begrotingsraming worden verwerkt. De te realiseren premieontvangsten zullen worden afgestort 
naar de begrotingsreserve MKB-faciliteiten als buffer voor eventuele schade-uitgaven. De omvang 
van de reserve is op dit moment € 9 mln. 
 
11. Waarom wordt € 12,6 mln overgeheld naar het Provinciefonds ten behoeve van de decentrale 
uitvoering van de regeling MKB Innovatiestimulering Topsectoren (MIT)? Kunt u een toelichting 
geven hoe de verantwoording zal geschieden van de aanwending van deze overgehevelde gelden? 
Hoe wordt in zijn algemeenheid de effectiviteit van de uitgaven onder de MIT-regeling gemeten? 
 
Voor de MIT 2017 heeft EZK in totaal € 35 mln ter beschikking gesteld. Dit bestaat uit een 
landelijk deel (€ 15,35 mln) en een decentraal deel (€ 19,65 mln). Het decentrale deel wordt in 
tranches overgemaakt naar de provincies via het Provinciefonds. Over de besteding van deze 
middelen worden steeds vooraf bestuurlijke afspraken gemaakt en de provincies rapporteren door 
het jaar heen over de voortgang en de uitputting. Middelen die door de provincies niet aan de MIT 
worden besteed, worden in mindering gebracht op latere decentralisatie-uitkeringen. De 
effectiviteit van regelingen wordt door EZK periodiek onderzocht door middelen van 
evaluatieonderzoek. Het meest recente evaluatierapport van de MIT is op 17 maart 2017 naar de 
Tweede Kamer gestuurd. 
 
12. Wat voor activiteiten betreft de overheveling van € 3 mln naar Buitenlandse Handel en 
Ontwikkelingssamenwerking ten behoeve van de internationale projectontwikkelingsactiviteiten 
van Invest-NL? Hoe wordt de Kamer geïnformeerd over de aanwending van de gelden en de wijze 
hoe dit valt binnen het doel van Invest-NL? Hoe wordt de effectiviteit van de betreffende uitgaven 
gemeten? 
 
Vooruitlopend op de oprichting van Invest-NL en de nog op te zetten Joint Venture tussen Invest-
NL en FMO wordt met het overgehevelde budget, via uitvoerder FMO, ontwikkeling van 
internationale projecten ondersteund die zijn gericht op maatschappelijke impact met inzet van 
Nederlandse kennis en expertise. Dit zijn projecten in een vroege fase van ontwikkeling die 
momenteel niet van de grond komen vanwege een hoge mate van risico en/of een gebrek aan 
3 
 

voor andere categorieën dan WOZ, die bijdragen aan het bereiken van de doelstellingen 2020 en 
2023 uit het Nationaal Energieakkoord. 
 
16. Is de overheveling aan het Ministerie van Defensie van 4 miljoen voor het radar-project MASS 
bij vliegveld De Kooy bij Den Helder uit de SDE+ in overeenstemming met het doel waarvoor de 
heffing wordt gedaan als neergelegd in de wet opslag duurzame energie? 
 
Ja. Het opschalen van de radarinstallatie bij vliegveld De Kooy was een noodzakelijke voorwaarde 
voor de realisatie van een aantal geplande windmolenparken in Noord-Nederland. Bij het niet-
doorgaan van deze geplande parken zouden er alternatieven gevonden moeten worden (andere 
locaties en/of andere productietechnieken), tegen naar verwachting aanzienlijke meerkosten en 
met de kans op vertraging. Door een bijdrage in de kosten van de radarinstallatie was dit niet 
nodig. 
 
17. Waaraan gaat de lager dan geraamde besteding van de uitkoopregeling besteed worden? 
 
De in 2017 lagere uitgaven voor de uitkoopregeling maken onderdeel uit van het saldo van 
herschikkingen binnen de begroting. Tegenover lagere uitgaven voor de uitkoopregeling in 2017 
staan hogere uitgaven elders binnen de begroting, waaronder de uitfinanciering van enkele 
innovatieregelingen op beleidsartikel 2. 
 
18. Waaraan wordt de € 3 mln die onttrokken wordt aan de stoppersregeling aan besteed? 
 
Tegenover de verlagingen, zoals de verlaging van de middelen die nodig zijn voor de uitvoering 
van de stoppersregeling, staan ook verhogingen. Er is niet altijd een één op één relatie te leggen 
tussen een verlaging enerzijds en een verhoging anderzijds. Verhogingen zijn onder meer 
doorgevoerd voor mestbeleid en voor de kosten van opvang van in beslag genomen dieren. 
 
19. Waarom blijven de regelingen onder het nieuwe EFMZV achter in hun besteding? Gaat u de 
problemen die zijn gerezen over eerdere subsidieverlening oplossen en zorgen dat er werkbare 
voorwaarden komen voor nieuwe innovatie subsidies? 
  
Ondernemers maken op dit moment beperkt gebruik van de mogelijkheden om in te schrijven op 
subsidie regelingen onder het EFMZV. Een belangrijke reden hiervoor zijn de grote administratieve 
lasten gedurende de subsidietrajecten. Er wordt nagestreefd de administratieve lasten zoveel 
mogelijk te beperken en de aanvragers te begeleiden in de administratieve procedure. De 
gesprekken met de begunstigden en de sector zullen worden voortgezet om het EFMZV zo 
toegankelijk mogelijk te maken. 
 
20. Hoe gaat Nederland zich er voor inzetten om in Europa en Nederland de toepassing en 
toelating van Crispr-Cas9, mits daarbij geen soortengrenzen worden overschreden, mogelijk te 
maken? 
 
Ik verwijs u naar de schriftelijke beantwoording van de vragen gesteld in de eerste termijn van de 
behandeling van de begroting van Economische Zaken 2018, onderdeel Landbouw en Natuur 
(aan uw Kamer verzonden op 7 december 2017) en naar de beantwoording inbreng Schriftelijk 
Overleg Landbouw- en Visserijraad 11 en 12 december 2017 (aan uw Kamer verzonden op 6 
december 2017, Kamerstuk 21 501 – 32 Nr. 1070). 
 
21. Wat zijn de grootste uitgaven geweest onder de post "brede weersverzekering"? Welke 
informatie kunt u geven over deze uitgaven? 
 
Met de brede weersverzekering verstrekt LNV een financiële bijdrage voor de premie ten behoeve 
van een verzekering tegen de financiële gevolgen van ongunstige weersomstandigheden voor open 
teelten van de sectoren akkerbouw, vollegrondsgroententeelt, bollenteelt, sierteelt, fruitteelt en 
boomkwekerij. Op Verantwoordingsdag (3e woensdag in mei 2018) wordt de Kamer geïnformeerd 
over de gerealiseerde uitgaven in 2017 via http://opendata.rijksbegroting.nl/. In 2016 is de Brede 
weersverzekering geëvalueerd en in 2017 aan de Kamer aangeboden (Kamerstuk 31 710, nr. 68). 
 
5 
 

 
26. Hoeveel budget is er in 2018 beschikbaar voor de post Vamil? 
 
In de begroting van 2018 is een raming opgenomen van € 0,6 mln. 
 
27. Welke bewindspersonen zijn (sinds de nieuwe ministerieverdeling) verantwoordelijk voor welke 
deelonderdelen van de Vamil? 
 
De minister van LNV is verantwoordelijk voor de Vamil-compensatie, de minister van 
Infrastructuur en Waterstaat voor de Vamil zelf (fiscale maatregel). 
 
28. Kunt u een uitputtende lijst geven van de uitgaven onder de post "mestbeleid"? Kunt u het 
doel van deze uitgaven toelichten? Kunt u aangeven op welke wijze deze uitgaven als succesvol 
worden beschouwd? 
 
De uitgaven onder de post “mestbeleid” betreffen de financiering van het Landelijk Meetnet 
effecten Mestbeleid, waarbinnen monitoring plaatsvindt van de kwaliteit van grond- en 
oppervlaktewater op landbouwbedrijven om het effect van het mestbeleid te kunnen evalueren en 
te kunnen voldoen aan de monitoringsverplichtingen van de Europese Commissie. Daarnaast wordt 
uit het budget een aantal monitoringsactiviteiten (mestverwerkingsinitiatieven, fosfaat) en 
ondersteunende activiteiten (voorbereiding Zesde actieprogramma nitraatrichtlijn) gefinancierd. 
Het kabinet evalueert beleidsinstrumenten en de uitgaven die hiermee samenhangen regelmatig 
op doelmatigheid en doeltreffendheid. De evaluatieplanning is opgenomen in bijlage 7.7 van de 
begroting. In het jaarverslag wordt een samenvatting gegeven van de conclusies van de in het 
betreffende jaar afgeronde en aan de Kamer aangeboden evaluaties. De evaluatie van de 
meststoffenwet is in 2017 aan de Kamer aangeboden (Kamerstuk 33 037, nr. 193). 
 
29. Kunt u een uitputtende lijst geven van de uitgaven onder de post "duurzame veehouderij"? 
Kunt u het doel van deze uitgaven toelichten? Kunt u aangeven op welke wijze deze uitgaven als 
succesvol worden beschouwd? 
 
De uitgaven die vallen onder de post duurzame veehouderij zijn gericht op een transitie naar een 
toekomstbestendige duurzame en maatschappelijk gewaardeerde veehouderij. 
 
De Stoppersregeling (subsidieregeling) is een onderdeel uit het Fosfaatreductieplan 2017. Dit 
onderdeel is succesvol als Nederland in 2017 de fosfaatproductie kan terugbrengen naar het 
niveau dat is toegestaan voor het behoud van de derogatie. 
De investeringsregeling duurzame stallen is onder andere succesvol als gestelde streefwaarden 
worden behaald. De monitor integraal duurzame stallen wordt met begeleidende brief naar de 
Kamer gestuurd 
(https://www.rijksoverheid.nl/documenten/kamerstukken/2017/07/07/kamerbrief-over-monitor-
integraal-duurzame-stallen-2016). 
De regeling projecten fijnstofmaatregelen (uitfinanciering eerdere openstelling) heeft als doel om 
de achtergrondconcentratie van fijnstof in Nederland te verminderen door het subsidiëren van 
technieken die de uitstoot van fijnstof verlagen. In 2018 zal een evaluatierapport naar de kamer 
worden gestuurd waarin deze regeling ook aan de orde komt.  
De uitfinanciering van de regeling Praktijknetwerken PAS (Programmatische Aanpak Stikstoffen) 
valt ook onder duurzame veehouderij. De subsidieregelingen, die in het kader van de 
Programmatische Aanpak Stikstof zijn opengesteld, zullen tegelijkertijd worden geëvalueerd. 
Beoogde opleverdatum van deze beleidsevaluatie is in 2020. 
 
Daarnaast zijn er nog diverse projecten m.b.t. intensieve veehouderij. Hieronder valt de opdracht 
aan bijvoorbeeld de Centraal Orgaan voor Kwaliteitsaangelegenheden in de Zuivel (COKZ) die 
onder andere EU controlewerkzaamheden uitvoert en de subsidie die wordt gegeven aan de 
Stichting Diergeneesmiddelenautoriteit (SDa). Dit instituut rapporteert aan de Kamer over het 
gebruik van diergeneesmiddelen (zie ook Kamerstuk 29683, nr. 231). Ook de uitgaven met 
betrekking tot Stichting Zeldzame Huisdierrassen en de uitgaven m.b.t. de toezeggingen door 
voormalig staatssecretaris Dijksma en voormalig staatssecretaris Van Dam inzake het stimuleren 
van weidegang vallen hieronder. Zie brief van 3 maart 2016 (Kamerstuk 34 313, nr. 4).  
 
30. Kunt u een uitputtende lijst geven van de uitgaven onder de post "plantaardige productie"? 
Kunt u het doel van deze uitgaven toelichten? Kunt u aangeven op welke wijze deze uitgaven als 
succesvol worden beschouwd? 
7 
 

worden, vroegtijdige signalering en vermindering van mishandeling en verwaarlozing en het 
verbeteren van brandveiligheid van veestallen.  
• Het rapport «Beleid hondenfokkerij en -handel in Nederland, beleidsdoorlichting en evaluatie 
I&R-hond» is in 2016 naar de Kamer gestuurd (Kamerstuk 28 268, nr. 883). 
• Ook het rapport «Hoe lopen de hazen; de stand van zaken in de aanpak van 
dierenmishandeling en dierenverwaarlozing» is in 2016 aangeboden (Kamerstuk 28 286, nr. 
886). 
• De uitvoering van de regeling In Beslag genomen Goederen. Het betreft hier kosten die 
gemaakt moeten worden voor de opvang van in beslag genomen gezelschapsdieren en 
landbouwhuisdieren.  
• Bijdragen aan onder andere de Landelijke Inspectiedienst Dierenbescherming (€ 1,6 mln), 
Dutch Wildlife Health Centre (€ 0,5 mln) en het Landelijk Informatie Centrum 
Gezelschapsdieren (maximaal circa € 0,3 mln). 
• Opdrachten Dierproeven. Hier vallen uitgaven onder m.b.t. plan van aanpak dierproeven en 
alternatieven en de conferentie die in 2017 is gehouden inzake de transitie naar proefdiervrije 
innovatie. 
 
33. Kunt u een uitputtende lijst geven van de uitgaven onder de post "Voedselzekerheid en 
internationaal en Europees landbouwbeleid"? Kunt u het doel van deze uitgaven toelichten? Kunt u 
aangeven op welke wijze deze uitgaven als succesvol worden beschouwd? 
 
De uitgaven onder de post "Voedselzekerheid en internationaal en Europees landbouwbeleid" 
hebben betrekking op het stimuleren van een adequate en duurzame voedselvoorziening, 
voedselzekerheid en voedselkwaliteit op Europees en mondiaal niveau. Het gaat om activiteiten als 
financiering van GODAN (Global Open Data for Agriculture), de bijdrage aan IDH the sustainable 
trade initiative (zie ook vraag 45), een bijdrage aan de monitor duurzame grondstoffen en een 
bijdrage aan de Global Agenda for Sustainable Lifestock. Daarnaast zijn het uitgaven aan het 
Europees en internationale landbouw- en visserijbeleid, onder meer ondersteunende uitgaven van 
het Gemeenschappelijk Landbouwbeleid (GLB). De activiteiten kunnen van jaar tot jaar verschillen. 
Het kabinet evalueert beleidsinstrumenten en de uitgaven die hiermee samenhangen regelmatig 
op doelmatigheid en doeltreffendheid. In het jaarverslag wordt een samenvatting gegeven van de 
conclusies van de in het betreffende jaar afgeronde en aan de Kamer aangeboden evaluaties. Voor 
voedselzekerheid is een evaluatie gepland in 2018. 
 
34. Kunt u een uitputtende lijst geven van de uitgaven onder de post "voedselagenda"? Kunt u het 
doel van deze uitgaven toelichten? Kunt u aangeven op welke wijze deze uitgaven als succesvol 
worden beschouwd? 
 
Bij de beantwoording van vragen inzake de EZ begroting 2018 is gedetailleerd op deze vraag 
ingegaan. Het antwoord staat in het verslag houdende een lijst van vragen en antwoorden, 
Kamerstuk 34 775 XIII, nr. 7 bij vraag 63.  
Voor de uitgaven met betrekking tot de Voedselagenda staat nog geen evaluatie gepland.  
 
35. Kunt u een uitputtende lijst geven van de uitgaven onder de post "visserij"? Kunt u het doel 
van deze uitgaven toelichten? Kunt u aangeven op welke wijze deze uitgaven als succesvol worden 
beschouwd?  
 
De uitgaven onder de post “visserij” onder de categorie Subsidies betreffen de regelingen onder 
het Europees Fonds Maritieme Zaken en Visserij (EFMZV). Het operationeel programma EFMZV 
vormt de grondslag voor de uitgaven (Kamerstuk 32 201, nr. 75). Hoofddoelstelling van het 
EFMZV is het bijdragen aan de verwezenlijking van de doelstellingen van het hervormde 
Gemeenschappelijke visserijbeleid. Het EFMZV-instrumentarium wordt prioritair ingezet op de 
hoofdthema’s invoering van de aanlandplicht, de verdere verduurzaming van de visserij- en 
aquacultuur en de verbetering van de rendementen in de visserij- en aquacultuurketen. Daarnaast 
omvat het EFMZV ook fondsen voor datacollectie (gegevensverzamelingen in Europees verband) 
en voor toezicht, controle en handhaving en voor Geïntegreerd Maritiem Beleid. Het budget onder 
de categorie Opdrachten is voor ondersteunende uitgaven van het Nederlandse, Europese en 
internationale visserijbeleid, zoals visserijmaatrelen in N200 gebieden, bijdrage aan IMARES, 
aanpassen viswijzer, onderzoek handelsnormen en bijvangst reductie Caribisch Nederland. Deze 
activiteiten kunnen van jaar tot jaar verschillen. 
Het kabinet evalueert beleidsinstrumenten en de uitgaven die hiermee samenhangen regelmatig 
op doelmatigheid en doeltreffendheid. De evaluatieplanning is opgenomen in bijlage 7.7 van de 
9 
 

Het betreft de bijdrage van LNV aan de Centrale Commissie Dierproeven (CCD). De CCD verstrekt 
vergunningen voor het mogen verrichten van dierproeven. De CCD maakt om efficiencyredenen 
gebruik van faciliteiten bij de Rijksdienst Voor Ondernemend Nederland (onder “bijdragen aan 
agentschappen in de begroting opgenomen). Om deze reden worden de uitgaven jaarlijks aan het 
RVO opdrachtenpakket toegevoegd.  
De bijdrage van LNV betreft kosten die niet bij de vergunningaanvragers in rekening kunnen 
worden gebracht, de zogeheten niet-retribueerbare kosten. Hieronder vallen mede de kosten die 
betrekking hebben op de behandeling van WOB-verzoeken. 
 
40. Kunt u een uitputtende nadere specificering geven van de uitgaven van de "Wageningen 
Research kennisbasis en wettelijke taken Zon-MW (dierproeven)"? 
 
De uitgaven voor kennisbasis Wageningen Research (€ 13,6 miljoen) betreffen onderzoek om de 
kennisbasis van WR in stand te houden op de gebieden voedselzekerheid, verduurzaming 
productie van veilig en gezond dierlijk en plantaardig voedsel, oplossingen voor grootstedelijke 
gebieden (voedselvoorziening, circulariteit, stadslandbouw, wateroverlast), natuur en landschap, 
circulaire landbouw, biobased economy, big data, innovatie. De uitgaven voor wettelijke 
onderzoekstaken Wageningen Research (€ 60,8 miljoen) betreffen taken die voortvloeien uit 
(inter-) nationale wetten, verordeningen en verdragen en richten zich op voedselveiligheid, 
besmettelijke dierziekten, economische informatievoorziening, visserij, genetische bronnen en 
natuur en milieu. 
De uitgaven Zon-MW (dierproeven) bedragen € 1,9 miljoen voor ontwikkeling van alternatieven 
voor dierproeven; het budget is overgeheveld naar de begroting van VWS.  
Het kabinet evalueert beleidsinstrumenten en de uitgaven die hiermee samenhangen regelmatig 
op doelmatigheid en doeltreffendheid. De evaluatieplanning is opgenomen in bijlage 7.7 van de 
begroting. In het jaarverslag wordt een samenvatting gegeven van de conclusies van de in het 
betreffende jaar afgeronde en aan de Kamer aangeboden evaluaties. De evaluatie Wageningen 
Research is in 2015 aan de Kamer aangeboden (Kamerstuk 34 000 nr. 151). Evaluaties van de 
Wettelijke taken zijn in 2015 (Kamerstuk 29 683 nr. 197 en Kamerstuk 32 201 nr. 83) en 2017 
(Kamerstuk 34 550 nr. 132) aangeboden. Een evaluatie van de TO2-instellingen (waaronder 
Wageningen Research) is in 2017 opgeleverd (Kamerstuk 32 637, nr. 274). Een evaluatie van 
Zon-MW loopt mee in de evaluatieprogrammering van VWS. 
 
41. Kunt u aangeven tot op welke hoogte het budget van de NVWA toereikend is om al haar 
taakstellingen te volbrengen? Welke onderdelen zouden extra financiering behoeven? Om welke 
bedragen zou dat gaan? 
 
Bij brief van 27 mei 2016 heeft de Staatssecretaris van EZ een nieuw financieel meerjarenkader 
aan uw Kamer gepresenteerd, dat recht doet aan de conclusies uit de rapporten van PWC en KPMG 
over respectievelijk het takenpakket van de NVWA en het efficiencypotentieel van de organisatie. 
Deze brief is parallel aan de Voorjaarsnota 2016 verstuurd in welke nota de benodigde budgettaire 
bijstellingen ter grootte van € 23 mln structureel (goeddeels) zijn verwerkt. 
Met de beschikbare budgetten wordt de NVWA geacht haar bestaande opdrachtenpakket meerjarig 
uit te kunnen voeren, de veranderopgave (NVWA 2020) te kunnen volbrengen en tevens te 
beschikken over een solide financiële basis voor de toekomst. Dat neemt niet weg dat tussentijdse 
verschuivingen tussen de jaren mogelijk zijn en ook nieuwe ontwikkelingen in het 
opdrachtenpakket of in de kosten kunnen leiden tot een aanvullende financieringsbehoefte.  
De extra middelen voor 2018 en de extra middelen uit het regeerakkoord geven daarnaast de 
mogelijkheid om de in het meerjarenkader voorziene personele krimp te verzachten en het 
toezicht verder te versterken. 
 
42. Kunt u aangeven tot op welke hoogte het budget van het College voor de toelating van 
gewasbeschermingsmiddelen en biociden toereikend is om al haar taakstellingen te volbrengen? 
Welke onderdelen zouden extra financiering behoeven? Om welke bedragen zou dat gaan? 
 
Het budget van het College voor de toelating van gewasbeschermingsmiddelen en biociden (Ctgb) 
is in principe toereikend om al haar taken te volbrengen. De taakstellingen zijn in het budget 
11 
 

 Kennisbasisonderzoek: het Strategisch Plan Wageningen University en Research is de basis 
voor het meerjarig programma kennisbasisonderzoek 2015-2018.  
 De wettelijke onderzoekstaken richten zich op voedselveiligheid, besmettelijke dierziekten, 
economische informatievoorziening, visserij, genetische bronnen en natuur en milieu. De taken 
vloeien voort uit (inter)nationale wetten, verordeningen en verdragen. 
 De innovatie-agenda’s van de topsectoren Agri&Food en Tuinbouw&Uitgangsmaterialen.  
 De ondersteuning van beleidsontwikkeling en politieke besluitvorming voor onder andere 
internationale markt- en handelstoegang in relatie tot veterinaire en fytosanitaire 
problematiek, oplossing mestprobleem, de relatie volksgezondheid en intensieve veehouderij, 
verduurzaming van de veehouderij, waarborgen voedselveiligheid en diergezondheid, welzijn 
van landbouwhuisdieren en gezelschapsdieren, groene gewasbescherming, platteland en 
omgeving, vermaatschappelijking natuur, natuurinclusieve landbouw, klimaattransitie, 
voedselverspilling en voedselzekerheid.  
De uitgaven vallen lager uit in verband met een beperkter pakket afgesproken onderzoek voor 
wettelijke taken. De convenanten hebben betrekking op de Wettelijke onderzoekstaken. De 
convenanten per wettelijke taak bevatten inhoud, financiering, organisatie en een set 
werkafspraken. 
 
47. Kunt u een overzicht geven van het aantal bestuurlijke boetes en de gemiddelde hoogte van 
de boetes? 
 
Voor de Gezondheids- en Welzijnswet voor Dieren zijn in 2017 (tot en met 8 december) 56 boetes 
opgelegd. Het gemiddeld boetebedrag en het totaal boetebedrag voor 2017 staan in onderstaande 
tabel vermeld. Het aantal boetebesluiten voor 2016 is ook vermeld. Ten opzichte van 2016 is een 
stijging van het aantal boetebeschikkingen te zien. 
 
Tabel: Aantal boetebeschikkingen over het jaar 2017, 2016, verdeeld over de verschillende 
wetgevingen incl. de boetebedragen voor 2017 
Aantal Aantal Totaal Gemiddeld 
 
 Wetgeving 
2017* 2016 boetebedrag 2017 boetebedrag 2017 
 
Warenwet  4.514 3.975 € 5.257.128 € 1.164 
 
Tabaks- en rookwarenwet  1.766 1.466 € 2.304.226 € 1.504 
 
Drankwet  0  0 € 0 € 0 
 
Geneesmiddelenwet  14 10 € 118.665 € 8.476 
 
      
Wet 
 
gewasbeschermingsmiddelen  215 
210 € 303.349 € 1.410 
 
en biociden 
      
 
Gezondheids- en welzijnswet 
 56 64 €130.500 €2.330 
voor dieren  
Wet dieren  1.329 737 € 3.741.000 €2.815 
 
         
 
Totaal  7.894 6.462 € 11.854.869 € 1.502 
 
*Tot en met 8 december 2017 
 
Ingevorderde Dwangsommen 2017:  
  Aantal:  Dwangsombedrag: 
Warenwet     6     €  188.137 
Wet dieren    8     €  167.875 
GWWD     1     €    50.000 
  
48. Kunt u een overzicht geven van de top 10 van de aard van overtredingen waarop de 
bestuurlijke boetes bij bepaling van de Gezondheid- en welzijnswet voor dieren is opgelegd? 
 
Er kan per boetebeschikking sprake zijn van 1 tot maximaal 5 overtredingsartikelen.  
13 
 

 
 
 
 
15 
 

Het ontwikkelen en beheer van een cloudinfrastructuur vraagt continue aandacht. Na de afronding 
van het project zullen verdere verbeteringen worden doorgevoerd en zullen eventuele resterende 
applicaties geschikt gemaakt worden voor plaatsing op deze infrastructuur. 
Er zijn stringente maatregelen getroffen voor de beheersing van de ontwikkeling en implementatie 
van de cloudinfrastructuur en cloudwerkplek. Zo is er periodiek overleg met de 
departementsleiding over de voortgang en wordt een strakke projectplanning en monitoring van 
de uitgaven gehanteerd. 
17 
 

