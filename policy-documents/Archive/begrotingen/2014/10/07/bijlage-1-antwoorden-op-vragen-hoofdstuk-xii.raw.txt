Beantwoording feitelijke vragen begroting Hoofdstuk XII 2015 
 
Vraagnummer Vraag en Antwoord 
1 Vraag: 
Kunt u aangeven onder welke begrotingsartikelen, en daarbinnen op welke onderdelen, 
vrije ruimte is in de begroting? Welke middelen kan de Kamer, indien gewenst, op een 
andere manier bestemmen dan u voorstelt? 
 
Antwoord: 
Om inzicht te geven in de mate van budgetflexibiliteit wordt, in lijn met de 
Comptabiliteitswet artikel 5, op HXII per artikel in de tabel ‘Budgettaire gevolgen van 
beleid’ procentueel weergegeven welk deel juridisch verplicht is. Juridisch verplichte 
uitgaven zijn als zodanig bestempeld op grond van verdrag, wet, koninklijk besluit, 
ministeriële regeling, beschikking, verbintenis of een vastgelegde afspraak tussen 
dienstonderdelen.  
Het niet-juridisch verplicht deel geeft een indicatie van de budgetflexibiliteit. In de tekst 
onder de tabel wordt op artikelonderdeel beschreven waar deze middelen voor bestemd 
zijn, bijvoorbeeld budgetten die bestuurlijk gebonden zijn op grond van een convenant. 
In beginsel kan de Kamer deze budgetten een andere bestemming geven. Het 
alternatief inzetten van deze middelen kan gevolgen hebben voor het betreffende 
beleidsterrein. Immers, deze middelen kunnen niet langer worden ingezet voor de 
doelstelling waar ze voor zijn gereserveerd. 
 
2 Vraag: 
Wat wordt, naast de digitalisering binnen de Laan van de Leefomgeving, voor 2015 
gereserveerd om de ICT-problematiek bij het ministerie op orde te krijgen? 
 
Antwoord: 
Er is in de begroting van het Ministerie van Infrastructuur en Milieu geen apart budget 
gereserveerd om eventuele ICT-problematiek op te vangen. Middelen voor 
beleidgerelateerde nieuwe ICT-ontwikkelingen en voor beheer en onderhoud van 
bestaande systemen zijn onderdeel van het desbetreffende beleidsartikel. 
 
3 Vraag: 
Kunt u een overzicht geven van alle subsidies vanuit het ministerie van Infrastructuur 
en Milieu in 2014 en 2015 die niet zijn besteed aan bestuurlijke afstemming? 
 
Antwoord: 
Het overzicht van subsidies in 2014 en 2015 die niet zijn besteed aan bestuurlijke 
afstemming staan opgesomd in het subsidieoverzicht dat als bijlage bij de IenM 
begroting 2014 en 2015 is gevoegd. 
 
4 Vraag: 
Kunt u een overzicht geven van alle subsidies vanuit het ministerie van Infrastructuur 
en Milieu in 2014 en 2015 die zijn besteed aan adviesorganen zoals het Planbureau 
voor de Leefomgeving? 
 
Antwoord: 
Het Planbureau voor de Leefomgeving (PBL) is onderdeel van het departement van 
IenM en ontvangt derhalve geen subsidies. In het IenM jaarverslag 2013 en de 
begroting 2014 is aangegeven dat de programmamiddelen van PBL worden 
verantwoord onder artikel 97 en de apparaatskosten onder artikel 98. 
  
In de subsidiebijlage in de begroting wordt een overzicht gegeven van alle via IenM 
verstrekte subsidies, waaronder ook subsidies aan adviesorganen. 
  
 
5 Vraag: 
Kunt u aangeven wat de prijs is van een gemiddeld advies dat gevraagd wordt aan het 
Planbureau voor de Leefomgeving? En hoeveel adviezen heeft het Planbureau voor de 
Leefomgeving in 2014 opgeleverd? 
 

Antwoord: 
Hiervoor verwijs ik naar het antwoord op vraag 9 bij de Hoofdstuk XII begroting. 
 
11 Vraag: 
Welke partners bedoelt u precies, als u schrijft dat u nadrukkelijk de samenwerking met 
bekende en nog onbekende partners zoekt? 
 
Antwoord: 
Daarmee bedoel ik ten eerste de partners met wie we al langer gewend zijn samen te 
werken, zoals provincies, gemeenten, waterschappen, grote bedrijven, universiteiten, 
en de bekende maatschappelijke organisaties zoals ANWB of De Groene Zaak. Die 
willen we nog nadrukkelijker betrekken bij ons beleid. Ten tweede gaat het om partners 
met wie we nog nauwelijks of niet samenwerken, zoals grote bedrijven in een regio, 
MKB, ICT-bedrijfjes, kunstenaars, energieke organisaties en burgers, etc.  Deze 
contacten ontstaan op basis van initiatieven uit de samenleving. We nodigen dergelijke 
nieuwe partners uit om mee te denken en mee te werken om onze beleidsdoelen 
dichterbij te brengen. 
 
12 Vraag: 
Kan worden aangegeven wat de nieuwe aanpak bereikbaarheid betekent voor het 
huidige beleid en de huidige investeringsbeslissingen in het kader van het 
Meerjarenprogramma Infrastructuur, Ruimte en Transport? Welke aanpassingen zijn en 
worden er precies doorgevoerd? Wat verandert er ten opzichte van 2013? Wat betekent 
dit voor de investeringen in het Infrastructuurfonds?  
 
Antwoord: 
Het huidige meerjarenprogramma infrastructuur, Ruimte en transport (t/m 2028) wordt 
volgens afspraak uitgevoerd. De investeringsbeslissingen in dat kader blijven 
ongemoeid. 
  
 
13 Vraag: 
Wat is het tijdpad voor de implementatie van de nieuwe aanpak bereikbaarheid, 
wanneer zijn de resultaten bekend en op welke wijze wordt de Kamer geïnformeerd? 
 
Antwoord: 
Ik heb uw Kamer in de MIRT Brief d.d. 18 november 2013 (Kamerstuk 33750A, nr. 25) 
geïnformeerd over de nieuwe aanpak van bereikbaarheidsopgaven (Meer Bereiken), 
waarmee bereikbaarheidsopgaven van de toekomst op een andere wijze benaderd 
worden. De nieuwe aanpak wordt tegelijkertijd in de praktijk ontwikkeld en toegepast. 
In de loop van 2014 zijn  vijf brede MIRT Onderzoeken en twee MIRT Verkenningen 
rond bereikbaarheidopgaven op (middel)lange termijn gestart, in vijf regio’s en op twee 
goederenvervoercorridors. Deze onderzoeken en verkenningen hebben een verwachte 
looptijd van circa twee jaar. In de loop van 2016 komen de resultaten van de 
onderzoeken derhalve beschikbaar. Ik zal uw Kamer informeren over de ervaringen met 
de nieuwe aanpak en de uitkomsten van de onderzoeken via de reguliere MIRT brieven. 
  
 
14 Vraag: 
Wat zijn precies de doelstellingen als het gaat om gedragsverandering en 
vraagbeïnvloeding in het kader van de nieuwe aanpak bereikbaarheid? Hoe wordt hier 
invulling aan gegeven en hoe wordt de keuzevrijheid van individuen geborgd?  
 
Antwoord: 
Zoals aangegeven bij vraag 13 is de nieuwe aanpak van bereikbaarheidsopgaven in 
ontwikkeling. De doelstelling daarbij is te bezien of de bereikbaarheidsproblemen van 
de toekomst met creatieve, slimme oplossingen kunnen worden aangepakt, gegeven 
maatschappelijke en technologische ontwikkelingen die in het verschiet liggen. Net als 
bij Beter Benutten is het doel daarbij de reiziger en zijn gedrag meer centraal 
stellen. Het algemene doel om de reiziger meer keuzemogelijkheden te bieden, 
bijvoorbeeld via betere reisinformatie en een slimme inrichting die andere manieren 
van reizen ondersteunt. 

19 Vraag: 
Hoe ziet u de rol van de overheid ziet in de veranderende verhoudingen (van 
traditioneel hiërarchisch naar meer gelijkwaardig) met regio en bedrijfsleven? 
 
Antwoord: 
De veranderende verhoudingen tussen overheden en samenleving herken ik. Ik vind 
het van belang om hierop in te spelen. Bij de planvorming laten we burgers en 
bedrijven aan de voorkant participeren. Hun kennis, ideeën, initiatieven en 
investeringsbeslissingen zijn immers hard nodig om de opgaven en projecten te kunnen 
verwezenlijken. Met de Vernieuwing MIRT (brede blik, maatwerk, samenwerken) wordt 
ook ingespeeld op de veranderende verhoudingen. Dit jaar worden de Bestuurlijk 
Overleggen MIRT gevoerd op locatie in de regio waardoor ook semi-publieke, private en 
maatschappelijke organisaties kunnen deelnemen aan het gesprek. Voorafgaand aan 
het Nota-overleg MIRT informeer ik uw Kamer over de uitkomst van de BO’s MIRT 
2014. 
 
20 Vraag: 
Hoe zien de proeven met betrekking tot zelfrijdende voertuigen eruit en op welke wijze 
wordt de Kamer hierover geïnformeerd? 
 
Antwoord: 
Ik heb de kamer in juni geïnformeerd over mijn ambities met betrekking tot 
zelfrijdende voertuigen (Kamerstuk 31305, nr 210). Belangrijk onderdeel is het 
faciliteren van testen van zelfrijdende voertuigen op de openbare weg. 
De invulling van de testen is afhankelijk van de aanvragen van private en/of 
wetenschappelijke partijen. De RDW is verantwoordelijk voor de ontheffingverlening. 
Op dit moment gaat het om aanvragen van consortia die zgn. 'platooning trucks' 
(vrachtwagens die treintje rijden) willen testen en voorzie ik een aanvraag voor een 
zelfrijdend voertuig op lage snelheid.  
Ik verwacht u begin 2015 over de stand van zaken te informeren. 
 
21 Vraag: 
Welk budget is er op dit moment vanuit het Rijk jaarlijks beschikbaar om de aansluiting 
van Rijkswegen op provinciale en gemeentelijke wegen beter te maken? En welk 
budget stellen gemeenten en provincies ter beschikking? 
 
Antwoord: 
Bij het verbeteren van de aansluitingen tussen het hoofdwegennet en het onderliggend 
wegennet is sprake van maatwerk. Soms draagt een verbetering bij aan de 
doorstroming op het HWN. In dat geval wordt het project op initiatief van RWS 
uitgevoerd en met rijksmiddelen gefinancierd. In veel gevallen is er sprake van een 
gezamenlijk belang en dragen zowel Rijk als regionale partners financieel bij. Soms is 
er sprake van alleen een regionaal belang en draagt alleen de regio bij. Daarbij komt 
dat verbetering en reconstructie van aansluitingen vaak onderdeel is van grotere 
aanlegprojecten. Ik kan alleen  inzicht geven in de specifieke maatregelpakketten 
gericht op het verbeteren van aansluitingen tussen HWN en OWN, die in mijn begroting 
zijn opgenomen. Hierbij wordt er ook inzicht gegeven in de bijdragen van regionale 
overheden. 
1. Allereerst is momenteel het programma aansluitingen in uitvoering. In mijn 
begroting is hiervoor een bedrag van ruim € 99 mln opgenomen. De regio 
draagt bijna € 38 mln hieraan bij. Dit betreft verbetering van de aansluitingen 
A15/N3, A16/N3, A4 Prins Clausplein, A16 Mijlweg, N57/N218 en A20 
Schieplein.  
2. Daarnaast kijk ik in het kader van het programma beter benutten hoe samen 
met regionale partners en bedrijfsleven de bereikbaarheid kan worden 
verbeterd. Binnen dit programma wordt ook een aantal aansluitingen tussen 
HWN en OWN gerealiseerd. Voor het realiseren van de verbetering van 
aansluitingen die door Rijkswaterstaat worden gerealiseerd is een budget van 
circa € 34 mln gereserveerd. De regio draagt hieraan circa € 10 mln bij. Het 
gaat daarbij onder ander om de aansluitingen A6 Lelystad, A13 Rijswijk-
Ypenburg, A44 aansluiting Flora, A4-Leidschendam-Zoetermeerse Rijweg,  A12 

gerealiseerd. Dat wil zeggen dat in januari 2014 circa 1/5 deel van de beoogde 
doelstellingen is bereikt. De voortgang in de uitvoering van het programma en de 
daarmee behaalde effecten worden periodiek gemeten. Zodra ik in dit kader over 
nieuwe informatie beschik, zal ik u hierover in het kader van het MIRT-proces 
(Kamerstuk 32500 A, nr. 81) nader informeren.   
  
  
 
25 Vraag: 
Kunnen de resultaten van Beter Benutten benoemd worden in relatie tot de uitgaven 
eraan? Hoe verhoudt zich dit tot de ambitie in het vervolgprogramma van 10% minder 
files? Is dit ten opzichte van de nul-situatie voor aanvang van Beter Benutten I of voor 
aanvang van het vervolgprogramma? Wat zijn de bijdragen hieraan vanuit private 
partijen? Welke financiële middelen zijn er precies beschikbaar voor Intelligent 
Transport Systems (ITS)? 
 
Antwoord: 
Op basis van de ervaring met het programma tot nu toe kan gesteld worden dat de 
aanpak van Beter Benutten een effectieve aanvulling is op het bouwen en uitbreiden 
van infrastructuur. Het programma wordt daarom de komende jaren vervolgd in 12 
regio’s met de meeste spitsdrukte. Het streven is om met dit Vervolgprogramma nog 
beter aan te sluiten op de beleving en de behoeften van de reiziger en de vervoerder. 
De ambitie voor dit Vervolgprogramma is tenminste 10% vermindering van de reistijd 
van deur tot deur op de belangrijkste gesignaleerde knelpunten in de spits op de weg in 
de periode 2015 tot en met 2017. Dit ten opzichte van een situatie zonder het 
vervolgprogramma Beter Benutten, waarbij er vanuit wordt gegaan dat de resultaten 
uit het lopende programma zijn gerealiseerd. In totaal wordt voor het 
Vervolgprogramma € 600 miljoen gereserveerd, in gelijke verhouding verdeeld tussen 
Rijk en regiopartijen (regionale overheden en bedrijfsleven). Momenteel wordt in alle 
12 regio’s gewerkt aan de invulling van de regionale maatregelpakketten. Zodra deze 
pakketten zijn vastgesteld kan een uitspraak worden gedaan over de aard en omvang 
van de bijdragen vanuit private partijen. In het lopende programma Beter Benutten 
hebben Rijk en regio 170 mln. beschikbaar gesteld voor ITS maatregelen. In het 
vervolg op Beter Benutten hebben Rijk en regio afgesproken tenminste 10% (60 mln.) 
van de beschikbare middelen aan te wenden voor gezamenlijke ITS maatregelen. 
 
26 Vraag: 
Voor welk deel van het wereldwijde klimaatprobleem is Nederland verantwoordelijk en 
hoe groot is de afname ervan dankzij het Energieakkoord? 
 
Antwoord: 
De Nederlandse uitstoot van CO2 ligt op dit moment iets onder de 200 Mton, ongeveer 
0,4 procent van de wereldwijde uitstoot. Om het klimaatprobleem effectief aan te 
pakken zijn een wereldwijde aanpak en bijdragen van alle landen nodig. Dat is de inzet 
van het beoogde nieuwe klimaatakkoord in Parijs (2015). 
In de doorrekening van het Energieakkoord (september 2013) ramen PBL en ECN een 
CO2 reductie van 16 tot 17 miljoen ton (Mton CO2-eq) in 2020. Een afname van bijna 
10%. 
 
27 Vraag: 
Wanneer zal uw uitgewerkte Klimaatagenda naar de Kamer worden gestuurd? 
 
Antwoord: 
Op 4 oktober 2013 heeft u de uitgewerkte Klimaatagenda ontvangen. 
 
28 Vraag: 
Wanneer en hoe wilt u beginnen met het opstellen van een visie voor het bereiken van 
een volledig duurzame energievoorziening in 2050? 
 
Antwoord: 
Binnenkort zal de Minister van Economische Zaken uw Kamer hierover informeren 
  

 
Antwoord: 
Zoals aangegeven in de begroting is bronbeleid bijzonder effectief om CO2-
reductiedoelstellingen in de sector transport en mobiliteit te realiseren. Op Europees 
niveau zijn voor nieuwe auto's en bestelauto's  normen afgesproken voor 2021. Naar 
verwachting zullen voor de zomer van 2015 de onderhandelingen starten voor de post-
2021 normen. Naast de gangbare inzet van beleidsmedewerkers is voor 
beleidsondersteunend onderzoek jaarlijks een paar ton gereserveerd. 
 
34 Vraag: 
Wat is de doelstelling precies van de publiek-private samenwerking in het kader van 
bronbeleid? 
 
Antwoord: 
Bronbeleid voor voertuigen en brandstoffen is een zeer effectieve manier om aan de 
energie en klimaatdoelstellingen voor transport te voldoen die Europees zijn 
afgesproken en in Nederland o.a. in het Energieakkoord zijn opgetekend. Dit beleid 
wordt op Europees niveau gemaakt. In het kader van het Energieakkoord is 
afgesproken dat private partijen en de overheid samen zullen optrekken om hiervoor 
richting Brussel een effectieve onderhandelingsstrategie vorm te geven.   
 
35 Vraag: 
Welke inzet wordt er extra gezet op gedragsbeïnvloeding, met welke doelstellingen, 
financiële middelen en binnen welk tijdpad? 
 
Antwoord: 
Gedragsbeïnvloeding speelt een rol in een breed scala aan programma’s en 
maatregelen, elke met eigen doelstellingen, begroting en tijdpad.  Te noemen zijn Meer 
Bereiken, Beter Benutten en de acties die voortvloeien uit het SER-Energieakkoord. Ten 
aanzien van het SER-akkoord geldt dat de inzet op gedragsbeinvloeding bijdraagt aan 
de doelstellingen voor energiebesparing en minder CO2-emissiereductie voor 2020 en 
2030. Bij een  aantal van deze SER-afspraken is de Rijksoverheid direct betrokken, 
zoals bij de ontwikkeling van een langjarige campagne om verandering in de 
mobiliteitscultuur te stimuleren en het afsluiten en uitvoeren van diverse Green Deals 
(onder meer over het stimuleren van de fiets en stadsdistributie). De inzet en 
financiering hiervan vindt plaats binnen de bestaande formatie en begrotingsruimte. 
 
36 Vraag: 
Hoe effectief schat u gedragsbeïnvloedende maatregelen in, als u zelf stelt dat 
bronmaatregelen effectiever zijn? En wat zijn de kosten van de gedragsbeïnvloedende 
maatregelen? 
 
Antwoord: 
Gedragsmaatregelen kunnen zeer effectief zijn. Vaak gaat het om het doorbreken van 
gewoontegedrag, door het aandragen van kennis of het wegnemen van barrières. Wat 
de kosten en de mate van effectiviteit zijn, is afhankelijk van welke 
beleidsinstrumenten ingezet moeten worden ingezet om een bepaalde 
gedragsverandering te realiseren.  Zo leidt kennisoverdracht en bewustwording in het 
kader van Het Nieuwe Rijden vaak direct tot brandstofbesparing bij de automobilist. In 
andere gevallen ligt de barrière om te komen tot ander gedrag (bijvoorbeeld het 
verminderen van autogebruik voor korte ritten in de stad) in het ontbreken van 
infrastructuur (bijvoorbeeld een veilig fietspad of een goede OV-verbinding). Ten 
aanzien van de kosten geldt dat, alvorens nieuwe programma’s of beleidsmaatregelen 
worden ingezet, bekeken wordt hoe de kosteneffectiviteit zich verhoudt tot andere 
opties. 
 
37 Vraag: 
Is gedragsbeïnvloeding een nationale kop op Europees bronbeleid?  
 
Antwoord: 
Het begrip 'nationale koppen op Europees beleid' heeft alleen betrekking op wet- en 
regelgeving. Gedragsbeïnvloeding valt daarbuiten. 

Voorbeelden zijn: de toepassing 3Di, waarbij nauwkeurige simulaties het mogelijk 
maken op een slimmere manier steden klimaatbestendiger te maken; de 
multifunctionele Combinatiedijk bij de boulevard van Scheveningen; het intelligente net 
City-Zen in Amsterdam, waardoor uitwisseling van duurzaam opgewekte energie beter 
kan worden benut; de manier waarop Nederland de fiets benut als onderdeel van het 
mobiliteitssysteem en ruimtelijk inpast (fietspaden en -netwerken). 
 
42 Vraag: 
Waarop baseert u de notie dat Nederlandse steden tot de wereldtop behoren qua 
leefbaarheid? 
 
Antwoord: 
Er zijn diverse rangordes en lijstjes op verschillende schaalniveaus die ingaan op de 
‘quality of living’. Hieruit blijkt dat Nederland en Nederlandse steden er relatief goed 
voor staan. 
Uit een analyse van het PBL op regionaal niveau (rapport ‘Regional Quality of Living in 
Europe’) blijkt dat Nederland in Europees verband aan de top staat qua 'Quality of 
Living'.  
Uit de Balans van de Leefomgeving van het PBL blijkt bovendien dat als het gaat om 
stedelijke leefbaarheidsproblemen deze zijn verminderd. Het aantal mensen dat woont 
in wijken en buurten met leefbaarheidsproblemen, is tussen 1998 en 2008 gedaald van 
9 naar 6 procent. In de periode daarna, van 2008 tot 2010, is gemiddeld over heel 
Nederland weinig veranderd ondanks een (lichte) toename in de werkloosheid. 
Uit onderzoek van Ernst & Young (Barometer Nederlands vestigingsklimaat 2013) onder 
buitenlandse investeerders blijkt dat de kwaliteit van leven in Nederland één van de 
sterke punten is: 86% vindt de kwaliteit van leven aantrekkelijk tot zeer aantrekkelijk. 
Een bekende analyse van wereldsteden ten slotte is de Mercer-index. Hierin is 
Amsterdam opgenomen en in 2014 te vinden op de elfde plaats 
 
43 Vraag: 
Wat zijn kansen op het gebied van energiebesparing in de gebouwde omgeving die u op 
dit moment nog onvoldoende benut vindt?  
 
Antwoord: 
Aan het thema ‘De stad’ wordt extra aandacht besteed vanwege onder meer het belang 
van concurrentiekracht en leefbaarheid. Om de Nederlandse steden in de wereldtop te 
houden pikken momenteel meerdere departementen (I&M,EZ en BZK) het onderwerp 
serieus op en zal het thema tijdens het Europese voorzitterschap een rol gaan spelen. 
Nederland ziet de mogelijkheid om kansen te benutten en ideeën, concepten en acties 
te vermarkten op verschillende terreinen waaronder energiebesparing in de gebouwde 
omgeving. Dan gaat het onder meer om de bouw-, technologie- en installatiesector, 
 toeleveranciers aan de bouw en het ondersteunen en stimuleren van 
energiebesparende innovaties binnen de technologische industrie. De expertise van de 
Nederlandse bouwsector op het terrein van economisch en thermisch hoogwaardig 
renoveren is volop in ontwikkeling. Maar het gaat ook om samenhang,  de ruimtelijke 
aspecten, de gebieds- en stadsontwikkeling, mobiliteit, luchtkwaliteit, hitte (en koude-) 
stress management en watermanagement. Goede voorbeelden zijn de High Tech 
Campus Eindhoven waar bedrijven, de Technische  Universiteit en onderzoekers werken 
aan duurzame technologieën en producten van de toekomst, of de ontwikkeling van de 
‘smart house’, waar bouw-, energie- en technologiebedrijven zoals Philips samenwerken 
aan ‘high-tech’ huizen van de toekomst waar energie geleverd wordt in plaats van 
verbruikt. Deze ontwikkelingen bieden economische kansen ook voor de buitenlandse 
markten.     
 
44 Vraag: 
Welke rol heeft u bij de Agenda Stad? Welke bewindspersoon heeft hierbij het 
voortouw? 
 
Antwoord: 
IenM draagt, net als andere departementen, bij aan de Agenda Stad vanuit de eigen 
beleidsverantwoordelijkheden, bevoegdheden en taken. De minister van BZK zorgt als 
trekker van de Agenda Stad voor de algehele coördinatie van het proces en de 

generiek zijn, en oplossingen bieden voor alle stedelijke gebieden (zoals bijvoorbeeld 
de Omgevingswet). In mijn huidige beleid houd ik vast aan de in de SVIR benoemde 
focus op de negen stedelijke regio’s. In de uitwerking van de Agenda Stad en in het 
gesprek daarover met een brede groep stedelijke overheden en actoren zal moeten 
blijken welke reikwijdte toereikend is voor welke opgaven. In 2015 zal de Kamer over 
deze Agenda Stad nader worden geïnformeerd. 
 
49 Vraag: 
Kan worden aangegeven welke organisaties zich nu bezighouden met studies en 
adviezen op dit terrein die tevens gesubsidieerd worden door de ministeries van 
Infrastructuur en Milieu, Economische Zaken of Binnenlandse Zaken, zoals het 
Planbureau voor de Leefomgeving, Platform 31, et cetera? Hoeveel geld wordt door de 
verschillende departementen besteed aan opdrachten en subsidies ten behoeve van 
stedelijke opgaven? 
 
Antwoord: 
  
Deze vraag kan alleen beantwoord worden voor zover het uitgaven betreft van de 
begroting van IenM. 
Organisaties die mede gefinancierd worden door het ministerie van IenM en die zich 
bezighouden met vraagstukken rond stedelijke opgaven zijn het Planbureau voor de 
Leefomgeving, RIVM, Rli, Platform 31 en NWO. 
Het PBL en RIVM doen vanuit de algemene financiering onderzoek op een groot aantal 
terreinen die de leefomgeving betreffen. Ook stedelijke opgaven behoren daartoe. 
Hierbij gaat het niet om specifieke opdrachten of subsidies. 
In het werkprogramma van de Rli staan adviezen die voor een deel ook betrekking 
hebben op stedelijke opgaven. Dit wordt gefinancierd vanuit de algemene bijdrage van 
het Rijk aan de Rli. 
Voor bovengenoemde instellingen geldt dat zij onderzoek verrichten op het brede 
terrein van de fysieke leefomgeving wat natuur, ruimte, milieu, landschap, 
infrastructuur en stedelijke ontwikkelingen omvat. Dit gebeurt op jaarlijks vast te 
stellen jaarprogramma’s waardoor niet is aan te geven welk deel daadwerkelijk aan 
stedelijke opgaven wordt besteed. 
De bijdrage van IenM in opdrachten en subsidies aan Platform 31 bedraagt voor 2014 € 
425.000. De activiteiten van Platform 31 voor IenM liggen vooral op gebied van 
stedelijke opgaven. Voor 2015 is nog geen bedrag vastgesteld. 
Via het koepelprogramma Verbinden Duurzame Steden (VerDuS) wordt door NWO via 
het programma Urban Regions in the Delta (URD) onderzoek gedaan naar integrale 
ruimtelijke gebiedsontwikkeling in de Delta. Daarnaast vallen onder VerDus het 
programma Kennis voor Krachtige Steden (vooral betaald uit BZK) en Duurzame 
Bereikbaarheid Randstad. Stedelijke gebiedsopgaven worden door wetenschappers 
samen met praktijkmensen bestudeerd. Het URD programma wordt gezamenlijk door 
Rijk, NWO en private partijen gefinancierd. Het rijk heeft vanaf 2010 5 miljoen (oud 
FES geld)  bijgedragen aan het programma URD. 
VerDus loopt dit jaar af. Een besluit over mogelijke voortzetting van VerDus in SURF 
(Smart Urban Regions of the Future) wordt dit najaar genomen. 
 
50 Vraag: 
Hoeveel Algemene Maatregelen van Bestuur (AMvB’s) zijn er gebaseerd op de huidige 
wetten die opgaan in de Omgevingswet? 
 
Antwoord: 
Circa 60 sectoraal georiënteerde AMvB’s worden op dit moment geharmoniseerd, 
geordend en waar nodig opnieuw ontworpen in een systeem dat voor de gebruiker 
inzichtelijk is. Met de wetten en AMvB’s die later in het stelsel worden opgenomen gaat 
het uiteindelijk om een totaal van circa 120 AMvB’s.  
 
51 Vraag: 
Kunt u aangeven hoeveel regels er met het nieuwe Omgevingsrecht (Omgevingswet én 
vier AMvB’s) concreet verdwijnen? 
 
 

Antwoord: 
Veel milieubeleid heeft van oudsher tot doel de leefomgeving gezond te maken. In het 
beleid komt dat expliciet aan bod, zoals bij het initiatief om het vroegtijdig signaleren 
van milieurisico’s goed te beleggen. Door het thema gezondheid weer expliciet te 
benoemen wordt het milieubeleid dichter bij de mensen gebracht. Dit vergroot 
betrokkenheid en draagvlak. Daarmee wordt brede participatie gestimuleerd en wordt 
geborgd dat gezondheidsaspecten vanaf het begin in de afwegingen worden 
meegenomen. Dat komt de kwaliteit van de besluitvorming ten goede. Rond steden 
worden coalities gevormd om deze gezonder te maken, met in het bijzonder aandacht 
voor luchtkwaliteit en geluid. Zo biedt de gezondheidsinvalshoek ruimte voor andere 
keuzes om situaties verder te verbeteren, ook als al wordt voldaan aan de 
milieunormen. 
Een van de maatschappelijke doelen van het nieuwe stelsel van de Omgevingswet is 
“een veilige en gezonde leefomgeving” wil ik stimuleren dat decentraal maatwerk 
geleverd kan worden op gezondheidszaken. 
 
57 Vraag: 
Wat betekent uw stelling dat er op Europees niveau afspraken nodig zijn en dat er 
aandacht dient te zijn voor de daadwerkelijke effecten van het milieubeleid in de 
praktijk, voor het beleid en de normen die gesteld zijn? 
 
Antwoord: 
Met “Op Europees niveau zijn afspraken nodig” wordt bedoeld dat aan mogelijke 
gezondheidaspecten die verband houden met de introductie van nieuwe stoffen, niet of 
nauwelijks tegemoet kan worden gekomen met wet- of regelgeving op nationaal 
niveau. Op Europees niveau is al veel geregeld, maar aanvullingen hierop zijn 
desalniettemin noodzakelijk. Zo vallen nano-materialen nog steeds niet onder de 
REACH-verordening. 
Het beleid van het kabinet is er op gericht om aan alle Europese milieunormen te 
voldoen. Daarnaast blijft het evenwel van belang na te gaan of dit beleid de gewenste 
effecten heeft in termen van bijvoorbeeld gezondheid, bescherming van de 
biodiversiteit, een goed woon- en vestigingsklimaat en het behoud van voldoende 
natuurlijke hulpbronnen voor toekomstige generaties. Dit kan er toe leiden dat 
aanvullend Europees milieubeleid nodig is, zoals het stiller maken van auto’s. Ook op 
regionaal of lokaal niveau kan extra inzet nodig zijn op het gebied van geluid, fijn stof, 
energiebesparing in de gebouwde omgeving en verbetering van natuurgebieden. 
 
58 Vraag: 
Wat betekent uw voornemen om internationaal stevig in te zetten op de aanpak van 
vervuiling bij de bron voor het beleid en de normen die gesteld zijn? 
 
Antwoord: 
Het aanpakken van de vervuiling bij de bron is vrijwel altijd goedkoper dan het nemen 
van maatregelen achteraf. Dat is het geval voor luchtverontreiniging, geluidhinder, 
waterverontreiniging en vaak ook voor klimaat. 
Bronbeleid, dat met name gevoerd kan worden in de EU, leidt bovendien tot een gelijk 
speelveld voor het bedrijfsleven in de verschillende lidstaten. 
Het voornemen om voor al die gevallen waarin dit kosteneffectief is internationaal 
stevig in te zetten op de aanpak van vervuiling bij de bron voor het beleid, vertaalt zich 
in samenwerking  met landen die er net zo over denken en op de geëigende momenten 
aandringen bij de Europese Commissie om hiervoor met voorstellen te komen. 
 
59 Vraag: 
Bent u voornemens om met aanvullende regels en wetten af te dwingen dat er schoner 
en stiller geproduceerd wordt? 
 
Antwoord: 
Ja, een voorbeeld is de 4e tranche van het Activiteitenbesluit (Kamerstuk 29383, nr. 
223). 
 
  
  

 
65 Vraag: 
Hoe komt de prijs van CO2 tot uitdrukking in het aanbestedingsbeleid van het rijk?  
 
Antwoord: 
De prijs van CO2 komt nog niet tot uitdrukking in het aanbestedingsbeleid. CO2 heeft 
alleen binnen het emissiehandelssysteem (ETS) een prijs. Deze is vooralsnog dusdanig 
laag dat de invloed daarvan op de prijs van het eindproduct, niet is terug te vinden en 
zodoende niet tot uitdrukking komt in het aanbestedingsbeleid. CO2 speelt wel een rol 
als het gaat om gunningscriteria voor bijvoorbeeld infrastructurele projecten via de 
CO2- prestatieladder en als criterium bij de aanschaf van dienstauto's. 
 
66 Vraag: 
Op welke manier worden duurzame aanbestedingen door lagere overheden bevorderd?  
 
Antwoord: 
Er wordt gewerkt aan de inrichting van één centraal loket voor maatschappelijk 
verantwoord inkopen voor de sector Rijk en medeoverheden. PIANOo, het 
expertisecentrum aanbesteden, als onderdeel van het Ministerie van EZ, vervult vanaf 
dit jaar deze rol als centraal loket Maatschappelijk Verantwoord Inkopen.  
Daarnaast zijn met medeoverheden en bedrijfsleven meerdere Green Deals gesloten 
die bijdragen aan duurzaam en innovatief inkopen, o.a. de Green Deal Duurzame 
Grond, Weg- en Waterbouw (GWW), de Green Deal Bevorderen Duurzaam Bosbeheer 
en recent de Green Deal Circulair Inkopen. 
 
67 Vraag: 
Hoeveel milieuklachten worden per jaar in heel Nederland ingediend?  
 
Antwoord: 
Milieuklachten worden niet centraal ingediend en geadministreerd. Het ligt voor de 
hand aan te nemen dat milieuklachten worden gericht tot met name het lokaal bevoegd 
gezag. Deze worden niet nationaal bijgehouden. 
 
68 Vraag: 
Hoeveel milieuklachten worden per jaar bij een verkeerd loket ingediend? 
 
Antwoord: 
In het licht van voorgaande vraag kan het antwoord op deze vraag niet gegeven 
worden. Wel hecht ik aan het beginsel dat het de burger zo makkelijk mogelijk moet 
worden gemaakt een klacht over het milieu bij het juiste loket in te dienen. Ik 
ondersteun daarom het initiatief van de website www.milieuklachten.nl dat burgers 
helpt het juiste loket te vinden, door een koppeling daarnaar vanuit de Atlas 
Leefomgeving te bekostigen. 
 
69 Vraag: 
Hoeveel milieuklachten per jaar worden niet of met vertraging afgehandeld omdat ze 
bij een verkeerd loket zijn ingediend?  
 
Antwoord: 
In het licht van het antwoord op voorgaande vragen kan het antwoord op deze vraag 
niet gegeven worden. 
 
70 Vraag: 
Kunnen burgers en bedrijven via Duurzaamdoen.nl ook eigen ideeën bij de overheid 
aandragen en wat gebeurt daar dan vervolgens mee?  
 
Antwoord: 
Vanzelfsprekend kunnen bezoekers van de website suggesties en ideeën aanreiken. 
Daarbij zullen zoveel mogelijk aangereikte ideeën zichtbaar worden gemaakt op de site. 
Er zijn overigens tot nu toe veel tools en tips aangereikt door betrokken organisaties als 
Nedvang en de Stichting Natuur en Milieu. 
 

waterveiligheid, zoetwater of waterkwaliteit, komt in het bestuurlijk overleg MIRT aan 
de orde. 
Om al in de besluitvormingsfase van een project duurzaamheid mee te nemen wordt 
het instrument Omgevingswijzer als pilot toegepast in een aantal lopende MIRT-
projecten. Voor Rijkswaterstaat is dit al algemeen gebruik. Als de meerwaarde wordt 
erkend, verwacht ik dat deze werkwijze in de toekomst breder zal worden ingezet. 
 
75 Vraag: 
Wat is de planning en het proces voor het opstellen van de Omgevingsvisie van het 
Rijk? 
 
Antwoord: 
Het voornemen is om, conform het wetsvoorstel Omgevingswet, richting 2018 een 
integrale visie op het beleid voor de fysieke leefomgeving te ontwikkelen; de nationale 
omgevingsvisie. De jaren 2014 en 2015 staan in het teken van verkenning en 
agendavorming voor deze omgevingsvisie. Deze periode biedt een kans voor dialoog 
met andere overheden en ‘stakeholders’. Kernwoorden voor het proces zijn in ieder 
geval: adaptief, ‘lean and mean’, ‘van buiten naar binnen’ en met maximale benutting 
van bestaande beleidsinitiatieven. Het rijk kan leren van provincies en gemeenten die 
(vaak) al eigen omgevingsvisies hebben ontwikkeld. 
Onderwerpen zoals water in het Nationale Waterplan en de ondergrond in STRONG 
zullen ook een plek krijgen in de nationale omgevingsvisie. 
 
76 Vraag: 
Wanneer bent u van plan om de beleidslijn van de Omgevingsvisie van het Rijk aan de 
Kamer voor te leggen?  
 
Antwoord: 
De jaren 2014 en 2015 staan in het teken van verkenning en agendavorming voor de 
nationale omgevingsvisie. In dat proces zal ook duidelijk worden wat geëigende 
momenten zijn om de Kamer te informeren. 
 
Zo wordt op dit moment o.a. een zogenoemde speelveldverkenning uitgevoerd waarbij 
verschillende programma's, als bv het Deltaprogramma, het Nationaal 
Samenwerkingsprogramma Luchtkwaliteit (NSL), onder de loep worden genomen om te 
bezien welke positieve aspecten uit deze programma's een plek zouden moeten krijgen 
in de 'governance' van de ontwikkeling van de nationale omgevingsvisie. Ook vinden 
gesprekken plaats met andere departementen en andere overheden over hoe zij in de 
toekomst betrokken willen zijn en welke thema's een rol moeten spelen.  
 
77 Vraag: 
Welke partijen hebben inspraak op de Omgevingsvisie van het Rijk?  
 
Antwoord: 
Zie het antwoord op vraag 75 voor het beoogde proces om tot een nationale 
omgevingsvisie te komen. Op de ontwerp nationale omgevingsvisie zullen de geldende 
inspraakregels van toepassing zijn. 
 
78 Vraag: 
Hoe worden dossiers die controversieel zijn, zoals schaliegas, in de Omgevingsvisie van 
het Rijk opgenomen?  
 
Antwoord: 
De ambitie voor de nationale omgevingsvisie is om voor het rijk en betrokken 
medeoverheden en andere partners een inspirerend en wenkend handelingsperspectief 
voor de aanpak van de maatschappelijke opgaven in de fysieke leefomgeving te bieden. 
De bedoeling is om met de nationale omgevingsvisie een robuuste basis te leggen; 
consistent voor lange termijn opgaven maar voldoende flexibel en uitvoeringsgericht 
waar urgente opgaven liggen. De omgevingsvisie moet daarmee ook handelingsruimte 
bieden voor aanpassingen wanneer actuele beleidsdossiers daarom vragen. 
Bij de totstandkoming van de omgevingsvisie worden controversiële kwesties niet uit de 
weg gegaan. 

83 Vraag: 
Op welke wijze en wanneer zal de herijking van projecten en programma’s in het kader 
van de Lange Termijn Spooragenda worden verwerkt in het MIRT? 
 
Antwoord: 
De aanpak voor de herijking is op hoofdlijnen beschreven in de brief 'Voortgang 
uitwerking Lange Termijn Spooragenda' van 9 juli jl. 
Ik zal u spoedig, in ieder geval voor het geplande Notaoverleg MIRT van eind dit jaar, 
over de stand van zaken van de herijking en de gemaakte afspraken met de regio's 
informeren. 
De uiteindelijke uitkomsten van de herijking zullen na besluitvorming in het MIRT 
worden verwerkt. Naar verwachting zal de besluitvorming in de loop van 2015 
plaatsvinden 
 
84 Vraag: 
Komt er een personentrein bij op het traject van Arnhem naar Duitsland? Draagt het 
Rijk hier aan bij? 
 
Antwoord: 
Ja, hiertoe hebben de regionale partijen, Provincie Gelderland en Stadsregio Arnhem-
Nijmegen samen met het Duitse Verkeersverbond Verkehr Rhein Rurh (VRR) besloten. 
IenM heeft een bedrag van 6 miljoen euro beschikbaar gesteld aan de regio, als 
eenmalige opstartsubsidie. 
 
85 Vraag: 
Heeft u bewust gekozen voor een beperkte visie op luchtvaartbeleid in Nederland, 
waarin u alleen kijkt naar de bijdrage van de mainport Schiphol aan de internationale 
concurrentiepositie van Nederland en niet naar het serviceverlenende vermogen van de 
hele luchtvaartsector (naast luchthavens, ook luchtvaartmaatschappijen en 
bijbehorende tussenpersonen) aan ondernemend Nederland en consumenten?  
 
Antwoord: 
 Er is geen sprake van een keuze voor een beperkte visie op het luchtvaartbeleid in 
Nederland. In 2009 heeft het toenmalige kabinet een integrale visie gepresenteerd in 
de Luchtvaartnota, die in 2011 op een aantal punten is geactualiseerd. Deze integrale 
visie is ook thans de basis voor het luchtvaartbeleid, waarbij uiteraard actuele 
ontwikkelingen worden meegenomen. 
 
86 Vraag: 
Wat gaat u doen om uw beleidsuitgangspunten ten aanzien van luchtvaart van een 
integraler karakter te voorzien?  
 
Antwoord: 
  
Zie eerdere antwoord. 
Er is geen sprake van een keuze voor een beperkte visie op het luchtvaartbeleid in 
Nederland. In 2009 heeft het toenmalige kabinet een integrale visie gepresenteerd in 
de Luchtvaartnota, die in 2011 op een aantal punten is geactualiseerd. Deze integrale 
visie is ook thans de basis voor het luchtvaartbeleid, waarbij uiteraard actuele 
ontwikkelingen worden meegenomen. 
 
87 Vraag: 
Waarom wordt er in de begroting niet gesproken over de luchtvrachtpositie van 
Nederland en van Schiphol in het bijzonder? Wordt daar geen beleidswijziging 
verwacht? 
 
Antwoord: 
Het luchtvrachtbeleid is vastgelegd in de Luchtvaartnota en is erop gericht om de 
e
positie van Schiphol als 3 luchtvrachthaven in Europa (2013) te behouden vanwege de 
grote betekenis van luchtvracht voor de Nederlandse economie. De afgelopen jaren 
komt de vraag naar luchtvracht in toenemende mate onder druk te staan. Bijvoorbeeld 
als gevolg van concurrentie van express carriers en scheepvaart en door veranderingen 

91 Vraag: 
Hoezeer wijken de prognoses in het Alders-advies af van de huidige groeicijfers van 
Schiphol? 
 
Antwoord: 
In de vraaganalyse van 2009 houdt Alders een gemiddelde groeivoet van het aantal 
vliegtuigbewegingen aan van 1,5 procent per jaar. In de afgelopen jaren was de groei 
in vliegtuigbewegingen op Schiphol gemiddeld 1,7% per jaar (2009 – 2013). 
In de recente analyse van de heer Alders (juni 2014) wordt aangegeven dat ‘de 
luchtvaartsector ervan uit gaat dat zich de komende jaren een verder herstel van de 
luchtvaartmarkt zal voordoen, een en ander in lijn met de verwachting dat de algemene 
economische verbeteringen zich ook zullen manifesteren. Men verwacht een 
gemiddelde jaarlijkse groei in het aantal vliegtuigbewegingen voor Schiphol die ligt 
tussen de 1,5 procent en 2,2 procent’. 
Uit het halfjaarbericht 2014 van Schiphol blijkt dat het aantal vliegtuigbewegingen op 
Amsterdam Airport Schiphol met 2,6 procent is gestegen. Inmiddels heeft ook Schiphol 
de concept-gebruiksprognose 2015 gepresenteerd waarin een groei van ca. 3 procent 
wordt verwacht. In 2015 komt het aantal vluchten daarmee uit op ruim 450.000. De 
ontwikkeling gaat daarmee sneller dan in de analyse van Alders uit 2009 werd 
verwacht.  
 
92 Vraag: 
Is de groei van Schiphol tot 510.000 vliegbewegingen wel toelaatbaar binnen de nieuwe 
afspraken over geluidshinder? 
 
Antwoord: 
Bij de groei naar 510.000 vliegtuigbewegingen blijft onverminderd de wettelijke eis 
voor gelijkwaardige bescherming van de omgeving van kracht. De Alderstafel heeft bij 
de evaluatie van het nieuwe normen- en handhavingstelsel een studie uitgevoerd naar 
de effecten van de groei naar de 510.000 vliegtuigbewegingen op ondermeer de 
gelijkwaardigheid en de verdeling van het geluid over de omgeving. Uit deze studie is 
gebleken dat een ontwikkeling naar 510.000 vliegtuigbewegingen past binnen de 
wettelijke criteria voor gelijkwaardigheid, onder de voorwaarde dat zoveel mogelijk 
strikt preferent baangebruik wordt ingezet. Tevens blijkt uit deze studie dat de 
luchtvaartsector zijn uiterste best zal moeten doen om op Schiphol de toegestane 
510.000 vliegtuigbewegingen binnen de wettelijke eisen van een gelijkwaardige 
bescherming van de omgeving en binnen de regels van het nieuwe normen- en 
handhavingstelsel af te wikkelen. Mogelijkheden voor de luchtvaartsector om hier 
invulling aan te geven zijn, zoals deze in het Aldersadvies 2013 zijn benoemd, onder 
andere het verhogen van de piekuurcapaciteit, de verdere doorvoering van 
vlootvernieuwing en operationele maatregelen. 
 
93 Vraag: 
Kunt u de invloed op de regionale economie van Lelystad Airport kwantificeren? 
 
Antwoord: 
De belangrijkste invloed op de regionale economie betreft de 
werkgelegenheidseffecten. Het in 2014 in opdracht van de gemeente Lelystad 
uitgevoerde onderzoek bevestigt de werkgelegenheidseffecten uit het eerdere 
Aldersadvies over Lelystad (maart 2012), te weten: 3 miljoen passagiersbewegingen 
marktpotentieel leidt tot 900-1200 directe arbeidsplaatsen plus nog 700 indirecte 
arbeidsplaatsen. Bij deze arbeidsplaatsen komen nog eventueel 1000 arbeidsplaatsen 
indien de luchthaven een basis wordt voor een luchtvaartmaatschappij. Extra inzet op 
een verdere uitbouw van de MRO-activiteiten (onderhoud van businessjets en andere 
vliegtuigen) heeft een potentieel van 100 tot 150 arbeidsplaatsen extra. 
 
94 Vraag: 
Kunt u een overzicht geven van de planning van werkzaamheden aan Lelystad Airport? 
 
Antwoord: 
Op dit moment wordt de laatste hand gelegd aan het verwerken van de zienswijzen en 
aan het verwerken van het advies van de Commissie voor de m.e.r.. Het voornemen is 

 
99 Vraag: 
Kunt u aangeven hoe het aangekondigd wetsvoorstel inzake private beveiligers zich 
verhoudt tot het eerder gesneuvelde voorstel? 
 
Antwoord: 
Er is nog geen wetsvoorstel inzake private beveiligers op zeeschepen ingediend. Over 
de stand van zaken en de  inhoud van een eventueel wetsvoorstel wordt u door de 
betrokken ministers geïnformeerd zodra het definitieve beleidsstandpunt is vastgesteld. 
 
  
100 Vraag: 
Wat zijn de doelstellingen van een NOX Emission Control Area (NECA)? Wat zijn de 
milieuambities? En wat is de economische haalbaarheid? Wat zijn de gevolgen voor het 
milieu en voor de economie als een NECA wordt ingesteld? 
 
Antwoord: 
In het IMO-milieuverdrag MARPOL is vastgelegd dat de IMO de aanwijzing van een 
gebied als NOx emissiebeheersgebied (NECA) dient te overwegen indien er een 
aantoonbare noodzaak bestaat tot preventie, reductie en beheersing van de emissie 
van NOx  door schepen. In een NECA gelden strengere normen t.a.v. NOx uitstoot door 
zeeschepen. 
De milieuambitie van het kabinet uit zich in het streven naar een gezondere en veiliger 
leefomgeving. Verbetering van de luchtkwaliteit maakt daar onderdeel van uit. Die wil 
het kabinet bereiken via voortschrijdende normstelling in het bronbeleid, dat vanwege 
de grensoverschrijdende aard van het vervoer en de vervuiling, internationaal wordt 
vastgesteld. 
Er zijn studies verricht naar de economische haalbaarheid en de gevolgen voor het 
milieu en de economie van de instelling van een NECA. Deze studies laten zien dat de 
kosten voor de kustvaart uiteindelijk met bijna 2% stijgen, en de kosten voor het lange 
afstandsvervoer met 0,6%. Deze kostenstijging zal echter slechts geleidelijk optreden, 
omdat de strengere normen alleen gelden voor nieuw te bouwen schepen. De studies 
laten zien dat bij deze kostenstijging er niet of nauwelijks ongewenste modal shift 
effecten van zee naar land zullen optreden. 
 
De studies laten tevens zien dat de NOx-emissies door zeevaart op de Noordzee 
verantwoordelijk zijn voor 7 tot 24 % van de land-gemiddelde NOx-concentraties in de 
Noordzee-kuststaten. Een NECA op de Noordzee  zal de emissies in 15 jaar 
terugbrengen met ongeveer één derde en daarna zelfs meer. 
Daarnaast draagt de maatregel bij aan het halen van de doelen van de 
Programmatische Aanpak Stikstof (PAS). Omdat de maatregel pas op termijn resultaat 
oplevert worden de knelpunten bij het vaststellen van de nu voorliggende PAS (2015-
2021) er niet mee opgelost. Voor latere PAS perioden levert instelling van een NECA 
wel een belangrijke bijdrage. 
Gezien enerzijds de genoemde milieuambities en anderzijds de economische 
haalbaarheid (de investeringen en tijd die reders nodig hebben om tijdig aan de 
uitrustingseisen van schepen te voldoen), dient een weloverwogen keuze te worden 
gemaakt. Ik beraad mij daar de komende tijd op 
 
101 Vraag: 
Wat is de precieze gang van zaken voor het instellen van een NECA in de Noordzee? 
 
Antwoord: 
Voorstellen aan de IMO voor de aanwijzing van een gebied als NOx 
emissiebeheersgebied (NECA) kunnen uitsluitend door landen worden ingediend. De 
landen grenzend aan een specifiek zeegebied dienen dat gezamenlijk te doen. Dat wil 
zeggen dat onder de Noordzeelanden consensus moet bestaan over een aanvraag voor 
de aanwijzing van de Noordzee tot NECA. De IMO zal een aanvraag vervolgens toetsen 
aan de hand van de voorgeschreven criteria voor de aanwijzing van gebieden voor 
emissiebeheersing (MARPOL Bijlage VI, Aanhangsel 3). 
 
  

106 Vraag: 
Welke gevolgen zullen de bezuinigingen op het verkeersmanagement over 
Rijksvaarwegen hebben voor de binnenvaart? 
 
Antwoord: 
Ik heb met de bestuurlijke regio’s in het najaar 2013 een acceptabele vorm 
afgesproken. De bezuinigingen slaan vooral neer op de minder drukke vaarwegen. Op 
een aantal minder drukke routes neemt de kans op wachttijden hierdoor toe maar de 
beschikbaarheid valt binnen de normen zoals gesteld in de Structuurvisie Infrastructuur 
en Ruimte (SVIR). De binnenvaart ondervindt op de hoofdtransportassen geen effecten 
zodat de doorvaart daar optimaal kan blijven functioneren.  
 
107 Vraag: 
Kunt u aangeven hoe de invoering van op afstand bedienbare bruggen en sluizen 
verloopt? 
 
Antwoord: 
Op kleine schaal is bediening op afstand al ingevoerd. Ik heb twee pilots benoemd om 
bediening op afstand op de Rijksvaarwegen breed te introduceren. Zoals reeds 
toegezegd zal ik naar aanleiding van de versoberingen op bedieningstijden een 
vergezicht aan de kamer aanbieden. De invoering van bediening op afstand maakt daar 
onderdeel van uit. 
De pilotprojecten hebben vertraging opgelopen. Hierover heb ik u geïnformeerd naar 
aanleiding van het AO scheepvaart van 10 juni 2014. Ik zal een evaluatie opstellen 
zodra de pilotprojecten zijn afgerond. 
 
108 Vraag: 
Heeft u naast de ambities op het gebied van logistiek ook een integrale visie op de 
toekomst van logistiek in Nederland? Zo nee, kunt u toezeggen in aanvulling op de 
ambities uit de begroting 2015 ook werk te maken van een integrale visie op logistiek 
in en voor Nederland? 
 
Antwoord: 
De ambities die ik heb op het gebied van logistiek zijn reeds gestoeld op een integrale 
visie. Deze visie is gemeenschappelijk tot stand gekomen met bedrijfsleven en 
wetenschap en is neergelegd in het adviesrapport van de Topsector Logistiek “Partituur 
naar de Top” (2011).  Deze visie is in essentie nog steeds actueel en deze onderschrijf 
ik volledig als deelnemer aan de Topsector Logistiek. 
 
109 Vraag: 
Welke concrete maatregelen worden er genomen om tot een modal shift te komen van 
wegvervoer naar vervoer per water? 
 
Antwoord: 
Om de files op de weg te beperken en de infrastructuur beter te benutten zet ik actief 
in op goederenvervoer over water. Om die groei te faciliteren los ik de verwachte 
knelpunten op de vaarwegen op via de infrastructuurprojecten in het MIRT. Ook de 
ontwikkelingen in de binnenvaart dragen bij. Met moderne grote schepen en steeds 
meer digitale informatie-uitwisseling kan de binnenvaart de verwachte groei van de 
goederenstromen, met name die van het containervervoer, opvangen. Enkele 
voorbeelden: 
 'Blauwe Golf': doel is een beter geïnformeerde (beroeps)vaart en wegverkeer 
door betere informatie over brug- en sluisopeningstijden en verbetering van het 
planningsproces binnen de binnenvaartketen. Blauwe Golf ITS wordt 
gezamenlijk door de Provincies Noord en Zuid Holland, het Havenbedrijf 
Rotterdam, RWS-Noord Holland en Beter Benutten I&M ontwikkeld. Naar 
verwachting zal de Blauwe Golf binnenkort in Twente starten.  
 Via Beter Benutten zijn knelpunten op de Zuid Willemsvaart aangepakt en 
daarbij is de deal gemaakt met het regionale bedrijfsleven dat zij de 
binnenvaartmogelijkheden beter gaan benutten. Dagelijks zullen 460 
vrachtautoritten worden vervangen door binnenvaart  

Antwoord: 
De verkenning over de planperiode van het Infrastructuur- en Deltafonds heeft geen 
specifieke doelstelling daaraan gekoppeld. Ik bezie regelmatig in hoeverre de 
instrumenten die IenM beschikbaar heeft toereikend zijn om ook op lange termijn de 
bereikbaarheid, veiligheid en leefbaarheid van Nederland te blijven verbeteren. Dit 
geldt ook voor het budgettaire instrument. 
 
113 Vraag: 
Wat wordt er bedoeld met een versnellingspunt circulaire economie en wat kost dit? 
 
Antwoord: 
Het versnellingspunt is een platform, waarin samengewerkt wordt door bedrijfsleven, 
overheid, kennisinstellingen en NGO’s. Verschillende acties ter versnelling van de 
circulaire economie worden samengebracht en opgepakt. Geïnitieerd door IenM en in 
samenwerking met andere ministeries organiseert de RACE-coalitie (Realisatie 
Acceleratie Circulaire Economie) activiteiten, zoals: 
 Het aanleggen van een portfolio van bestaande projecten, met speciale 
aandacht voor geleerde lessen en benodigde systeeminnovaties.  
 Het inventariseren en wegnemen van belemmeringen om te komen tot een 
circulaire economie.  
 Het bevorderen van de toepassing van circulaire principes door ontwerpers 
en van hoogwaardig hergebruik.  
 Het inrichten van een gezamenlijk kennisplein rond (beschikbaarheid van en 
substituten voor) grondstoffen.  
 Het stimuleren van circulaire businesscases en circulaire ketens binnen de 
Green Deal Circulair Inkopen. Met een aantal inkooppilots in de 
Rijksbedrijfsvoering worden de benodigde systeeminnovaties nader onderzocht. 
Ambitie is om in de toekomst alle relevante product-groepen van het 
Rijksinkoopbeleid circulair te benaderen. 
Verwachte kosten van de IenM activiteiten zijn ruim 2 mln. Euro. 
 
114 Vraag: 
Klopt de inschatting van de afvalbranche dat bij invoering van de afvalstoffenbelasting 
er meer afval geëxporteerd zal worden naar andere landen? Zo nee, waarom niet? Zo 
ja, welke manieren zijn er om dit te ondervangen? 
 
Antwoord: 
Op dit moment is er voor gekozen om geen exportheffing in te voeren. De ontwikkeling 
van de export zal gemonitord worden. Mochten de monitoringsgegevens daartoe 
aanleiding geven dan zal  bezien worden of aanpassing nodig is. De vormgeving van de 
afvalstoffenbelasting zal in uw Kamer meer specifiek aan de orde komen bij de 
behandeling van het Belastingplan 2015. Voor nadere vragen over het voorgaande zou 
ik u dan ook willen verwijzen naar staatssecretaris Wiebes van Financiën. 
 
115 Vraag: 
Is het voorstel van de branche om een exportheffing op afval in te voeren mogelijk? Zo 
nee, waarom niet? 
 
Antwoord: 
Een exportheffing is op dit moment nog niet aan de orde. Mocht in de toekomst blijken 
dat er toch grote hoeveelheden afval worden geëxporteerd, dan zal het kabinet 
eventuele aanpassingen overwegen, waarbij belangrijk is dat deze technisch mogelijk 
en uitvoerbaar zijn voor de Belastingdienst. De vormgeving van de afvalstoffenbelasting 
zal in uw Kamer meer specifiek aan de orde komen bij de behandeling van het 
Belastingplan 2015. Voor nadere vragen over het voorgaande zou ik u dan ook willen 
verwijzen naar staatssecretaris Wiebes van Financiën. 
  
 
  

 
120 Vraag: 
Wat zijn de concreet behaalde doelen van de Topsector Water tot nu toe?  
 
Antwoord: 
Het doel van de Topsector Water is om de toegevoegde waarde van de sector te 
hebben verdubbeld in 2020. Dit gebeurt door uitvoering van de actieagenda ‘Water 
verdient het’ (juni 2011). De meting van de toegevoegde waarde wordt gedaan door 
het Centraal Bureau voor de Statistiek (CBS) in de ‘Monitor Topsectoren’ die half 
oktober aan uw kamer wordt toegezonden door de Minister van Economische Zaken. 
Deze meting vormt de eerste tussenstand na de 0-meting van 2012 en vormt daarbij 
het eerste moment om iets te kunnen zeggen over het bereiken van de gestelde 
doelstelling. 
 
121 Vraag: 
Hoe geeft u uitvoering aan ‘de maatschappelijke verantwoordelijkheid om kennis en 
kunde wereldwijd te delen om watergerelateerde rampen te voorkomen of de gevolgen 
daarvan te beperken’? Kunt u dit zoveel mogelijk specificeren en kwantificeren?  
 
Antwoord: 
Er wordt op een aantal verschillende manieren uitvoering gegeven aan ‘de 
maatschappelijke verantwoordelijkheid om kennis en kunde wereldwijd te delen om 
watergerelateerde rampen te voorkomen of de gevolgen daarvan te beperken’. 
Nederland richt bij de onderhandelingen op één Sustainable Development Goal voor 
water, waarin het voorkomen van watergerelateerde rampen of het beperken van de 
gevolgen een centrale plaats heeft. In de rol als vice-voorzitter van HELP vraagt de 
minister van Infrastructuur en Milieu meer om meer op concrete uitvoering gerichte 
aandacht voor deze problematiek. 
De minister voor Buitenlandse Handel en Ontwikkelingssamenwerking en de minister 
van Infrastructuur en Milieu werken gezamenlijk aan een partnerschap met de Global 
Water Practice van de Wereldbank voor het verbeteren van de inzet van kennis en de 
kwaliteit van watergerelateerde projecten.  Het Dutch Risk Reduction team van 
Nederlandse waterexperts wordt op verzoek van landen ingezet in situaties waar een 
water gerelateerde ramp heeft plaats gevonden of dreigt. Het team geeft adviezen voor 
het voorkomen van een volgende ramp of het beperken van de gevolgen ervan.  Voor 
het DRR-team is in 2014 en 2015 een bedrag van € 5 miljoen beschikbaar. Ook het 
programma Partners voor Water 3 is in veel activiteiten gericht op het voorkomen van 
watergerelateerde rampen of het verminderen van de gevolgen daarvan. Doelstelling 
en resultaten van dit programma zijn beschreven in het antwoord op vraag 139. 
Voor de inzet op het voorkomen van watergerelateerde rampen wordt samenwerking 
gezocht met andere landen, die een belangrijke inbreng hebben op dit terrein hebben, 
zodat er gezamenlijk effectiever gewerkt kan worden in landen waar zich problemen 
voordoen.  Verder werken De ministeries van Infrastructuur en Milieu en Buitenlandse 
Zaken onderzoeken mogelijkheden voor het vergroten van de rol van private 
financiering in waterprojecten. 
  
 
122 Vraag: 
Op welke wijze wordt er internationaal aandacht gegeven aan de waterexpertise en op 
welke wijze is de minister voor Buitenlandse Handel en Ontwikkelingssamenwerking 
hierbij betrokken?  
 
Antwoord: 
Vanuit het uitvoeringsprogramma Partners voor Water wordt intensief aandacht 
gegeven aan Nederlandse Waterexpertise in een zevental deltalanden: Bangladesh, 
Colombia, Egypte Indonesië, Mozambique, Myanmar en Vietnam. Per land wordt hierbij 
via verschillende projecten Nederlandse expertise ingezet, waarmee de Nederlandse 
watersector zich kan positioneren.  Dit wordt gecombineerd met missies van 
bewindspersonen en bedrijven delegaties. Daarnaast wordt in een groot aantal landen 
door een combinatie van economische diplomatie en diverse activiteiten in het land zelf 
vanuit onder meer het programma Partners voor Water de Nederlandse waterexpertise 
onder de aandacht gebracht en wordt gekeken hoe deze expertise een bijdrage kan 

(klimaat) verwijst met betrekking tot  mitigatie  naar de uitkomsten van de 
onderhandelingen van COP 21 van het UNFCCC verdrag. Die uitkomsten zullen worden 
afgewacht alvorens met meer zekerheid iets kan worden gezegd over welk type 
maatregelen onderdeel worden van de precieze verankering in de hiergenoemde SDGs 
door landen. 
 
126 Vraag: 
Kunt u toezeggen een positieve grondhouding aan te nemen ten aanzien van het 
helpen bevorderen van de eenwording van Europese vervoersmarkten van alle 
modaliteiten? 
 
Antwoord: 
Ja, onder voorwaarden; zie verder de beantwoording van vraag 127 
 
127 Vraag: 
Wat betekent uw inzet op het gebied van Europese vervoersmarkten concreet voor de 
modaliteiten luchtvaart, spoor, (binnen-)vaart en wegtransport? Welke 
protectionistische maatregelen moeten er worden geschrapt? En wat is de verwachting 
hiervan qua haalbaarheid en tijdpad? 
 
Antwoord: 
De Nederlandse inzet is sinds lange tijd gericht op de realisatie van één interne 
vervoersmarkt. Nu in de afgelopen decennia veel belemmeringen zijn weggenomen in 
alle vervoerssectoren is het zaak om bestaande regelgeving goed te implementeren 
(bijvoorbeeld interoperabiliteit op het spoor) en om bestaande en eventuele nieuwe 
Commissie-voorstellen van geval tot geval te beoordelen. In de luchtvaart is de 
realisatie van het gemeenschappelijke luchtruim (Single European Sky, SES) een 
prioriteit. In de scheepvaart zijn nog (douane)procedures te stroomlijnen, zoals 
aangekondigd in de Mededeling Blauwe Gordel, onder meer door inzet van e-maritime. 
In het wegvervoer is verdere liberalisatie van cabotage wat mij betreft nog niet aan de 
orde, gegeven de verschillen in sociale condities.  
Ook voorstellen voor ingrijpende liberalisatie in het binnenlands personenvervoer per 
spoor, zoals opgenomen in het Vierde Spoorpakket, zijn voor Nederland een stap te 
ver. Voorstellen op de genoemde dossiers worden ofwel reeds besproken in Brussel 
ofwel over niet al te lange tijd verwacht. Het is te vroeg om te zeggen wanneer dit tot 
concrete resultaten zal leiden. 
 
128 Vraag: 
Hoe verhoudt deze internationale agenda (meer liberalisatie, multimodaliteit en 
interoperabiliteit) zich tot het kabinetsstandpunt over het Vierde Europese Spoorpakket 
waar meer liberalisatie wordt tegengehouden? 
 
Antwoord: 
De Nederlandse inzet is sinds lange tijd gericht op de realisatie van één interne 
vervoersmarkt. Nu in de afgelopen decennia veel belemmeringen zijn weggenomen in 
alle vervoerssectoren is het zaak om bestaande regelgeving goed te implementeren 
(bijvoorbeeld interoperabiliteit op het spoor) en om bestaande en eventuele nieuwe 
e
Commissie-voorstellen van geval tot geval te beoordelen. Ten aanzien van het 4 
spoorpakket geldt dat openstelling van de binnenlandse markt voor personenvervoer 
afwijkt van de beleidskeuzes die door Nederland in het kader van de Lange Termijn 
Spooragenda zijn gemaakt. Nederland wil ten aanzien van marktopening eigen keuzes 
kunnen maken en niet verplicht worden, zoals de Commissie voorstelt, tot verplichte 
openbare aanbesteding van concessies. De komende jaren wordt in Nederland ingezet 
op de realisatie van de doelen van de Lange Termijn Spooragenda binnen de bestaande 
marktordening met onderhandse gunning van een openbaar dienstcontract aan NS 
(met daarin opgenomen prestatie-eisen). Na 2025 kan openbare aanbesteding tot de 
mogelijkheden behoren maar daarbij moet de prestatieverbetering gedurende de 
aanstaande concessieperiode als maatstaf voor die keuze worden benut. 
 
129 Vraag: 
Waar worden de bijdragen van het ministerie van Economische Zaken aan het 
ministerie van Infrastructuur en Milieu voor doelstellingen uit het SER-akkoord specifiek 

135 Vraag: 
Waarom wordt het verscherpte garantiekader voor bodemsanering pas bij de begroting 
van 2016 doorgevoerd?  
 
Antwoord: 
Het garantiekader voor bodemsanering wordt pas bij begroting van 2016 aangepast om 
de resultaten van de lopende beleidsdoorlichting van Hfst. XII art. 13 te kunnen 
verwerken. Daarnaast stellen overheden en bedrijfsleven momenteel een nieuw 
convenant op over de uitvoering van de bodemsanering waarbij het garantiekader 
mogelijk een rol speelt. Uitkomsten hiervan worden verwerkt in de begroting 2016. 
 
136 Vraag: 
Op welke wijze is er in de begroting rekening gehouden met de wijzigingen die mogelijk 
voortvloeien uit het Deltaprogramma? 
 
Antwoord: 
Met name in de Deltafondsbegroting is rekening gehouden met de investeringen en 
wijzigingen die mogelijk voortvloeien uit het Deltaprogramma. In het Deltafonds is 
bijna 30 mln euro gereserveerd voor nadere uitwerking en voorbereidingen van nieuwe 
maatregelen die voortvloeien uit Deltaprogramma. Het gaat hierbij onder meer om de 
uitwerking van de nieuwe normen op het toets- en ontwerpinstrumentarium, het 
stimuleringsprogramma Ruimtelijke Adaptatie en nader MIRT-onderzoek naar  een 
flexibeler peilbeheer in het IJsselmeer ten behoeve van de zoetwatervoorziening. 
Daarnaast is in de programmaruimte van het Deltafonds een voorlopige reservering 
opgenomen ten behoeve van een betekenisvolle start van de opgaven voor 
waterveiligheid en zoetwater. Deze voorlopige reservering bestaat uit € 150 miljoen 
voor rijksbijdragen aan zoetwatermaatregelen en € 200 miljoen voor de meerkosten 
van rivierverruiming. Hierbij geldt dat medefinanciering door de regio een 
randvoorwaarde is.   
 
137 Vraag: 
Kan er een uitsplitsing in financiën worden gegeven van de verschillende opdrachten 
onder beleidsartikel 11.01.1? 
Antwoord: 
Conform de Rijksbegrotingsvoorschriften wordt bij het onderdeel ‘Toelichting op de 
financiële instrumenten’ inzicht geboden in de instrumenten zoals opgenomen in de 
budgettaire tabel (waaronder het onderdeel 11.01.01 Opdrachten Algemeen 
waterbeleid). Hierbij heb ik inzicht gegeven aan welke activiteiten het budget in 2015 
wordt besteed, waarbij een keuze is gemaakt op basis van financieel belang en 
politieke relevantie. 
Hieronder treft uw Kamer een volledig overzicht van de opdrachten en de daarmee 
samenhangende budgetten voor dit artikelonderdeel. 
 
Best.organisatie + Doelmatig waterbeheer 353  
Visievorming NWP2                         50  
Wettelijke instrumentarium 500  
Niet-wettelijk instrumentarium 410  
Accountmanagement Water 30  
Directieoverstijgende taken 18  
Algemeen  100  
Totaal afdeling Bestuur en Regie: 1.461  
  
Regie op uitvoering 30  
Monitoren en evalueren 90  
regie op uitvoering 124  
Overig 34  
Totaal afdeling Programmering Waterbeleid 278  

BuZa en EZ jaarlijks beschikbaar worden gesteld voor HGIS Partner voor Water? Welke 
verschillende uitvoeringsprogramma’s lopen er nu precies en met welke einddatum? 
Wat zijn de doelstellingen van de uitvoeringsprogramma’s en wat is er tot op heden 
gerealiseerd? 
 
Antwoord: 
Vanuit het ministerie van Infrastructuur en Milieu worden de volgende financiële 
middelen (uitgedrukt in € x 1000) beschikbaar gesteld voor HGIS Partners voor Water: 
in 2014 10.500; in 2015 9.506; in 2016 10.770 (1.884 voor programma Partners voor 
Water 3 en 8.886 voor nieuw programma als opvolger); in 2017 t/m 2019  8.886 per 
jaar. Het Ministerie van Economische Zaken stelt geen middelen beschikbaar voor HGIS 
Partners voor Water. Op dit moment loopt er binnen HGIS Partners voor Water een 
uitvoeringsprogramma: Partners voor Water 3 (PvW3). De einddatum van Partners 
voor Water 3 is 31 december 2015. Er wordt op dit moment een nieuw programma 
ontwikkeld als opvolging van Partners voor Water 3. Dit programma zal starten in 
2016. 
  
Het programma Partners voor Water (PvW) heeft als doelstelling het bundelen van 
krachten om de internationale positie van de Nederlandse watersector 
(overheid,bedrijfsleven, kennisinstituten en NGO’s) te verbeteren, en zo bijdragen aan 
het oplossen van de wereldwaterproblematiek. PvW3 draagt bij aan de realisatie van de 
ambities uit hoofdstuk 6 van het Nationaal Waterplan 2009.PvW3 heeft drie belangrijke 
onderdelen: de brede landenaanpak, 
de gerichte delta-aanpak (ook wel aangeduid als Water Mondiaal) en de 
subsidieregeling. 
  
De brede landenaanpak richt zich op het versterken van de positie van de Nederlandse 
watersector op de wereldmarkt. PvW helpt vragen (en dus marktkansen) te 
identificeren en legt de verbinding tussen sectorpartijen en andere partners met kennis 
van de lokale markt. PvW zorgt ook voor promotie van de Nederlandse watersector via 
brochures, films, website en gezamenlijke deelname aan beursen. PvW initieert de 
vorming Product-Markt-Combinaties (PMC’s), waarbinnen aanbiedingen van 
sectorpartijen voor een bepaalde markt worden gebundeld.  Er zijn inmiddels PMC’s 
gevormd voor een aantal thema’s in een aantal landen., 
  
Onder de titel Water Mondiaal financiert en ondersteunt Partners voor Water het 
ontwikkelen van langdurige samenwerkingsrelaties met 7 deltalanden: Bangladesh, 
Colombia, Egypte, Indonesië, Mozambique, Myanmar en Vietnam. Naast het bij elkaar 
brengen van partijen en het organiseren van de samenwerking worden ook projecten 
aanbesteed aan de Nederlandse watersector. Vanuit Water Mondiaal zijn grote 
projecten (mede) tot stand gebracht zoals het Mekong Deltaplan in Vietnam, het Beira 
masterplan in Mozambique en het project NCICD (National Capital Integrated Coastal 
Development) in Indonesië. 
  
De subsidieregeling (Wereldwijd werken met Water) is inmiddels uitgevoerd, de laatste 
tender is geweest in februari 2014. In totaal is via subsidies € 19,1 miljoen toegekend 
aan 78 projecten in 28 landen. De projecten zijn uitgevoerd door consortia van 
Nederlandse bedrijven, kennisinstellingen en NGO’s. Doelen van de subsidieregeling 
zijn bundeling van krachten binnen de watersector, het delen van waterkennis en -
kunde met landen die daaraan behoefte hebben en het demonstreren van de unieke 
concepten en kwaliteiten voor het oplossen van de waterproblematiek. Er zijn nog 47 
projecten in uitvoering, die allen zullen worden afgerond uiterlijk december 2015. 
 
140 Vraag: 
Hoe wil Nederland komen tot een meer integrale afstemming met de buurlanden op 
thema’s als Blue Growth, scheepvaart (veiligheid), bouwen met de Noordzeenatuur en 
wind op zee? 
 
Antwoord: 
De integrale afstemming vraagt de komende jaren intensief contact met de 
Noordzeelanden en zal per onderwerp verschillen, mede doordat de landen 
verschillende bevoegdheids- en verantwoordelijkheidsverdelingen kennen. In de 
Noordzee 2050 Gebiedsagenda zet ik een en ander uiteen en ga ik in op de diverse 

 
Antwoord: 
De samenwerking met het ministerie van Economische Zaken op het dossier 
windenergie op zee verloopt goed. Zo is er gezamenlijk gewerkt aan het wetsvoorstel 
windenergie op zee waarover uw Kamer in de loop van dit najaar wordt geïnformeerd 
en aan de onlangs vastgestelde Rijksstructuurvisie Windenergie op Zee (brief aan de 
Tweede Kamer van 26 september jl.) 
 
144 Vraag: 
Hoe staat het momenteel met de financiering voor de uitvoering van de 
Rijksstructuurvisie Volkerak-Zoommeer (RGV)?  
 
Antwoord: 
Ik verwacht dat binnenkort de besluitvorming over de ontwerp-Rijksstructuurvisie 
Volkerak-Zoommeer kan worden afgerond. Zodra de besluitvorming is afgerond zal ik 
uw Kamer hierover nader informeren, hierbij zal ook de financiering aan de orde 
komen. 
 
145 Vraag: 
Wordt met de geraamde middelen, 474 mln. euro, volledig voldaan aan de opgave van 
de Kaderrichtlijn Water in 2027? En wordt de raming jaarlijks geactualiseerd? 
 
Antwoord: 
Met de geraamde middelen die nu op de begroting staan kan een pakket maatregelen 
worden uitgevoerd waarmee de inrichting van het hoofdwatersysteem op orde kan 
worden gemaakt. Dat betekent dat er voldoende middelen zijn om de leefgebieden voor 
planten en dieren te herstellen. Dat draagt bij aan de opgave voor de Kaderrichtlijn 
Water, maar is ook nodig voor de opgave Natura 2000 in het hoofdwatersysteem. De 
opgave bestaat naast inrichting ook uit waterkwaliteit en die wordt vooral beïnvloed 
door landelijke maatregelen, zoals voor mest en gewasbeschermingsmiddelen. 
Specifiek voor de grote rivieren is het ook van belang wat de buurlanden op dit punt 
presteren. 
De middelen zijn geschat op basis van een concreet pakket aan maatregelen. Het 
betreft een raming en er kunnen zowel meer kosteneffectieve oplossingen als 
tegenvallers optreden. In principe wordt bij de actualisatie van de 
stroomgebiedbeheerplannen steeds gekeken wat nodig is. Dat is nu gedaan voor de 
stroomgebiedbeheerplannen die in december ter inzage worden gelegd en dat gebeurt 
nogmaals voor de actualisatie van die plannen in 2021. Daarnaast wordt jaarlijks 
verantwoording afgelegd over de uitgaven als onderdeel van de begroting. 
 
146 Vraag: 
Wat wordt er concreet bedoeld met het vanuit ruimtelijke invalshoek een bijdrage 
leveren aan (de nieuwe) bestuurlijke structuren en inrichting? 
 
Antwoord: 
De verantwoordelijkheid voor de bestuurlijke inrichting ligt bij BZK. Bij 
beleidsonderzoek, beleidsdiscussies en het opstellen van nota’s door BZK brengt IenM 
de kennis in over de ruimtelijke samenhang van de betreffende gebieden opdat 
mogelijk nieuwe bestuurlijke structuren – waar zinvol – aansluiten bij de ruimtelijke 
samenhang 
 
147 Vraag: 
Hoe verhoudt zich de Kengetallen GEO-informatie met cijfers uit de evaluatie van het 
gebruik van de Basisregistratie Adressen en Gebouwen (BAG) (Kamerstuk 33926, nr. 
1)?  
 
Antwoord: 
Het in de begroting genoemde percentage van 85% in 2013 is mede gebaseerd op het 
indirecte gebruik van de BAG: doordat de BAG is gekoppeld aan andere registraties, 
zoals de Gemeentelijke Basisadministratie (GBA), wordt bij raadpleging van één van 
deze gekoppelde registraties feitelijk toch informatie uit de BAG geraadpleegd. 
Dit neemt niet weg dat er potentie is voor meer direct gebruik van de BAG in processen 

 
153 Vraag: 
Zijn of worden of de nieuwe vormen van samenwerking en financiering om 
gebiedsontwikkelingen van de grond te krijgen meegenomen in de begroting? Zo ja, 
hoe? 
 
Antwoord: 
Het uitgangspunt is dat nieuwe vormen van samenwerking en financiering om 
gebiedsontwikkelingen van de grond te krijgen geen invloed hebben op de begroting. 
Het Rijk bekleedt een faciliterende rol en zet vanuit die rol in op expertise en 
kennisontwikkeling. Daarnaast worden waar mogelijk hindernissen voor een 
slagvaardige gebiedsontwikkeling weggenomen. Dit is onder meer meegenomen bij het 
opstellen van de nieuwe Omgevingswet. 
 
154 Vraag: 
Op welke wijze gaat u - in het kader van een goede ruimtelijke ordening - om met de 
krimpproblematiek? Waar zijn hierover binnen deze begroting cijfers te vinden?  
 
Antwoord: 
In het Interbestuurlijk Actieprogramma Bevolkingsdaling werken rijk, provincies, IPO en 
VNG gezamenlijk aan een kennis- en transitieprogramma op het gebied van 
bevolkingsdaling en leegstand. Nieuwe samenwerkingsvormen bijv. op het gebied van 
onderwijs, aanpassingen van woningen en bundeling van voorzieningen hebben 
prioriteit. Het voortouw ligt hiervoor bij de lokale overheid. Daarnaast werken markt en 
overheid samen in respectievelijk de Kantorentop en Winkeltop om te komen tot 
gezonde markten en aanpak van leegstand. Dat proces is vooral gericht op het creëren 
van bewustwording, stimuleren tot actie en waar mogelijk wegnemen van mogelijke 
belemmeringen. 
Onder 13.01.01 “overige opdrachten Ruimtelijk instrumentarium” zijn  financiële cijfers 
terug te vinden, die voor een deel betrekking hebben op onderzoeks- en 
programmabudget. Als toelichtende tekst is over krimp opgenomen: “De actieve 
ondersteuning van provincies en gemeenten in krimpregio’s, door middel van kennis en 
experimenten, wordt in 2015 voortgezet”.   
  
 
155 Vraag: 
Waarom is er voor de basisregistraties na 2016 geen reservering opgenomen?  
 
Antwoord: 
Voor de post 13.02.02 (Subsidies - Basisregistraties) zijn na 2016 geen bedragen 
opgenomen omdat er voor die jaren geen subsidies voorzien zijn. De lopende subsidies 
worden ingezet tijdens het transitietraject voorafgaand aan de invoering van de BGT-
wet in 2016. Ze zijn bedoeld als tegemoetkoming in de transitiekosten bij bronhouders 
(medeoverheden en rijksdiensten) en dubbele exploitatielasten in de overgangsperiode. 
De structurele budgetten voor exploitatie en beheer van de basisregistraties vallen 
onder de post 13.02.06 (Bijdrage aan ZBO en RWT - Kadaster). 
 
156 Vraag: 
Kunt u aangeven hoeveel subsidie verstrekt wordt aan diverse adviesorganen die 
gevraagd en ongevraagd advies uitbrengen over de leefomgeving? 
 
Antwoord: 
IenM verstrekt geen subsidies aan adviesorganen, maar vacatiegelden dan wel 
kostenvergoedingen. Op de begroting van IenM voor 2015 staan op het terrein van 
leefomgeving de volgende adviesorganen, met daarbij de volgende bedragen: 
  
Raad voor Leefomgeving en Infrastructuur (Rli)              €3.952.000 
Commissie Genetische Modificatie (COGEM)                    €1.500.000 
Adviescommissie Water (ACW)                                   ca €100.000 
 
157 Vraag: 
Kunt u aangeven hoe financiële middelen voor architectuur en ruimtelijk ontwerp 

van 48.000 euro in 2013 naar 60.000 euro de jaren daarna? 
 
Antwoord: 
De gehanteerde systematiek is als volgt: van de jaarlijkse te geven subsidie van € 
60.000 wordt 80 procent, zijnde € 48.000, betaald in jaar t. De resterende 20 procent, 
zijnde € 12.000, komt in jaar t+1 tot betaling. Het idee hierachter is dat de laatste 
20% pas wordt uitbetaald nadat inzicht is verkregen in de besteding van de gegeven 
middelen. 
 
160 Vraag: 
Kunt u aangeven welke projecten vallen onder ‘Projecten BIRK’? Hoe zijn de fluctuaties 
in uitgaven hieraan bepaald? Hoe wordt er bepaald dat er het ene jaar meer geld aan 
wordt uitgegeven dan in andere jaren? 
 
Antwoord: 
De volgende projecten vallen onder “Projecten BIRK”: Dordrecht Maasterras, Venlo Q4, 
Breda Stationskwartier, Zuid Holland IODS, Sittard-Geleen Spoorzone. De fluctuaties in 
uitgaven aan deze projecten zijn bepaald aan de hand van het verwachte tempo waarin 
deze projecten subsidie nodig hebben gerelateerd aan de voortgang van de realisatie 
en de voorwaarden over kasritme en betalingen zoals opgenomen in de 
subsidiebeschikking. Op basis van deze elementen zijn de uitgaven het ene jaar hoger 
of lager dan het andere jaar. 
 
161 Vraag: 
Kunt u aangeven waarom er in 2017 na twee jaar geen uitgaven weer 6.200 euro wordt 
uitgegeven aan ‘Projecten Nota ruimte’? Om welke projecten gaat het? 
 
Antwoord: 
Bij “Projecten Nota Ruimte” gaat het voor de jaren 2015 t/m 2017 alleen om het 
project Stadshavens, omdat dit het enige Nota Ruimte project is dat dan nog op de 
begroting staat. 
Voor het project Stadshavens is € 6,2 miljoen in 2017 opgenomen omdat het project 
naar verwachting in 2017 gerealiseerd wordt. Dit is conform de in de 
subsidiebeschikking opgenomen kwaliteitsdragers. Op grond hiervan kan Rotterdam 
vervolgens in 2017 de laatste 20% van € 31 miljoen totaalsubsidie, te weten: € 6,2 
miljoen, worden uitbetaald. Eerdere betalingen aan Stadshavens, oplopend tot 80% 
van € 31 miljoen, hebben plaatsgevonden vóór 2015 zodat er in 2015 en 2016 geen 
uitgaven zijn vermeld. 
 
162 Vraag: 
Kunt u aangeven hoeveel de digitalisering van het omgevingsrecht inclusief de 
ruimtelijk juridische instrumenten gaat kosten? Hoeveel is er bijvoorbeeld begroot voor 
de ‘Laan van de Leefomgeving’? 
 
Antwoord: 
Op dit moment zijn er nog geen concrete uitgaven voor de Laan van de leefomgeving in 
de begroting opgenomen. Er wordt gewerkt aan een definitiestudie naar de Laan van de 
Leefomgeving waarbij een business case wordt uitgevoerd. Deze geeft een eerste, ruw 
beeld van de kosten en baten binnen de overheid. Dit beeld is positief. Deze inschatting 
van kosten en baten kan in latere fases verder worden aangescherpt, naarmate de 
invulling van het programma in meer detail is uitgewerkt. Pas dan kan worden 
aangegeven welke kosten in de begroting dienen te worden opgenomen. 
 
163 Vraag: 
Hoeveel geld wordt er in 2015 uitgegeven aan maatregelen in verband met de 
verhoging van de maximumsnelheid? 
 
Antwoord: 
Voor 2015 is binnen het IF een budget van € 10 mln gereserveerd voor verhoging van 
de maximum snelheid. Dit is in de begroting van het IF opgenomen onder de regel 
programma 130 van het projectoverzicht bij 12.03.01 (realisatie hoofdwegennet). Deze 
middelen worden ingezet voor het realiseren van de AKOE-maatregelen (Aanpak 

Antwoord: 
Uit de evaluatie van de 80 km zones welke in 2008 aan uw Kamer is toegezonden 
(Kamerstuk 31200 XII, nr. 87), is gebleken dat het effect op de doorstroming door de 
verlaging van de maximumsnelheid naar 80 km/uur verschilt per 80 km zone. De 
effecten op de doorstroming zijn in sommige zones beperkt gebleken, terwijl in andere 
80 km zones een verslechtering van de doorstroming is geconstateerd. 
Op grond van deze evaluatie ben ik van mening dat het invoeren van 80 km op de 
drukke ringwegen geen positief effect heeft op de doorstroming, dat de investeringen 
zoals deze in het MIRT zijn voorzien niet of slechts ten dele zouden moeten worden 
uitgevoerd. 
  
 
168 Vraag: 
Hoeveel scholen liggen in gebieden binnen een zone van 300 meter van Rijkswegen? 
 
Antwoord: 
Volgens gegevens van het Longfonds van 2011 liggen er 275 scholen langs een 
snelweg. 
 
169 Vraag: 
Verwacht u dat de normen voor fijn stof in 2015 gehaald zullen worden? Zo nee, welk 
aanvullend beleid ontwikkelt u om de normen toch te halen? 
 
Antwoord: 
Nederland haalt vrijwel overal de norm, de concentraties dalen zelfs sterker dan 
aanvankelijk werd verwacht, met name doordat het verkeer minder fijn stof uitstoot. 
Alleen in veehouderijgebieden resteren nog enkele knelpunten als gevolg van 
intensieve veeteelt (pluimvee). Daar worden al maatregelen genomen door bedrijven 
op vrijwillige basis met behulp van subsidies, Door een wijziging van het Besluit 
emissiearme huisvestingsystemen landbouwdieren zullen in 2015 maatregelen worden 
verplicht in de hele pluimveesector. 
  
 
170 Vraag: 
Op welke wijze wordt er bij de bepaling van de maximale snelheid rekening gehouden 
met de luchtkwaliteit en de verbeterdoelstelling daarvan? 
 
Antwoord: 
Bij het beoordelen of een snelheidsverhoging op een bepaald traject mogelijk is hanteer 
ik het uitgangspunt: sneller waar het kan en langzamer waar het moet. Voor 
luchtkwaliteit betekent dit dat de snelheid alleen verhoogd zal worden indien voldaan 
wordt aan de (aangescherpte) grenswaarden die van kracht worden per 1 januari 2015. 
 
171 Vraag: 
Op welke wijze wordt de uitstoot van fijn stof verminderd, hoeveel geld is hiervoor 
beschikbaar en hoe zal dit worden besteed? 
 
Antwoord: 
De uitstoot van fijn stof en stikstofdioxide wordt verminderd door het pakket 
maatregelen dat in het NSL is opgenomen. Voor fijn stof is inmiddels de Europese norm 
gehaald (op enkele punten na in veehouderijgebieden), voor stikstofdioxide zijn er nog 
enkele knelpunten in steden. Er zijn in 4 tranches middelen beschikbaar gesteld (totaal 
€ 345 miljoen) aan de uitvoerende overheden, zelf dragen ze voor 50% bij aan de 
financiering van maatregelen.  
 
172 Vraag: 
Hoeveel geld is er in 2015 beschikbaar voor het verbeteren van de luchtkwaliteit en op 
welke wijze wordt dit geld besteed? 
 
Antwoord: 
Voor maatregelen langs het Hoofdwegennet (HWN) is in 2015 € 37,6 mln gereserveerd, 
waarvan €3,6 mln voor lokale (scherm)maatregelen, € 5,4 mln voor de afronding van 

 
Het budget Beter Benutten dat is bestemd voor kosten op het gebied van diverse 
onderzoeken, communicatie, monitoring en evaluatie, gedrag- en vraagbeïnvloeding, 
fietsbeleid en ITS (Intelligente Transport Systemen) bedraagt € 5,2 mln.  Hiervoor is 
een budget beschikbaar tot en met het jaar 2017. De opdrachten zijn incidenteel van 
aard. 
 
178 Vraag: 
Kunt u een uitsplitsing geven van de financiële middelen in artikel 14.01.02 ten 
behoeve van de genoemde subsidies en daarbij ook aangeven wat incidenteel van aard 
is en wat structureel?  
 
Antwoord: 
Ten laste van dit budget komen de eindafrekeningen van de volgende incidentele 
subsidies: 
 Een onderzoek van de VU Amsterdam naar besluitvorming infrastructuur: € 
0,09 mln.  
 Instituut voor Duurzame Mobiliteit voor Het Nieuwe Rijden: € 0,8 mln.  
 Stichting Natuur en Milieu voor de mobiliteitscampagne Hopper: € 0.05 mln. 
Voor de subsidie aan De Fietsersbond is € 0,6 mln. gereserveerd. Deze subsidie is 
structureel van aard. Het overige budget, € 0,6 mln., staat gereserveerd voor nog toe 
te kennen, incidentele subsidies. 
 
179 Vraag: 
Wat zijn de resultaten van de stimuleringssubsidies voor CO2-reductie? 
 
Antwoord: 
De projecten die met deze subsidies zijn uitgevoerd hebben in een periode van vier jaar 
geleid tot ruim 1 miljoen ton CO2-reductie. 
 
180 Vraag: 
Hoeveel wordt er in totaal aan openbaar vervoer uitgegeven, inclusief spoor, Brede 
Doeluitkering (BDU), doelgroepenvervoer, het vervoer in het kader van de Algemene 
Wet Bijzondere Ziektekosten (AWBZ) en de Wet Maatschappelijke Ondersteuning 
(WMO), en de regiotaxi? En wat zijn de opbrengsten?  
 
Antwoord: 
De Rijksbijdrage aan de brede doeluitkering verkeer en vervoer is opgenomen op 
Begroting XII, artikel 25. In de Wet BDU is opgenomen dat de 
verantwoordingsconstructie voor de besteding van de BDU-gelden via decentraal en 
regionaal democratisch gelegitimeerde organen verloopt De verantwoording over de 
BDU-gelden gebeurt volgens de SiSa-systematiek. De SiSa-voorschriften voorzien niet 
in een uitsplitsing van de uitgaven over de verschillende modaliteiten. De uitgaven aan 
spoorinfrastructuur zijn opgenomen in het Infrastructuurfonds, artikel 13. Voor 
aanlegprojecten wordt onderscheid gemaakt tussen personenvervoer en 
goederenvervoer, maar voor het beheer en onderhoud van de spoorweginfrastructuur 
bestaat deze splitsing niet. Informatie over de overige door u genoemde uitgaven is 
terug te vinden in de begrotingen van de desbetreffende departementen. In het 
Infrastructuurfonds (artikel 13) zijn de gegevens opgenomen van de bijdragen van 
vervoerders voor het gebruik van de infrastructuur (gebruiksvergoeding en 
concessievergoeding). Informatie over de opbrengsten van de vervoerders is terug te 
vinden in de jaarverslagen van deze bedrijven. 
 
181 Vraag: 
Wat wordt er uitgegeven aan sociale veiligheid in het openbaar vervoer en hoe zien die 
uitgaven er uit?  
 
 
 

Overleg en afstemming, ambtelijk en bestuurlijk, met regionale en lokale overheden 
vindt plaats binnen de reguliere inzet van IenM. Deze kosten zijn beperkt tot de huur 
van vergaderfaciliteiten, enkele malen per jaar. 
 
185 Vraag: 
Wat verklaart de hogere uitgaven aan openbaar vervoer in het jaar 2014?  
 
Antwoord: 
De hogere uitgaven aan OV in het jaar 2014 worden verklaard door een éénmalige 
bijdrage van € 9 mln. in het kader van een regeling met Eigen Veerdienst Terschelling 
(EVT) over de veerverbinding met Terschelling (zie bladzijde 179 van IenM (XII)). 
 
186 Vraag: 
Kan er een overzicht worden gegeven van concrete uitkomsten van overleggen over 
een verbeterde deur-tot-deur reis? 
 
Antwoord: 
Deze overleggen, de zogenoemde OV- en spoortafels, vinden op dit moment voor het 
eerst na het uitkomen van de LTSA 2 plaats. Eerst in de landsdelen en begin oktober 
landelijk. Kort daarna zal ik u over de uitkomsten informeren. 
 
187 Vraag: 
In de openbaar vervoersketen is 70% van de begrote uitgaven juridisch verplicht. Kan 
er inzicht gegeven worden in de besteding van dit geld en wat de bestemming is van de 
30% aan niet juridisch verplicht vastgelegd budget? 
 
Antwoord: 
De uitgaven voor subsidies en de agentschapsbijdrage aan RWS zijn volledig juridisch 
verplicht. De subsidies hebben een tijdshorizon en de agentschapbijdrage heeft een 
structureel karakter. Van het opdrachten-budget is een deel juridisch verplicht op grond 
van lopende verplichtingen. Meer specifiek betreft het onder andere de bijdrage aan de 
Autoriteit Consument & Markt (ACM) en de continue screening van de taxibranche. 
Het niet juridisch verplichte deel van dit artikel wordt aangewend voor uitvoering van 
taken die voortvloeien uit de werkagenda van het NOVB inzake de OV-chipkaart en het 
faciliteren van het NOVB zelf, de implementatie van de Boord Computer Taxi en het 
stimuleren van het beschikbaar stellen van (actuele) brongegevens voor 
reisinformatiediensten in het kader van het project Nationale Data Openbaar Vervoer, 
maar ook de toegankelijkheid van het openbaar vervoer en uitgaven om een gelijk 
speelveld te creëren in het openbaar vervoer. 
 
188 Vraag: 
Waarom zijn de uitgaven aan het Nationaal Openbaar Vervoersberaad (NOVB) en de 
Boordcomputer Taxi (BCT) niet-verplichte uitgaven en op basis waarvan worden deze 
uitgaven gedaan? 
 
Antwoord: 
In de beleidsartikelen art 15 is onder budgetflexibiliteit benoemd welke onderwerpen 
binnen het opdrachtenbudget verplicht zijn. Een deel van deze verplichtingen zijn 
juridisch verplicht vanwege het structurele karakter of vanwege een bepaalde 
tijdshorizon van de opdracht of komen voort uit lopende verplichtingen. Een aantal 
onderwerpen zijn niet juridisch verplicht, waaronder uitvoering van taken die 
voortvloeien uit de werkagenda van het NOVB inzake de OV-chipkaart en de 
implementatie van de Boord Computer Taxi. Voor de uitgaven in het kader van het 
NOVB geldt dat deze voortkomen uit de werkagenda NOVB. Totale kosten zijn vooraf 
niet in te schatten, bovendien wordt per onderwerp een verdeelsleutel afgesproken 
waarbij het aandeel van IenM varieert. De uitgaven voor de Boordcomputer Taxi (BCT) 
betreffen een subsidiebudget van € 21 mln. De subsidie wordt op aanvraag van 
taxiondernemers verstrekt. Daarmee zijn dit ook niet-verplichte uitgaven. De 
ondernemers hebben er op basis van een wettelijke regeling wel recht op, dat is de 
Tijdelijke regeling subsidie boordcomputer taxi. 
 
  

afgelopen jaren vooral afgerekend op deze gemiddelde jaarlijkse output en niet op de 
prestaties die reizigers elke dag op hun traject ervaren. Ook heeft het Rijk – als 
aandeelhouder en als concessieverlener - de spoorbedrijven op verschillende doelen 
aangestuurd. Dit, en de wens dat ProRail zich meer gaat richten op de publieke 
belangen, maakt dat de sturing van ProRail wordt aangescherpt. 
 
194 Vraag: 
Hoeveel procent van de reizigers reist nu met een OV-studentenkaart en wat zijn de 
gevolgen hiervan voor het aandeelhouderschap van het Rijk? 
 
Antwoord: 
NS vervoert jaarlijks ongeveer 9,5 mio verschillende personen. Er zijn gemiddeld in een 
jaar (2014) ruim 660.000 studenten in het bezit van een studenten OV reisrecht die 
hiervan gebruik maken. Dat komt neer op 6,95% van alle reizigers per jaar. 
 
Voor de OV-studentenkaart heeft NS een contract met OCW. De opbrengsten en kosten 
hiervan zijn onderdeel van de reguliere bedrijfsvoering van NS 
 
  
195 Vraag: 
Hoe wordt er beter gestuurd op samenwerking? En over de samenwerking tussen welke 
partijen wordt hier gesproken? 
 
Antwoord: 
Samenwerking is de kern van de lange termijn spooragenda en van groot belang om 
tot een betere deur-tot-deur reis te komen. Met ProRail, goederen- en 
personenvervoerders, regionale overheden. Consumentenorganisaties, verladers en de 
havenbedrijven is hiertoe een samenwerkingsmodel ontwikkeld en vastgesteld. In de 
beheer- en vervoerconcessies is de deelname van NS en ProRail hieraan vastgelegd en 
de andere opdrachtgevende overheden heb ik gevraagd om hetzelfde te doen. Op deze 
manier is de sturing op de samenwerking geborgd. 
Binnen het samenwerkingsmodel neemt IenM een regierol om partijen beter te laten 
samenwerken. Een belangrijk instrument hiervoor is het overleg aan de landsdelige en 
landelijke OV- en spoortafels waarin vraagstukken ten aanzien van het OV worden 
besproken. De regionale tafels worden voorbereid en voorgezeten vanuit de provincies. 
De landelijke tafel zit ik voor. Aan de tafels nemen decentrale overheden, vervoerders, 
ProRail en consumentenorganisaties deel. Daarnaast is er een goederentafel waaraan 
goederenvervoerders, Prorail, verladersorganisaties, de havenbedrijven en overheden 
deelnemen. 
Tenslotte zijn er bestaande overleggremia voor specifieke onderwerpen zoals 
bijvoorbeeld het NOVB voor vraagstukken rondom de OV betalen. 
 
196 Vraag: 
Waar bestaat de afstemming van regelgeving op de Nederlandse situatie uit voor wat 
betreft de drie Europese spoorgoederencorridors? Kunt u ook het Besluit externe 
veiligheid transportroutes bij uw antwoord betrekken? 
 
Antwoord: 
Iedere spoorgoederencorridor dient een kader te hebben voor capaciteitstoewijzing op 
de corridor. Voor de corridors Rotterdam-Genua en Rotterdam Lyon is dat reeds tot 
stand gekomen op 20 december 2012. Voor de corridor Rotterdam-Warschau is dat nu 
in ontwikkeling. Ook is recent het initiatief genomen om het kader voor 
capaciteitstoewijzing voor situaties waar gebruik wordt gemaakt van meerdere 
spoorgoederencorridors te ontwikkelen. Op basis van dat kader capaciteitstoewijzing 
zijn de corridor-one stop shops voor Roterdam-Genua en Rotterdam-Lyon in 2014 
gestart. 
In de spoorgoederencorridor Rotterdam-Genua wordt de regelgeving op 
grensbaanvakken vergeleken en waar mogelijk eenvoudiger gemaakt. In mijn brief van 
9 juli 2014 (Kamerstuk 29984, nr. 528) ben ik daarbij ingegaan op de verbeteringen 
die ik voorzie voor het grensbaanvak bij Venlo. 
De infrastructuurbeheerders van de spoorgoederencorridor Rotterdam-Genua kijken 
nadrukkelijk naar de mogelijkheid de toegangsvoorwaarden voor de spoorvervoerders 

het Landelijk Verbeterprogramma Overwegen. De middelen gereserveerd voor beheer, 
onderhoud en vervanging in het Infrastructuurfonds zijn nodig om de kwaliteit van de 
bestaande railinfrastructuur, inclusief de bestaande spoorveiligheidssystemen, op 
voldoende peil te houden. Dit is een essentiële voorwaarde voor de spoorveiligheid. 
 
199 Vraag: 
Hoeveel ongevallen zijn er nu jaarlijks bij onbewaakte spoorwegovergangen en wat is 
het budget dat beschikbaar is om dit te verbeteren? 
 
Antwoord: 
Gemiddeld zijn er in de periode 2009-2014 ca. 6 aanrijdingen per jaar geweest op niet-
actief beveiligde overwegen, gebaseerd op gegevens die door ProRail worden 
bijgehouden. Sinds 2001 is vanuit het Programma Verbeteren Veiligheid op Overwegen 
(PVVO) ca. €32 mln. excl. btw geïnvesteerd in het beveiligen, opheffen of ongelijkvloers 
maken van niet-actief beveiligde overwegen. Nagenoeg al het PVVO budget is inmiddels 
belegd. Nu het PVVO vrijwel is afgerond zal ik ProRail vragen in 2015 een evaluatie te 
doen op de effectiviteit van het programma, en daarbij tevens in te gaan op de niet–
actief beveiligde overwegen. 
 
200 Vraag: 
Welke goederentreinen die gebruik maken van de verschillende grensovergangen 
maken gebruik van de Betuweroute? Hoeveel goederentreinen zijn er in totaal? Hoeveel 
goederenpaden zijn er ongebruikt gebleven? 
 
Antwoord: 
In onderstaande tabellen zijn voor de periode 2007-2013 de passages van 
goederentreinen aangegeven op de belangrijkste grensovergangen. Daarvan is alleen 
van de grensovergang Zevenaar-Emmerich bekend welke treinen de Betuweroute 
hebben benut. Voor andere grensovergangen wordt dit niet geregistreerd; het gebruik 
van de Betuweroute hierbij is gering. 
Het totaal aantal goederentreinen wordt niet als zodanig geregistreerd. Een indicatie 
kan verkregen worden door de totalen van de grenspassages te sommeren. Dit kan 
evenwel tot dubbeltellingen leiden: er zijn transit treinen, treinen die Nederland via een 
grensovergang binnenkomen en via een andere grensovergang Nederland weer 
verlaten. Ook kan de samenstelling van treinen wijzigen: door splitsing en/of 
herschikking van de treinsamenstelling kunnen dubbeltellingen ontstaan. Het aantal 
onbenutte treinpaden is niet bekend. 
 
 
 
201 Vraag: 
Waarom neemt het aantal treinbewegingen op de Betuweroute af in 2013 en wat zijn 
de prognoses voor de komende jaren? 
 
Antwoord: 
Uit het aantal passages bij de grensovergang Zevenaar – Emmerich komt naar voren 
dat het aantal treinen via de Betuweroute jaarlijks is toegenomen: er is sprake van een 

tegelijkertijd voor te bereiden hierop. 
 
 
205 Vraag: 
Welke landen of andere actoren werken het bereiken van een Single European Sky 
tegen? 
 
Antwoord: 
De implementatie van Single European Sky is een gezamenlijke activiteit van de 
lidstaten van de Europese Unie en enkele derde landen. Alleen door deze samenwerking 
zijn er mogelijkheden voor belangrijke verbeteringen in het Europese luchtruim, maar 
dit vraagt de actieve medewerking van alle betrokkenen, zowel de landen, de Europese 
Commissie als de luchtvaartsector. De samenwerking tussen alle betrokkenen, de 
belangen van al deze partijen en de vele noodzakelijke veranderingen maken het 
bereiken van Single European Sky een complexe operatie en derhalve een proces van 
lange adem. 
206 Vraag: 
Bent u van plan extra in te zetten op het bereiken van een Single European Sky tijdens 
het Nederlandse voorzitterschap van de Europese Unie, als die tegen die tijd nog niet 
bereikt is? 
 
Antwoord: 
Nederland is een sterk voorstander van SES en zet hier reeds actief op in. Dit zal 
Nederland blijven doen daar waar zich kansen aandienen, ook tijdens het 
voorzitterschap. In de aanloop naar het voorzitterschap zal ik de situatie met 
betrekking tot Single European Sky nadrukkelijk volgen en beoordelen of en zo, ja op 
welke manier Nederland tijdens het voorzitterschap extra inzet kan plegen voor het 
bereiken van Single European Sky. 
 
207 Vraag: 
Wat is de exacte planning van het onderzoek naar giftige stoffen in het binnenklimaat 
van vliegtuigen, en de effecten daarvan op luchtvaartpersoneel? 
 
Antwoord: 
 Er lopen twee sporen onderzoek. Het REACH-traject en een onderzoek uitgevoerd door 
het Nederlands Centrum voor beroepsziekten (NCvB). 
Zoals aangegeven is het REACH traject leidend. De hoofdlijn van de planning is 
beschreven in de brief van 20 augustus 2014 (Kamerstuk 31936, nr. 224). In die brief 
is aangegeven dat eind 2014 de stofevaluatie wordt afgerond. Daarna moet een 
formeel besluit worden genomen door REACH. Op dat moment wordt ook duidelijk 
welke vervolgstappen nodig zijn en welke doorlooptijd daarvoor nodig is. Tevens zal op 
dat moment moeten worden bepaald in welk tempo welke aanvullende acties vanuit 
RIVM passend zijn. Het onderzoek dat is verricht door het NCvB  is in concept gereed. 
Zodra het eindrapport wordt ontvangen en daar een mening over is gevormd wordt dit 
naar de Kamer gezonden. De verwachting is dat dat voor het geplande AO Luchtvaart 
van november zal zijn.  
 
208 Vraag: 
Worden bij vervolgonderzoek naar giftige stoffen in het binnenklimaat van vliegtuigen 
ook (ex-)luchtvaartpersoneel en belangenbehartigers betrokken? 
 
Antwoord: 
Voor het REACH-onderzoek vindt een open dialoog met de luchtvaartsector plaats. Ook 
met de Vereniging Nederlandse Verkeersvliegers en de Vakbond van Nederlands 
Cabinepersoneel is hierover gesproken. 
 
  

Nederlandse luchtruim substantieel hoger ligt dan gemiddeld in Europa? Wordt dat 
Nederlandse gemiddelde hoger of lager wanneer de terminalvertraging niet wordt 
meegerekend? 
 
Antwoord: 
De gemiddelde Air Traffic Flow Management vertraging bestaat uit de gemiddelde en-
route vertraging per gecontroleerde vlucht in het Nederlandse luchtruim en de 
gemiddelde vertraging op Schiphol tezamen (ook wel terminal of Airport Arrival Traffic 
Flow Management genoemd). 
 In de rapportages van de Performance Review Body (instantie die in de Europese Unie 
de prestaties op het gebied van de luchtverkeersleiding beoordeelt) worden zowel de 
gemiddelde en-route vertraging in minuten per gecontroleerde vlucht als de gemiddelde 
terminal vertraging gerapporteerd. 
De terminal vertraging ligt voor Schiphol boven het Europees gemiddelde van 0.9 
minuut in 2012 en 0.8 minuut in 2013. Het merendeel van de vertragingen op Schiphol 
wordt echter veroorzaakt door weersomstandigheden (primair wind en mist) die een 
direct negatief effect hebben op de afhandeling van de starts en landingen in de 
vluchtfase onder 1 kilometer hoogte. Andere oorzaken voor de hogere terminal 
vertraging op Schiphol zijn het piekenpatroon van Schiphol als gevolg waarvan er heel 
veel vliegtuigen tegelijk aankomen en de milieuregels die gelden voor Schiphol ten 
aanzien van het baangebruik. De gemiddelde vertraging op Schiphol is in 2013 (1,3 
minuut) en verminderd ten opzichte van 2012 (1,4 minuut) . 
Uit een vergelijking van de cijfers van de Performance Review Body over de 
vertragingen in het en-route verkeer blijkt dat door LVNL in het Nederlandse luchtruim 
tussen 1 en 8 kilometer hoogte gecontroleerde vluchten in 2013 een gemiddelde 
vertraging van 0,12 minuut hebben opgelopen (in 2012: 0,18). De gemiddelde 
vertraging in het Nederlandse luchtruim boven 8 kilometer (onder controle van het 
Maastricht Upper Area Control Center) bedroeg in 2013 0,07 minuut (2012: 0,04). De 
Europees brede gemiddelde vertraging voor en route verkeer lag in 2013 boven 0,5 
minuut (2012: 0,63). 
  
 
214 Vraag: 
Kunt u toelichten waarom het in 2016 en 2017 nodig is om bij te storten in het 
Leefbaarheidsfonds in begrotingspost 17.01.01? 
 
Antwoord: 
In de kabinetsreactie op het eindadvies van de Alderstafel inzake het nieuwe normen 
en handhavingstelsel en de eerste vierjaarlijkse evaluatie van de Aldersafspraken 
(29665 nr. 190) is aangegeven dat een tweede tranche van het leefbaarheidsfonds als 
belangrijke impuls voor de inpassing van de luchthaven in zijn omgeving wordt gezien. 
Partijen –Schiphol, de provincie Noord-Holland en het Rijk –hebben zich uitgesproken 
om, conform de afspraken uit het akkoord van 2008, 30 miljoen euro aan financiële 
middelen voor een tweede fase ter beschikking te stellen. Om te voldoen aan deze 
afspraak worden middelen gestort in het leefbaarheidsfonds. 
 
215 Vraag: 
Kunt u verklaren waarom de begrote ontvangsten voor artikel 17 (Luchtvaart) na 2015 
een buitengewoon scherpe daling laten zien? 
 
Antwoord: 
 Een groot deel van de ontvangsten tot en met 2015 betreffen de ontvangsten van 
heffingen Geluidsisolatie Schiphol.  De overheid financiert de kosten van de 
geluidsisolatieprojecten en verhaalt deze kosten vervolgens via heffingen op de 
luchtvaartsector. De verwachting is dat na 2015 de kosten van geluidsisolatie via de 
heffingen zijn verhaald op de luchtvaartsector. Daarom vinden er na 2015 geen 
ontvangsten uit heffing Geluidsisolatie Schiphol meer plaats. 
 
216 Vraag: 
Kunt u een gespecificeerd overzicht geven van de werken die gedaan gaan worden in 

 
Het onderzoek naar de financiering loopt momenteel nog. De uitkomsten zullen worden 
besproken in de Nationale Regiegroep Vogelaanvaringen en worden meegenomen in de 
evaluatie van het convenant, welke eind 2014 naar de Tweede Kamer wordt gestuurd.  
 
219 Vraag: 
Hoe gaat u om met de verdeling van de CO2-uitstoot voor havens, zee- en 
binnenvaart? Wie draagt welk deel? Is dit de reden voor het besluit om langzamer te 
varen op de Rijn? 
 
Antwoord: 
Havens, zeevaart en binnenvaart vallen onder verschillende sectoren in het 
klimaatbeleid. Zeevaart valt als internationale sector vooralsnog niet onder het VN 
Klimaatverdrag en onder de Europese klimaatdoelstelling van 20% reductie in 2020 
(ten opzichte van 1990). Wel wordt binnen de Internationale Maritieme Organisatie 
(IMO) gestaag gewerkt aan de reductie van CO2-emissies van de zeevaart. Zo is 
afgesproken dat nieuwe schepen steeds energiezuiniger moeten worden. Ook wordt in 
IMO onderhandeld over een monitoring systeem van de CO2 emissies dat als doel heeft 
bestaande schepen energiezuiniger te laten opereren. In de EU wordt aan een dergelijk 
systeem gewerkt voor schepen die EU havens aandoen. 
Het in de havens gevestigde bedrijfsleven en de binnenvaart dragen wel bij aan de 
invulling van het Nederlandse aandeel in de Europese klimaatdoelstelling. De 
havengerelateerde industrie valt hierbij onder de sector industrie en de binnenvaart 
valt onder de sector verkeer en vervoer. 
Met een snelheidsbeperking op de Rijn doelt u vermoedelijk op de dynamische 
maximale snelheid van 13 kilometer per uur die vanaf 1 oktober 2014 voor de 
binnenvaart geldt op een deel van de Nieuwe Maas en een deel van het Hartelkanaal. 
Dit heeft te maken met de ingebruikname van Maasvlakte 2 en staat los van de 
klimaatdoelstelling. 
Destijds hebben de gemeente Rotterdam, het Havenbedrijf Rotterdam en het Rijk 
afspraken gemaakt die ervoor moeten zorgen dat ondanks de toenemende 
goederenstromen de luchtkwaliteit in het Rijnmondgebied niet verslechtert. De 
snelheidsbeperking is tot stand gekomen in overleg met de binnenvaartbranche. 
 
220 Vraag: 
Kunt u toelichten waarom de streefwaarden met betrekking tot de passeertijd van 
sluizen bij de hoofdvaarwegen en de overige vaarwegen voor 2014 lager liggen dan de 
realisatie in 2013? 
 
Antwoord: 
De streefwaarde voor de passeertijd sluizen geeft aan wat in de betreffende jaren naar 
verwachting realistisch is gegeven het beschikbare budget en de onderhoudsplanning. 
Op basis daarvan is voor de hoofdvaarwegen en overige vaarwegen deze streefwaarde 
in de periode 2013-2016 op respectievelijk 75% en 70% ingeschat. 
  
De uiteindelijk gerealiseerde passeertijd in een jaar kan afwijken van deze verwachte 
streefwaarde. In 2013 is 80% respectievelijk 92% van de schepen binnen de 
gemiddelde norm gebleven. 
 
221 Vraag: 
Wanneer gaan we de streefwaarde van 85% voor wat betreft de passeertijden van 
sluizen halen? 
 
Antwoord: 
De gerealiseerde passeertijden van sluizen op de hoofdtransportassen voldoen nog niet 
aan de streefwaarde van 85%. Naar verwachting zullen de passeertijden de komende 
jaren verder verbeteren na uitvoering van het gepland onderhoud in Zeeland. Hierdoor 
neemt stremming door onderhoudswerkzaamheden en storingen naar verwachting af. 
Verder is de capaciteit bij de sluis bij Terneuzen op dit moment onvoldoende, waardoor 
de passeertijden achterblijven. Het oplossen van dat capaciteitsprobleem wordt 
aangepakt in het MIRT-project Gent-Terneuzen. De verwachting is dan ook dat de 

 
224 Vraag: 
Kunt u een overzicht geven van de kosten die Nederlandse bedrijven tot nu toe hebben 
gemaakt om te voldoen aan het ETS en dit afzetten tegen de compensatie die zij 
hiervoor hebben gekregen? 
 
Antwoord: 
Ik heb geen inzicht in de kosten die Nederlandse bedrijven hebben gemaakt in het 
Europese emissiehandelssysteem. De kosten zijn bedrijfsspecifiek en hangen 
ondermeer af van de mate waarin een bedrijf in staat is, uitgaande van de CO -prijs, 
2
kosteneffectieve technische maatregelen te treffen en gratis emissierechten in te 
zetten. 
Op Europees niveau wordt ongeveer ter grootte van de helft van de emissies van de 
ETS-bedrijven, kosteloos emissierechten toegewezen aan een deel van de bedrijven. 
Het overige deel emissierechten wordt geveild. Daarnaast biedt een aantal lidstaten, 
waaronder Nederland, compensatie voor indirecte ETS kosten ten gevolge van hogere 
elektriciteitskosten. Op de begroting van het Ministerie van Economische Zaken is hier 
jaarlijks maximaal 78 miljoen euro voor gereserveerd. 
 
225 Vraag: 
Kunt u aangeven of er in de afgelopen jaren sprake is geweest van ‘carbon leakage’, 
dat wil zeggen dat bedrijven zijn vertrokken naar gebieden die niet onder het Europese 
emissiehandelssysteem (ETS) vallen, als gevolg van de kosten die voortvloeien uit het 
ETS? 
 
Antwoord: 
Uit onderzoek dat de Europese Commissie heeft laten uitvoeren (Carbon Leakage 
Evidence Project, Ecofrys, 2013) komt naar voren dat met de huidige bescherming 
tegen carbon leakage, waarbij de CO2-prijs de laatste jaren aanzienlijk lager was dan 
verwacht, er over de periode 2005-2012 geen bewijs is dat carbon leakage is 
opgetreden. 
 
226 Vraag: 
Kunt u weergeven hoe de vaststelling van de meest recente ‘carbon leakage’-lijst door 
de Europese Commissie heeft plaatsgevonden?  
 
Antwoord: 
De Europese Commissie heeft eind 2009 op basis van de criteria uit de ETS Richtlijn 
bepaald welke sectoren op dit moment aan de criteria voldoen. Dit heeft geleid tot een 
beperkte aanpassing van de lijst. 
 
227 Vraag: 
Was uzelf betrokken bij het vaststellen van de meest recente ‘carbon leakage’-lijst? Zo 
ja, wat was uw inzet hierbij? 
 
Antwoord: 
Bij de vaststelling van de carbon leakage lijst heeft de Europese Commissie, op grond 
van de ETS Richtlijn, de Climate Change Comittee betrokken, waarin alle lidstaten 
zitting hebben. Aangezien er niet de mogelijkheid was om de criteria in de ETS Richtlijn 
aan te passen, heeft Nederland ingestemd en met name aandacht gevraagd voor een 
goede evaluatie van de criteria en aannames met het oog op carbon leakage 
bescherming na  2020. De bescherming tegen carbon leakage is komende jaren een 
belangrijk onderdeel in de review van de richtlijn rond het verbetering van het ETS-
systeem voor de periode na 2020. 
 
228 Vraag: 
Kunt u uitleggen waarom bij het opstellen van de meest recente ‘carbon leakage’-lijst is 
uitgegaan van een prijs van 30 euro per ton CO2-equivalent, en niet van een reële 
CO2-prijs? 
 
Antwoord: 
In de ETS Richtlijn is vastgelegd dat bij het bepalen van de carbon leakage wordt 

 
232 Vraag: 
Bent u van plan de verplichte bijmenging van biobrandstoffen uit voedselgewassen te 
beperken tot 5%?  
 
Antwoord: 
De huidige Europese regelgeving, de Europese Richtlijn Hernieuwbare Energie (RED), 
staat lidstaten niet toe een beperking in de bijmengverplichting voor bepaalde soorten 
biobrandstoffen op te leggen die aan de in de RED gestelde duurzaamheidcriteria 
voldoen. Het voorstel van de Europese Commissie om te komen tot een beperking van 
de risico’s van indirecte landverdringingseffecten, bekend als het ILUC-voorstel, 
voorziet in een beperking van biobrandstoffen die vervaardigd zijn uit 
voedselgewassen. De onderhandelingen over dit voorstel zijn echter nog niet afgerond.  
 
233 Vraag: 
Wanneer verwacht u met een integrale visie op een duurzame brandstofmix te komen? 
Wat is de planning voor het opstellen hiervan?  
 
Antwoord: 
Ik ben voornemens u de integrale visie op de duurzame brandstofmix gelijktijdig toe te 
sturen met de brief van mijn collega van Financiën over de autofiscaliteit.   
 
234 Vraag: 
Kunt u toelichten waarom de post Opdrachten bij Klimaat (artikel 19.01.01) 
vertienvoudigde sinds 2013, van 9 ton naar 9 mln. euro? 
 
Antwoord: 
Meerjarig worden alle opdrachten geraamd op 19.01.01. Het overgrote deel van deze 
opdrachten wordt echter uitgevoerd door Rijkswaterstaat (RWS) unit Leefomgeving als 
centrale uitvoeringsorganisatie. De opdrachtverlening aan RWS vindt centraal plaats en 
wordt verantwoord op 19.01.03. In verband daarmee is bij tweede suppletoire 
begroting 2013 een bedrag van ruim € 3,6 mln. overgeboekt van 19.01.01 naar 
19.01.03. Aan overige opdrachten is in 2013 uiteindelijk ca. € 0,9 mln verantwoord op 
19.01. Gelet op het voorgaande kan dit bedrag niet worden vergeleken met de 
meerjarige budgetten op genoemde post. Deze meerjarige budgetten hebben over de 
jaren een omvang van ca. 6,5 mln. Het hogere bedrag in 2015 kan worden verklaard 
door met name de overboeking van ca. € 3 mln vanaf de begroting van EZ, bedoeld 
voor de uitvoering door IenM van maatregelen in het kader van het SER-
energieakkoord. 
 
235 Vraag: 
Welke deel van de beleidsuitvoering is uitbesteed aan het Rijksinstituut voor 
Volksgezondheid en Milieu (RIVM) en hoe verhoudt dat zich tot de afdracht aan het 
RIVM? 
 
Antwoord: 
Bij de toelichting op het financieel instrument 19.02.03 “Bijdragen aan agentschappen” 
is aangegeven dat IenM een deel van de beleidsuitvoering heeft uitbesteed bij het 
RIVM, RVO en RWS. Totaal is voor het jaar 2015 een bedrag van €23,9 mln. geraamd. 
Deze €23,9 mln. heeft nagenoeg geheel betrekking op het RIVM, te weten €23,5 mln. 
Verder verstrekt IenM ook een opdracht aan het RIVM vanuit artikel 24 Handhaving en 
Toezicht (Inspectie Leefomgeving en Transport). Voor 2015 is deze opdracht reeds 
verstrekt en komt op afgerond € 9 mln. 
 
236 Vraag: 
Hoe zal het Koninklijk Nederlands Meteorologisch Instituut (KNMI) de vermindering van 
afdracht in het kader van klimaatbeleid de komende jaren verwerken?  
 
Antwoord: 
Vanwege de invoering van vraagsturing kan de afronding van een project leiden tot 
vermindering van het toegekende budget aan het KNMI. In de praktijk komen daar in 
de regel andere maatwerkopdrachten voor in de plaats, die gebaseerd zijn op nieuwe 

algemeen milieubeleid, klimaat/lucht, chemicaliën/circulaire economie. In de 
jaarverantwoording over 2014 worden de bijdragen nader toegelicht. 
 
241 Vraag: 
Kan de toename in de beschikbare middelen ten behoeve van overige opdrachten 
(artikel 19.02.01) worden verklaard door een toename in het aantal maatschappelijke 
kosten-batenanalyses? Of zijn er andere redenen voor? 
 
Antwoord: 
De toename van beschikbare middelen ten behoeve van overige opdrachten wordt niet 
verklaard door een toename in het aantal maatschappelijke kosten-batenanalyses. De 
toename betreft de reserveringen voor de mogelijke bijdragen van IenM ten behoeve 
van het Nederlands Ruimtevaartbeleid en het NWO-polair programma. 
 
242 Vraag: 
Welke voorlopers in de verkeerssector worden bedoeld? Waarom moeten deze 
gesubsidieerd worden? Wat is het doel hiervan? Welke criteria worden hiervoor 
gebruikt? 
 
Antwoord: 
Om de milieudoelen op het gebied van klimaat te kunnen halen worden voorlopers 
gestimuleerd. Het betreft ontwikkelingen die op termijn een belangrijke bijdrage 
kunnen leveren aan de reductie van CO2-uitstoot, maar die nog niet marktrijp zijn. Ze 
moeten in potentie, bij massale toepassing, substantieel bijdragen aan de oplossing van 
het milieuvraagstuk; ze moeten op termijn een business case hebben, d.w.z. 
economisch op eigen benen kunnen staan en ze moeten bijdragen aan groene groei. 
Het doel van de ondersteuning is dat er kennis en ervaring wordt opgedaan ter 
voorbereiding van latere marktintroductie en op termijn een volwaardige plaats in de 
markt. 
 
243 Vraag: 
Aan welke onderdelen of programma’s van Lucht en Geluid zal minder geld worden 
uitgegeven, gezien de in het Verdiepingshoofdstuk genoemde overheveling van 
middelen van het artikel Lucht en Geluid naar het artikel Klimaat en Duurzaamheid?  
 
Antwoord: 
Op artikel 20 Lucht en Geluid zijn met name bij de volgende onderdelen de budgetten 
verlaagd ten behoeve van de genoemde beleidsintensiveringen op het gebied van 
klimaat en duurzaamheid: 
 Bijdragen aan medeoverheden ten behoeve van de sanering van 
wegverkeerlawaai.  
 Bekostiging van het milieuonderzoeksprogramma van ECN te Petten. 
 
244 Vraag: 
In hoeverre zijn de nieuwe reductiepercentages rechtvaardig, met name voor de 
Nederlandse situatie? In hoeverre blijven resultaten vergelijkbaar nu andere 
doelstellingen gelden? 
 
Antwoord: 
De NEC-plafonds zijn nog onderwerp van onderhandeling tussen Lidstaten en Europese 
Commissie. Later dit jaar zal ik mijn voorgenomen positie delen met de Kamer. 
 
245 Vraag: 
Op welke wijze is de monitoring van de knelpunten bij intensieve veehouderij (fijn stof) 
en bij binnenstedelijke gebieden (NO2) in deze begroting te vinden?  
 
Antwoord: 
De monitoring vindt plaats in het kader van de uitvoering van het Nationaal 

250 Vraag: 
In welke Europese lidstaten wordt meer afval gerecycled en in welke landen minder? 
 
Antwoord: 
Er bestaat geen overzicht waarin de recycling van al het geproduceerde afval van de 
lidstaten in de EU vergeleken wordt. Wel is deze informatie bekend voor verschillende 
deelstromen. 
Voor diverse categorieën afval staat Nederland in de top 5 van de EU-landen; voor 
bouw-en sloopafval zelfs op een gedeelde eerste plaats, samen met Oostenrijk. 
Voor stedelijk afval (over 2012) neemt Nederland (50%) de vierde plaats in. Duitsland 
(65%), Oostenrijk (59%) en België (57%) recyclen meer, de overige lidstaten minder. 
 
251 Vraag: 
Welke concrete acties voorziet u met betrekking tot ecodesign en welke rol ziet u 
daarbij voor de overheid weggelegd? 
 
Antwoord: 
De EU Richtlijn Ecodesign heeft momenteel hoofdzakelijk betrekking op energie 
efficiency. Nederland is van mening dat aspecten van materiaalbesparing in de 
regulering moeten worden meegenomen en voert momenteel een studie uit naar de 
wijze waarop dat kan worden ingevoerd. Resultaten van de Nederlandse studie naar 
materiaalaspecten in Ecodesign zal worden ingebracht bij de Commissie in het EU 
proces rond de review van de Richtlijn Ecodesign en de Verordening Energielabel begin 
volgend jaar. Er is samenhang met de inzet naar de Commissie omtrent het 
klimaatbeleid waarbij Nederland aangeeft dat de Ecodesign-richtlijn meer optimaal zou 
moeten worden benut. Daarnaast zal Nederland zich blijven inzetten om de werking 
van de EU Richtlijn Ecodesign te verbreden van energiegerelateerd naar in beginsel alle 
producten. 
 Een onderdeel van het VANG-programma betreft  ‘Realisatie van de Accelerator 
Circulaire Economie (RACE)’  Hierin ierwordt een specifiek programma Circular Design 
vormgegeven waarin kennis, capaciteit en uitvoering binnen industrie op een hoger peil 
worden gebracht op basis van nauwe samenwerking met de wetenschap (de design 
opleidingen en faculteiten) en met internationale verbindingen. Doel is om te komen tot 
producten met betere milieuprestaties (kleinere milieu footprint). 
 
252 Vraag: 
Kunt u toelichten hoeveel subsidie er gaat naar ‘voorlichting aan burgers over 
duurzame handelingsperspectieven’? Welke projecten worden hieruit gefinancierd, 
welke meetbare effecten zijn hiermee behaald en hoe verhouden die zich tot de 
doelstelling van het beleid? 
 
Antwoord: 
Graag verwijs ik u voor het antwoord naar vraagnummer 254. 
 
253 Vraag: 
Welke rol ziet u voor zichzelf weggelegd met betrekking tot productketens en het 
gebruik van grondstoffen? Welke ministeries zijn bij dit specifieke punt betrokken? 
 
Antwoord: 
Het sluiten van productketens is een belangrijk onderdeel van mijn beleidsprogramma 
Van Afval Naar Grondstof (VANG), waarmee ik een bijdrage lever aan de realisatie van 
de circulaire economie. Duurzaam grondstoffengebruik ligt ten grondslag aan het 
sluiten van productketens, daarom zijn in VANG een groot aantal acties  opgenomen 
die hierop gericht zijn. We stimuleren en versnellen de ketenaanpak, onder andere met 
het deelprogramma Realisatie van de Acceleratie naar een Circulaire Economie (RACE). 
Optimalisatie en duurzame innovaties in de ketens worden gestimuleerd door onze 
verbindende rol in de samenwerking in productketens. Deze aanpak is kans- en 
resultaatgericht zodat kringlopen zich aantoonbaar sluiten. Dat gebeurt onder andere 
via Green Deals en ketenakkoorden, waar we samen optrekken met de ministeries van 
Economische en van Buitenlandse Zaken. Voorbeelden van ketens waar samenwerking 
van veel partijen leidt tot het sluiten ervan, zijn: fosfaat, kunststof, beton, textiel, 
biotische reststromen, andere huishoudelijke afvalstromen. 

Antwoord: 
ILT brengt jaarlijks een Meerjarenplan uit, waarin keuzes en prioriteiten worden 
vastgelegd voor een periode van vier jaar. De meest recente versie is in juni 2014 aan 
uw Kamer aangeboden (Kamerstuk 33750 XII, nr. 92) De prioriteiten die de ILT stelt 
ten aanzien van handhaving zijn gebaseerd op het beginsel ‘vertrouwen tenzij’. De 
basis daarvoor vormt een nalevings- en risicoselectiesysteem dat de ILT de komende 
jaren verder ontwikkelt. De onderbouwing van het toezichtprogramma is grotendeels 
gebaseerd op risicoanalyses en nalevings- en prestatie-indicatoren. Zo kan de inspectie 
haar toezicht steeds beter richten op slecht presterende bedrijven, terwijl goed 
presterende bedrijven minder geïnspecteerd worden of bijvoorbeeld een convenant 
kunnen afsluiten. Zo wordt de verantwoordelijkheid voor de naleving nadrukkelijk bij de 
ondertoezichtstaanden zelf gelegd. 
 
259 Vraag: 
Welk deel van de BDU gaat naar openbaar vervoer en welk deel naar de weg? Wat 
houdt de overgang van de BDU naar het Provinciefonds in voor wat betreft de 
zeggenschap van het Rijk over de te besteden middelen? 
 
Antwoord: 
In de Wet BDU is opgenomen dat de verantwoordingsconstructie voor de besteding van 
de BDU-gelden via decentraal en regionaal democratisch gelegitimeerde organen 
verloopt De verantwoording over de BDU-gelden gebeurt volgens de SiSa-systematiek. 
De SiSa-voorschriften voorzien niet in een uitsplitsing van de uitgaven over de 
verschillende modaliteiten. 
Met ingang van 2016 zullen de voor de provincies bestemde BDU-middelen worden 
toegevoegd aan het Provinciefonds. De middelen voor de twee vervoerregio’s, die door 
de betrokken decentrale overheden worden ingericht, blijven verstrekt worden door 
mijn Ministerie. Ook na de gedeeltelijke decentralisatie van de BDU naar de provincies 
blijft de verantwoording over de besteding van de middelen op deze wijze plaatsvinden. 
 
260 Vraag: 
Hoe wordt de systeemverantwoordelijkheid van de Minister ingevuld met de afschaffing 
van de plusregio’s? Wordt er in dit kader op bepaalde prestaties, afspraken en of 
effecten gestuurd? 
 
Antwoord: 
De verkeer- en vervoertaken en BDU-middelen van de plusregio’s (Twente, Eindhoven, 
Utrecht en Arnhem-Nijmegen) gaan, met de gedeeltelijke decentralisatie van de BDU, 
over naar de provincies. De verkeer- en vervoertaken en middelen van de plusregio’s 
Haaglanden, Rotterdam en Amsterdam worden ondergebracht bij twee vervoerregio’s, 
die de betrokken decentrale overheden daartoe inrichten. Deze wijziging resulteert niet 
in een verandering van mijn systeemverantwoordelijkheid. 
Bij afwegingen die de provincies en vervoerregio’s maken met betrekking tot hun 
verkeer- en vervoertaken is het Rijk niet betrokken. Dit laat onverlet dat het de 
gezamenlijke ambitie van Rijk, provincies en vervoerregio’s is een goed systeem van 
openbaar vervoer te realiseren. Daarover wordt met hen aan de landsdelige en 
landelijke OV en Spoortafels gesproken. Aan die overlegtafels spreken we als 
ketenpartners niet alleen over de concrete vertaling van onze ambities naar 
realistische, haalbare en afrekenbare doelen, maar ook over de uitvoering van deze 
ambities. 
 
261 Vraag: 
Kunt u de financiële middelen in artikel 97.01.01 ten behoeve van de genoemde 
opdrachten uitsplitsen en daarbij ook aangeven wat incidenteel van aard is en wat 
structureel? 
 
Antwoord: 
Voor opdrachten wordt op artikel 97.01.01 in 2015 ruim € 23 mln uitgetrokken. Dit 
bedrag loopt af tot 22 mln in 2019. 
Voor het Regeringsvliegtuig wordt structureel € 6,6 mln uitgetrokken. 
Voor de onderzoeken van het Planbureau voor de Leefomgeving wordt in 2015 circa € 
4,3 mln voor begroot. Voor de komende jaren wordt tussen de € 3 mln en de € 6 mln 

Antwoord: 
De externe inhuur van Rijkswaterstaat is hoger dan de norm zoals gesteld door het 
Ministerie van BZK. Hiervoor zijn een aantal redenen: 
-       Rijkswaterstaat is een vraaggestuurde dienst, waarbij vaak specifieke en 
specialistische kennis nodig is. Politieke en beleidsmatige keuzes hebben ertoe geleid 
dat RWS zich richt op een kernformatie met een flexibele schil van inhuur. Deze 
constructie is geschikt voor een situatie waarin de vraag zowel in aard van de kennis 
als de omvang fluctueert. 
-       Rijkswaterstaat kent de afgelopen jaren daarnaast een hoge productieopgave. 
Om deze aanlegprojecten te realiseren is het noodzakelijk gebleken in te huren boven 
op het eigen personeel dat op deze projecten wordt ingezet. 
-       Meer dan de helft van de inhuur van Rijkswaterstaat bestaat uit inhuur ten 
behoeve van de productieopgave, waarvan in het verleden besloten is dat RWS deze 
taken aan de markt over laat en niet (meer) zelf uitvoert. 
-       Daarnaast vraagt de uitvoering van de productieopgave regelmatig om tijdelijke 
en /of specifieke, specialistische kennis/inzet, waarvan het niet doelmatig zou zijn deze 
in de eigen organisatie te hebben. 
Sturen op verlaging van de inhuur, op zowel de kerntaken als de niet-kerntaken, is een 
continu aandachtspunt. Dit dient zorgvuldig te gebeuren omdat de productie wel moet 
doorgaan.  
 
267 Vraag: 
Waarom wordt er in 2014 naar verwachting 12 mln. euro aan extra incidentele inhuur 
uitgegeven? Waaruit bestaat de genoemde hoge productieopgave? Wat wordt hiervoor 
in 2015 aan extra middelen gereserveerd?  
 
Antwoord: 
De hier bedoelde hoge productieopgave bestaat uit aanleg- en onderhoudsprojecten 
zoals opgenomen in het Infrastructuurfonds. De personele bezetting van 
Rijkswaterstaat is de afgelopen jaren gedaald, terwijl de vraagkant niet in gelijke mate 
is afgenomen. Dit veroorzaakt op korte termijn een frictie die moet worden opgevangen 
door extra personeel in te huren om de aanleg- en onderhoudsportefeuille in uitvoering 
te kunnen nemen. Voor 2015 zijn er geen extra middelen voor inhuur gereserveerd. 
 
268 Vraag: 
Waarom stijgen de materiële kosten met ongeveer hetzelfde bedrag als de personele 
kosten dalen. Heeft dit misschien te maken met de voorgenomen samenwerking tussen 
RIVM en KNMI op ICT-gebied? 
 
Antwoord: 
Als gevolg van de voorgenomen samenwerking tussen het RIVM en het KNMI op ICT 
gebied (SSC Campus) dalen de personele kosten per 1 januari 2015 door overgang van 
circa 25 fte vanuit het KNMI naar het RIVM. De materiële kosten stijgen echter met 
ongeveer hetzelfde bedrag vanwege de kosten van de dienstverlening van SSC Campus 
aan het KNMI. 
 
269 Vraag: 
Waarom wordt voor de bijdrage voor de veiligheid van de luchthaven Bonaire van 
allerlei posten een beetje afgehaald, (212.000 euro bij Waterkwantiteit, 134.000 euro 
bij waterkwaliteit, 5,8 mln. euro bij Luchtvaart, 76.000 euro bij Havens, 198.000 euro 
bij Klimaat? 
 
Antwoord: 
Om aan de minimale (internationale) voorschriften voor de vliegveiligheid te voldoen 
zijn er masterplannen ontwikkeld die momenteel in uitvoering worden gebracht. Uit de 
nieuwe raming blijkt dat er € 6 mln meer benodigd is dan het beschikbaar gestelde 
budget vanwege meerkosten voor onder andere verkeerstoren Bonaire, baanverlichting 
Saba, fundering Sint Eustatius en vanwege actualisatie prijspeil. 
De meerkosten, die leiden tot een verhoging van artikel 17 met €5,8 mln., zijn ingepast 
op verschillende onderdelen binnen de totale begroting van I&M die nog niet juridisch 
verplicht waren. 
 

273 Vraag: 
Aan welke onderdelen of programma’s van Externe Veiligheid zal minder geld worden 
uitgegeven, gezien het feit dat uit het verdiepingshoofdstuk blijkt dat geld van het 
artikel Externe Veiligheid overgeheveld wordt naar de artikelen Klimaat en 
Duurzaamheid? 
 
Antwoord: 
Op artikel 22 Veiligheid en Risico zijn binnen het juridisch nog niet verplichte deel 
overige opdrachten externe veiligheid de budgetten verlaagd ten behoeve van de 
genoemde beleidsintensiveringen op het gebied van klimaat en duurzaamheid. 
 
274 Vraag: 
Waarom zijn voor uitvoering van de Europese Verordening Overbrenging Afvalstoffen 
(EVOA) aanvullende middelen voor ICT-systemen benodigd? 
 
Antwoord: 
De ILT koopt voor de EVOA vergunningverlening ICT-diensten in bij een andere 
overheidsdienst. Deze verhoogt de tarieven voor zijn diensten in stappen naar 
marktconforme tarieven. 
 
275 Vraag: 
Op welke wijze wordt omgegaan met het stortverbod voor hechtgeboren 
asbestcementproducten zolang de fabriek voor thermische verwerking nog niet is 
gebouwd? Kunt u bij uw antwoord ook de motie-Poppe (Kamerstuk 30872, nr. 30) 
betrekken? 
 
Antwoord: 
Motie 30872, nr. 30 vraagt om aanpassing van de minimumstandaard in het LAP. In 
kamerstuk 30872, nr. 40 is al aangegeven dat aanpassing van de minimumstandaard 
niet verantwoord is zolang storten nog onmisbaar is voor deze afvalstroom. 
  
Sinds de motie Poppe is de situatie zodanig veranderd dat er inmiddels initiatieven in 
de markt in voorbereiding zijn voor thermische verwerking als alternatief voor storten. 
Deze ontwikkeling juich ik toe. Er is contact met de initiatiefnemers over de criteria van 
het Landelijk Afvalbeheerplan (LAP) en over de vraag of/wanneer zij daaraan kunnen 
voldoen. Tevens is in het Besluit stortverboden al een stortverbod voor bedoelde 
afvalstroom opgenomen. Dat kan in werking treden wanneer is voldaan aan de criteria 
van het LAP. 
 
276 Vraag: 
Hoe staat het met de ontwikkeling van Samenwerking aan de Uitvoering van Nieuw 
Geluidbeleid (SWUNG) II en wanneer komt dit naar de Kamer?  
 
Antwoord: 
Bij brief van 28 maart 2013 (Kamerstuk 32252, nr. 52) is de Tweede Kamer 
geïnformeerd over de hoofdlijnen van Swung-2. De uitwerking hiervan in regelgeving 
gebeurt in het kader van de Omgevingswet, c.q. de uitvoeringsregelgeving, mn het 
Besluit kwaliteit van de leefomgeving (BKL). Daarbij wordt ook nauwkeurig bezien in 
hoeverre nog aanpassing of aanvulling van de wettekst zelf noodzakelijk is. In 
december zal de kamer nader worden geïnformeerd over voortgang van deze 
uitvoeringsregelgeving, waarbij ook antwoord op deze vraag zal worden gegeven. 
Deze ontwerp-AMvB’s, waaronder het BKL, zullen in het kader van de 
voorhangprocedure aan de kamer worden voorgelegd. De AMvB’s zullen gelijktijdig met 
de Omgevingswet in 2018 in werking treden. 
 
 

