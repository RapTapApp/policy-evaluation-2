Tweede Kamer der Staten-Generaal
2
Vergaderjaar 2020–2021
35 570 XIX Vaststelling van de begrotingsstaat van het Nationaal 
Groeifonds (XIX) voor het jaar 2021
Nr. 1 VOORSTEL VAN WET
Ontvangen 15 september 2020
Wij Willem-Alexander, bij de gratie Gods, Koning der Nederlanden, Prins 
van Oranje-Nassau, enz. enz. enz.
Allen, die deze zullen zien of horen lezen, saluut! doen te weten:
Alzo Wij in overweging genomen hebben, dat ingevolge artikel 105 van 
de Grondwet de begroting van de uitgaven en de ontvangsten van het Rijk 
bij de wet moet worden vastgesteld en dat artikel 2.1 van de 
Comptabiliteitswet 2016 bepaalt welke begrotingen tot de rijksbegroting 
behoren;
Zo is het, dat Wij, de Afdeling advisering van de Raad van State gehoord, 
en met gemeen overleg der Staten-Generaal, hebben goedgevonden en 
verstaan, gelijk Wij goedvinden en verstaan bij deze:
Artikel 1
De bij deze wet behorende begrotingsstaat voor het jaar 2021 wordt 
vastgesteld.
Artikel 2
De vaststelling van de begrotingsstaat geschiedt in duizenden euro’s.
Artikel 3
Indien het bij koninklijke boodschap van 15 september 2020 ingediende 
voorstel van wet tot vaststelling van de begrotingsstaat van het Ministerie 
van Financiën en de begrotingsstaat van Nationale Schuld voor het jaar 2021 
(Kamerstuk 35 570 IX, nr. 1 en 2) tot wet is of wordt verheven en artikel 4 van 
die wet in werking treedt of is getreden, treedt deze wet in werking met 
ingang van 1 januari van het onderhavige begrotingsjaar of, indien het 
Staatsblad waarin deze wet wordt geplaatst wordt uitgegeven op of na deze 
datum van 1 januari, met ingang van de dag na de datum van uitgifte van 
dat Staatsblad en werkt zij terug tot en met 1 januari.
Tweede Kamer, vergaderjaar 2020–2021, 35 570 XIX, nr. 1 1

Vastgestelde begrotingsstaat van het Nationaal Groeifonds (XIX) voor het jaar 2021 (bedragen x € 1.000)
Art. Omschrijving Vastgestelde begroting
Verplichtingen Uitgaven Ontvangsten
Totaal 4.000.000 1.000.000 0
Beleidsartikelen 3.995.500 995.500 0
1 Kennisontwikkeling 1.331.834 331.834 0
2 Research & development (R&D) en innovatie 1.331.833 331.833 0
3 Infrastructuur 1.331.833 331.833 0
Niet-beleidsartikelen 4.500 4.500 0
11 Apparaat Nationaal Groeifonds 4.500 4.500 0
Tweede Kamer, vergaderjaar 2020–2021, 35 570 XIX, nr. 1 3

INHOUDSOPGAVE
Geraamde uitgaven en ontvangsten 3
A. Artikelsgewijze toelichting bij het begrotingswetsvoorstel 4
B. Artikelsgewijze toelichting bij de begrotingsartikelen 5
1. Leeswijzer 5
2. Beleidsartikelen 12
Beleidsartikel 1 Kennisontwikkeling 12
Beleidsartikel 2 Research & development (R&D) en 
innovatie 15
Beleidsartikel 3 Infrastructuur 18
3. Niet-beleidsartikelen 20
Artikel 11 Apparaat Nationaal Groeifonds 20
Tweede Kamer, vergaderjaar 2020–2021, 35 570 XIX, nr. 2 2

A. ARTIKELSGEWIJZE TOELICHTING BIJ HET 
BEGROTINGSWETSVOORSTEL
Wetsartikel 1
De begrotingsstaten die onderdeel zijn van de Rijksbegroting, worden op 
grond van artikel 2.3, eerste lid, van de Comptabiliteitswet 2016 elk afzon­
derlijk bij de wet vastgesteld.
Het wetsvoorstel strekt ertoe om de onderhavige begrotingsstaat voor het 
aangegeven jaar vast te stellen.
Alle voor dit jaar vastgestelde begrotingswetten tezamen vormen de Rijks­
begroting voor dat jaar. Een toelichting bij de Rijksbegroting als geheel is 
opgenomen in de Miljoenennota.
Met de vaststelling van dit wetsartikel worden de uitgaven, verplichtingen 
en de ontvangsten vastgesteld. De in de begrotingsstaat opgenomen begro­
tingsartikelen worden in onderdeel B van deze memorie van toelichting 
toegelicht (de zogenoemde begrotingstoelichting).
Wetsartikel 3
Bij het voorstel van wet tot vaststelling van de begrotingsstaat van het 
Ministerie van Financiën en de begrotingsstaat van Nationale Schuld voor 
het jaar 2021 wordt de Comptabiliteitswet 2016 gewijzigd. De in die wet 
onder verantwoordelijkheid van de Minister van Financiën voorgestelde 
wijziging houdt in dat de begroting van het Nationaal Groeifonds als niet-
departementale begroting wordt toegevoegd aan de rijksbegroting, waarbij 
de Minister van Economische Zaken en Klimaat verantwoordelijk is voor 
het beheer van de begroting van het Nationaal Groeifonds. Aangezien de 
wijziging van de Comptabiliteitswet 2016 voorziet in de juridische grondslag 
voor het Nationaal Groeifonds, kan het voorstel van wet tot vaststelling van 
de begrotingsstaat van het Nationaal Groeifonds alleen in werking treden 
nadat de wijziging van de Comptabiliteitswet 2016 met terugwerkende 
kracht in werking is getreden. Daartoe ziet deze samenloopbepaling.
Als de genoemde wijziging van de Comptabiliteitswet 2016 in werking is 
getreden, treedt het voorstel van wet tot vaststelling van de begrotingsstaat 
van het Nationaal Groeifonds voor het jaar 2021 in beginsel in werking met 
ingang van 1 januari 2021. Indien het Staatsblad waarin deze wet wordt 
geplaatst wordt uitgegeven op of na 1 januari 2021, treedt zij in werking met 
ingang van de dag na de datum van uitgifte en werkt zij terug tot en met 
1 januari 2021.
De Minister van Economische Zaken en Klimaat,
E.D. Wiebes
Tweede Kamer, vergaderjaar 2020–2021, 35 570 XIX, nr. 2 4

Het fonds krijgt de vorm van een niet-departementale begroting, onder 
formele verantwoordelijkheid van de Minister van Economische Zaken en 
Klimaat. Dat wil zeggen dat deze minister de jaarlijkse begroting van het 
fonds indient. Met de begroting van het fonds wordt de reguliere begro­
tingssystematiek gevolgd, net als bij andere begrotingen. De Minister van 
Economische Zaken en Klimaat en de Minister van Financiën treden 
gezamenlijk op als fondsbeheerders, onder andere verantwoordelijk voor 
de toegangspoort van het fonds en voor de samenstelling, benoeming en 
ontslag van de beoordelingsadviescommissie.
De drie investeringsterreinen (kennisontwikkeling, R&D en innovatie en 
fysieke infrastructuur) hebben elk een eigen artikel op deze begroting. Het 
budget is nog niet noodzakelijkerwijs gekoppeld aan specifieke investe­
ringsvoorstellen. Het parlement geeft, door de begroting goed te keuren, 
autorisatie om de geraamde middelen per artikel te besteden aan de desbe­
treffende investeringsterreinen. De middelen komen pas daadwerkelijk tot 
besteding nadat er over een betreffend project positief is geadviseerd door 
de commissie en op voordracht van de fondsbeheerders door het kabinet 
een positief besluit is genomen.
Van de door het parlement goedgekeurde verdeling van de budgetten over 
de terreinen kan bij de selectie van investeringsvoorstellen worden 
afgeweken. Dat biedt ruimte om op basis van een advies van onafhankelijke 
experts projecten integraal tegen elkaar af te wegen en de beste projecten 
te selecteren. Het risico op ‘geld zoekt project’ binnen een investerings­
terrein is daarmee kleiner.
In plaats daarvan adviseert de onafhankelijke commissie over een totaal­
pakket van projecten en streeft daarin een evenwichtige meerjarige balans 
tussen de verschillende terreinen na. Afwijkende verdelingen over de 
artikelen en bijdragen aan de begrotingen van ontvangende departementen 
worden via een suppletoire begroting voorgelegd aan het parlement, ter 
borging van het budgetrecht.
Er geldt een 100% eindejaarsmarge voor de middelen uit het fonds, 
waardoor het beschikbare budget kan worden meegenomen naar volgende 
jaren. Als er geen goede projecten zijn is het immers niet de bedoeling dat 
het budget toch wordt uitgegeven. Het fonds krijgt daarnaast een stabiel 
jaarlijks budget, om de continuïteit van de investeringen te waarborgen.
Takenpakket beoordelingsadviescommissie
De commissie opereert zelfstandig en beslist over haar eigen werkwijze en 
gebruik van analytische methoden. Het takenpakket van de commissie 
omvat verschillende elementen:
1. Beoordeling van investeringsvoorstellen
De commissie beoordeelt ingediende investeringsvoorstellen op hun 
impact op het verdienvermogen, binnen de randvoorwaarden van het 
fonds, en selecteert een totaalpakket aan projecten die op een doelmatige 
en doeltreffende manier bijdragen aan de doelstellingen van het fonds. De 
adviezen van de commissie worden openbaar gemaakt en zijn daarmee zo 
transparant mogelijk.
Tweede Kamer, vergaderjaar 2020–2021, 35 570 XIX, nr. 2 6

Een investeringsvoorstel kan een project of een programma zijn, mits de 
onderdelen binnen het voorstel een duidelijke samenhang kennen. Er wordt 
een minimumomvang gehanteerd van € 30 mln en de uitgaven moeten 
passen binnen de financiële kaders die voor het fonds gesteld worden.
Stap 2: De toegangspoort
Ingediende voorstellen gaan eerst door een toegangspoort. Deze toegangs­
poort wordt uitgevoerd door de fondsbeheerders en zorgt ervoor dat de 
commissie alleen voorstellen beoordeelt die aan de voorwaarden van het 
Groeifonds voldoen. Zo moet er een uitgewerkt plan liggen waarin 
elementen als de kosten, bijdrage aan het verdienvermogen (bbp-effect), 
andere maatschappelijke kosten en baten, en uitvoerbaarheid zijn 
onderbouwd. Andere elementen van de toegangspoort zijn bijvoorbeeld of 
een project voldoet aan de minimale omvang, past binnen de investerings­
terreinen en of het additioneel is aan bestaande publieke investeringen. Ook 
moet het gaan om niet-reguliere, niet-structurele uitgaven, maar 
afgebakende investeringsprojecten.
Stap 3: Impactanalyse beoordelingsadviescommissie
Het primaire doel van het Groeifonds is het duurzaam versterken van het 
verdienvermogen, ofwel het structureel vergroten van bruto binnenlands 
product (bbp, volgens definitie CBS). Voorstellen die voldoen aan de 
vereisten uit de toegangspoort worden door de fondsbeheerders 
doorgeleid naar de commissie. Het is de taak van deze commissie om deze 
plannen te beoordelen op basis van een analyse van het effect op het 
verdienvermogen met inachtneming van de financiële kosten. Daarnaast 
moeten de maatschappelijke kosten en baten, zoals leefbaarheid, van een 
voorstel positief zijn en moet de commissie voldoende vertrouwen hebben 
in de kwaliteit en uitvoerbaarheid van het voorstel. Ten slotte mag een 
voorstel niet strijdig zijn met de ambities van het kabinet, bijvoorbeeld op 
het gebied van het vestigingsklimaat, de ruimtelijke ordening en het 
klimaat. Slechts een positieve uitkomst op de maatschappelijke kosten en 
baten is niet voldoende om in aanmerking te komen voor het fonds. Het 
effect op bbp-groei is leidend. Deze onderdelen van de impactanalyse 
worden vooraf al in kaart gebracht door de indieners. De commissie kan 
aandachtspunten ter verbetering van een voorstel bij de indieners 
terugleggen.
Alle voorstellen worden langs dezelfde meetlat gelegd, en maken een 
eerlijke kans, onafhankelijk van wie de voorstellen indient of uit welke regio 
ze komen. Wanneer het niet mogelijk is om een kwantitatieve schatting van 
het bbp-effect te berekenen, kunnen er per terrein nadere criteria door de 
commissie gehanteerd worden om voorstellen op hun bijdrage aan lange 
termijn verdienvermogen te beoordelen. Een grotere mate van onzekerheid 
is op zichzelf echter geen reden om een voorstel niet positief te beoordelen.
Groeikansen zijn breed aanwezig in verschillende regio’s. Ook het mkb en 
startups kunnen als onderdeel van een ecosysteem profiteren van investe­
ringen uit het fonds. Daarnaast zijn er ook in Caribisch Nederland mogelijk­
heden om middels gerichte investeringen het verdienvermogen te 
versterken. Waar opportuun kan hierbij ook worden aangesloten bij 
projecten in Europees Nederland. Aansluiten op nationale én lokale 
krachten en op comparatieve voordelen van verschillende regio’s biedt 
grote kansen voor een sprong in het verdienvermogen. De commissie kan 
Tweede Kamer, vergaderjaar 2020–2021, 35 570 XIX, nr. 2 8

Uitvoering en evaluatie
Als een project is goedgekeurd neemt de verantwoordelijke bewinds­
persoon de regie over de uitvoering binnen het daarvoor beschikbaar 
gestelde budget. Bij directe uitgaven uit het fonds is dit de Minister van 
Economische Zaken en Klimaat. Bij bijdragen aan andere begrotingen is dit 
de desbetreffende bewindspersoon. Wijzigingen in het kasritme van de 
goedgekeurde projecten worden via de reguliere (suppletoire) begrotings­
wetten aan het parlement voorgelegd.
De bijdrage vanuit het fonds aan de departementale begrotingen vindt 
plaats via een zogenoemde bijdrageconstructie. Voor de goedgekeurde 
projecten wordt op de departementale begroting een ontvangst uit het 
fonds geraamd en wordt het uitgavenbudget met eenzelfde omvang 
verhoogd. De daadwerkelijke bijdrage vanuit het fonds in enig jaar wordt 
echter vastgesteld op basis van de daadwerkelijke uitgaven, mits de 
uitgaven hierbij binnen de geraamde bijdrage vanuit het fonds blijven.
Om niet alleen in de toetsingsfase op de kwaliteit van de voorstellen toe te 
zien, wordt er een monitorings- en evaluatiesystematiek uitgewerkt. Waar 
opportuun wordt met een gefaseerde financiering gewerkt, waarbij de 
projecteigenaren per projectfase de voortgang en geboekte successen 
demonstreren alvorens over te gaan naar de volgende fase. De beoorde­
lingsadviescommissie kan bij het beoordelen van investeringsvoorstel 
adviseren over wanneer een dergelijke gefaseerde financiering opportuun 
is.
In het jaarverslag van het fonds wordt verantwoording afgelegd over de 
selectie aan investeringsvoorstellen, de uitvoering en de verwachte bijdrage 
aan de groei.
Naast het monitoren van de voortgang en resultaten van projecten uit het 
fonds, zullen de Ministeries van EZK en Financien het fonds zelf ook 
periodiek evalueren. Het fonds wordt elke vijf jaar geëvalueerd. Twee jaar 
na de oprichting zal ook een tussentijdse evaluatie plaatsvinden met 
bijzondere aandacht voor de governance.
Overig
In beleidsartikel 1 is de rol en verantwoordelijkheid van de Minister van 
Economische Zaken en Klimaat beschreven. Deze beschrijving is ook van 
toepassing op de beleidsartikelen 2 en 3. In de beleidsartikelen 2 en 3 wordt 
derhalve onder het kopje rol en verantwoordelijkheid verwezen naar de 
beschrijving van de rol en verantwoordelijkheid in beleidsartikel 1.
Ondergrenzen toelichtingen
Voor wat betreft het toelichten van significante verschillen in de uitgaven, 
ontvangsten en verplichtingen zijn de ondergrenzen gehanteerd zoals 
opgenomen in de onderstaande tabel.
Tweede Kamer, vergaderjaar 2020–2021, 35 570 XIX, nr. 2 10

2. Beleidsartikelen
Beleidsartikel 1 Kennisontwikkeling
A. Algemene doelstelling
Door middel van investeringen in kennisontwikkeling het verdienvermogen 
van Nederland versterken.
Investeringen in kennisontwikkeling, oftewel menselijk kapitaal, vormen 
een trefzekere voorbereiding op een toekomst die zich nog lastig laat 
voorspellen. Deze investeringen versterken het verdienvermogen via 
verschillende wegen. Ten eerste zal het beschikken over relevante kennis en 
vaardigheden de arbeidsproductiviteit in Nederland direct verhogen. 
Personeel dat beschikt over de juiste kennis en vaardigheden zal de kwaliteit 
van werk vergroten. Daarnaast is er een dynamisch effect. Menselijk kapitaal 
vergroot het aanpassingsvermogen van een economie. Hierdoor kan 
flexibel worden ingespeeld op de economie van morgen en de vaardig­
heden die de economie dan van ons vraagt. Dat begint bij bouwen aan 
ijzersterk primair, voortgezet, middelbaar en hoger onderwijs. Daar wordt 
een sterke en bestendige basis voor Nederland gelegd. Belangrijk is 
bovendien dat we ook na de schoolcarrière en collegebanken blijven leren. 
Scholing en omscholing tijdens de loopbaan moet veel gebruikelijker 
worden dan ze nu zijn. Met een investeringsimpuls in menselijk kapitaal kan 
op deze terreinen een sprong worden gemaakt. Dit betreft éénmalige inves­
teringsprojecten die bijdragen aan het verdienvermogen op de lange 
termijn, en dus geen reguliere of structurele uitgaven.
B. Rol en verantwoordelijkheid
De Minister van Economische Zaken en Klimaat is verantwoordelijk voor 
de begroting van het Nationaal Groeifonds. De Minister van Financiën en 
de Minister van Economische Zaken treden op als fondsbeheerders van 
het Nationaal Groeifonds.
Ingediende projectvoorstellen gaan eerst door een toegangspoort die wordt 
uitgevoerd door de fondsbeheerders. Deze toegangspoort zorgt ervoor dat 
alleen voorstellen worden beoordeeld die aan de voorwaarden van het 
Groeifonds voldoen.
Voorstellen die voldoen aan de vereisten uit de toegangspoort worden door 
de fondsbeheerders doorgeleid naar de commissie. De taak van deze 
commissie is vervolgens om het plan te beoordelen op basis van een 
analyse van het effect op het verdienvermogen en de financiële kosten. Ook 
moeten de maatschappelijke kosten en baten van een voorstel positief zijn. 
Op basis van het advies van de commissie neemt het kabinet op voordracht 
van de fondsbeheerders een besluit over welke projecten uit het fonds 
worden gefinancierd.
De minister draagt er zorg voor dat de financiële middelen vanuit het fonds 
via een bijdrage aan de betreffende departementale begroting beschikbaar 
komen voor de geselecteerde projecten. Afhankelijk van de projectvoor­
stellen kan er ook direct vanuit het fonds worden geïnvesteerd in de 
projecten. Als een project is goedgekeurd neemt de verantwoordelijke 
bewindspersoon de regie over de uitvoering binnen het daarvoor 
Tweede Kamer, vergaderjaar 2020–2021, 35 570 XIX, nr. 2 12

middelen over de beleidsartikelen anders uitvallen. In dat geval zal bij een 
(suppletoire) begroting een mutatie op de beleidsartikelen worden 
doorgevoerd.
Afhankelijk van de uiteindelijke projectselectie zullen op dit artikel de 
bijdragen aan de geselecteerde projecten op het terrein van kennisontwik­
keling worden verantwoord. Indien dit gebeurt via een bijdrage aan een 
departementale begroting zal dit worden verantwoord onder Bijdrage aan 
(andere) begrotingshoofdstukken. Indien de uitgaven rechtstreeks ten laste 
van het fonds worden gebracht zal dit in de categorie subsidie worden 
verantwoord.
Bijdrage aan (andere) begrotingshoofdstukken
In deze categorie is nog geen budget geraamd. Zodra een definitief besluit 
is genomen over de te financieren projecten, zullen in deze categorie de 
bijdragen aan de departementale begrotingen ten behoeve van de geselec­
teerde projecten worden geraamd.
Tweede Kamer, vergaderjaar 2020–2021, 35 570 XIX, nr. 2 14

D. Budgettaire gevolgen van beleid
Tabel 3 Tabel Budgettaire gevolgen van beleid beleidsartikel 2 (bedragen x € 1.000)
2019 2020 2021 2022 2023 2024 2025
Verplichtingen 0 0 1.331.833 1.331.433 1.331.433 1.331.433 1.331.433
waarvan garantieverplichtingen 0 0 0 0 0 0 0
waarvan overige verplichtingen 0 0 1.331.833 1.331.433 1.331.433 1.331.433 1.331.433
Uitgaven 0 0 331.833 664.766 998.100 1.331.433 1.331.433
waarvan juridisch verplicht 0%
Subsidies (regelingen) 0 0 331.833 664.766 998.100 1.331.433 1.331.433
Research & development (R&D) en innovatie 0 0 331.833 664.766 998.100 1.331.433 1.331.433
Bijdrage aan (andere) 
0 0 0 0 0 0 0
begrotingshoofdstukken
Ontvangsten 0 0 0 0 0 0 0
Budgetflexibiliteit
Het budget is niet juridisch verplicht. De eerste committeringen ten laste van 
het Nationaal Groeifonds zullen in 2021 plaatsvinden.
Meerjarenoverzicht R&D en Innovatie
Tabel 4 Meerjarenoverzicht R&D en Innovatie (x € 1.000)
2021 2022 2023 2024 2025 2026 2027 2028 Totaal
Verplichtingen R&D en Innovatie 1.331.833 1.331.433 1.331.433 1.331.433 1.331.433 6.657.565
Uitgaven R&D en Innovatie 331.833 664.766 998.100 1.331.433 1.331.433 1.000.000 667.000 333.000 6.657.565
E. Toelichting op de financiële instrumenten
Subsidies
Research & development (R&D) en innovatie
De beschikbare middelen voor 2021 voor het Nationaal Groeifonds zijn in 
gelijke delen verdeeld over de drie beleidsartikelen van het fonds: 1) Kennis­
ontwikkeling; 2) Research & Development (R&D) en innovatie; 3) Infra­
structuur. Er bestaan echter geen schotten tussen deze drie beleidsartikelen. 
Afhankelijk van de uiteindelijke projectselectie kan de verdeling van de 
middelen over de beleidsartikelen anders uitvallen. In dat geval zal bij een 
(suppletoire) begroting een mutatie op de beleidsartikelen worden 
doorgevoerd.
Afhankelijk van de uiteindelijke projectselectie zullen op dit artikel de 
bijdragen aan projecten op het terrein van research & development (R&D) 
en innovatie worden verantwoord. Indien dit gebeurt via een bijdrage aan 
een departementale begroting zal dit worden verantwoord onder Bijdrage 
aan (andere) begrotingshoofdstukken. Indien de uitgaven rechtstreeks ten 
laste van het fonds worden gebracht zal dit in de categorie subsidie worden 
verantwoord.
Tweede Kamer, vergaderjaar 2020–2021, 35 570 XIX, nr. 2 16

Beleidsartikel 3 Infrastructuur
A. Algemene doelstelling
Investeren in goede fysieke infrastructuur.
Een goede fysieke infrastructuur is cruciaal voor het functioneren van een 
economie. Goede verbindingen verlagen de kosten van transport. Dit geldt 
zowel voor transport van goederen als vervoer van mensen. En dit gaat al 
lang niet meer alleen om mobiliteitsinfrastructuur, zoals goede verbin­
dingen over weg, spoor, water en door de lucht, maar ook over energie-
infrastructuur en digitale verbindingen. Met een goede verbinding 
thuiswerken moet op termijn overal mogelijk zijn. Investeringen in infra­
structuur dragen ook bij aan de aantrekkelijkheid van ons land en zijn 
daarmee goed voor ons vestigingsklimaat. Daarbij helpt het dat Nederland 
met de Rotterdamse haven, de luchthaven Schiphol en een uitstekend 
netwerk van verbindingen over weg en water dé toegangspoort tot Europa 
is. Schaarse ruimte vereist een efficiënt gebruik hiervan met een integrale 
gebiedsontwikkelingsaanpak waarin de leefbaarheid en bereikbaarheid van 
steden een belangrijke rol spelen. Door mobiliteit en wonen in samenhang 
te bezien hoeft de productiviteitsgroei zich niet te concentreren in de 
Randstad, en is verdere spreiding richting andere regio’s mogelijk. In zijn 
Global Competitiveness Report uit 2019 stelt het World Economic Forum dat 
de Nederlandse infrastructuur qua kwaliteit op een tweede plek wereldwijd 
staat. Als Nederland die positie wil behouden en uitbouwen, zal daarin 
blijvend moeten worden geïnvesteerd.
B. Rol en verantwoordelijkheid
De rol en verantwoordelijkheid van de minister is beschreven in beleidsar­
tikel 1 van het Nationaal Groeifonds en is ook van toepassing op beleidsar­
tikel 3.
C. Beleidswijzigingen
Dit betreft de eerste begroting van het Nationaal Groeifonds. De verdeling 
van de middelen over de projecten zal plaatsvinden op basis van het advies 
van de commissie en de uiteindelijke projectselectie. Eventuele budgettaire 
wijzigingen als gevolg daarvan zullen via een suppletoire wet worden 
verwerkt.
Tweede Kamer, vergaderjaar 2020–2021, 35 570 XIX, nr. 2 18

3. Niet-beleidsartikelen
Artikel 11 Apparaat Nationaal Groeifonds
A. Budgettaire gevolgen
Tabel 7 Budgettaire gevolgen artikel 11 Apparaat Nationaal Groeifonds (bedragen x € 1.000)
2019 2020 2021 2022 2023 2024 2025
Verplichtingen 0 0 4.500 5.700 5.700 5.700 5.700
Uitgaven 0 0 4.500 5.700 5.700 5.700 5.700
Ontvangsten 0 0 0 0 0 0 0
B. Toelichting op de uitgaven
Dit betreft de uitgaven ten behoeve van de ondersteuning van de 
beoordelingsadviescommissie in de beoordeling en selectie van projecten 
en de uitgaven ten behoeve van de ondersteunende processen in het kader 
van het fondsbeheer van het Nationaal Groeifonds. De nadere 
onderverdeling van deze uitgaven naar personele en materiële uitgaven zal 
in de 1e supplettoire begroting 2021 worden verwerkt op basis van de dan 
bestaande inzichten.
Tweede Kamer, vergaderjaar 2020–2021, 35 570 XIX, nr. 2 20

