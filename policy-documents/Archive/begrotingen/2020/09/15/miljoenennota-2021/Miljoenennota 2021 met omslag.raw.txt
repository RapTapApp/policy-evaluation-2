Miljoenennota 
2021
Aangeboden aan de VAangeboden aan de Voorzioorzi  er van de Ter van de Tweede Kamerweede Kamer
der Staten-Generaal door de Minister van Financiën.der Staten-Generaal door de Minister van Financiën.
Vormgeving omslag en DTP omslag
Xerox | OSAGE, Utrecht
Uitgave
Ministerie van Financiën
www.rijksbegroting.nl
Van ons allemaal Voor ons allemaal

INHOUDSOPGAVE
Voorwoord 3
Samenvatting 4
1 Stand van de economie en overheidsfinanciën 13
Inleiding 13
1.1 De Nederlandse economie in crisis 13
1.2 De situatie van huishoudens en bedrijven 20
1.3 Stand van de overheidsfinanciën 25
2 Werken aan weerbaarheid en het duurzame verdienvermogen 32
Inleiding 32
2.1 Ondersteuning van de economie 33
2.2 Beleid en hervormingen voor de economie en samenleving 37
2.3 Groeifonds voor het verdienvermogen 44
2.4 Meerjarige ontwikkeling uitgaven 45
2.5 Meerjarige ontwikkeling inkomsten en lasten 51
3 Aanpak voor de toekomst 56
Inleiding 56
3.1 Een weerbare en veerkrachtige economie 57
3.2 Goede, toegankelijke en betaalbare zorg in de toekomst 67
3.3 Het optimaal benutten van talent 70
Lijst van gebruikte termen en hun betekenis 75
Lijst van gebruikte afkortingen en hun betekenis 78
Tweede Kamer, vergaderjaar 2020–2021, 35 570, nr. 1 2

SAMENVATTING
Tweede Kamer, vergaderjaar 2020–2021, 35 570, nr. 1 4

Tweede Kamer, vergaderjaar 2020–2021, 35 570, nr. 1 6

Tweede Kamer, vergaderjaar 2020–2021, 35 570, nr. 1 8

Tweede Kamer, vergaderjaar 2020–2021, 35 570, nr. 1 10

Tweede Kamer, vergaderjaar 2020–2021, 35 570, nr. 1 12

effect op het aanbod als op de vraag. De aanbodzijde werd geraakt door 
uitval en ziekte. Maar ook door de contactbeperkingen en sluitingen kon 
de capaciteit van de economie niet volledig worden ingezet. Zo werd het 
werk in de horeca, de cultuursector en contactberoepen noodgedwongen 
stilgelegd en werden ouders door sluiting van de scholen plots een deel van 
hun dag thuisonderwijzers. Sommige sectoren hadden daarnaast 
problemen met de aanvoer van goederen uit andere delen van de wereld. 
Een aanbodschok van deze omvang, wanneer een groot gedeelte van de 
capaciteit van de economie niet kan worden ingezet, leidt ook tot 
vraaguitval: consumptie en investeringen lopen terug. Huishoudens en 
bedrijven consumeren en investeren minder omdat inkomens teruglopen 
en omdat zij minder vertrouwen hebben in de toekomst.
De economische ontwikkeling is uitermate onzeker. De economische 
ontwikkeling hangt voor een deel af van het vertrouwen van huishoudens 
en ondernemers. Ook is niet duidelijk hoe het virus zich verder ontwikkelt. 
Doordat de verspreiding van het virus werd ingeperkt, werd het mogelijk 
om veel van de contactbeperkingen op te heffen, waardoor de economie 
beter kan functioneren. In de zomer is het aantal besmettingen weer 
toegenomen. Als er een nieuwe, grote golf ontstaat, kan het nodig zijn om 
weer nieuwe beperkingen in te voeren, met verdere economische schade 
als gevolg. Daarnaast hebben de mogelijkheid tot bron- en contacton­
derzoek en de zoektocht naar een vaccin een sterke impact op de 
economische ontwikkelingen. De ontwikkelingen in Nederland, met een 
open, op handel gerichte economie, hangen ook samen met de situatie in 
het buitenland en de wereldhandel. Ook buiten corona zijn er ontwikke­
lingen die de Nederlandse economie kunnen raken, zoals de onderhande­
lingen tussen de Europese Unie (EU) en het Verenigd Koninkrijk (VK) over 
een handelsakkoord na Brexit.
De Nederlandse economie krimpt dit jaar naar verwachting met 5 procent. 
Dat is een historische krimp, zoals figuur 1.1.1 laat zien. Zelfs in 2009, toen 
Nederland werd geraakt door de financiële crisis, daalde het bbp minder 
sterk. Op bijna alle vlakken loopt de economische activiteit in 2020 terug. 
Huishoudens geven 6 procent minder uit dan in 2019, de investeringen 
krimpen met 8 procent en de uitvoer met 5 procent. Alleen de overheids­
uitgaven nemen toe. De economische ontwikkeling is zeer onzeker. Toch is 
de verwachting dat de economie in 2021 deels herstelt en met meer dan 
3 procent groeit. Ook in de jaren daarna zal de economie nog schade 
1
ondervinden van de huidige crisis. Als Nederland te maken krijgt met een 
tweede virusgolf, is de economische neergang groter. Het Centraal 
Planbureau (CPB) verwacht dan een bbp-daling van 6 in plaats van 5 procent 
in 2020 en een verdere krimp van 3 procent in 2021.
1
 CPB (2020). Blijvende economische schade van de coronacrisis
Tweede Kamer, vergaderjaar 2020–2021, 35 570, nr. 1 14

Nederland is gevoelig voor internationale schokken. De huidige crisis wordt 
wereldwijd gevoeld: de wereldeconomie krimpt dit jaar naar verwachting 
met 5 procent en de economie van de eurozone met meer dan 8 procent. 
Als open economie is Nederland gevoelig voor internationale economische 
schokken. Verschillende landen in Europa, zoals Frankrijk, Spanje, Italië en 
België, maar ook het VK, worden naar verwachting geconfronteerd met 
2
een nog grotere economische neergang dan Nederland. De economie van 
Spanje en het VK is in het tweede kwartaal van 2020 ten opzichte van het 
laatste kwartaal van 2019 met meer dan 20 procent gekrompen. In 
Nederland was dit ongeveer 10 procent. Als de economie in andere landen 
terugvalt, of als bedrijven in andere landen in de problemen komen, heeft 
dat directe invloed op de Nederlandse import en export.
Gelukkig is de uitgangspositie van Nederland goed en beschermt het 
kabinet banen en inkomens zoveel mogelijk. Nederland staat er structureel 
goed voor: de Nederlandse economie is concurrerend, de structurele 
werkgelegenheid is hoog en de overheidsfinanciën zijn op orde. De 
afgelopen jaren zijn er buffers opgebouwd. Door de gezonde overheidsfi­
nanciën kan het kabinet forse noodsteun bieden. Eerdere hervormingen van 
bijvoorbeeld de woningmarkt zorgen ervoor dat Nederland beter bestand is 
tegen financiële schokken. En Nederland is internationaal concurrerend, 
zoals bijvoorbeeld de vierde plaats in de meest recente Global Competiti­
veness Index laat zien. De omvangrijke noodmaatregelen van het kabinet 
hebben tot nu toe de economische schade beperkt. De maatregelen zorgen 
ervoor dat er veel mensen aan het werk kunnen blijven en hun inkomen 
behouden. Bij een economische crisis van deze omvang zullen niettemin 
veel Nederlanders hier gevolgen van ondervinden, en zal de economische 
schade groot zijn. Ondanks de noodmaatregelen krimpt de Nederlandse 
economie dit jaar aanzienlijk en neemt de werkloosheid de komende 
periode toe.
De financiële sector kan fors worden geraakt door de crisis, maar de 
uitgangspositie is beter dan aan de vooravond van de kredietcrisis. De 
coronacrisis laat nogmaals het belang van een solide financiële sector zien. 
De kapitaalbuffers die banken de afgelopen jaren hebben opgebouwd 
kunnen nu worden gebruikt om eventuele verliezen op te vangen en om hun 
kredietverlening aan de economie op peil te houden. De financiële sector 
heeft in de eerste fase van de crisis het bedrijfsleven kunnen ondersteunen. 
Tegelijkertijd zijn de economische ontwikkelingen zeer onzeker en kan een 
crisis van deze omvang ook de financiële sector fors raken. De Neder­
3 
landsche Bank (DNB) heeft in juni een pandemie-stresstest uitgevoerd.
Daaruit blijkt dat de gevolgen voor Nederlandse banken toenemen 
naarmate het langer duurt voordat de economie zich herstelt. Uit de 
stresstest volgt dat de banken pas in zeer zware scenario’s de kredietver­
lening moeten terugschroeven om kapitaalniveaus op peil te houden. 
Gegeven de grote economische onzekerheid zijn deze risico's echter niet 
verwaarloosbaar. De maatregelen die het kabinet neemt dempen de 
economische crisis en dragen daarmee ook bij aan de stabiliteit van de 
financiële sector. Dat neemt niet weg dat er, zeker als huishoudens en 
bedrijven fors getroffen worden, ook risico's voor de financiële stabiliteit 
zijn.
2
 European Commission, Summer Forecast 2020
3
 DNB (2020). Overzicht Financiële Stabiliteit, Voorjaar 2020.
Tweede Kamer, vergaderjaar 2020–2021, 35 570, nr. 1 16

stikstofoverschot wordt er gewerkt aan het behouden van flora en 
fauna en het vergroten van het perspectief op ruimte voor 
economische en maatschappelijke ontwikkelingen. 
Ook bij de reductie van broeikasgassen staat Nederland voor een grote 
opgave. Door de uitbraak van COVID-19 en daaropvolgende contact­
maatregelen zijn de wereldwijde broeikasgasemissies in de afgelopen 
maanden weliswaar gedaald, maar deze daling is verwaarloosbaar in 
het perspectief van de structurele emissiereductie die richting 2030 en 
2050 moet worden gerealiseerd. Het kortetermijneffect op de mondiale 
en nationale emissies betekent dan ook zeker niet dat de klimaat­
opgave gemakkelijker wordt, of dat we tijdelijk achterover kunnen 
leunen. Hoewel de precieze doorwerking van de coronacrisis op het 
klimaat- en energiebeleid zich nu onmogelijk laat voorspellen, is 
duidelijk dat de urgentie van de klimaatopgave door de coronacrisis 
niet is afgenomen. Het kabinet blijft onverminderd inzetten op een 
ambitieus klimaatbeleid: mondiaal, Europees en nationaal met de 
uitvoering van het in 2019 gesloten Klimaatakkoord.
Sociaal kapitaal
Het vertrouwen tussen burgers onderling is groot in Nederland. Dat 
vertrouwen is in de afgelopen maanden bovendien verder 
toegenomen: zeven op de tien Nederlanders zegt dat de meeste 
mensen te vertrouwen zijn. Ook het vertrouwen in instituties neemt 
trendmatig toe. Nederland scoort wat dat betreft goed in Europees 
perspectief. De toegenomen waardering voor de samenleving en het 
grotere gevoel van saamhorigheid zijn lichtpuntjes in deze moeilijke 
4
tijden.
Nederlanders hebben hechte sociale contacten met familie, vrienden 
en buren. Dit soort contacten zijn onder druk komen te staan door de 
coronacrisis. Het bruisende sociale leven van jongeren is zo goed als 
stil komen te liggen. Werkenden zagen hun collega’s alleen nog 
digitaal en ouderen in het verpleeghuis mochten lang geen bezoek 
ontvangen. Tegelijkertijd is het besef groot dat we alleen samen deze 
crisis het hoofd kunnen bieden. Door de coronavoorschriften te blijven 
opvolgen zal het aantal besmettingen verder teruglopen en worden 
langzamerhand weer meer sociale contacten mogelijk.
Ondanks het onderlinge vertrouwen ziet 7,6 procent van de Neder­
landers zich als lid van een groep die onderhevig is aan discriminatie.
5
 Dit is zorgwekkend en past niet in ons land. Niemand mag gediscri­
mineerd worden. Iedereen is gelijkwaardig, staat er in de grondwet. 
Het is belangrijk dat discriminatie benoemd wordt als een probleem 
en dat de brede maatschappelijke dialoog daarover wordt gestimu­
leerd. Het kabinet zet daar op in en zal ook verdere maatregelen 
initiëren om discriminatie en achterstelling tegen te gaan.
Menselijk kapitaal
Hoewel de tevredenheid over het werk hoog is in Nederland, zijn we 
nooit uitgeleerd. Het is positief om te zien dat het gemiddelde oplei­
dingsniveau in Nederland al jaren trendmatig stijgt. Tegelijkertijd is 
het alarmerend dat onderwijsprestaties, denk aan lezen en rekenen, 
van Nederlandse leerlingen afnemen (zie paragraaf 3.3). Juist in tijden 
4
 SCP (2020). Continu Onderzoek Burgerperspecteiven 2020-II
5
 CBS (2020). Monitor Brede Welvaart & SDG's
Tweede Kamer, vergaderjaar 2020–2021, 35 570, nr. 1 18

essentieel, met aandacht voor de preventie en de-escalatie van 
conflicten en voor de oorzaken van armoede, terrorisme en klimaat­
verandering. In binnen- en buitenland werken de Nederlandse 
diplomatie, defensie en veiligheidsdiensten voortdurend aan een 
stabiele internationale omgeving om zodoende onze economie en de 
manier waarop we met z’n allen willen samen leven te kunnen 
beschermen.
1.2 De situatie van huishoudens en bedrijven
De coronacrisis heeft een groot effect op huishoudens en ondernemers. 
De gevolgen zijn te merken op een groot aantal terreinen, van gezondheid 
tot inkomen en maatschappelijk vertrouwen. Deze paragraaf laat daarom 
de belangrijkste ontwikkelingen zien, kijkend naar zowel financiële en 
economische aspecten als naar bredere aspecten van welvaart.
COVID-19 heeft ingrijpende gevolgen voor de zorg en volksgezondheid. 
Een groot aantal Nederlanders wordt door COVID-19 ziek of overlijdt. Het 
precieze aantal kan niet worden bepaald, maar volgens de laatste 
registraties van het RIVM zijn er minstens 6200 mensen overleden aan de 
ziekte. Het CBS schat dat er in de eerste elf weken van de corona-epidemie 
ruim 10 duizend mensen meer zijn overleden dan normaal in een verge­
lijkbare periode. Meer dan 76 duizend mensen zijn positief getest op het 
6
virus en 12 duizend mensen zijn opgenomen in het ziekenhuis. Een deel 
van de COVID-19-patiënten heeft langdurig last van de gevolgen van de 
ziekte. De epidemie betekent niet alleen veel persoonlijk leed voor patiënten 
en nabestaanden, maar heeft ook het zorgstelsel onder grote druk gezet. 
Tijdens de piek van de coronacrisis waren meer dan 1400 bedden op de 
intensive care (IC) bezet met coronapatiënten. Verpleegkundigen, artsen en 
al het andere zorgpersoneel hebben in deze periode een grote dienst 
bewezen aan de Nederlandse samenleving. Inmiddels is er weer meer 
ruimte voor reguliere zorg in de ziekenhuizen. Dat is ook nodig, want veel 
van de reguliere zorg is blijven liggen tijdens de epidemie: huisartsen deden 
naar schatting 717 duizend minder verwijzingen naar het ziekenhuis in de 
7
eerste drie maanden na de uitbraak. Dat betekent dat patiënten met bijvoor­
beeld kanker of hart- en vaatziekten moesten wachten op behandelingen. 
Het inhalen van de uitgestelde zorg betekent dat ook in de komende periode 
nog veel gevraagd wordt van het Nederlandse zorgpersoneel. Paragraaf 3.2 
gaat in op de belangrijkste opgaven voor de zorg op de korte en lange 
termijn, want het is ook een forse opgave om de zorg organiseerbaar en 
betaalbaar te houden.
Vóór de coronacrisis waren de meeste Nederlanders tevreden met hun 
leven. In een CBS-enquête uit 2019 gaf 89 procent van de ondervraagden 
aan gelukkig te zijn en 87 procent tevreden met het leven; dat was de 
hoogste score in twintig jaar. Binnen de EU scoort Nederland het hoogste 
8
op tevredenheid met het leven. Er zijn helaas geen goede cijfers 
beschikbaar die een beeld geven van geluk en tevredenheid in het afgelopen 
halfjaar.
6
 Deze cijfers zijn geactualiseerd op 9 september.
7
 Nederlandse Zorgautoriteit (2020). Analyse van de gevolgen van de coronacrisis voor de reguliere 
ziekenhuiszorg
8
 CBS (2020). Monitor Brede Welvaart & SDGs
Tweede Kamer, vergaderjaar 2020–2021, 35 570, nr. 1 20

voorzieningen getroffen om de klap van corona op te vangen (namelijk de 
Tozo en Tofa). Ruim 1,5 miljoen werkenden zitten in de gevarenzone: zij 
werken zonder vast contract in een sector waar minder vraag naar arbeid 
is. Zorgpunt is dat veel van hen daarnaast weinig geld hebben om op terug 
te vallen, zoals het inkomen van een partner of spaargeld. Het gaat vaak om 
12
studenten, jongeren, migranten en mensen met een laag inkomen. Ook 
veel kunstenaars hebben beperkte terugvalmogelijkheden. Zie hoofdstuk 
3.1 voor een verdere beschouwing over hoe de arbeidsmarkt schokbesten­
diger kan worden.
Veel ondernemers worden geraakt door de contactbeperkingen en de 
gedaalde consumptie. Veel ondernemingen zijn tijdelijk gesloten geweest 
door de contactbeperkende maatregelen, en hebben nog steeds te maken 
met beperkingen door de anderhalvemeterregel en andere hygiënemaatre­
gelen. Ook de lagere bestedingen door consumenten en de daling van de 
export zorgen voor minder inkomsten bij Nederlandse bedrijven. Het onder­
nemersvertrouwen liep in het tweede kwartaal van 2020 een historische 
deuk op, maar is inmiddels weer wat verbeterd. Voor de meeste sectoren 
zijn de afgelopen maanden deze maatregelen stapsgewijs versoepeld, 
waardoor bedrijven weer zijn geopend of weer op een hogere capaciteit 
kunnen draaien. Al verschilt het beeld sterk per sector: bijvoorbeeld de 
cultuursector en horeca worden door de contactbeperkende maatregelen 
relatief hard geraakt en beperkt in hun manier van ondernemen. In andere 
sectoren is het beeld veel positiever. In bijvoorbeeld de detailhandel is de 
situatie veel gunstiger en is de omzet zelfs toegenomen. Ook de steunmaat­
regelen van de overheid bieden lucht aan getroffen bedrijven, maar kunnen 
niet voorkomen dat bedrijven in financiële problemen zitten of terecht­
komen. Voorlopig is het aantal faillissementen niet toegenomen, op een 
tijdelijke piek in april na, maar een verdere faillissementsgolf kan niet 
worden uitgesloten. Ondanks de versoepeling van maatregelen kunnen 
ondernemers last houden, bijvoorbeeld als ze door de anderhalvemeter­
regel minder klanten kunnen ontvangen dan voorheen.
Het kabinet ondersteunt ondernemers, maar er zijn soms ook pijnlijke 
aanpassingen nodig. Veel ondernemers hebben hun manier van werken 
aangepast. Ze werken met minder personeel of zijn overgestapt naar een 
ander verdienmodel. Denk aan restaurants die eten bezorgen of laten 
afhalen, omdat in het restaurant zelf dineren niet mogelijk was. Ook veel 
andere ondernemers hebben met creatieve oplossingen hun bedrijf kunnen 
voortzetten. Niet voor iedereen zijn zulke aanpassingen helaas mogelijk. 
Denk bijvoorbeeld aan het toerisme en de vervoerssector (bijvoorbeeld 
het openbaar vervoer en luchtvaart): door de coronamaatregelen lagen deze 
sectoren bijna volledig stil. Ook de komende periode zullen zulke bedrijven 
minder inkomsten hebben, bijvoorbeeld door de terugval in (buitenlands) 
toerisme en omdat Nederlanders voorlopig meer zullen thuiswerken. Ook 
bijvoorbeeld de horeca en cultuursector kunnen voorlopig minder klanten 
ontvangen dan vóór corona, en veel grote evenementen gaan vooralsnog 
niet door. Daarom is het voor veel ondernemers nodig om zich verder aan 
te passen, maar ook dan zullen er meer bedrijven in de financiële problemen 
komen. Paragraaf 2.1 gaat verder in op de noodmaatregelen van het kabinet 
en hoe deze na Prinsjesdag worden voortgezet.
12
 CPB (2020). Crisis op de arbeidsmarkt: wie zitten in de gevarenzone?
Tweede Kamer, vergaderjaar 2020–2021, 35 570, nr. 1 22

vermogen juist in Nederland relatief groot is en een nivellerend effect heeft. 
Daarnaast is het moeilijk om bedrijfsvermogen goed mee te nemen. Uit 
recent onderzoek blijkt dat de directeur-grootaandeelhouders (dga's) 
18 
ongeveer 200 miljoen euro meer vermogen hebben dan eerder gedacht.
Overigens kent ongelijkheid meer dimensies dan inkomen en vermogen. 
Voor een gelijke samenleving is ook kansengelijkheid van groot belang, net 
als de toegankelijkheid en kwaliteit van publieke voorzieningen zoals 
onderwijs en zorg (zie paragraaf 3.2 en 3.3).
Figuur 1.2.2. Bbp per inwoner (index, EU27=100) en inkomensongelijkheid 
(Gini-coëfficient), 2018
Bron: Eurostat
De brede welvaart is niet gelijk verdeeld over de samenleving. Hoewel 
Nederland over het geheel een welvarend en gelukkig land is, is de brede 
welvaart niet over alle maatschappelijke groepen gelijk verdeeld (zie de box 
in paragraaf 1.1 voor uitleg over brede welvaart). Zo is al langer bekend dat 
opleidingsniveau een belangrijke voorspeller is van toekomstig inkomen, 
19
werkzekerheid en (gezonde) levensverwachting. De huidige economische 
situatie raakt alle Nederlanders, maar het risico bestaat dat sommige 
scheidslijnen verdiepen of dat er nieuwe scheidslijnen ontstaan. Denk 
bijvoorbeeld aan kwetsbare gezinnen, waar de ouders de verslechtering van 
de arbeidsmarkt ondervinden terwijl hun kinderen door thuisonderwijs en 
het ontbreken van extra begeleiding mogelijk een leerachterstand hebben 
opgelopen. Ook is het effect van de coronacrisis niet overal in Nederland 
even groot, al merken alle regio's de gevolgen. In een aantal gebieden in 
Nederlandse steden stapelen de kwetsbaarheden zich bijvoorbeeld op, en 
zijn de sociale effecten van de coronacrisis extra zichtbaar.
18
 Ministerie van Financiën (2020). Syntheserapport Bouwstenen voor een beter belastingstelsel, 
blz. 47.
19
 Zie o.a. CBS (2020). Monitor Brede Welvaart & SDGs en de Miljoenennota 2020
Tweede Kamer, vergaderjaar 2020–2021, 35 570, nr. 1 24

Figuur 1.3.2 Ontwikkeling collectieve uitgaven en lasten in procenten bbp
Bron: CPB
De noodmaatregelen en de extra investeringen gaan niet ten koste van de 
reguliere uitgaven aan bijvoorbeeld zorg, onderwijs en veiligheid. In de 
Voorjaarsnota is besloten het uitgavenplafond te corrigeren voor de 
noodmaatregelen. Daarnaast wordt het plafond gecorrigeerd voor het naar 
voren halen van investeringsprojecten op het gebied van IenW en Defensie 
en vallen de uitgaven uit het Nationaal Groeifonds buiten het uitgaven­
plafond. Ook wordt het plafond gecorrigeerd voor het naar voren halen van 
investeringen op Europees niveau in het kader van het nieuwe MFK en de 
uitvoeringskosten voor het UWV gerelateerd aan de hogere instroom in 
de WW en bijstand. Tot slot wordt het uitgavenplafond gecorrigeerd voor 
diverse schuiven tussen inkomsten en uitgaven. Zo levert het bevriezen van 
het hoge tarief in de vpb, het verhogen van de overdrachtsbelasting en 
het tarief in de eerste schrijf budgettaire ruimte op die wordt aangewend 
voor extra uitgaven voor het bedrijvenpakket, woningmarktpakket, en het 
verhogen van het kindgebonden budget (zie paragraaf 2.2). Door het 
plafond aan te passen voor deze uitgaven, gaan deze niet ten koste van de 
reguliere uitgaven aan bijvoorbeeld zorg, onderwijs en veiligheid. Om het 
uitgavenplafond te laten sluiten in 2020 en 2021 is tevens een taakstellende 
onderuitputting ingeboekt voor deze jaren. Deze taakstelling moet worden 
ingevuld door meevallers die gedurende het jaar optreden.
De overheidsschuld loopt sterk op. De schuld neemt toe van 49 procent bbp 
in 2019 tot 59 procent van het bbp in 2020. Naast het begrotingstekort wordt 
deze stijging verklaard door het belastinguitstel. De 12 miljard euro aan 
uitgestelde belastingen heeft geen effect op het overheidssaldo, maar leidt 
wel tot een hogere schuld in 2020. Daarnaast neemt de schuldquote toe als 
gevolg van het noemereffect: doordat het bbp kleiner wordt, valt de schuld 
als percentage van het bbp hoger uit. Hoewel er in 2021 nog steeds sprake 
is van een aanzienlijk begrotingstekort stijgt de schuld maar beperkt verder, 
tot 61 procent van het bbp. Dit komt door de geraamde groei (noemereffect) 
en doordat het grootste deel van het belastinguitstel in 2021 alsnog binnen 
komt.
Tweede Kamer, vergaderjaar 2020–2021, 35 570, nr. 1 26

Commissie. Het is op dit moment nog onduidelijk hoe lang de algemene 
ontsnappingsclausule geactiveerd blijft. Ook is nog niet duidelijk of en 
wanneer de commissie een besluit neemt over het al dan niet openen van 
een buitensporigtekortprocedure. De geplande bredere evaluatie van de 
Europese begrotingsregels is door corona uitgesteld tot 2021.
Figuur 1.3.4 Ontwikkeling overheidssaldo in geselecteerde EU-landen in 
procenten bbp
Bron: ministerie van Financiën (Nederland), lenteraming Europese 
Commissie (overige landen)
Na 2021 verbeteren de begrotingscijfers naar verwachting weer, maar dit is 
afhankelijk van het economisch herstel. De meest recente raming van het 
CPB laat een geleidelijke verbetering van het economisch beeld na 2020 
zien. Dit leidt tot hogere belastinginkomsten en lagere werkloosheidsuit­
gaven. Ook loopt het effect van de tijdelijke noodmaatregelen af. Hierdoor 
komt het tekort in 2023 naar verwachting weer onder de 3 procent van het 
bbp. De schuld zal als percentage van het bbp weer geleidelijk afnemen. 
De onzekerheid is hier echter groot. De middellangetermijnraming (MLT) 
kent ook een ongunstig scenario waarin een tweede golf van het 
coronavirus uitbreekt. In dit zogenoemde dieperdalscenario is ook sprake 
van krimp in 2021 en duurt het economisch herstel langer. Als de crisis 
langer aanhoudt, kunnen de uitgaven en inkomsten verder uit de pas blijven 
lopen. De schuld kan dan hoger uitkomen dan nu voorzien. Dit is een risico 
voor de overheidsfinanciën.
Tweede Kamer, vergaderjaar 2020–2021, 35 570, nr. 1 28

overheidsfinanciën. Het CPB werkt daarbij met drie scenario’s: een 
financiële crisis, een Europese schuldencrisis en een wereldwijde 
economische crisis. Uit de schokproef blijkt dat een economische schok kan 
leiden tot een sterk stijgende overheidsschuld (zie figuur 1.3.6). In de 
scenario’s van een financiële of mondiale economische crisis loopt de 
schuld in een paar jaar tijd zelfs op tot om en nabij 100 procent van het bbp. 
Dat een dergelijke stijging in de praktijk kan optreden, hebben we gezien 
tijdens de financiële crisis, toen de overheidsschuld met 25 procentpunt bbp 
toenam. Ook tijdens de huidige crisis loopt de schuld weer op. Door de 
afbouw van de schuld in de afgelopen jaren kan de begroting de huidige 
oploop aan. Hoewel de doorgerekende scenario’s illustratief zijn en de 
schokproef geen uitspraken doet over de kans dat deze zich voordoen, 
benadrukt de schokproef het belang van voldoende buffers in de overheids­
financiën.
Figuur 1.3.6 Schokproef overheidsfinanciën
Bron: CPB en ministerie van Financiën
Garanties zijn een effectief crisisinstrument en dragen bij aan economisch 
herstel door het wegnemen van onzekerheid. De overheid is in staat om 
risico’s te dragen die de markt niet op zich kan nemen, zeker in tijden van 
crisis. Het wegnemen van risico’s zorgt ervoor dat financiers het vertrouwen 
hebben om te investeren en uit te lenen. Dit vertrouwenseffect is extra sterk 
tijdens een economische crisis. Het kabinet heeft er daarom bewust voor 
gekozen om bestaande garantieregelingen te verruimen en nieuwe 
regelingen aan te gaan. Zo is een aantal bestaande regelingen voor onder­
nemersfinanciering zoals de Borgstelling MKB-kredieten (BMKB) en de 
Garantie Ondernemingsfinanciering (GO) verruimd en versoepeld. 
Daarnaast staat de overheid garant voor de financiële risico’s die voort­
vloeien uit de gezamenlijke inkoop van genees- en hulpmiddelen 
gerelateerd aan de behandeling van COVID-19, voor lerancierskredieten aan 
de detailhandel en de lening aan KLM. Ook is Nederland internationale 
garantieverplichtingen aangegaan om de crisis te bestrijden, waaronder 
voor het IMF, SURE, Next Generation EU (NGEU) en de Europese Investe­
ringsbank (EIB).
Garanties zijn niet gratis. Wanneer de garantie wordt ingeroepen is de 
rekening voor de overheid. Door de coronagerelateerde garanties steeg 
het totale uitstaand risico aan garanties en achterborgstellingen met ruim 
Tweede Kamer, vergaderjaar 2020–2021, 35 570, nr. 1 30

2 WERKEN AAN WEERBAARHEID EN HET DUURZAME 
VERDIENVERMOGEN
Inleiding
Het kabinet werkt op verschillende fronten aan de weerbaarheid en het 
duurzame verdienvermogen van Nederland. Nederland zit middenin een 
economische crisis. Om deze moeilijke periode het hoofd te bieden is een 
uiterste inspanning van de overheid nodig om, door middel van noodmaat­
regelen, banen en inkomens zoveel mogelijk te beschermen. Daarnaast 
haalt het kabinet investeringen die al gepland waren naar voren om de 
economie extra te ondersteunen. Dat het kabinet nu in staat is om te doen 
wat nodig is hangt samen met de inspanningen die de afgelopen jaren zijn 
geleverd om overheidsfinanciën op orde te brengen. Er is gezamenlijke 
actie nodig om goed uit deze crisis te komen, en daarom werkt het kabinet 
nauw samen met werknemers, werkgevers en andere maatschappelijke 
sectoren en organisaties.
Naast de aanpak van de gevolgen van het coronavirus investeert het kabinet 
met deze Miljoenennota ook in de brede welvaart van Nederland. Deze 
begroting voor 2021 en daarna heeft het doel om de Nederlandse brede 
welvaart te bewaken en vergroten. Ook de afgelopen jaren heeft het kabinet 
daar al veel actie voor ondernomen, zoals is afgesproken in het Regeerak­
koord Vertrouwen in de toekomst uit 2017. Met het Regeerakkoord is fors 
geïnvesteerd in de publieke sector, waaronder onderwijs en veiligheid, en 
is het belastingstelsel hervormd. Sindsdien heeft het kabinet aanvullende 
maatregelen genomen, zoals in het Klimaatakkoord en Pensioenakkoord, 
de inzet van extra middelen voor de woningmarkt en een verdere lasten­
verlichting voor huishoudens. De huidige situatie onderstreept de noodzaak 
om verder te werken aan een toekomstbestendige economie en 
samenleving. Daarom neemt het kabinet niet alleen maatregelen om de 
economie op korte termijn te ondersteunen, maar ook maatregelen voor 
de langere termijn. In dit hoofdstuk is er daarom ook aandacht voor onder 
andere stikstofreductie, de afbouw van gaswinning en toeslagen.
Het kabinet kijkt verder vooruit om de weerbaarheid en het verdienver­
mogen van Nederland te versterken. De coronacrisis onderstreept dat de 
Nederlandse welvaart niet gegarandeerd is en legt een aantal structurele 
kwetsbaarheden bloot. Het kabinet wil de weerbaarheid van burgers, 
bedrijven en overheidsfinanciën vergroten om Nederland voor te bereiden 
op een volgende crisis. De coronacrisis laat zien dat de Nederlandse 
economie erg gevoelig is voor schokken, bijvoorbeeld door de hoge private 
schulden en de structuur van de arbeidsmarkt. Om beter bestand te zijn 
tegen een volgende economische schok is het daarom belangrijk de 
economie weerbaarder en veerkrachtiger te maken. Het kabinet presenteert 
bij deze Miljoenennota de begroting van een Nationaal Groeifonds voor 
substantiële investeringen in het verdienvermogen van Nederland. 
Vanwege de vergrijzing zal een kleinere groep mensen moeten zorgen voor 
de Nederlandse welvaart, en dat vraagt om gerichte investeringen en het 
beter benutten van talent. Het is een bewuste keuze om in deze moeilijke 
tijd, juist bij economische tegenwind, deze investeringsplannen niet uit te 
stellen.
De coronacrisis heeft een groot effect op de inkomsten en uitgaven van 
het Rijk. Aan het einde van dit hoofdstuk wordt aandacht aan de meerjarige 
ontwikkeling van uitgaven enerzijds en inkomsten lasten anderzijds. De 
coronacrisis laat vanzelfsprekend ook hier zijn sporen achter. Naast de 
Tweede Kamer, vergaderjaar 2020–2021, 35 570, nr. 1 32

Figuur 2.1.1 Noodmaatregelen uitgavenkant (links) en inkomstenkant 
(rechts) in miljarden euro
Bron: Ministerie van Financiën
De continuïteit van het ov wordt geborgd door een beschikbaarheidsver­
goeding. Het openbaar vervoer (ov) vormt een vitale publieke dienst, veel 
mensen zijn van het ov afhankelijk om naar hun werk te gaan. Vanwege 
de vitale functie heeft de Rijksoverheid aan de ov-sector gevraagd om haar 
diensten te blijven aanbieden, ondanks de sterk verminderde capaciteit 
door de COVID-19-maatregelen.
Het kabinet stelt extra middelen ter beschikking aan medeoverheden in 
het kader van de coronacrisis. Het Rijk kwam gemeenten eerder tegemoet 
met bijna 750 miljoen euro. Inmiddels zijn er aanvullende afspraken 
gemaakt op andere onderdelen zoals het OV, de Veiligheidsregio’s en de 
GGD-en. Daarnaast ontvangen gemeenten compensatie voor inkomsten­
derving, lokale culturele voorzieningen, lokale vrijwilligersorganisaties, 
buurt- en dorpshuizen, SW-bedrijven, het organiseren van verkiezingen in 
corona tijd en toezicht en handhaving. Vanwege corona wordt tevens de 
oploop van de opschalingskorting incidenteel in 2020 en 2021 geschrapt. 
Met het nieuwe pakket komt de totale steun aan gemeenten uit op ruim 
1,5 miljard euro in 2020. Hier bovenop komt nog aanvullend beleid van 
het ministerie van Sociale Zaken en Werkgelegenheid, waarvan veel zal 
worden uitgevoerd door gemeenten. Zij zullen hiervoor middelen 
ontvangen.
Nederland heeft ook noodmaatregelen getroffen om de coronacrisis in het 
Caribisch deel van het koninkrijk op te vangen. Ook in Caribisch Nederland 
is daarom besloten tot een volgende fase van ondersteuning, in lijn met 
de in Europees Nederland genomen maatregelen. Met de landen wordt 
gesproken over een samenhangend pakket dat hervormingen, investe­
ringen en liquiditeitssteun omvat, onder strikte voorwaarden.
In de volgende fase is de uitdaging om het steunbeleid zo in te richten dat 
de economie zich kan aanpassen. Zoals hoofdstuk 1 aangeeft zijn de 
gevolgen van het coronavirus nog lange tijd merkbaar. Maar langdurige 
bevriezing van de economie is niet wenselijk. Werkenden en ondernemers 
zullen zich in de volgende fase, nog meer dan nu het geval is, moeten 
aanpassen aan de nieuwe realiteit van de anderhalvemetereconomie. Ook 
kosten de huidige maatregelen veel geld, dat uiteindelijk moet worden 
terugbetaald.
Vanaf oktober loopt het steunpakket in aangepaste vorm door, rekening 
houdend met de situatie waarin we ons bevinden. Het kabinet vindt het van 
belang om burgers en bedrijven voor langere tijd duidelijkheid te bieden, 
Tweede Kamer, vergaderjaar 2020–2021, 35 570, nr. 1 34

de BIK zal deze budgettaire ruimte worden gebruikt voor een nader te 
bepalen maatregel met hetzelfde doelbereik, namelijk het verlagen van 
werkgeverskosten.
Het kabinet haalt investeringen naar voren om de economie te onder­
steunen. De komende jaren worden investeringen ter waarde van circa 
1,5 miljard euro naar voren gehaald op het terrein van BZK en IenW. 
Voorbeelden hiervan zijn onderhoud aan het spoor en (water)wegen en 
maatregelen om de veiligheid van (fiets)infrastructuur te verbeteren. 
Daarnaast haalde het kabinet in een eerder stadium 465 miljoen euro aan 
investeringen naar voren bij het Rijksvastgoedbedrijf en Defensie. Het 
totaalbedrag aan naar voren gehaalde investeringen komt daarmee op 
een kleine 2 miljard euro. Deze versnellingen ondersteunen de economie 
op korte termijn en dragen bij aan beleidsdoelen voor de lange termijn, zoals 
duurzaamheid en bereikbaarheid. Deze investeringen voldoen daarmee aan 
29
de door het kabinet gehanteerde drieslag 'tijdig, tijdelijk en gericht'. Om 
de economie verder te stimuleren kunnen in het verlengde van deze versnel­
lingen investeringen ten behoeve van bouw en leefomgeving en groen 
herstel ingediend worden voor het herstelplan dat het kabinet indient voor 
de Recovery and Resilience Facility (RRF, zie hieronder). Hiervoor geldt wel 
dat de plannen, om aanspraak te maken op middelen uit het RRF, moeten 
voldoen aan de randvoorwaarden die gesteld zijn aan het indienen van 
voorstellen voor het RRF.
De Nederlandse noodpakketten zijn groot in historisch en internationaal 
opzicht. De huidige steunmaatregelen zijn vele malen groter dan de 
maatregelen die zijn genomen als reactie op de financiële crisis. Andere EU-
lidstaten hebben vergelijkbare maatregelen genomen. Vergeleken met 
Nederland maken zij relatief meer gebruik van overheidsgaranties en 
30
minder van directe uitgaven. Overigens is het moeilijk om steunpakketten 
goed te vergelijken: voor huishoudens en ondernemers is het namelijk net 
zo belangrijk wat het reguliere beleid in een land is, bijvoorbeeld op het 
gebied van sociale zekerheid, bedrijvenbeleid en begrotingsbeleid.
Figuur 2.1.2 Noodpakketten in historisch (links) en internationaal (rechts) 
perspectief in miljarden euro (links) en procenten bbp (rechts)
29
 CPB (2020). Opties voor vraagstimulering. 
30
 IMF (2020). World Economic Outlook Update, June 2020.
Tweede Kamer, vergaderjaar 2020–2021, 35 570, nr. 1 36

Paragraaf 3.1 geeft een uitgebreide beschrijving van deze knelpunten en 
de maatregelen die het kabinet al eerder heeft genomen op deze terreinen. 
Daarnaast stelt het kabinet extra middelen beschikbaar voor onder meer 
klimaat, stikstof, onderwijs en veiligheid. Ook wordt de gaswinning versneld 
afgebouwd en komt er geld voor compensatie en herstel bij de toeslagen. 
Daarbij houdt het kabinet aandacht voor de lastenontwikkeling bij burgers 
en bedrijven. Het geheel aan investeringen en hervormingen draagt bij aan 
de langetermijnuitdagingen op het gebied van duurzaamheid, 
weerbaarheid en het verdienvermogen.
Het kabinet neemt met deze Miljoenennota nieuwe maatregelen om de 
economische weerbaarheid te vergroten. Deze begroting zet daarmee een 
belangrijke stap, al vraagt dit om een langdurige inzet. Ten eerste zorgt 
het kabinet voor een meer gelijke fiscale behandeling van zelfstandigen en 
werknemers. De zelfstandigenaftrek wordt vanaf 2021 sneller en verder 
afgebouwd, met extra stappen van 110 euro tot een niveau van 3240 euro 
in 2036. Tegelijkertijd wordt de verhoging van de arbeidskorting met 73 
euro, die in 2022 was voorzien, al in 2021 ingevoerd. Zoals eerder 
afgesproken daalt het tarief in de eerste schijf van de inkomstenbelasting 
(IB) tot 37,1 procent in 2021. Dit zorgt er voor dat huishoudens meer inkomen 
overhouden en dat werken meer loont. Ook wordt het heffingsvrij vermogen 
in box 3 vanaf 2021 verhoogd naar 50 duizend euro, zodat mensen een 
grotere belastingvrije buffer kunnen aanhouden.
Ook de belastingheffing bij multinationals wordt aangepast, en de fiscale 
behandeling van bedrijfsvermogen wordt meer in evenwicht gebracht. 
Het kabinet neemt, in lijn met de aanbeveling van de Adviescommissie 
belastingheffing van multinationals, twee maatregelen om de belasting­
heffing bij multinationals eerlijker te maken. Ten eerste wordt de verlies­
verrekening in de vpb verder beperkt, waarmee een ondergrens wordt 
gecreëerd in de vpb voor bedrijven met winstgevende activiteiten in 
Nederland. Ten tweede wordt de toepassing van het arm’s-lengthbeginsel 
aangepast. In totaal leidt dit tot structureel 700 miljoen euro hogere 
belasting voor deze bedrijven. Tot slot stelt het kabinet voor om de 
renteaftrek in de vpb verder te beperken en de opbrengst te gebruiken voor 
een vermogensaftrek. Dit is een ingrijpende wijziging, en daarom moet 
eerst onderzocht worden hoe deze vormgegeven kan worden. Hiermee 
komt de fiscale behandeling van vreemd en eigen vermogen meer in 
evenwicht en wordt de prikkel afgezwakt om schulden aan te gaan. Dat komt 
de weerbaarheid van de Nederlandse economie ten goede.
Het lage vpb-tarief wordt verlaagd, het hoge tarief niet. De opbrengst 
hiervan wordt deels gebruikt voor lastenverlichting bij het midden- en klein­
bedrijf (mkb). Dit gebeurt door de eerste schijf in de vpb te verlengen in twee 
stappen, met in totaal 195 duizend euro. Het vpb-tarief van de eerste schijf 
gaat zoals eerder aangekondigd in 2021 naar 15 procent. Het kabinet wil 
hiermee ondernemerschap en specifiek het MKB stimuleren. Het kabinet 
maakt ook gericht geld vrij voor het stimuleren van scale-ups, en door via 
gemeenten het bedrijfsleven te ondersteunen door herstructurering van 
winkelcentra en bedrijventerreinen.
Het kabinet neemt maatregelen om meer betaalbare woningen te 
realiseren. Om de realisatie van nieuwe woningen op peil te houden zet 
het kabinet in op meer regie vanuit het Rijk. Onder meer door de besluit­
vorming rond enkele grootschalige woningbouwlocaties te versnellen, en 
de noodzaak en mogelijkheden voor versterking van het bestuurlijk instru­
mentarium en actief grondbeleid door het Rijk te verkennen, inclusief een 
Tweede Kamer, vergaderjaar 2020–2021, 35 570, nr. 1 38

transparanter en persoonlijker is en beter aansluit bij de ontwikkelingen in 
de maatschappij en op de arbeidsmarkt. De overgang naar een nieuw pensi­
oenstelsel zal plaatsvinden in de periode tot 1 januari 2026. Binnen deze 
periode moeten sociale partners afspraken maken over de nieuwe pensi­
oenregeling, over de adequate compensatie en over al dan niet invaren. 
Gegeven de huidige zeer uitzonderlijke economische situatie is overeenge­
komen dat pensioenfondsen met een dekkingsgraad boven 90 procent de 
pensioenen niet hoeven te verlagen in 2021.
De Klimaatwet biedt een stevig kader voor de lange termijn. Het kabinet is 
gecommitteerd aan het Parijsakkoord, om klimaatverandering tegen te gaan 
en te voorkomen dat toekomstige generaties met de rekening worden 
opgezadeld. Het is aannemelijk dat de uitbraak van COVID-19 op korte 
termijn impact heeft op de ontwikkeling van de CO -uitstoot. De 
2
economische activiteit is minder, dus de uitstoot is daardoor ook tijdelijk 
minder. De klimaatopgave is echter op de middellange termijn niet kleiner 
geworden. De dreiging van klimaatverandering vraagt onverminderd om 
een transitie naar een klimaatneutrale economie, ook vooruitkijkend naar 
de volgende kabinetsperiode.
Figuur 2.2.1 Ontwikkeling uitgaven klimaatmiddelen (in miljoenen euro)
Het kabinet neemt aanvullende maatregelen voor CO -reductie. In het 
2
Regeerakkoord en als gevolg van het Klimaatakkoord zijn in de Miljoe­
nennota 2020 middelen beschikbaar gesteld voor het klimaat. De uitspraak 
van de Hoge Raad in de zaak Urgenda leidt ertoe dat er extra maatregelen 
moeten worden genomen om de 25 procent emissiereductie in 2020 en later 
33
te realiseren. Het kabinet heeft gewerkt aan diverse maatregelen die snel 
uitvoerbaar zijn en ook zo veel mogelijk kosteneffectief zijn. Een voorbeeld 
van de maatregelen die genomen zijn, betreft de keuze van het kabinet om 
CO -reductie te realiseren door de komende jaren de elektriciteitsproductie 
2
met kolen substantieel terug te dringen. Ook de maatregelen op het gebied 
van circulaire economie dragen bij aan de klimaatopgave. Het grootste deel 
van de kosten van de additionele maatregelen zal gedekt worden door 
gebruik te maken van de beschikbare ruimte in de begrotingsreserve 
duurzame energie. Daarnaast dient het kabinet tegelijk met deze Miljoe­
nennota een wetsvoorstel in voor de CO ­heffing industrie die per 1 januari 
2
in moet gaan, en voor elektriciteitproducerende bedrijven voert het kabinet 
een minimum-CO -prijs in. Tot slot heeft het kabinet, aanvullend op het 
2
fiscaal stimuleringspakket voor elektrisch rijden, op 4 juni 2020 de 
33
 Kamerstukken, 32813, nr. 496, 2019-2020
Tweede Kamer, vergaderjaar 2020–2021, 35 570, nr. 1 40

• Het kabinet versnelt verschillende maatregelen van de ministeries 
van IenW en BZK ter waarde van circa 1,5 miljard euro op het 
gebied van bijvoorbeeld onderhoud aan het spoor en 
(water)wegen, de veiligheid van (fiets)infrastructuur, versnelling 
van de woningbouwimpuls en verduurzaming van Rijksvastgoed. 
Hiervoor wordt het uitgavenplafond aangepast. Daarnaast haalde 
het kabinet in een eerder stadium 465 miljoen aan investeringen 
naar voren door het Rijksvastgoedbedrijf en Defensie. Het totaal­
bedrag aan naar voren gehaalde investeringen komt daarmee op 
een kleine twee miljard euro.
• Bedrijvenpakket: er wordt een nationale scale-up faciliteit ingericht, 
met behulp van Europese middelen en bijdragen van private inves­
teerders. Ook wordt uitgewerkt hoe startups en scale-ups lokaal 
beter gesteund kunnen worden. Voor het bedrijfsleven wordt ook 
gebruik gemaakt van Europese middelen voor cofinanciering bij 
nationale programma’s en kunnen gemeenten uitwerken hoe met 
behulp van een Rijksbijdrage bedrijventerreinen en winkelcentra te 
herstructureren.
• Het kabinet heeft in februari besloten tot de versnelde afbouw van 
de gaswinning in Groningen. Door de genomen maatregelen is 
het mogelijk om vanaf medio 2022 de gaswinning in Groningen 
naar nul te brengen in een gemiddeld jaar. Conform de begrotings­
regels vallen volumebeslissingen over gas onder het uitgaven­
plafond.
• Er komt 150 miljoen euro structureel beschikbaar om ondermij­
nende criminaliteit, met negatieve gevolgen voor maatschappij en 
economie, te bestrijden. Deze maatregel is deels gedekt vanuit de 
begroting van JenV en daarnaast voor 87 miljoen structureel met 
een bijdrage uit de generale middelen.
• De komende jaren wordt binnen de justitiële keten een grotere 
capaciteitsbehoefte verwacht, met name in het gevangeniswezen, 
de forensische zorg, tbs en de justitiële jeugdinrichtingen. Tevens 
zijn de uitdagingen in de asielketen omvangrijk. Het kabinet stelt 
hiervoor middelen beschikbaar en verhoogt het JenV-budget met 
316 miljoen euro volgend jaar en 356 miljoen euro structureel.
• Het kabinet heeft besloten middelen beschikbaar te stellen om de 
schade van een onredelijk hard toeslagenstelsel zo veel mogelijk te 
repareren. Dit betreft 390 miljoen euro voor de compensatie van 
ouders en 110 miljoen euro voor de bijbehorende uitvoerings­
kosten. Daarnaast worden er structureel middelen toegekend om 
de uitvoering te verbeteren en voor de ontvlechting van Douane en 
Toeslagen van de Belastingdienst.
• Voor de aanpak van het lerarentekort wordt structureel 32 miljoen 
euro beschikbaar gesteld.
• Het aantal leerlingen en studenten valt hoger uit dan eerder 
verwerkt in de OCW-begroting. De voornaamste oorzaak van de 
tegenvaller is de nieuwe bevolkingsprognose van het CBS. Verder 
zijn er onder andere tegenvallers op de aanvullende bekostiging 
voor nieuwkomers en de studiefinancieringsraming. Hiervoor 
wordt de OCW-begroting verhoogd met een bedrag oplopend tot 
482 miljoen euro in 2025 en circa 450 miljoen structureel. Daarnaast 
is structureel circa 60 miljoen euro gedekt op de OCW-begroting.
• Het kabinet heeft besloten om het kindgebonden budget per 2021 
met 150 miljoen euro te intensiveren. Hiervoor wordt het bedrag 
dat ouders ontvangen vanaf het derde kind verhoogd. De kans op 
armoede onder kinderen in grote gezinnen wordt hierdoor 
Tweede Kamer, vergaderjaar 2020–2021, 35 570, nr. 1 42

Tabel 2.2.1 hoofdpunten besluitvorming uitgavenkant
(in miljoenen euro) 2020 2021 2022 2023 2024 2025
Nationaal Groeifonds 0 1000 2000 3000 4000 4000
Urgenda 63 236 0 0 0 0
Stikstof 46 733 937 636 404 534
Woningmarktpakket 0 195 100 100 100 100
Investeringsritme 0 279 382 537 67 58
Bedrijvenpakket 0 388 89 65 46 9
Versnelde afbouw gaswinning 20 140 320 410 310 270
Ondermijning 29 87 87 87 87 87
Capaciteit justitiële en asielketen 256 316 393 382 358 356
Toeslagen (compensatie ouders) 165 235 100 0 0 0
Toeslagen (herstel uitvoering) 80 131 149 140 131 130
Aanpak lerarentekort 29 32 32 32 32 32
Tegenvaller OCW ‒ 87 234 254 336 405 482
Kindgebonden budget 0 150 150 150 150 150
SZW ‒ 230 128 203 174 209 221
HGIS 540 272 152 ‒ 46 ‒ 164 ‒ 254
Compensatie Zeeland 0 1 3 3 3 33
Maatregelen werken in de zorg 0 20 80 130 130 130
Jeugdzorg 0 0 300 0 0 0
2.3 Groeifonds voor het verdienvermogen
Op termijn lopen, zonder nadere maatregelen, onze collectieve uitgaven 
sterker op dan onze inkomsten. Dit komt onder andere door de toenemende 
vergrijzing, milieu-uitdagingen en de afgenomen productiviteitsgroei. Deze 
ontwikkeling zou betekenen dat een steeds groter deel van onze welvaart 
besteed wordt aan de collectieve voorzieningen. Daardoor profiteert het 
huishoudinkomen nauwelijks van de welvaartsgroei. Als de economische 
groei in de toekomst zou tegenvallen, komt ook de bekostiging van de 
collectieve voorzieningen in de knel. Naast het vergroten van de omvang 
van onze welvaart, is het noodzakelijk om de aard ervan toekomstbestendig 
te maken. De manier waarop wij nu onze welvaart genereren is namelijk niet 
houdbaar. Grote transities op de terreinen van energie, klimaat en landbouw 
vragen om een krachtige heroriëntatie naar nieuwe verdienmodellen, 
innovaties en maatschappelijk oplossingen.
Het kabinet richt daarom het Nationaal Groeifonds op voor publieke inves­
teringen in ons verdienvermogen. Dit Groeifonds is niet gericht op alle 
noden en wensen op dit moment, maar op onze welvaart in de toekomst. 
Juist de huidige crisis laat zien dat onze welvaart geen vanzelfsprekendheid 
is. In de Miljoenennota van vorig jaar constateerde het kabinet dat extra 
investeringen het verdienvermogen kunnen versterken. Vooral binnen (1) 
kennisontwikkeling, (2) research en development (R&D) en innovatie en (3) 
infrastructuur liggen kansen om de productiviteit, en daarmee het verdien­
vermogen, te verhogen. Ook experts en internationale instellingen, zoals 
de Europese Commissie en het IMF, hebben Nederland geadviseerd de 
investeringen op deze terreinen significant te verhogen.
Gerichte investeringen in ons verdienvermogen zijn een middel om 
maatschappelijke uitdagingen aan te gaan en onze welvaart in brede zin te 
vergroten. Iedereen kan de vruchten plukken van een groter nationaal 
inkomen. Zo groeit de bestedingsruimte van huishoudens en bedrijven, 
zodat de vooruitgang direct voelbaar is in de portemonnee. Daarnaast 
stijgen de belastinginkomsten voor de overheid, waardoor Nederland ook 
Tweede Kamer, vergaderjaar 2020–2021, 35 570, nr. 1 44

neemt het belang van de reguliere sociale zekerheid toe. Nederland kent 
een uitgebreid socialezekerheidsstelsel, dat internationaal goed staat 
aangeschreven. Dit zorgt voor inkomensondersteuning bij werkloosheid, 
ziekte, arbeidsongeschiktheid en ouderdom. Hoewel er ook in Nederland 
kwetsbare groepen zijn, draagt dit uitgebreide stelsel van sociale zekerheid 
bij aan behoud van inkomen en het vertrouwen van huishoudens. De sterke 
Nederlandse welvaartsstaat dempt hiermee de grootste economische en 
sociale gevolgen van de crisis.
34
Figuur 2.4.1 Rijksuitgaven 2021 per categorie , in miljarden euro
Bron: ministerie van Financiën
Structurele groei van zorg- en socialezekerheidsuitgaven zet druk op 
overige publieke voorzieningen. De sociale zekerheids- en zorguitgaven 
groeien in de periode 2008 tot en met 2025 structureel harder dan het bbp, 
zoals figuur 2.4.2 laat zien. Alle andere overheidsuitgaven dalen in die 
periode juist als percentage van het bbp. De komende decennia zullen de 
uitgaven aan zorg en sociale zekerheid verder stijgen. Deze stijging staat los 
van de huidige coronacrisis en komt onder andere door de toenemende 
vergrijzing (zie ook paragraaf 3.3). Daarnaast is zij het gevolg van het 
automatisch vergoeden van kwaliteitsverbeteringen in de zorg en beleids­
keuzes zoals het minder snel laten stijgen van de AOW-leeftijd. Deze 
stijgende uitgaven aan zorg en sociale zekerheid verdringen andere 
uitgaven, of leiden op termijn tot de noodzaak om de lasten te verhogen. 
Zonder maatregelen wordt er een rekening doorgeschoven naar 
toekomstige generaties.
34
 De uitgaven onder de post overig zijn vertekend door eenmalig hogere uitgaven met een bedrag 
van ca. 7,1 miljard als gevolg van de omvorming van ProRail van BV naar een ZBO. Dit leidt 
eenmalig tot zowel hogere uitgaven als hogere belastinginkomsten en heeft per saldo geen 
invloed op het EMU-saldo.
Tweede Kamer, vergaderjaar 2020–2021, 35 570, nr. 1 46

Figuur 2.4.3 Gasbaten in miljarden euro (links) en productie en netto-uitvoer 
3 
in miljarden m (rechts)
Bron: CBS (eigen bewerking)
Het Gemeentefonds, Provinciefonds en Btw-compensatiefonds lopen mee 
in de zogenoemde trap-op-trap-af systematiek. Een van de belangrijkste 
inkomstenbronnen voor decentrale overheden is de algemene uitkering uit 
het Gemeentefonds en het Provinciefonds. De uitgaven aan gemeenten en 
provincies groeien en dalen mee met de rijksuitgaven (normeringssyste­
matiek, ook trap-op-trap-af-systematiek genoemd). Fluctuaties in deze groei 
(het accres) leiden ertoe dat gemeenten en provincies tussentijds aanpas­
singen moeten doen in hun begroting. De afgelopen jaren hebben deze 
fluctuaties regelmatig tot discussie geleid over de stabiliteit van de huidige 
normeringssystematiek. Tegen de achtergrond hiervan is na het uitbreken 
van de coronacrisis door het kabinet in overleg met de VNG en IPO besloten 
om het accres voor de jaren 2020 en 2021 vast te zetten op de standen uit 
de meicirculaire 2020. Dit geeft de decentrale overheden zekerheid over 
het accres voor deze periode. In bijlage 10 staat een gedetailleerde 
beschrijving van de werking van de normeringssystematiek.
De financiële positie van gemeenten is in 2019 verslechterd. Het exploita­
tietekort steeg van 197 miljoen euro in 2018 naar 768 miljoen euro in 2019. 
Circa 60 procent van de gemeenten had een tekort en 25 procent had dat 
voor het derde jaar op rij. Het tekort doet zich voor op meerdere clusters en 
komt door verschillende factoren, die de komende maanden nader 
onderzocht worden. Daarnaast lopen er op het gebied van het sociaal 
domein onderzoeken bij jeugd en Wmo om te bezien wat de financiële 
impact is. Verder loopt er een onderzoek naar de financiële positie en het 
voorzieningenniveau. In het jaar 2020 is door de corona-maatregelen de 
financiële druk op gemeenten verder toegenomen. Om die reden ontvangen 
de medeoverheden reële compensatie voor de extra uitgaven en inkom­
stenderving als gevolg van corona en is de oploop van de opschalings­
korting voor de jaren 2020 en 2021 incidenteel geschrapt.
Doordat de Rijksuitgaven deze kabinetsperiode stegen, kregen gemeenten 
en provincies via de normeringssystematiek meer geld vanuit het Rijk. 
Onderstaande grafiek toont de ontwikkeling van het accres gedurende deze 
kabinetsperiode op verschillende momenten. Door veranderingen in de 
Tweede Kamer, vergaderjaar 2020–2021, 35 570, nr. 1 48

Figuur 2.4.5 Ontwikkeling EU-afdrachten 2021-2027 voor en na MFK-
akkoord in miljarden euro
Goede overheidsdienstverlening is van grote maatschappelijke waarde. Of 
je nu een kind krijgt, je rijbewijs haalt, studiefinanciering aanvraagt, een 
toeslag aanvraagt, werkloos wordt of een verblijfsvergunning voor je 
partner nodig hebt, het zijn allemaal belangrijke levensgebeurtenissen 
waarbij je als burger (digitaal) contact hebt met de overheid. Goede 
uitvoering is nodig om mensen en bedrijven goed te kunnen bedienen en 
om op draagvlak te kunnen rekenen voor beleid. Voor een veilige en 
betrouwbare informatievoorziening tussen overheid en burger is een 
robuuste digitale infrastructuur nodig. En met voortschrijdende digitali­
sering moet ervoor gezorgd worden dat iedereen kan blijven meedoen in 
de samenleving.
Het kabinet constateert, samen met de uitvoeringsorganisaties, dat de 
dienstverlening van de overheid onder druk staat. De dienstverlening van 
de Nederlandse overheid is over het algemeen en vanuit internationaal 
perspectief bezien goed. De snelle implementatie door uitvoeringsorgani­
saties van de steunmaatregelen is hier een voorbeeld van. Toch komen 
burgers geregeld tussen wal en schip terecht. Om de oorzaken van de 
huidige problemen en mogelijke oplossingen scherp te krijgen, heeft het 
kabinet opdracht gegeven voor het traject Werk aan Uitvoering. Hieruit blijkt 
dat de oorzaken van de huidige problemen in de uitvoering divers zijn: 
verouderde ICT, personeelstekorten en complexe wetten, regels en beleid. 
Hierdoor wordt de uitvoering te ingewikkeld. Professionals in de uitvoering 
staan dan soms voor een haast onmogelijke opgave. Hierdoor verdwijnen 
38
de maatschappelijke opgave en de menselijke maat uit het zicht. Inmiddels 
is ook de tweede fase van het traject gereed. Het rapport met voorstellen 
hoe het beter kan is recent naar de Kamer gestuurd.
Toeslagen en de Douane worden ontvlecht van de rest van de Belasting­
dienst. Het kabinet heeft dat begin 2020 besloten en stelt hiervoor middelen 
beschikbaar. Dit wordt stapsgewijs en zorgvuldig uitgevoerd, zodat de 
verschillende onderdelen straks betere dienstverlening aan burgers en 
bedrijven kunnen bieden. De vorming van drie volwaarde dienstonderdelen 
is noodzakelijk, want de Belastingdienst, Toeslagen en Douane hebben alle 
drie eigen maatschappelijke doelen en inhoudelijke en maatschappelijke 
uitdagingen. Dit vergt per dienstondereel een eigen aanpak. De Belasting­
dienst heeft als kerntaak het innen van belastingen, en draagt zo bij aan 
een financieel gezond Nederland. Bij Toeslagen staat directe 
38
 Kamerstukken 31 490, nr 271, 2019-2020.
Tweede Kamer, vergaderjaar 2020–2021, 35 570, nr. 1 50

39
2020 naar verwachting met 3,4 procent af. De belasting- en premieont­
vangsten dalen ongeveer in dezelfde mate. Beleidsmaatregelen leiden in 
2020 tot 9,9 miljard euro minder belasting- en premieontvangsten.
Tabel 2.5.1 Belasting- en premieontvangsten 2019-2021 (in miljarden 
euro's)
Tabel 2.5.1 Belasting- en premieontvangsten 2019-2021 (in miljarden euro's)
2019 2020 2021
Belastingen en premies 
volksverzekeringen op 234,4 214,1 220,9
EMU-basis
waarvan belastingen 194,9 176,2 183,9
waarvan premies 
39,4 37,9 37,1
volksverzekeringen
Premies 
68,3 68,9 72,1
Werknemersverzekeringen
Totaal 302,7 283 293
Mutatie ‒ 19,7 10,1
waarvan endogene 
‒ 9,8 ‒ 1,7
groei
waarvan 
‒ 9,9 11,7
beleidsmaatregelen
Endogene mutatie (in 
‒ 3,20% ‒ 0,60%
%)
Waardeontwikkeling 
‒ 3,40% 5,00%
BBP (in %)
De belasting- en premieontvangsten nemen in 2021 naar verwachting 
ongeveer toe met 10,1 miljard euro. Deze groei is geheel het resultaat van 
incidenteel beleid, en niet van de economische ontwikkeling. De fiscale 
steunmaatregelen naar aanleiding van corona eindigen in 2021. Dit leidt tot 
hogere ontvangsten dan in 2020. Met name de mogelijkheid tot het vormen 
van een fiscale coronareserve in 2020 heeft een grote invloed op de ontwik­
keling: de fiscale coronareserve leidt tot lagere belastingontvangsten in 
2020, maar juist tot minder verliesverrekening en dus hogere belastingont­
vangsten in 2021. Daarnaast leidt de omvorming van ProRail tot een 
zelfstandig bestuursorgaan tot een hoge incidentele ontvangst van 
7,1 miljard euro. Hier staan navenante uitgaven van de overheid tegenover 
en dit is dus neutraal voor het EMU-saldo.
De economische ontwikkeling heeft ook in 2021 een negatief effect op de 
belasting- en premieontvangsten. Door de vertraagde doorwerking van 
de economische ontwikkelingen op de belasting- en premieontvangsten 
dalen de ontvangsten verder met 1,7 miljard euro. Dit is een opvallend 
contrast met de positieve bbp-groei van 5 procent in 2021. De belasting- en 
premieontvangsten uit arbeid volgen vertraagd op de economische krimp 
van 2020. De werkloosheid stijgt namelijk verder door in 2021. De bedrijfs­
winsten herstellen naar verwachting in 2021 na een grote krimp in 2020. In 
principe zou dat leiden tot hogere vpb-ontvangsten, maar daar staat 
mogelijk verliesverrekening tegenover, temeer omdat in 2020 de kasont­
vangsten van de vpb relatief op peil bleven. Zoals eerder aangegeven, is 
de economische ontwikkeling in de komende periode zeer onzeker. Als het 
39
 Het gaat hier om de waardeontwikkeling van het bbp. Dit is een combinatie van het volume van 
het bbp, dat met 6 procent afneemt in 2020, en de prijs van het bbp.
Tweede Kamer, vergaderjaar 2020–2021, 35 570, nr. 1 52

het kabinet van 0,4 miljard euro. Het verschil wordt met name 
veroorzaakt doordat het CPB een lagere stijging van de zorgpremies 
raamt in 2021 dan het kabinet. Dit is echter geen verschil in definities 
maar puur het gevolg van een verwachte ontwikkeling van de 
zorgpremies. Omdat het CPB en het kabinet afzonderlijk van elkaar 
de zorgpremies ramen kan hier altijd een verschil tussen blijven 
bestaan. Deze nieuwe gezamenlijke definitie wijkt af van de oude 
definitie op basis van het inkomstenkader. Het inkomstenkader wordt 
in het vervolg gebruikt voor de budgettaire beheersbaarheid, de 
nieuwe definitie (beleidsmatige lastenontwikkeling, blo) om een beeld 
te geven van de lastenontwikkeling die relevant is voor burgers en 
bedrijven. In bijlage 3 van de Miljoenennota wordt de nieuwe definitie 
van de beleidsmatige lasten verder toegelicht. Ook is er een 
40
gezamenlijk achtergronddocument verschenen met het CPB.
Het kabinet heeft (fiscale) maatregelen vanwege corona getroffen ter 
grootte van 4,4 miljard euro. Nieuw beleid bestaat voor het overgrote deel 
uit fiscale maatregelen die volgen uit de noodpakketten banen en economie. 
De grootste budgettaire impact in 2020 (naast het uitstel van belasting) volgt 
uit de mogelijkheid voor bedrijven om een fiscale reserve in de winst over 
2019 op te nemen (-3 miljard euro in de vennootschapsbelasting), de 
mogelijkheid voor directeur-grootaandeelhouders om hun gebruikelijk loon 
te verlagen (1 miljard euro in de loonheffing), de vrijstelling van btw voor 
de aanschaf van mondkapjes, medische hulpmiddelen en het uitlenen van 
zorgpersoneel voor ‒ 0,4 miljard euro, en de tijdelijke opschorting van de 
premiedifferentiatie bij overwerk op grond van de Wet arbeidsmarkt in 
balans (-0,1 miljard euro in de premies werknemersverzekeringen).
Het kabinet verlaagt ook in 2021 de lasten op arbeid. Dit komt in de eerste 
plaats door een hogere arbeidskorting. Zo wordt (meer) werken lonend(er) 
en verbetert het de koopkracht van werkenden. Samen met het verder 
afbouwen van de zelfstandigenaftrek leidt dit tot het verkleinen van het 
fiscale verschil tussen zelfstandigen en werknemers. Daarnaast leidt 
invoering van de BIK tot 2 miljard euro lagere ontvangsten uit de 
loonheffing.
Door een geraamde toename van consumptie van huishoudens in 2021 
nemen de btw-ontvangsten toe. Ten opzichte van 2020 groeien de btw-
ontvangsten door toegenomen consumptieve bestedingen. Maar het 
niveau van de consumptieve bestedingen van 2019 wordt in 2021 niet 
gehaald. Met name de aankoop van duurzame goederen blijft achter. 
Consumenten stellen in tijden van economische onzekerheid grote 
aankopen uit.
De vennootschapsbelasting (vpb) neemt af in 2020 en 2021. De vpb is een 
zeer conjunctuurgevoelige belastingsoort. In 2019 bedroegen de vpb-
kasontvangsten ongeveer 26 miljard euro. Voor 2020 wordt geraamd dat 
deze dalen naar ongeveer 17 miljard euro. In 2021 nemen de ontvangsten 
weer toe naar 20 miljard euro, maar deze toename is vertekend door de 
omvorming van ProRail van een vennootschap tot zelfstandig bestuurs­
orgaan. Los hiervan is de onderliggende ontwikkeling van de vpb in 2021 
juist negatief. De mogelijkheid om verliezen uit een bepaald jaar te 
verrekenen met winsten uit een eerder jaar of in latere jaren vergroot de 
40
 M. Badir en M. van Kempen (2020). Herdefiniëring beleidsmatige lastenontwikkeling, CPB Achter­
gronddocument.
Tweede Kamer, vergaderjaar 2020–2021, 35 570, nr. 1 54

3 AANPAK VOOR DE TOEKOMST
Inleiding
De Nederlandse economie moet nu lessen trekken om in de toekomst 
weerbaarder en schokbestendiger te worden. Momenteel bevindt 
Nederland zich voor de tweede keer in iets meer dan tien jaar in een 
economisch zeer zware periode. Ook in de toekomst zal Nederland worden 
geconfronteerd met onvoorzienbare tegenslag, die een risico vormt voor 
de wereldwijde welvaart, stabiliteit en veiligheid. De vraag is hoe de 
Nederlandse overheid, economie en samenleving nu kunnen anticiperen op 
deze «zwarte zwanen» van de toekomst. Dat is ook gebeurd na de  financiële
crisis: sindsdien zijn maatregelen genomen om financiële risico's te 
beperken, bijvoorbeeld in de financiële sector, op de woningmarkt en in 
de eurozone. En de staatsschuld is verlaagd. Zonder die acties zou de 
coronacrisis een nog drastischer effect hebben op de economie. Ook nu is 
het dus zaak om de balans op te maken, zodat de volgende crisis beter 
opgevangen kan worden.
Ook na deze begroting en dit kabinet is er werk aan de winkel. Het kabinet 
heeft, met het Regeerakkoord en de maatregelen sindsdien, gewerkt aan 
het verder verstevigen van het fundament onder de welvaart en het welzijn 
in Nederland. De maatregelen in deze Miljoenennota dragen daar verder 
aan bij. Een duurzaam, welvarend en gezond Nederland vraagt echter om 
permanent onderhoud. De komende jaren is in ieder geval aandacht nodig 
voor het herstel na de crisis, maar tegelijkertijd ook voor de lange termijn. 
Dit hoofdstuk gaat daarom in op de opgaven die er liggen om de brede 
welvaart voor toekomstige generaties te bewaken. Dit heeft het kabinet in 
2018 ook toegezegd aan de Raad van State. Daarbij gaat het hoofdstuk 
specifiek in op de belangrijkste economische lessen van de afgelopen 
periode.
Dit hoofdstuk beschrijft de belangrijkste lessen en opgaven die volgen uit 
de coronacrisis. De coronacrisis brengt namelijk bekende en nieuwe 
kwetsbare plekken in de economie aan het licht, zoals hoge private schulden 
en de structuur van de arbeidsmarkt. Om beter bestand te zijn tegen een 
volgende economische schok is het daarom belangrijk de economie 
weerbaarder en veerkrachtiger te maken. Het versterken van de 
weerbaarheid is verstandig voor de economische stabiliteit, maar is ook 
nodig vanuit een sociaal perspectief. Zoals de huidige situatie aantoont, kan 
een economische schok namelijk maatschappelijke scheidslijnen verdiepen 
en zware gevolgen hebben voor kwetsbare groepen. Denk aan flexwerkers, 
mensen met een laag inkomen, jongeren en mensen met een migratieach­
41
tergrond. Ook is er blijvend aandacht nodig voor het verdienvermogen op 
de lange termijn. Vanwege vergrijzing zal een kleinere groep mensen 
moeten zorgen voor de Nederlandse welvaart. Daarom is het belangrijk om 
om gericht te investeren en talent beter te benutten. Dit borduurt in feite 
voort op de weg die het kabinet nu inslaat om de weerbaarheid en het 
verdienvermogen te versterken, zoals beschreven in hoofdstuk 2. Daarnaast 
is er expliciet aandacht nodig voor de organisatie van de zorg, aangezien 
een crisisbestendig zorgstelsel een voorwaarde is om goed door een 
eventuele volgende uitbraak te komen.
41
 Zie o.a. CPB, 2020, Crisis op de arbeidsmarkt: wie zitten en in de gevarenzone? en SCP, 2020, 
Kwetsbare groepen op de arbeidsmarkt. 
Tweede Kamer, vergaderjaar 2020–2021, 35 570, nr. 1 56

zonder werk komt te zitten biedt een goed stelsel van sociale zekerheid 
een vangnet zodat huishoudens minder hoeven te besparen op hun 
uitgaven. De overheid neemt hierbij risico’s op zich waar een individu zich 
moeilijk tegen kan verzekeren of voor kan sparen. Stabiliserend beleid 
draagt ook bij aan het voorkomen van permanente schade aan de economie 
als verlies van kapitaal of langdurige werkloosheid. Zeker bij een zware 
economische recessie is het belangrijk dat de overheid zo’n stabiliserende 
of anticyclische rol op zich neemt, al blijft het van belang om scherp te kijken 
naar de manier waarop de overheid ingrijpt. Ook het door de overheid 
wegnemen van risico’s door middel van garanties draagt bij aan stabilisatie. 
Daardoor kan de overheid de economische schade beperken en de kosten 
verdelen, zowel binnen de economie als over de tijd heen. Om die reden 
heeft het kabinet tijdens deze crisis besloten om de staatsschuld fors op te 
laten lopen en garant te staan voor extra risico’s in de markt.
Ook in de toekomst zullen zich grote schokken voordoen. De coronacrisis 
kwam in korte tijd op zonder dat beleidsmakers hierop konden anticiperen. 
Ditzelfde gold voor de uitbraak van de financiële crisis, inmiddels meer dan 
tien jaar geleden. We weten niet uit welke hoek de volgende crisis zal komen 
en wanneer deze zich aandient. We weten wel dat goede en slechte tijden 
elkaar altijd zullen afwisselen. Het is daarom verstandig om een begro­
tingsbeleid te voeren dat voldoende ruimte laat om bij economische 
tegenslag niet te hoeven bezuinigen, en waar nodig aanvullende 
maatregelen te nemen.
Door een trendmatig begrotingsbeleid te voeren kan de begroting de 
komende jaren koers houden én stabiliseren. Nederland voert sinds 1994 
een begrotingsbeleid gebaseerd op vaste plafonds aan de uitgavenkant. 
Aan de inkomstenkant wordt de beleidsmatige lastenontwikkeling voor de 
gehele kabinetsperiode vastgelegd, maar worden conjuncturele mee- of 
tegenvallers bij de inkomsten opgevangen in het saldo. Sinds deze kabinets­
periode wordt het uitgavenplafond daarnaast aangepast voor niet-beleids­
matige aanpassingen in de werkloosheidsuitgaven. Als het economisch 
minder gaat en de uitgaven aan WW en bijstand toenemen, hoeft niet te 
worden bezuinigd op andere uitgaven. Deze systematiek stelt de overheid 
in staat om via de begroting automatisch te stabiliseren en de overheidsfi­
nanciën te beheersen. Het Nederlandse trendmatig begrotingsbeleid staat 
44
internationaal gezien goed aangeschreven. Onafhankelijk van de 
budgettaire doelstelling die de komende jaren gekozen wordt, is het daarom 
wenselijk om aan het trendmatig begrotingsbeleid vast te houden.
De veranderde situatie vergt een nadere afweging over de budgettaire 
doelstelling voor de komende jaren. De overheidsschuld is substantieel 
hoger dan waar eerder rekening mee werd gehouden. Na een historisch 
groot tekort in 2020 zal het saldo zich slechts geleidelijk en onder een grote 
mate van onzekerheid herstellen. Tegelijkertijd zijn er gezien de goede 
uitgangspositie van Nederland geen acute zorgen over de begroting, wat 
zich ook uit in het perspectief van investeerders en de negatieve rentes op 
staatsobligaties. De buffer die nu wordt aangesproken, zal op termijn weer 
opgebouwd moeten worden. Zo kan de begroting ook een volgende klap 
opvangen. De vorige crisis leert dat dit niet te acuut moet gebeuren, zodat 
de economie zich goed kan herstellen. Ditzelfde geldt voor het verminderen 
van het uitstaand risico aan garanties, die nu een vergroot neerwaarts risico 
op de schuld vormen. Ook is het nodig om te zorgen voor houdbare 
44
 Zie bijvoorbeeld OECD (2019), Budgeting and Public Expenditures in OECD Countries 2019 en 
Europese Commissie, Domestic Fiscal Governance Database
Tweede Kamer, vergaderjaar 2020–2021, 35 570, nr. 1 58

is riskant: als de rente stijgt, of als de inkomsten van een bedrijf terugvallen, 
kan een bedrijf daardoor in de financiële problemen komen. In zo’n situatie 
gaan de rentelasten ten koste van de investeringsruimte of zelfs de conti­
nuïteit van een bedrijf. Zo was na de vorige crisis zichtbaar dat kleinere 
47
bedrijven met hoge schulden minder investeerden. De coronacrisis zet 
extra druk op deze problematiek, want veel bedrijven zijn al in de knel 
gekomen of moeten de komende tijd interen op hun buffer. Dat vraagt om 
een scherpere blik: hoe robuust is de financiële positie van Nederlandse 
bedrijven, ook in de komende jaren?
Nederlandse bedrijven hebben relatief veel schulden, maar ook veel (eigen) 
vermogen. Het schuldniveau is hoger dan in andere landen, zowel in 
verhouding tot de totale omvang van de economie (het bbp) als tot de 
operationele winst van bedrijven. Dat geeft echter geen volledig beeld van 
de financiële positie van bedrijven. Zo heeft het Nederlandse bedrijfsleven 
een relatief goede positie als het gaat om de hoeveelheid schuld in 
verhouding tot het eigen vermogen en in verhouding tot de totale financiële 
activa. En ondanks de hoge schuld (als aandeel van de economie) is de 
48
financiële positie van bedrijven sinds 2010 verbeterd. De afgelopen jaren 
dalen de schulden als aandeel van het bbp, omdat bedrijven hebben 
49
gespaard. Overigens zijn dit gemiddelde cijfers: dit geeft nog geen goed 
beeld van individuele bedrijven of sectoren.
De financiële positie van ondernemingen verschilt sterk per type 
onderneming. Zo zijn multinationals verantwoordelijk voor een groot deel 
van de bedrijfsschuld in Nederland. Veel schulden staan op de balans van 
buitenlandse bedrijven, en zijn deels schulden binnen bedrijven of 
50
holdings. Het mkb kent weer een andere situatie: het Nederlandse mkb 
staat er internationaal gezien relatief goed voor, maar komt moeilijker aan 
51
bankfinanciering dan in veel andere landen. Een specifiek aandachtspunt 
is de positie van zzp’ers. Zelfstandigen zijn sowieso gevoeliger voor 
economische schokken dan werknemers, omdat hun opdrachten vaak op 
korte termijn stopgezet of niet verlengd kunnen worden. Hun tarieven 
komen in slechte tijden onder druk te staan. En zzp’ers hebben vaak een 
beperkte financiële reserve.
Na de coronacrisis is het zaak om balansen van bedrijven weer te 
versterken. Hoewel de financiële stabiliteit de afgelopen jaren is vergroot, 
zorgt de huidige economische situatie voor een stap terug. Veel bedrijven 
hebben voorlopig minder inkomsten en hebben extra krediet aangevraagd 
om het hoofd boven water te houden. CPB en DNB schatten dat veel 
bedrijven liquiditeitsproblemen kunnen krijgen, zeker bij een lange crisis, al 
52
zijn sommige sectoren kwetsbaarder dan andere. De financiële noodmaat­
regelen zorgen voor ademruimte, maar een deel van deze steun moet na 
de crisis weer worden terugbetaald. Denk aan het uitstel van belastingbe­
taling en de extra leningen (deels met overheidsgarantie) van banken. De 
komende jaren hebben bedrijven daarom de opgave om hun balansen weer 
op orde te krijgen. Dat moet in een passend tempo gebeuren: een te snelle 
47
 De Winter, Volkerink en Eijking (2018). Bedrijfsinvesteringen sinds crisis sterker beïnvloed door 
schuldpositie bedrijf, Economisch Statistische Berichten.
48
 CPB (2017). Vermogens en schulden van niet­financiële bedrijven.
49
 DNB, 24 oktober 2019. DNBulletin: Nieuwe methodiek bevestigt dat MKB subtantieel bijdraagt 
aan spaaroverschot.
50
 Europese Commissie (2019). 2019 European Semester: Country Report - Netherlands.
51
 CPB (2019). MKB­bankfinanciering in Europees perspectief.
52
 CPB (2020). Risicorapportage Financiële Markten; DNB, 2020, Economische ontwikkelingen en 
vooruitzichten.
Tweede Kamer, vergaderjaar 2020–2021, 35 570, nr. 1 60

Huishoudens
Veel Nederlandse huishoudens zijn financieel kwetsbaar. De coronacrisis 
onderstreept het belang van financiële buffers voor huishoudens. Onder 
de streep hebben Nederlandse huishoudens gemiddeld meer bezit (zoals 
de eigen woning, pensioen, aandelen en obligaties) dan schulden, maar 
een hoge schuld kan riskant zijn. Bij een economische terugval lopen de 
verplichtingen door (zoals het aflossen van de hypotheek of consumptieve 
kredieten), terwijl inkomsten kunnen teruglopen. En het vermogen (de eigen 
woning of pensioen) zit vaak vast. Dat is al langer bekend: de SER vroeg in 
53
2013 al aandacht voor dit probleem. Ook het CPB liet in 2015 zien dat de 
Nederlandse consumptie minder stabiel is dan die in andere landen, mede 
doordat Nederlanders veel vast vermogen en weinig vrij besteedbaar 
54
spaargeld hebben.
Verschillende groepen hebben een kleine buffer. Het CPB schat dat meer dan 
100 duizend huishoudens na inkomensverlies binnen een half jaar hun 
maandlasten niet meer kunnen dragen, en 73 duizend huishoudens komen 
zelfs maximaal 3 maanden rond. En die cijfers gaan er nog vanuit dat zij 
55
geen onvoorziene uitgaven hebben. Het gaat om zowel zelfstandigen als 
werknemers. Een kwart van de huishoudens van ondernemers had minder 
dan 3000 euro vrij opneembaar spaargeld. Bij veel werknemers, werklozen, 
arbeidsongeschikten en mensen in de bijstand is de liquide buffer aan de 
56
onderkant nog kleiner. Dat is zorgwekkend. In het geval van financiële 
tegenslag kan een huishouden met een kleine buffer namelijk snel in de 
problemen komen. Zeker de combinatie van een groot inkomensrisico, 
grote financiële verplichtingen (zoals schulden) en een kleine buffer maakt 
huishoudens kwetsbaar. Ook als het gaat om het totale vermogen (dus ook 
vermogen dat vastzit in bijvoorbeeld een woning) is het beeld aan de 
onderkant niet positief: begin 2018 had 10 procent van de huishoudens zelfs 
meer schulden dan vermogen. Een oorzaak voor de beperkte buffers is dat 
Nederlanders relatief vaak in een huis met hypotheek wonen, en vaak ook 
een relatief hoge hypotheek hebben ten opzichte van de woningwaarde. 
Ook sparen de meeste werkenden automatisch en verplicht voor hun 
pensioen. Daarmee heeft Nederland (samen met de AOW) een uitgebreid 
pensioenstelsel. Tegelijkertijd is dat pensioen- of woningvermogen niet 
beschikbaar om economische schokken op te vangen.
Het kabinet neemt actie om de financiële weerbaarheid van huishoudens 
te verbeteren, maar er is meer mogelijk. Het is verstandig om de financiële 
weerbaarheid van huishoudens te vergroten, zowel voor de economische 
stabiliteit als om kwetsbare groepen te beschermen. Het kabinet heeft al 
enkele acties ondernomen op dit gebied. Zo wordt de hypotheekrenteaftrek 
sinds dit jaar sneller afgebouwd, met 3 procentpunt per jaar tot aan 2023. 
Daardoor wordt het voor huishoudens minder aantrekkelijk om een (grote) 
hypotheekschuld aan te gaan. Ook verlaagt het kabinet de lasten op 
inkomen, zodat huishoudens meer besteedbaar inkomen overhouden, en is 
er een Brede Schuldenaanpak om problematische schulden bij huishoudens 
te voorkomen en terug te dringen. Met deze Miljoenennota wordt het 
heffingsvrije vermogen in box 3 verhoogd, zodat huishoudens een grotere 
belastingvrije buffer kunnen aanhouden. Ook heeft het kabinet samen met 
sociale partners vorig jaar een pensioenakkoord afgesloten. Dit akkoord 
53
 SER (2013). Nederlandse economie in stabieler vaarwater.
54
 CPB (2015). De Nederlandse consumptie, CPB Policy Brief 2015/03.
55
 CPB/AFM (2020). Stresstest huishoudens.
56
 CPB (2020). Risicorapportage Financiële markten 2020.
Tweede Kamer, vergaderjaar 2020–2021, 35 570, nr. 1 62

biedt. Dat betekent dat er andere keuzes moeten worden gemaakt, al 
betekent elke keuze voor een nieuw stelsel dat er een afruil plaatsvindt 
tussen de boven genoemde doelen. De achterliggende stelsels van de 
verschillende toeslagen worden hierbij betrokken. Het kabinet biedt dit jaar 
een contourennota aan waarin de mogelijkheden voor een ander stelsel 
worden uitgewerkt.
3.1.3 Arbeidsmarkt
De Nederlandse arbeidsmarkt is gevoelig voor schokken. Internationaal 
gezien valt op aan de Nederlandse arbeidsmarkt dat veel mensen als 
zelfstandige of flexwerker actief zijn. In 2019 waren maar liefst 3 miljoen 
mensen aan het werk als zzp’er (1,1 miljoen) of flexwerker (1,9 miljoen). Dat 
heeft voordelen: het kan mensen en bedrijven meer flexibiliteit bieden dan 
vaste arbeidscontracten. Tegelijkertijd maakt deze grote flexibele schil de 
economie en samenleving kwetsbaar. Bij economische tegenwind kunnen 
flexwerkers namelijk snel hun baan en inkomen kwijtraken. Zelfstandigen 
kunnen ook te maken krijgen met minder opdrachten of lagere tarieven. 
Daardoor worden sommige groepen werkenden, zeker als zij een kleine 
financiële buffer hebben, in crisistijd relatief fors geraakt. Verlies van werk 
of een terugval in inkomen leidt op persoonlijk niveau vaak tot onzekerheid 
en stress, maar maakt de Nederlandse economie als geheel ook kwetsbaar. 
De grote flexibele/zelfstandige schil zorgt er ook voor dat de sociale 
zekerheid bij een economische terugval minder stabiliteit kan bieden. Meer 
duurzame arbeidsrelaties zijn dus gewenst.
De flexibiliteit van de arbeidsmarkt is geen toeval, maar het gevolg van 
beleid. Dat is al zichtbaar als je zelfstandigen op de Nederlandse arbeids­
markt vergelijkt met die van de totale EU, zoals de figuur hieronder laat zien. 
Zo is, door de regels rond ontslagbescherming, ziekte en transitiever­
goeding, het voor de werkgever relatief aantrekken om te kiezen voor 
flexibel of uitzendwerk in plaats van een vaste arbeidsrelatie. En werkgevers 
maken vaak minder kosten voor scholing of pensionering bij flexwerkers. 
Daarnaast zijn de arbeidskosten voor zzp’ers relatief laag, omdat zij meestal 
geen verplichte pensioenvoorziening of verzekering tegen arbeidsonge­
schiktheid hebben. Zzp’ers hebben ook recht op fiscale aftrekposten, zoals 
de zelfstandigenaftrek en mkb-winstvrijstelling, waardoor ze bij hetzelfde 
brutoloon aanmerkelijk meer netto-inkomen overhouden. Door al deze 
verschillen verstoort het arbeidsmarktbeleid (mede) de keuze voor het soort 
arbeidsrelatie dat iemand heeft.
Figuur 3.1.2 Aandeel zelfstandigen op de arbeidsmarkt
Bron: Eurostat (eigen bewerking)
Tweede Kamer, vergaderjaar 2020–2021, 35 570, nr. 1 64

met het vervolmaken van de kapitaalmarktenunie, het aanpassen van de 
risicoweging van staatsobligaties op bankbalansen en de oprichting van 
een Europees depositogarantiestelsel (EDIS).
De belangrijkste uitdagingen voor Europa liggen besloten in het versterken 
van nationale economieën. Duurzame economische groei en macro-
economische stabiliteit vereisen houdbare overheidsfinanciën en 
structurele hervormingen. De stabiliteit van de eurozone is voor het grootste 
deel afhankelijk van de schokbestendigheid van de individuele landen; het 
Europese instrumentarium (zoals de bankenunie en het ESM) kan daar aan 
bijdragen, maar kan dat niet vervangen. Voor elk land zijn er andere 
uitdagingen, maar voor elke economie is het onontbeerlijk om, voor de 
volgende crisis zich aandient, voldoende begrotingsbuffers aan te leggen in 
goede tijden en de economie en samenleving toekomstbestendig in te 
richten. Belangrijk hiervoor is het Europees Semester, waarbinnen aanbe­
velingen aan lidstaten worden gegeven op basis van onder andere het 
Stabiliteits- en Groeipact en de Macro-economische Onevenwichtigheden­
procedure (MEOP). Dit kan een belangrijke rol spelen in het identificeren 
van de benodigde beleidsaanpassingen en het monitoren van de voortgang 
hierop.
Internationale organisaties dragen bij aan het opvangen van de gevolgen 
van de coronacrisis. Landen over de hele wereld zijn geraakt door de 
menselijke en economische gevolgen van corona. Veel opkomende 
economieën en lage-inkomenslanden zijn getroffen door een combinatie 
van lagere grondstofprijzen, wegvallende inkomsten uit toerisme en de 
uitstroom van kapitaal. Tegelijkertijd stegen uitgaven aan zorg en inkomens­
steun en werd financiering op internationale kapitaalmarkten moeilijker. 
Het IMF heeft sinds maart acute financiële steun gegeven aan meer dan 80 
landen. Voor diverse landen wordt dit opgevolgd door reguliere langerlo­
pende steunprogramma’s. De Wereldbank en andere multilaterale ontwik­
kelings- en investeringsbanken hebben extra middelen ingezet om landen 
te helpen het hoofd te bieden. Dit gebeurt door gezondheidsrisico’s aan te 
pakken, armen en kwetsbaren te beschermen en het economische 
fundament van landen te versterken. Naast nieuwe financiering van de 
internationale financiële instellingen komt een grote groep lage inkomens­
landen in aanmerking voor uitstel van schuldendienstbetalingen in 2020 
onder het debt service suspension initiative (DSSI). Dat biedt tijd om te 
komen tot meer duurzamere en structurele oplossingen voor de wankele 
financiële situatie van een belangrijk deel van deze landen.
De coronacrisis laat zien dat wereldwijde handelsketens abrupt verstoord 
kunnen worden. Tijdens de piekbelasting van de gezondheidszorg waren er 
tekorten aan mondkapjes en beschermingsmiddelen voor zorgpersoneel. 
Daarnaast bleek er een tekort aan (grondstoffen voor) coronatesten. De 
vraagtoename overweldigde de bestaande productiecapaciteit, waarna zich 
een concurrentiestrijd op internationale markten voordeed. Ook bij diverse 
andere minder essentiële producten zoals sportartikelen of tarwebloem 
hebben zich tijdelijk tekorten voorgedaan. Ondanks kwetsbaarheden van 
complexere productieketens en logistieke verstoringen hebben groot­
schalige verstoringen van productieketens zich niet voorgedaan. Voor zover 
productie in Nederland is stilgevallen is het moeilijk om aan te geven in 
hoeverre dat komt door problemen in internationale waardeketens, de 
lockdown in Nederland of lagere bestedingen door consumenten en 
bedrijven.
Tweede Kamer, vergaderjaar 2020–2021, 35 570, nr. 1 66

In de uitbraakfase is alles op alles gezet om ervoor te zorgen dat zorgaan­
bieders en zorgverleners zo goed mogelijk hun werk kunnen blijven doen. 
Het kabinet heeft ingezet op contactbeperkingen om controle te krijgen over 
het virus en om te voorkomen dat de zorg overbelast raakt. De druk op de 
zorg als gevolg van het coronavirus en het stilvallen van een deel van de 
reguliere zorg heeft ook financiële consequenties voor de zorg. Daarom zijn 
afspraken gemaakt met zorgverzekeraars, zorgkantoren en gemeenten om 
in deze onzekere tijden zo snel mogelijk duidelijkheid en zekerheid te bieden 
aan zorgaanbieders. Bij de maatregelen staat steeds voorop dat de zorg op 
korte termijn in staat blijft te doen wat nodig is. Voor de lange termijn moet 
de continuïteit van zorg en ondersteuning gewaarborgd blijven.
Er zullen lessen moeten worden getrokken om het Nederlandse zorgstelsel 
voor te bereiden op een opleving van het virus of een toekomstige 
pandemie. Wat hebben we geleerd over de opschaling van de acute zorgca­
paciteit (waaronder de IC’s), de inzetbaarheid van het zorgpersoneel en de 
verdeling van persoonlijke beschermingsmiddelen en medische 
apparatuur? Hoe kan testen, traceren en rapporteren een bijdrage leveren 
aan het beheersen van een virus? Welke verantwoordelijkheden beleggen 
we daarbij landelijk en welke regionaal? Uitgangspunt hierbij is om in de 
toekomst de zorg en ondersteuning in stand te houden.
De coronacrisis geeft ook aanleiding om goed te kijken naar de organisatie 
van de zorg. Door de coronacrisis is de inzet van verschillende innovaties, 
zoals het leveren van zorg op afstand, versneld. Meer dan ooit worden e-
health en technologie toegepast om Nederland gezond te maken en te 
houden. De koudwatervrees voor beeldbellen of andere technologische 
hulpmiddelen lijken grotendeels weggenomen, maar het bestendigen 
hiervan voor de toekomst zal de aandacht vragen. Daarbij kan de effectiviteit 
van de zorg sterk verbeteren wanneer enkel de juiste zorg op de juiste plek 
wordt geleverd. Uit onderzoek blijkt dat een groot gedeelte van de zorg net 
zo goed of zelfs beter thuis of dichter bij huis kan worden geleverd (bijvoor­
60
beeld door toepassing van e-health). Dit kan de toegankelijkheid van zorg 
voor patiënten verbeteren en betaalbaarder maken. Het uitgangspunt moet 
zijn dat niet het leveren van productie, of aanbodgedreven zorg, maar de 
patiënt centraal staat. Ook de samenwerking heeft een impuls gekregen: 
partijen konden de crisis veelal niet alleen aan en hadden elkaar nodig om 
de crisis het hoofd te bieden. Het organiserend en lerend vermogen van 
de sector is van grote waarde gebleken.
Ook laat de coronacrisis zien waar we ons stelsel toekomstbestendiger 
kunnen maken. Ten eerste bleek dat, gelet op de abruptheid en grote 
omvang van de coronacrisis, een regionale aanpak niet altijd voldoende is 
en dat meer coördinatie en nationale regie soms noodzakelijk is. Dat geldt 
in het bijzonder voor de spreiding van IC-patiënten, de inkoop en verdeling 
van persoonlijke beschermingsmiddelen en de opbouw van testcapaciteit. 
Een tweede les is dat een betere uitwisseling van informatie over de 
uitkomsten van zorg tussen zorgaanbieders, zorginkopers en patiënten, 
maar ook met beleidsmakers en wetenschappers, tot kwaliteitsverbetering 
leiden.
Door de coronacrisis kon sommige reguliere zorg tijdelijk niet doorgaan. 
Een gedeelte van de zorg moet en zal uiteindelijk worden ingehaald. Tegelij­
kertijd zal voor een deel van de behandelingen gelden dat inhalen niet nodig 
60
 Zorginstituut Nederland (2019), Rapport onderzoek Doelmatigheidspotentieel van substitutie van 
zorg
Tweede Kamer, vergaderjaar 2020–2021, 35 570, nr. 1 68

Figuur 3.2.1 Ontwikkeling zorguitgaven (in procent van het bbp)
Bron: RIVM/CPB
3.3 Het optimaal benutten van talent
Nederland heeft al zijn talent nodig voor duurzame groei. Waar de 
Nederlandse economie de afgelopen decennia ook kon groeien door een 
toename van de beroepsbevolking, zal groei de komende decennia vooral 
afhangen van de arbeidsproductiviteit. In ontwikkelde economieën loopt 
de groei van arbeidsproductiviteit echter terug. Nederland is hier geen 
uitzondering op. Omdat de Nederlandse economie bovendien al relatief 
kapitaalintensief is, zal menselijk kapitaal, oftewel de kennis, competenties 
en vaardigheden van werknemers, in belangrijke mate bepalend zijn voor 
de toekomstige welvaart.
Onderwijs
De coronacrisis onderstreept het belang van een beroepsbevolking die zich 
makkelijk kan aanpassen aan veranderende omstandigheden. Het is 
mogelijk dat er door het coronavirus permanente veranderingen optreden 
of dat reeds ingezette veranderingen worden versneld. Ook kan niemand 
voorspellen hoe de volgende crisis eruit ziet of hoe technologische ontwik­
kelingen zich voltrekken. Door in te zetten op het vergroten van de vaardig­
heden en dynamiek van de beroepsbevolking, bijvoorbeeld door het 
bevorderen van een «leven lang leren», kan Nederland zich blijven 
aanpassen aan de economie van morgen. Het coronavirus heeft ook 
gevolgen gehad voor het onderwijs van nu. De afgelopen maanden is er 
samen met de verschillende sectoren in het onderwijs hard gewerkt om 
onderwijs op afstand mogelijk maken en om kwetsbare leerlingen en 
studenten op te vangen, net als kinderen van ouders in cruciale beroepen. 
Dit is een prestatie van formaat. Zo vond het onderwijs op afstand plaats, 
wat een grote impuls heeft gegeven aan de ontwikkeling en innovatie van 
digitalisering van het onderwijs. Sommige ouders waren echter beter in 
staat om thuisonderwijs te organiseren dan anderen. Het kabinet investeert 
500 miljoen euro in het onderwijs om de gevolgen van het coronavirus voor 
leerlingen en studenten te verzachten en onderwijsachterstanden in het 
funderend onderwijs als gevolg van corona terug te dringen. Dat neemt niet 
weg dat er ook voor corona al een grote opgave lag om te zorgen dat de 
kwaliteit van het onderwijs verbetert.
Tweede Kamer, vergaderjaar 2020–2021, 35 570, nr. 1 70

organiseren dan anderen. Naast leerlingen in het funderend onderwijs 
hebben ook studenten last gehad het coronavirus. Een aanzienlijke groep 
studenten is later afgestudeerd dan gepland.
Het kabinet heeft diverse stappen gezet om de kwaliteit van onderwijs te 
verbeteren. Het kabinet heeft verschillende maatregelen genomen om de 
kwaliteit van het onderwijs te verhogen. Goed onderwijs valt of staat bij 
de kwaliteit van leraren. Daarom is er extra geld ingezet voor de 
verhogingen van salarissen in het primair onderwijs en het verminderen 
van de werkdruk. Met gemeentes en bestuurders uit de G5 is afgesproken 
om gezamenlijk te investeren in het tegengaan van het lerarentekort. Een 
toekomstbestendig onderwijsstelsel vraagt naast voldoende leraren ook 
om de juiste focus in het lesaanbod. Samen met partners uit het onder­
wijsveld is daarom gewerkt aan een vernieuwing van het curriculum. Ook 
zijn er stappen gezet om de leesvaardigheid weer op een hoger niveau te 
krijgen. Het effect van veel van deze maatregelen zal pas later zichtbaar 
worden. Een fundamentele verbetering van de kwaliteit van het onderwijs 
is een kwestie van de lange adem.
Een blijvende focus op kwaliteit in de toekomst verstevigt het fundament 
voor iedereen en is goed voor de ontwikkeling van kinderen en de 
economie. De afgelopen periode zijn er rapporten verschenen die een 
63
versteviging van het fundament bepleiten. Daaruit volgen verschillende 
richtingen om de kwaliteit van het (funderend) onderwijs te verhogen. Dat 
kan bijvoorbeeld door de inspectie een hogere kwaliteitsnorm te laten 
hanteren, de beroepsgroep beter te helpen ontwikkelen en de vroege 
selectie van leerlingen te laten samengaan met voldoende doorstroommo­
gelijkheden in de onderbouw van het voorgezet onderwijs. Tot slot blijft 
het belangrijk te kijken de verschillen in prestaties tussen scholen en deze 
terug te dringen, bijvoorbeeld door het aantrekkelijker te maken voor 
scholen om aanbod voor leerlingen met een onderwijsachterstand te 
ontwikkelen.
Inclusieve arbeidsmarkt
Talent optimaal benutten betekent ook dat iedereen de kans krijgt om zich 
te ontplooien op de werkvloer. Dat is helaas niet voor iedereen het geval. 
Nederlanders met een niet-westerse achtergrond zijn twee tot drie maal zo 
vaak werkloos als (vergelijkbare) Nederlanders met een westerse 
achtergrond. Dit kan deels verklaard worden door harde kenmerken als 
onderwijsniveau, richting of werkervaring. De rest wordt onverklaarde 
achterstand genoemd en heeft onder andere te maken met discriminatie en 
negatieve beeldvorming. Uit onderzoek blijkt dat veel Nederlanders discri­
64
minatie ervaren op en tijdens de zoektocht naar werk. Dit is niet alleen 
buitengewoon onrechtvaardig, maar kan ook breder zijn weerslag hebben 
op de samenleving en de economie. Oneerlijke behandeling schaadt het 
onderling vertrouwen, de onderlinge tolerantie en aanpassing en draagt bij 
aan gevoelens van achterstelling en onveiligheid. Dit leidt tot spanningen 
tussen groepen, en ondergraaft het gezag van instituties. Zwakke identifi­
catie en solidariteit met ‘de ander’ ondergraaft het fundament onder het 
stelsel van sociale zekerheid.
63
 McKinsey (2020); BMH (2020)
64
 SCP (2020). Ervaren discriminatie in Nederland II
Tweede Kamer, vergaderjaar 2020–2021, 35 570, nr. 1 72

inwoners in 2050, met name gedreven door migratie. Ook de gevolgen van 
de vergrijzing zijn goed zichtbaar. Zo neemt de omvang van de groep 20- 
tot 65-jarigen tot 2050 nauwelijks toe (van 10,2 miljoen nu naar 10,4 miljoen 
in 2050), terwijl het aantal 65-plussers fors toeneemt (van 3,4 miljoen nu 
naar 4,8 miljoen in 2050). Het aantal 80-plussers laat zelfs een ruime verdub­
beling zien (van 0,8 naar 2,0 miljoen in 2050). Deze ontwikkeling brengt grote 
uitdagingen met zich mee, zowel voor de houdbaarheid van de overheids­
financiën als voor een breed scala aan beleidsterreinen. Op verschillende 
beleidsterreinen zijn namelijk aanpassingen nodig om de demografische 
veranderingen te kunnen ondervangen. Op het terrein van de zorg bijvoor­
beeld, zal de zorgvraag – hoofdzakelijk ingegeven door de vergrijzing – de 
komende jaren fors blijven oplopen, waardoor ook de vraag naar arbeids­
krachten in de zorg steeds verder toeneemt, terwijl de beroepsbevolking tot 
aan 2050 hooguit beperkt zal groeien. Een dergelijk beroep op de arbeids­
markt is niet realistisch. Dit is slechts één van de voorbeelden, maar ook op 
andere beleidsterreinen (zoals de woningmarkt of het onderwijs) liggen er 
grote opgaven.
We kunnen het ons niet veroorloven dat deze opgaven ons overkomen 
zonder dat we erop voorbereid zijn. Daarom is het juist nu noodzakelijk 
vooruit te kijken en de verschillende opgaven in samenhang te bezien. 
Daarom acht het kabinet het van belang dat wordt toegewerkt naar een 
integrale beleidsagenda ten aanzien van het Nederland van de toekomst. 
Daarvoor is in het bijzonder de laatste rapportage in het kader van de 
68
uitvoering van de motie-Dijkhoff relevant. Deze laatste rapportage zal 
bestaan uit het doordenken van de maatschappelijke gevolgen van de zeven 
69
bevolkingsvarianten, zoals geschetst in de vorige rapportage , en zal ingaan 
op de aanknopingspunten voor beleid. Deze rapportage wordt begin 2021 
verwacht, en het kabinet ziet deze met veel belangstelling tegemoet.
68
 Tweede Kamer, vergaderjaar 2018-2019, 35 000, nr. 8
69
 Tweede Kamer, vergaderjaar 2019-2020, 35 300, nr. 81
Tweede Kamer, vergaderjaar 2020–2021, 35 570, nr. 1 74

EMU-schuld(-quote)
Het totaal van de uitstaande leningen ten laste van de gehele collectieve 
sector. Dit is de optelsom van de uitstaande leningen ten laste van het Rijk, 
de sociale fondsen en de lokale overheden, minus de onderlinge schuld­
verhoudingen van deze drie subsectoren. De EMU-schuld is een bruto­
schuldbegrip. Bij bepaling van de EMU-schuldquote wordt de EMU-schuld 
uitgedrukt in procenten van het bruto binnenlands product (bbp).
Financiële interventies
Een verzamelterm voor de verschillende vormen van steun die de overheid 
heeft verleend de Nederlandse financiële sector als gevolg van de financiële 
crisis sinds 2008.
Gemeentefonds
Fonds waaruit jaarlijks (algemene) uitkeringen worden gedaan aan de 
gemeenten, ter dekking van een deel van hun uitgaven. De jaarlijkse groei 
van het fonds op basis van de ontwikkeling van de netto-gecorrigeerde 
rijksuitgaven, word het accres genoemd.
Houdbaarheidssaldo
Een berekening van het CPB dat weergeeft hoe toekomstbestendig het 
huidige beleid van de overheid is. Beleid is houdbaar wanneer toekomstige 
generaties net zoveel profijt van de overheid hebben als huidige generaties.
Intensiveringen
Verhogingen van collectieve uitgaven en/of verlagingen van ontvangsten 
ten opzichte van de begroting en/of de meerjarencijfers, waaraan een 
beleidsbeslissing ten grondslag ligt. Deze term wordt meestal beperkt tot 
beleidsmatige mutaties in de netto-uitgaven. Een beleidsmatige verlaging 
van de belastingontvangsten wordt doorgaans aangeduid met de term 
lastenverlichting.
Interdepartementaal beleidsonderzoek (IBO)
Onderzoek op een substantieel beleidsterrein gericht op opties voor grotere 
doelmatigheid en/of besparingen. Een IBO wordt uitgevoerd door een inter­
departementale werkgroep in opdracht van het kabinet. Een afgerond IBO 
wordt samen met de kabinetsreactie aan de Tweede Kamer gestuurd.
Lastenverlichting (en -verzwaring)
Een verlaging (verhoging) van belasting- of premietarieven, verruiming 
(beperking) van fiscale aftrekmogelijkheden of afschaffing (introductie) van 
belastingsoorten.
Onderuitputting
De situatie dat er in een kalenderjaar minder geld wordt uitgegeven dan 
daarvoor was begroot.
Provinciefonds
Fonds waaruit jaarlijks (algemene) uitkeringen worden gedaan aan de 
provincies, ter dekking van een deel van hun uitgaven. De jaarlijkse groei 
van het fonds op basis van de ontwikkeling van de netto- gecorrigeerde 
rijksuitgaven, wordt het accres genoemd.
Recessie
Het Centraal Planbureau hanteert de definitie dat Nederland zich in een 
recessie bevindt als ertwee of meer opeenvolgende kwartalen economische 
krimp is.
Tweede Kamer, vergaderjaar 2020–2021, 35 570, nr. 1 76

LIJST VAN GEBRUIKTE AFKORTINGEN EN HUN BETEKENIS
Afkortingen
AOW Algemene Ouderdomswet
ATAD Anti Tax Avoidance Directive
BIK Baangerelateerde Investeringskorting
BBP Bruto Binnenlands Product
BMKB Borgstelling MKB-kredieten
BTW Bruto Toegevoegde Waarde
CBS Centraal Bureau voor de Statistiek
CPB Centraal Planbureau
DGA Directeur-grootaandeelhouder
DNB De Nederlandsche Bank
DSSI Debt Service Suspension Initiative
EDIS Europees Depositogarantiestelsel
EIB Europese Investeringsbank
EMU Europese Monetaire Unie
ESM Europees Stabiliteitsmechanisme
GO Garantie Ondernemersfinanciering
IB Inkomstenbelasting
IBO Interdepartementaal Beleidsonderzoek
IMF Internationaal Monetair Fonds
MEOP Macro-Economische Onevenwichtigheidsprocedure
MFK Meerjarig Financieel Kader
MKB Midden- en Kleinbedrijf
NGEU Next Generation EU
NOW Noodmaatregel Overbrugging voor Werkgelegenheid
NPG Nationaal Programma Groningen
OESO Organisatie voor Economische Samenwerking en Ontwikkeling
PBL Planbureau voor de Leefomgeving
RIVM Rijksinstituut voor Volksgezondheid en Milieu
RRF Recovery and Resilience Facility
SCP Sociaal en Cultureel Planbureau
SDG Sustainable Development Goals
SEA Strategische Evaluatie Agenda
SEPP Subsidieregeling Elektrische Personenauto's Particulieren
SER Sociaal-Economische Raad
TOFA Tijdelijke Overbruggingsregeling voor Flexibele Arbeidskrachten
TOGS Tegemoetkoming Ondernemers Getroffen Sectoren COVID-19
TOZO Tijdelijke Overbruggingsregeling Zelfstandig Ondernemers
TVL Tegemoetkoming Vaste Lasten
UWV Uitvoeringsinstituut Werknemersverzekeringen
VIA Verdere Integratie op de Arbeidsmarkt
VNG Vereniging van Nederlandse Gemeenten
VPB Vennootschapsbelasting
WAB Wet Arbeidsmarkt in Balans
ZZP Zelfstandige Zonder Personeel
Tweede Kamer, vergaderjaar 2020–2021, 35 570, nr. 1 78

