Antwoorden op Kamervragen bij ontwerpbegroting VWS 2014 (TK 33750-XVI) 
 
Vraag 1 
Kan aangegeven worden welke behandelingen sinds 2006 jaarlijks (met en zonder politieke 
besluitvorming) zijn toegevoegd aan het basispakket, en welke behandelingen in die periode uit het 
basispakket zijn gehaald? Wat is het partiële effect van deze aanpassingen van het pakket op de 
premie voor het basispakket geweest? Hoe verhoudt dit partiële effect zich tot de totale 
ontwikkeling van de zorgpremie? 
 
Antwoord 1 
Wat betreft de wijzigingen in de medisch-specialistische zorg dient te worden opgemerkt dat de 
omschrijving van het verzekerde pakket in de Zvw het mogelijk maakt dat het verzekerde pakket 
de medisch-inhoudelijke en maatschappelijke ontwikkelingen volgt. Hierdoor stromen nieuwe 
effectieve interventies en zorgvormen ‘automatisch’ het basispakket in. Daar tegenover staat dat 
verouderde interventies en zorgvormen die in de medische praktijk niet meer worden toegepast 
‘automatisch’ uit het basispakket verdwijnen, omdat deze niet langer voldoen aan de stand van 
wetenschap en praktijk. Omdat deze ‘automatische’ in- en uitstroom in veel gevallen niet 
plaatsvindt op basis van uitspraken van het College van zorgverzekeringen (CVZ), is het niet 
mogelijk hiervan een volledig beeld te geven. Omdat ook het financiële beslag van de 
‘automatische’ in- en uitstroom niet bekend is, is het niet mogelijk het effect ervan op de premie 
aan te geven. Wel is het zo dat binnen de budgettaire kaders (groei)ruimte gereserveerd wordt 
voor de effecten op de uitgaven van de in- en uitstroom. 
 
Bijgaand een overzicht van de wijzigingen in het basispakket van de Zorgverzekeringswet (Zvw) 
die op basis van politieke besluitvorming hebben plaatsgevonden (tabel 1). Deze wijzigingen 
betreffen zowel uitbreidingen als inperkingen van het basispakket. Overhevelingen vanuit de AWBZ 
naar de Zvw worden gerekend als uitbreidingen van het basispakket. Bij de inwerkingtreding van 
de Zvw per 2006 vormde het verstrekkingenpakket van de Ziekenfondswet zoals dat daarvoor 
gold, het uitgangspunt voor het basispakket. Per 2007 zijn geen wijzigingen in het basispakket 
doorgevoerd op basis van politieke besluitvorming; dat is voor het eerst per 2008 gebeurd. 
Daarnaast heeft de financiering van de medisch specialistische opleidingen een effect op de 
nominale premie. De kosten van medisch specialistische opleidingen zijn in de jaren 2007 en 2008 
naar de begroting overgeheveld, wat uit dien hoofde in totaal tot een premiedaling van € -24 per 
verzekerde heeft geleid. In 2013 zijn de opleidingen weer overgeheveld van de begroting naar 
premiefinanciering. Het partiële effect hiervan op de premie 2014 is € +40 per verzekerde.  
Het totale effect van de partiële aanpassingen van het basispakket over de jaren 2006-
2014 is door volume- en nominale ontwikkelingen over de verschillende jaren lastig optelbaar. 
Desondanks is het totale premie-effect bij benadering bepaald. Dit effect bedraagt per saldo  
1
€ +160 per verzekerde (inperking: € -25 per verzekerde; uitbreiding: € +185 per verzekerde) . 
Dit is dus het effect als gevolg van politieke besluitvorming over aanpassingen van het verzekerd 
pakket. Dit staat los van de automatische in- en uitstroom uit het verzekerd pakket. De effecten 
daarvan lopen mee met de jaarlijkse groeiruimte. Het gesaldeerde effect van de overheveling 
van de opleidingskosten is € +16 euro per verzekerde.  
 
De totale ontwikkeling van de nominale premie over de jaren 2006-2014 bedraagt € 
2
+520 per verzekerde (gemiddelde jaarlijkse stijging: 5,7%). Circa een derde van de 
premiestijging heeft betrekking op het effect van de aanpassingen van het basispakket. 
                                                           
1
 Er is rekening gehouden met het feit dat de bedragen die gemoeid zijn met de uitbreidingen van het 
basispakket voor de helft worden gefinancierd via de nominale premie en voor helft via de 
inkomensafhankelijke premie (50/50-regeling).    
2
 Dit is het verschil tussen de nominale premie inclusief eigen betalingen van 2014 en van 2006. De premie en 
eigen betalingen (exclusief no-claim teruggave) 2006: 937 euro per verzekerde (Bron: NZa Monitor 
1 
 

Vraag 2 
Kan gereageerd worden op de berichtgeving rondom de tandartstarieven en premies voor 
aanvullende verzekeringen: de tarieven zouden veel beperkter zijn gestegen dan de premies voor 
aanvullende verzekeringen; bovendien zou de dekking in de aanvullende verzekeringen zijn 
verslechterd?  
 
Antwoord 2 
Zorgverzekeraars zijn zelf verantwoordelijk voor de inrichting en samenstelling van hun 
aanvullende verzekeringen. Er bestaat een grote verscheidenheid aan aanvullende verzekeringen 
op het terrein van de mondzorg wat betreft omvang, samenstelling en wel of niet deel uitmakend 
van een breder verzekeringspakket. Dat past bij de vrijheid die verzekeraars hebben om zich op 
het terrein van de aanvullende verzekeringen competitief op de markt te bewegen. Als minister kan 
en wil ik daar niet in treden. Het is aan de consument zelf om te bepalen of hij of zij een 
aanvullende verzekering afsluit en indien ja, voor welk pakket hij of zij kiest. 
 
Vraag 3 
Wat is het totale volume aan geïnde contributies voor sportende jeugd (tot en met 18 jaar) in 
Nederland in het jaar 2013?  
 
Antwoord 3 
Er wordt geen centrale administratie bijgehouden van contributies voor sportverenigingen 
uitgesplitst naar leeftijd. Op basis van oudere cijfers over ledenaantallen van NOC*NSF en 
jaarcontributies uit verschillende bronnen lopen de schattingen voor 2013 uiteen van € 156 miljoen 
tot € 185 miljoen. 
 
Vraag 4 
Wat is het totale volume aan sportsubsidies voor jeugd (tot en met 18 jaar) in Nederland in het 
jaar 2013? 
 
Antwoord 4 
Er zijn vanuit de Rijksoverheid geen gegevens beschikbaar over het totale volume aan 
sportsubsidies voor de jeugd in Nederland. Vanuit het ministerie van VWS worden via de 
Sportimpuls middelen beschikbaar gesteld voor mensen die nog niet of nauwelijks sporten. In 2013 
is voor € 8,5 miljoen (van het totale € 13 miljoen) aan subsidies toegekend voor projecten die zich 
(gedeeltelijk) richten op jongeren tot 23 jaar. Daarnaast richt een groot deel van de 
buurtsportcoaches zich op de jeugd (totale budget buurtsportcoaches is voor 2014 € 58,4 miljoen, 
in 2013 is € 55,2 miljoen uitgegeven aan de buurtsportcoaches). 
 
Vraag 5 
Hoeveel euro geeft de Rijksoverheid gemiddeld per jaar uit aan sport- en bewegingssubsidies? 
Hoeveel euro is in 2013 uitgegeven aan sport- en bewegingssubsidies? Hoeveel euro staat er 
begroot voor 2014 voor sport- en bewegingssubsidies? Mocht er een verschil zijn tussen deze twee 
bedragen, kan de regering dat verschil verklaren? Zo nee, kan de regering aangeven waarom niet? 
 
Antwoord 5 
Zoals blijkt uit de tabel Budgettaire gevolgen van beleid in artikel 6 van de VWS-begroting, is het 
budget voor subsidies voor sport en bewegen circa € 65 miljoen per jaar. De bedragen voor 2013 
en 2014 zijn ook vrijwel aan elkaar gelijk, waarbij moet worden opgemerkt dat het budget voor de 
Sportimpuls 2013 (zijnde € 11,1 miljoen) is overgeheveld naar artikel 4 van de VWS-begroting. 
 
Vraag 6 
Hoe ziet u de toekomst van de financiering van de sport in Nederland? Is er als gevolg van de 
voorgenomen legalisering van online kansspelen en de bezuinigingen binnen gemeenten kans dat 
3 
 

Vraag 9 
Kan een update gegeven worden van het financiële overzicht van de maatregelen op pagina 55 van 
het Regeerakkoord?  
 
Antwoord 9 
Hieronder is een update opgenomen van het financiële overzicht van de maatregelen van pagina 
55 van het Regeerakkoord. Voor een toelichting op de specifieke maatregelen verwijs ik u naar het 
Financieel Beeld Zorg (FBZ) van de VWS begroting. Hierbij zij opgemerkt dat uitsluitend 
maatregelen zijn meegenomen die betrekking hebben op de maatregelen uit het regeerakkoord. 
 
Zorg 2013 2014 2015 2016 2017 struct. 
 
Cure 
       
Hoofdlijnenakkoord medisch specialistische 
zorg/GGZ naar 2,0%; huisartsen naar 
33 2,5%. -355 -760 -1.175 -1.175 
  
Hoofdlijnenakkoorden d.d. 16 juli 2013 -250 -500 -750 -1.000 -1.000 
  
34 Honoraria medisch specialisten -100 -100 -100 -100 
  
35 Harmoniseren duur vervolgopleidingen 20 10 10 -180 
Beperken instroom/harmoniseren   
opleidingsduur -9 -15 -35 52* 
   
Concentratie topreferente zorg (IBO 
36 rapport) -70 -70 -70 -70 
  
37 Stringenter pakketbeheer*** 3 3 -75 -225 -225 
Schrappen eigen bijdrage GGZ en liggeld  
38 ziekenhuizen; nieuwe eigen bijdrage GGZ 145 145 145 145 145 145 
39 Intensivering wijkverpleegkundige 50 100 250 250 
Dekking intensivering wijkverpleegkundige   
40 uit Zvw budget tweede lijn -50 -100 -250 -250 
  
41 Afschaffen zorgtoeslag wv lasten** 0 0 0 0 0 
 
Invoering inkomensafhankelijke 
zorgpremie en terugsluis zorgtoeslag wv 
42 lasten 0 0 0 0 0 
 
43 Besparing uitvoeringskosten zorgtoeslag 0 0 0 0 0 
 
44 Eigen bijdrage zelfverwijzers SEH (€50) 0 0 0 0 0 
 
45 Invoering inkomensafhankelijk eigen risico 0 0 0 0 0 
 
Care 
       
46 Maatregelen begeleiding en PV*** 0 -1.540 -1.565 -1.580 -1.700 
 
47 Beperken intramurale zorg kern-AWBZ 0 0 -45 -500 -500 
 
Overheveling extramurale verpleging naar 
48 Zvw (5%) -30 -30 
    
49 Overheveling langdurige GGZ naar de Zvw 0 0 
    
50 Extramuraliseren ZZP 4 -35 -70 -75 
   
Verzachten extramuraliseren****  0 30 130 280 300 
 Verhogen intramurale eigen bijdrage  
51 AWBZ  -57 -57 -57 -57 -57 
 
52 Ontschotten Jeugdzorg -40 -100 -150 -150 
  
53 Schrappen eigen bijdrage Jeugdzorg 70 70 70 70 
  
54 Intensivering arbeidsmarkt zorg 100 100 
    
5 
 

In 2017 zal het niveau van de uitgaven evenwel grosso modo op hetzelfde peil zijn als in 2013. 
 
Vraag 11 
Hoeveel medewerkers werken er in totaal in de zorg, zowel in fte als in absolute aantallen? Kan dit 
uitgesplitst worden per sector? 
 
Antwoord 11 
 
Aantal werknemers en fte 
(x 1.000) in zorg en 
jeugdzorg (2012) 
aantal werknemers  
(x 1.000) 66 207 264 158 165 81 142 32 1.114 
aantal fte (x 1.000) 56 157 174 89 120 66 105 27 765 
* exclusief kinderopvang en Welzijn en Maatschappelijke Dienstverlening 
* exclusief 60.000 alfahulpen (= 20.000 fte) 
Bron: Panteia/SEOR/E’til; Arbeidsmarkt in Zorg en Welzijn (www.azwinfo.nl) 
 
Vraag 12 
Hoeveel medewerkers werken er in totaal in patiënt-/cliëntgebonden functies in de zorg, zowel in 
fte als in absolute aantallen? Kan dit uitgesplitst worden per sector? 
 
Antwoord 12 
 
Aantal cliëntgebonden 
werknemers en fte (x 
1.000) in zorg en jeugdzorg 
(2012) 
aantal cliëntgebonden 
werknemers (x 1.000) 47 164 202 138 140 65 112 26 893 
aantal cliëntgebonden fte  
(x 1.000) 39 123 135 74 102 53 83 22 604 
* exclusief kinderopvang en Welzijn en Maatschappelijke Dienstverlening 
* exclusief 60.000 alfahulpen (= 20.000 fte) 
Bron: Panteia/SEOR/E’til; Arbeidsmarkt in Zorg en Welzijn (www.azwinfo.nl) 
 
Vraag 13 
Hoeveel medewerkers zijn er in de niveaus 1 tot en met 5? Kan dit uitgesplitst worden per niveau?  
 
Vraag 15 
Wat is de overhead in de zorg, uitgesplitst per sector? 
 
 
 
 
 
 
 
7 
 
Academische 
ziekenhuizen 
Academische 
ziekenhuizen 
Overige 
ziekenhuizen 
Overige 
ziekenhuizen 
Verpleeg&verzo
rging 
Verpleeg 
&verzorging 
Thuiszorg 
Thuiszorg 
Gehandicaptenz
org 
Gehandicaptenz
org 
ggz 
ggz 
Overige zorg 
Overige zorg 
Jeugdzorg 
Jeugdzorg 
Totaal Zorg en 
Totaal Zorg en 
Jeugdzorg 
Jeugdzorg 

jaar verdiende 18% van de bestuurders meer dan de 130% van het huidige ministersalaris (= de 
Wnt-norm). Bij een totaal van 1.179 bestuurders komt dat uit op 212 bestuurders. 
 
Vraag 17 
Hoeveel plekken in verzorgingshuizen zullen er in 2014 minder ingekocht worden ten opzichte van 
2012?  
 
Antwoord 17 
In de brief hervorming langdurige zorg en ondersteuning (TK 30169, nr. 28) heeft de 
staatssecretaris aangegeven dat er in 2014 naar verwachting ongeveer 15.500 cliënten zijn 
uitgestroomd uit ZZP VV 1 t/m 3, die niet worden vervangen door nieuwe cliënten met een licht 
ZZP. Zorginstellingen kunnen zich richten op het leveren van zorg aan de zware doelgroepen of 
zich richten op het verhuren van appartementen aan cliënten gecombineerd met het leveren van 
extramurale zorg. De staatssecretaris heeft nog geen inzicht in de zorginkoop 2014; deze is 
momenteel in volle gang. 
 
Vraag 18 
Hoeveel bestuurders van zorgverzekeraars verdienen meer dan de vastgestelde beloningscode? 
 
Antwoord 18 
De zorgverzekeraars vallen pas sinds 1 januari 2013 in het tweede regime van de wet normering 
topinkomens. Dit is het regime van de sectorale beloningsnorm. In 2014 komen de jaarverslagen 
van zorgverzekeraars uit over verslagjaar 2013. Dan wordt duidelijk hoe de werkelijke beloningen 
liggen ten opzichte van de sectorale beloningsnorm. 
 
Vraag 19 
Hoeveel mantelzorgcomplimenten zijn er het afgelopen jaar uitgedeeld? 
 
Antwoord 19 
In 2012 zijn er 377.313 mantelzorgcomplimenten uitgekeerd. 
 
Vraag 20 
Hoeveel opvangplekken zijn er voor meisjes die het slachtoffer zijn geworden van pooierboys?  
 
Antwoord 20 
 Bij Fier Fryslân worden in de programma’s Asja 1 en 2, 16 opvang- en behandelplekken 
geboden speciaal voor meisjes/jonge vrouwen die slachtoffer zijn van mensenhandel.  
plus 
 De vrouwenopvang en de instellingen voor provinciale jeugdzorg en jeugdzorg bieden 
behandeling aan voor deze categorie slachtoffers van mensenhandel. Minderjarige slachtoffers 
verblijven meestal in de jeugdzorg, terwijl meerderjarige slachtoffers in de vrouwenopvang 
verblijven. Dat zijn evenwel geen speciale ‘plekken’ voor genoemde slachtoffers.  
 Hoeveel opvang- en behandelplekken precies bezet worden door slachtoffers van 
mensenhandel is niet bekend. 
 
Vraag 21 
Hoeveel zwerfjongeren telt Nederland, en hoeveel opvangplekken zijn er voor deze zwerfjongeren?  
 
Antwoord 21 
Het meest recente telonderzoek naar het aantal zwerfjongeren is in 2011 uitgevoerd. Het op basis 
daarvan geschatte aantal zwerfjongeren in 2010 bedroeg ongeveer 8.000 op jaarbasis en per dag 
ongeveer 3.600.  
 
9 
 

bepaalde toepassingen van ICT, zoals ik onlangs ook aan uw Kamer heb gemeld (TK 27 529, nr. 
126). Uit deze monitor, uitgevoerd door NIVEL en Nictiz, blijkt dat er nog weinig gebruik wordt 
gemaakt van e-health toepassingen. De komende jaren zal ik deze monitor doorzetten, zodat 
mogelijke trends zichtbaar worden. 
 
Vraag 27 
Hoe zien de wachtlijsten eruit in de AWBZ, uitgesplitst naar de afzonderlijke sectoren, zoals de 
ggz?  
 
Vraag 199 
Hoeveel mensen (overzicht per sector) staan er momenteel op een wachtlijst in de langdurige 
zorg?  
 
Antwoord 27 en 199 
Per sector is de wachtlijst (actief wachtend, langer dan Treeknorm, geen zorg) als volgt: 
 
Sector  Aantal wachtenden 
Verpleging en verzorging 120 
Gehandicaptenzorg 110 
Geestelijke gezondheidszorg 90 
Totaal 320 
 
Voor de laatste stand van de wachtlijst verwijs ik u naar mijn brief (TK 30579 nr. 374) die ik 24 
september aan uw Kamer heb verstuurd. Deze brief gaat vergezeld van een bijlage met 
wachtlijstcijfers per sector en per prestatie. Tevens is de duur van de wachttijd in klassen 
aangegeven.  
 
Vraag 28 
Hoe zien de wachtlijsten eruit bij zorginstellingen die gefinancierd worden vanuit de 
Zorgverzekeringswet?  
 
Antwoord 28 
 
Wachttijdontwikkeling GGZ-instellingen 
De NZa maakt op geaggregeerd niveau gebruik van wachttijdgegevens die 
gegenereerd worden door de nadere regel publicatie wachttijden ambulante 
tweedelijns GGZ. Er komen 211 zorgaanbieders voor in de wachttijdgegevens. 
 
Gemiddelde aanmeldings- en behandelingswachttijd (in weken) per circuit (2010) 
 
Circuit Aanmelding Behandeling 
Jeugd 7,0 7,6 
Volwassenen 4,6 4,6 
Ouderen 2,7 4,0 
Verslavingszorg 2,5 4,6 
Bron: Desan 
 
In de monitor schetste de NZa dat de wachttijden bij kinder- en jeugd GGZ lang zijn. Dit is 
ondanks de groei in productieafspraken voor kinder- en jeugd GGZ. Wel zijn er initiatieven om de 
wachttijden terug te dringen. De NZa beschikt niet over actuele wachttijdgegevens.  
 
Voor de wachttijden in de tweedelijns curatieve GGZ zijn geen nieuwe gegevens beschikbaar ten 
opzichte van de monitor GGZ 2010. 
11 
 

 
  
13 
 

Daarbij komt dat per 1 januari een nieuw administratief systeem in gebruik is genomen en 
tegelijkertijd de inrichting van de administratie is aangepast aan de eisen van Verantwoord 
Begroten. Er is dus sprake van een trendbreuk tussen de jaren voor 2012 en vanaf 2012. 
 
Vraag 33 
Hoeveel mensen werken er in totaal bij organisaties, gelieerd aan de overheid in de zorg, graag 
uitgesplitst naar het ministerie van VWS, de Inspectie voor de Gezondheidszorg, de Inspectie 
jeugdzorg, het RIVM, de NZa, het CIZ, het CVZ, e.d., en hoe is het verloop? 
 
Antwoord 33 
In het navolgende overzicht is de huidige bezetting in fte van het kerndepartement, de inspecties, 
raden, SCP , baten/ lastendiensten en de zorg ZBO’s opgenomen inclusief een vergelijking met de 
bezetting een jaar geleden (peildatum eind augustus). Voor de ZBO’s is gebruik gemaakt van de 
cijfers uit de jaarverslagen van de betreffende organisaties over 2011 en 2012 en betreft het dus 
de standen aan het eind van het kalenderjaar. Het cijfer voor het CAK in 2011 is een benadering. 
 
De projectdirectie ALT is samengesteld uit medewerkers van het voormalige NVI en een aantal 
onderdelen, waaronder het facilitair bedrijf, die voorheen bij het RIVM zaten. Het betreft hier dus 
geen personele intensivering. 
 
aantal fte eind aantal fte eind 
augustus 2013 augustus 2012 verloop 
 
1.037,0 1.028,9 8,1 
VWS kerndepartement 
157,4 0,0 157,4 
Projectdirectie ALT 
      
  
513,5 512,5 1,0 
IGZ 
48,9 51,9 -2,9 
IJZ 
562,5 564,4 -1,9 
Inspecties totaal 
      
  
88,1 88,8 -0,7 
SCP 
46,6 47,3 -0,7 
GR 
18,1 17,4 0,6 
CCMO 
19,9 21,7 -1,8 
RVZ 
172,7 175,2 -2,6 
raden en SCP totaal 
      
  
267,8 256,5 11,3 
ACBG 
222,0 210,8 11,2 
CIBG 
1.354,7 1.485,0 -130,3 
RIVM 
38,1 -38,1 
NVI 
 209,4 229,3 -19,9 
Rijksinrichting Almata 
69,3 78,4 -9,1 
de Lindenhorst 
2.123,2 2.298,2 -174,9 
Baten-lastendiensten totaal 
      
  
353,0 340,0 13,0 
CVZ 
252,0 249,0 3,0 
Nza 
142,0 139,0 3,0 
ZonMW 
734,0 607,0 127,0 
CAK 
15 
 

 
Antwoord 37, 194 en 195 
VWS streeft een open manier van beleidsvorming na, waarbij alle relevante partijen worden 
betrokken en worden gehoord, teneinde een beleid te realiseren dat daadwerkelijk oplossing biedt 
voor de uitdagingen waarvoor we staan. Naast VWS zijn er andere belangrijke spelers op het brede 
terrein van de zorg, die onderdeel moeten uitmaken van de beleidsontwikkeling.  
Een aantal van de manieren waarop we deze aanpak concreet invulling geven komen terug in 
bovenstaande vijf vragen: met behulp van verschillende vormen van overleg, deelname aan 
congressen en werkbezoeken in binnen- en buitenland. Wij vinden het van groot belang dat de 
ambtenaren van VWS op deze manier te werk gaan, hetgeen als de `core business` van hen kan 
worden beschouwd. Deze werkwijze vergroot de kans op maatschappelijk gedragen beleid en als 
dat niet mogelijk blijkt is in ieder geval duidelijk wat bijvoorbeeld uitvoeringsproblemen zijn of 
waar bezwaren liggen en welke argumenten er spelen. Een en ander gebeurt op een zo doelmatig 
en doeltreffend mogelijke manier, binnen de daarvoor vooraf vastgestelde financiële kaders. Zoals 
eerder al aan de Tweede Kamer (bij brief van 17 juni 2013) is gemeld “is het VWS beleid om alle 
uitnodigingen aan zowel bewindslieden als ambtenaren zorgvuldig af te wegen op basis van nut en 
noodzaak van aanwezigheid. Afwegingen die gemaakt worden, hebben onder andere betrekking op 
de relatie met het beleid, het programma, de kwaliteit van de inleiders en sprekers en eventuele 
deelname uit het zorgveld, maar ook reisafstand en kosten spelen een rol.” 
 
Er is op het departement geen separate administratie, waarin wordt bijgehouden op welke wijze 
het beleid wordt gemaakt, welke overleggen hiervoor zijn gevoerd, welke congressen worden 
bezocht of welke werkbezoeken worden afgelegd. De gestelde vragen kunnen derhalve niet op het 
gevraagde detailniveau worden beantwoord. 
 
Vraag 38 
Hoe vaak is er gesproken met Kamerleden en politieke partijen? Wanneer was dat, met wie en 
waarover? 
 
Antwoord 38 
Zie de onderstaande tabel, betreft ambtelijke contacten met Kamerleden en/of politieke partijen in 
2013. 
Ambtenaar Fractie Datum Aard van het Onderwerp 
contact 
Wetenschappelijk D66 29-01-2013 e-mail Een nadere toelichting aangaande 
Medewerker RIVM  'fijnstof'.  
RIVM SP 30-01-2013  e-mail Aanvraag voor gesprek over preventie. 
Bureau VVD 25-02-2013 e-mail/bezoek (kennismakings-)bezoek. 
Bestuursondersteuning 
IGZ 
Beleidsmedewerker CDA 03-04-2013 telefonisch contact Klinisch technoloog. 
directie Macro-
economische 
Vraagstukken en 
Arbeidsmarkt (MEVA) 
Beleidsmedewerker D66 04-04-2013 Gesprek Winstuitkering. 
directie Markt en 
Consument (MC) 
Topmanager IGZ Cie V&J 17-04-2013 gesprek Over het onderzoeksrapport “Het 
overlijden van Alexander Dolmatov”. 
Middenmanager RIVM.  SP 26-04-2013 Gesprek Preventie. 
17 
 

Antwoord 41 
Bekend is dat er circa 2.000 locaties zijn in de V&V (bron: horizonline TNO). De uitsplitsing per 
grondslag is niet in een overzichtsvorm beschikbaar. Van de andere sectoren (ggz en 
gehandicaptenzorg) werden centraal geen locaties bijgehouden. 
 
Vraag 42 
Stand van zaken is dat nagedacht wordt over te plannen overleg met zorgkantoren en 
zorgverzekeraars. Waarom is dit overleg niet allang gevoerd? (TK 31839, nr. 305 motie van 4 juli) 
 
Antwoord 42 
In de brief over de kaders AWBZ 2014 van 12 juni 2013 is de Kamer geïnformeerd over de 
contacten van de staatssecretaris met Zorgverzekeraars Nederland. 
 
Met Zorgverzekeraars Nederland (ZN) heeft de staatssecretaris gesprekken gevoerd, waarbij de 
positie van nieuwe aanbieders door aan de orde is gesteld. ZN heeft toegezegd dat de 
zorgkantoren nieuwe zorgaanbieders een reële kans op een contract zullen bieden. Overigens dient 
deze op zijn beurt wel aan te tonen dat hij kwalitatief goede zorg kan leveren, in een leemte 
voorziet en een toegevoegde waarde heeft bovenop het bestaande aanbod.  
 
Inmiddels hebben de gesprekken geleid tot een gewijzigde tekst in de zorginkoopgids en blijft de 
staatssecretaris dit onderwerp bij de zorgverzekeraars aan de orde stellen.  
 
Vraag 43 
In de begroting VWS wordt verwezen naar de stapelingsmonitor van het ministerie van SZW. In 
verband met het afschaffen van de Wtcg, CER, TSZ kan de koopkrachtpositie van mensen met een 
chronische ziekte of handicap fors achteruit gaan. Met name voor de doelgroep die geen recht 
heeft op tegemoetkomingen vanuit de bijzonder (inclusief categoriale) bijstand. Kan duidelijkheid 
worden verschaft over welke kosten die nu via de Wtcg, CER, TSZ gecompenseerd worden komen 
per 1 januari 2014 niet meer voor compensatie in aanmerking? 
 
Antwoord 43 
In het herfstakkoord (begrotingsafspraken 2014) is afgesproken dat de fiscale regeling inclusief de 
TSZ in gewijzigde vorm blijft bestaan en dat de Wtcg en CER worden vervangen door een 
maatwerkvoorziening. Dit betekent dat de CER (compensatieregeling chronisch zieken voor het 
verplichte eigen risico) eind van dit jaar voor de laatste keer wordt uitgekeerd. De rechten voor de 
Wtcg (niet nader gedefinieerde compensatie voor meerkosten) worden voor de laatste keer 
opgebouwd in 2013 en dus voor de laatste keer uitgekeerd eind 2014. Via de CER en Wtcg wordt 
dus niet langer forfaitair een vergoeding voor verborgen kosten gegeven, omdat de groep 
chronisch zieken niet goed is af te bakenen. De gemeenten krijgen € 268 miljoen voor maatwerk 
waarmee gericht compensatie geboden kan worden voor kosten die chronisch zieken hebben via de 
Wmo of de individuele bijzondere bijstand. 
 
Vraag 44 
Acht u het denkbaar dat het eigen risico de komende jaren omlaag kan vanwege ontwikkelingen als 
substitutie, scherpere inkoop en remgeldeffecten in tijden van crisis?  
 
Antwoord 44 
De genoemde ontwikkelingen dragen bij aan de beheersing van de uitgaven in de 
Zorgverzekeringswet (Zvw). Desondanks is de verwachting dat de Zvw uitgaven ook de komende 
jaren nog zullen stijgen.  
Het verplicht eigen risico houdt in beginsel gelijke tred met de ontwikkeling van de kosten in de 
Zvw.  
 
19 
 

om de ervaren verspilling in de zorg terug te dringen. Acties die ondernomen worden dragen 
uiteraard bij aan de doelstelling van het programma. 
De drie themaprojecten (langdurige zorg, curatieve zorg en genees- en hulpmiddelen) zijn in de 
fase van het vaststellen van actieplannen waar zij zich de komende tijd op zullen toeleggen.  
 
De taskforce patiëntveiligheid kent twee lijnen: 
1. Het stimuleren van veldpartijen om hun verantwoordelijkheid te nemen ten aanzien van de 
veiligheid van zorg via de diverse veiligheidsprogramma’s in de zorg.  
2. De maatregelen die wij als bewindslieden zelf doorvoeren om de kwaliteit en veiligheid van de 
zorg voor de patiënt te waarborgen.  
 
De doelstelling van de taskforce is het centraal stellen van de patiënt in vraagstukken omtrent 
kwaliteit en veiligheid. Dit omvat de volgende subdoelstellingen: 
 Vergroting van de transparantie over kwaliteit van zorg door kwaliteitgegevens en 
praktijkvariatie openbaar te maken; 
 Een samenhangende, tijdige uitvoering van de beleidsagenda patiëntveiligheid, zoals aan de 
Kamer is gepresenteerd op 11 juni 2013 en besproken op 17 juni 2013; 
 Samen met veldpartijen afspraken maken gericht op concrete maatregelen en acties gericht op 
verbetering van kwaliteit en veiligheid; 
 Professionalisering van het bestuur en toezicht in zorginstellingen door regelgeving op dit vlak 
aan te scherpen;  
 Laagdrempelige en effectieve klachtafhandeling en een verbetering van de bewijspositie van de 
patiënt door verbetering in de wetgeving ter zake.  
 Scherper toezien en handhaven door de IGZ. 
 
Daarnaast biedt het Zorgloket dat wij oprichten een betere begeleiding aan burgers met klachten 
over de zorg, waarbij de oplossing zoveel mogelijk wordt gelegd bij de zorgaanbieders en 
patiënten. Ook publiceert het jaarlijks een klachtbeeld waarmee het Zorgloket een bijdrage levert 
aan de transparantie (over patiëntveiligheid) in de zorg. 
 
Vraag 47 
Op welke manier wordt toepassing van ICT en e-health gestimuleerd, die bij de substitutie van 
medisch-specialistische zorg naar huisartsenzorg een belangrijke rol zal spelen, en hoe zorgt de 
minister ervoor dat deze toepassingen op een juiste manier, met betrouwbare meetinstrumenten, 
worden gemeten?  
 
Antwoord 47 
In het onderhandelaarsakkoord met de eerste lijn is opgenomen dat er zal worden overgegaan 
naar meer multidisciplinaire zorg, in samenwerkingverbanden en met verbindingen naar andere 
sectoren van de zorg. Daarvoor biedt e-health kansen. Ook zijn partijen in de akkoorden 
overeengekomen om nieuwe prestaties voor o.a. e-health te ontwikkelen, teneinde het 
zelfmanagement van de patiënt te versterken en de toepassing van ICT in de zorg een impuls te 
geven. De inzet van e-health oplossingen biedt bovendien veel kansen bij het realiseren van 
substitutie. De ontwikkelingen in het gebruik van e-health moeten echt nog veel sneller gaan. Alle 
partijen zullen hun bijdrage moeten leveren om te zorgen dat dit gebruik op het gewenste niveau 
komt. Hiervoor ga ik de komende periode met de ondertekenaars van de 
onderhandelaarsakkoorden het gesprek aan.  
 
In zijn algemeenheid is het primair mijn verantwoordelijkheid om te zorgen dat wet- en 
regelgeving en het bekostigingssysteem daarbij niet in de weg zullen staan van het gebruik van e-
health. De zorgverlener is verantwoordelijk voor het leveren van verantwoorde zorg. Daarbij hoort 
ook de inzet van e-health toepassingen. Het is dan ook niet aan mij om te zorgen voor metingen 
en het borgen van de betrouwbaarheid van de gebruikte meetinstrumenten.  
21 
 

ervaring bij de uitvoering van een bepaalde behandeling door de betreffende arts of tot een beter 
op elkaar ingespeeld team. In dergelijke gevallen kan concentratie van de betreffende zorg, zowel 
electief als acuut, een randvoorwaarde zijn voor betere zorgverlening. Een voorbeeld hiervan is de 
concentratie van traumazorg waarvoor in Nederland 11 traumacentra zijn aangewezen en waarin 
het aanbod van deze zorg is geconcentreerd. Een ander voorbeeld is de concentratie van PCI-zorg 
(dotteren) in een beperkt aantal centra. De insteek vanuit de beroepsgroep bij deze concentratie 
was het verbeteren van de kwaliteit. 
 
Vraag 51 
Fraudebestrijding is een cruciale taak van zorgverzekeraars. Waarom zijn de kosten voor 
fraudebestrijding niet voor rekening van de zorgverzekeraars? 
 
Antwoord 51 
De zorgverzekeraars hebben een belangrijke taak bij de bestrijding van fraude. Onlangs heeft u 
van mij de ‘Eerste voortgangsrapportage fraudebestrijding: plan van aanpak bestrijding fraude in 
3
de zorg ’ (plan van aanpak) ontvangen. Daarin staan diverse maatregelen die door 
zorgverzekeraars worden opgepakt om de kwaliteit van de declaraties te verbeteren en fraude te 
voorkomen. De kosten die zorgverzekeraars daarvoor moeten maken dragen ze zelf. Een deel van 
de kosten voor de fraudebestrijding komt dus ten laste van de zorgverzekeraars.  
Ook bij de zorgaanbieders ligt een belangrijke verantwoordelijkheid rond het bestrijden van fraude 
en de zorg voor correcte declaraties. Waar in het plan van aanpak maatregelen zijn benoemd die 
door zorgaanbieders worden opgepakt om kwalitatief hoogwaardige declaraties aan te bieden, 
liggen de kosten bij de zorgaanbieders.  
 
Vraag 52 
Welke opbrengst zal de fraudebestrijding de komende jaren behalen? Hoe gaat de opbrengst 
besteed worden? Zal dit resulteren in premieverlaging? 
 
Vraag 54 
Is aan de het aanvalsplan fraude een budgettaire opbrengst gekoppeld? Zo ja, hoe groot is deze? 
Zo nee, waarom niet? 
 
Antwoord 52 en 54 
De omvang van fraude in de zorg is onbekend. Daarom heb ik de Nederlandse Zorgautoriteit (NZa) 
gevraagd om een onderzoek te doen naar de omvang van fraude in de Zorgverzekeringswet en de 
AWBZ en een analyse van de mogelijke fraudegevoelige aspecten in het financieringssysteem, en 
de mogelijke reparaties daarvan. Op 12 september heeft de Tweede Kamer hierover een brief 
(28828 nr. 49) ontvangen.  
 
De opbrengsten uit fraudebestrijding bestaan uit twee onderdelen. Enerzijds komen deze tot uiting 
in lagere zorguitgaven. De fraudeaanpak maakt het daardoor mede mogelijk de in de 
hoofdlijnenakkoorden afgesproken lagere groei van de zorgkosten te behalen. Het lagere groeipad 
is verwerkt in de begroting van VWS en zal ook doorwerken in de vaststelling van de nominale 
premie.  
Anderzijds bestaan deze uit de opbrengst van opgelegde boetes door de NZa. Overigens staat in de 
bijlage bij deze brief (28828 nr. 49)  vermeld dat “Bij de verkenning naar opsporingsdienst voor de 
zorg wordt het voorkómen van versnippering van de opsporingsfunctie als één van de 
uitgangspunten gehanteerd. Ook wordt er een business case van de voorgenomen uitbreiding van 
de opsporingsdienst voor de zorg gemaakt. Zodra deze gereed is zullen wij uw Kamer nader 
informeren”. In afwachting van de uitkomst van de verkenning naar nut en noodzaak van een 
opsporingsdienst voor de zorg wordt reeds extra geïnvesteerd in capaciteit bij de Inspectie-SZW. 
Voor de eventuele op te richten opsporingsdienst voor de zorg geldt dat besluitvorming plaatsvindt 
                                                           
3
 TK 28828, nr. 50 
23 
 

ik dit een belangrijk onderwerp, dat om die reden ook is opgenomen in de inhoudelijke agenda bij 
het recent afgesloten akkoord eerste lijn 2014 tot en met 2017.  
 
Vraag 58 
Hoe komt het dat er zoveel niet onderscheidende kwaliteitscriteria en kwaliteitseisen zijn ontstaan 
dat hier de bezem doorgehaald moet worden? Wie waren hiervoor verantwoordelijk, en wie had 
hier toezicht op? 
 
Antwoord 58 
De afgelopen jaren hebben organisaties van cliënten, zorgaanbieders en zorg verzekeraars 
gezamenlijk gewerkt aan het opstellen van indicatorensets in het programma Zichtbare Zorg. Zij 
zijn en blijven verantwoordelijk voor zowel het maken van afspraken over wat goede zorg is als 
over hoe gemeten kan worden of die geleverd is.  
 
Bij het ontwikkelen van kwaliteitsindicatoren is gebleken dat het ontwikkelen van goede indicatoren 
die daadwerkelijk iets zeggen over kwaliteit van zorg complex is. Een aantal van de door de 
veldpartijen ontwikkelde indicatoren was niet altijd betrouwbaar en valide, maar leverde wel 
administratieve lasten op voor de zorgaanbieders. De partijen hebben daarom zelf al kritisch 
gekeken naar de sets en deze waar mogelijk aangepast. Daarnaast wordt het Kwaliteitsinstituut als 
onderdeel van het Zorginstituut Nederland (het huidige College voor Zorgverzekeringen) opgericht. 
Dit kwaliteitsinstituut is gevraagd bestaande meetinstrumenten te toetsen en meetinstrumenten 
die bijvoorbeeld niet valide zijn te schrappen. De opgebouwde kennis over het maken van 
onderscheidende indicatoren is door het Kwaliteitsinstituut bovendien gebruikt voor het opstellen 
van een concept toetsingskader dat de partijen kunnen gebruiken bij het ontwikkelen van nieuwe 
indicatoren. Het toetsingskader draagt daarmee bij aan de totstandkoming van een beperktere, 
maar wel meer onderscheidende, set indicatoren.  
 
Vraag 59 
Waarom hanteert het kabinet geen afrekenbare doelen als het gaat om het verhogen van de 
patiëntveiligheid en het verlagen van vermijdbare sterfte? 
 
Antwoord 59 
Het kabinet hanteert wel degelijk afrekenbare afspraken en doelen als het gaat om 
patiëntveiligheid, zoals het publiceren van sterftecijfers en het beschikken over een extern getoetst 
veiligheidsmanagementsysteem. De overheid heeft de taak om enerzijds de randvoorwaarden te 
scheppen voor veilige zorg zoals via wetgeving op het gebied van kwaliteit van zorg, klacht en 
tuchtrecht, het toezicht en het zorgloket. Anderzijds maakt de overheid afspraken met partijen in 
de medisch specialistische zorg, de ggz en de eerstelijn over de wijze waarop zij in de praktijk 
vorm en inhoud geven aan hun aanpak van veilige zorg. Deze aanpak is geenszins vrijblijvend. Als 
blijkt dat partijen hun verantwoordelijkheid niet nemen treft de overheid maatregelen. Nu 
bijvoorbeeld blijkt dat een deel van de ziekenhuizen niet op eigen initiatief transparant is over 
sterftecijfers, ga ik vanuit de overheid sturen op publicatie ervan. 
 
Vraag 60 
Welke verbeteringen worden als gevolg van de afspraken in het hoofdlijnenakkoord doorgevoerd op 
het punt van kwaliteitsindicatoren in de curatieve zorg ten opzichte van het programma Zichtbare 
Zorg?  
 
Antwoord 60 
In alle sectorakkoorden zijn afspraken gemaakt om stappen te zetten in de (door)ontwikkeling van 
kwaliteitsindicatoren. Zo is voor de medisch specialistische zorg afgesproken dat partijen een 
kwaliteits- en doelmatigheidsagenda zullen opstellen waarin kwaliteitsindicatoren binnen het 
verband van overkoepelende thema’s als gepast gebruik, zinnige en zuinige zorg en 
25 
 

prioriteiten te vervullen? Hoe zit het met de borging van activiteiten? Richt het programma zich 
vooral op uitvoering of deels ook op onderzoek? Hoe worden de resultaten van het programma 
vastgesteld en geëvalueerd? 
 
Vraag 133 
Worden in de uitwerking van het Nationaal Programma Preventie ook concrete doelen gesteld ? Zo 
ja, welke? 
 
Antwoord 63 en 133 
Het Nationale Programma Preventie is u enkele dagen geleden aangeboden. Het document gaat 
onder meer in op de prioriteiten, doelstellingen en werkwijze en geeft daarmee antwoord op deze 
vragen. 
 
Vraag 64 
Op welke manier is ZonMW betrokken bij patiëntveiligheid, en hoe wordt in 2014 het ZonMW 
programma “Veiligheid in de Zorg” vormgegeven? 
 
Vraag 65 
Op welke manier is ZonMW betrokken bij patiëntveiligheid, één van de prioriteit van dit kabinet, en 
hoe wordt in 2014 het ZonMw programma “Veiligheid in de Zorg” vormgegeven? 
 
Antwoord 64 en 65 
In 2005 is het ZonMw programma Patiëntveiligheid gestart. De tussentijdse evaluatie van het 
programma en de verkenning van de mogelijkheden voor een vervolg op het programma 
onderstreepte de behoefte bij de professionele praktijk en de consumenten van een vervolg op het 
terrein van onderzoek en ontwikkeling op het gebied van patiëntveiligheid. Het ministerie van VWS 
heeft ZonMw daarom eind 2008 opdracht gegeven om een vervolg op het programma 
Patiëntveiligheid te ontwikkelen. Dat programma is gestart in 2010 en loopt officieel tot en met 
2014. Een aantal deelprojecten zal nog doorlopen in 2015 en 2016.  
 
Het ZonMw programma ‘veiligheid in de zorg’ focust op: 
 De implementatie van bewezen effectieve methoden voor bestuurders.  
Met name voor dit onderdeel lopen nog verschillende projecten, zie hieronder. 
 Een onderzoek naar de mate van implementatie van de projecten en tools van het eerste 
programma ‘Patiëntveiligheid’. 
Dit onderdeel heeft een rapportage opgeleverd van succes en faalfactoren als resultaat uit het 
eerste ZonMw programma patiëntveiligheid.  
 De kennis over patiëntveiligheid goed beschikbaar maken voor de praktijk van de 
zorgverlening. 
Voor dit onderdeel is een rapport opgeleverd. 
 
In 2014 lopen ondermeer de volgende projecten en komen tot een afronding: 
 Onderzoek naar het effect van zogenaamde Executive Walkrounds ( bestuurders maken een 
rondgang op de werkvloer) op de aandacht voor patiëntveiligheid op de werkvloer. Het project 
wordt uitgevoerd in de geestelijke gezondheidszorg, gehandicaptenzorg en verpleeg- en 
verzorgingshuizen en thuiszorg.  
 Onderzoek naar de effectiviteit van checklisten ten behoeve van het operatieve proces, met 
name SURPASS look-a-likes, alsmede de bruikbaarheid voor interne toetsing en besluitvorming 
door bestuurders en leidinggevenden. 
 Een project dat beoogt meer inzicht te geven in de meerwaarde van gestructureerd 
dossieronderzoek en multidisciplinaire feedback bijeenkomsten voor het sturen op en 
verbeteren van de patiëntveiligheid door bestuurders in zorginstellingen. 
27 
 

Vraag 69 
Wanneer beoogt het Deltaplan Dementie de eerste resultaten op te leveren waarvan de praktijk 
direct kan profiteren? In hoeverre speelt onderzoek naar het voorkomen en/of vertragen van 
dementie een rol in het plan? 
 
Antwoord 69 
Het Deltaplan Dementie is gericht op de patiënt van vandaag en de patiënt van morgen. Dat geldt 
voor alle drie de onderdelen van het plan: het Zorgportaal, het Nationaal register en het 
onderzoeks- en innovatieprogramma Memorabel. Daarover is tijdens het Algemeen Overleg op 22 
mei 2013 uitgebreid met u over gesproken.  
Inmiddels staat voor Memorabel bij ZonMW de eerste oproep voor projectideeën open, op vier 
thema’s:  
 Oorsprong en mechanisme van de ziekte 
 Diagnostiek 
 Behandeling en preventie 
 Doelmatige zorg en ondersteuning 
Het verantwoord opzetten en uitvoeren van onderzoeks- en innovatieprojecten kost tijd. In dit 
geval moeten we er rekening mee houden dat, ook bij kortlopende projecten, het ten minste twee 
tot drie jaar duurt voordat bredere toepassing van de resultaten, mede met inzet van het 
zorgportaal, kan leiden tot verbetering van de kwaliteit van leven van mensen met dementie.  
Voorstellen voor onderzoek naar het voorkomen en/of vertragen van dementie kunnen vooral 
worden verwacht op grond van het eerste thema en het derde thema. Daarin zal het Nationaal 
register ook een belangrijke rol gaan spelen.  
 
Vraag 70 
In 2013 heeft VWS een campagne gestart in verband met de leeftijdsverhoging. Het uitgangspunt 
van de campagne is het veranderen van de sociale norm, namelijk dat je niet rookt of drinkt onder 
de 18 jaar. 
a. Hoe lang zal deze campagne door VWS ondersteund worden om voldoende effectief te kunnen 
zijn voor het veranderen van de sociale norm?  
b. Kan de staatssecretaris aangeven hoeveel budget er beschikbaar is voor crossmediale 
campagnes ná 2014? 
c. Kan de staatssecretaris aangeven of VWS zich ook inzet voor eenzelfde campagne na het 18e 
jaar? 
d. Klopt het dat de alcoholindustrie uit het campagneoverleg is gestapt? Hoe is de tabaksindustrie 
hierbij betrokken? 
 
Vraag 71 
Kunt u aangeven hoeveel budget er beschikbaar is na 2014 voor crossmediale campagnes voor het 
ontmoedigen van het roken en drinken van alcohol? 
 
Vraag 72 
Kunt u aangeven of VWS zich inzet voor campagnes om het roken en drinken van alcohol te 
ontmoedigen na het achttiende jaar? 
 
Antwoord 70, 71 en 72 
November 2013 start VWS een sociale norm campagne. Doel hiervan is de norm te versterken dat 
e
het normaal is als je voor je 18 niet drinkt en rookt. Aanvankelijk komt alleen het onderwerp 
alcohol aan bod in de campagne. Zodra de Eerste en Tweede Kamer hebben ingestemd met het 
wetsvoorstel om de leeftijdsgrens voor tabak te verhogen naar 18 jaar, zal ook het onderwerp 
tabak worden toegevoegd aan de campagne. Afhankelijk van het verloop van de behandeling in de 
Eerste Kamer is het ook nog mogelijk dat de campagne direct met beide onderdelen kan starten. 
 
29 
 

Vraag 75 
Hoe gaat u zorgverleners ondersteunen bij het toepassen van ICT en e-health?  
 
Antwoord 75 
Er liggen grote kansen voor de toepassing van e-health in de zorg. Bijvoorbeeld voor de patiënt om 
beter voor zichzelf te zorgen: mensen moeten de mogelijkheid krijgen om de regie en 
verantwoordelijkheid te pakken voor hun eigen behandeling. Dit geeft mensen de gelegenheid om 
langer onafhankelijk te blijven. E-health is tevens een belangrijk instrument om de professional te 
ondersteunen en bij te dragen aan het verlagen van de werkdruk, maar ook om de kwaliteit van de 
zorg te verbeteren. De ontwikkelingen in het gebruik van e-health moeten echt nog veel sneller 
gaan. Daarom heb ik samen met veldpartijen het thema ook nadrukkelijk opgenomen in de recent 
gesloten onderhandelaarsakkoorden.  
 
Ik reken het tot mijn verantwoordelijkheid om te zorgen dat er geen belemmeringen in ons stelsel 
zijn om e-health toe te passen. Zo dient er bijvoorbeeld ruimte te zijn in de bekostiging van e-
health en mag wet- en regelgeving niet beperkend werken. Daarnaast ondersteun ik, via de 
subsidie aan Nictiz, dat er kennis en expertise beschikbaar is voor de ontwikkeling en 
implementatie van standaarden. Bovendien zie ik het als mijn rol om goede voorbeelden eruit te 
lichten, partijen bij elkaar te brengen en kansrijke initiatieven actief te ondersteunen.  
 
De komende periode zal ik, samen met veldpartijen, bespreken hoe we de toepassing van e-health 
in de praktijk kunnen stimuleren en welke maatregelen ik zal nemen om de ontwikkeling te 
versnellen. 
 
Vraag 76 
Kunt u aangeven waar de middelen voor transgenderzorg zijn ondergebracht, en hoeveel middelen 
er voor deze zorg beschikbaar zijn?  
 
Antwoord 76 
De middelen voor transgenderzorg worden niet apart geoormerkt of gelimiteerd. Binnen de 
curatieve zorg zijn middelen gekoppeld aan de aanspraak in de basisverzekering op het veranderen 
van de primaire geslachtskenmerken en voor transgenders met stoornissen op het gebied van de 
geestelijke gezondheidszorg gelden aanspraken zoals gedefinieerd in de basisverzekering voor de 
ggz. Zorgverzekeraars maken afspraken met zorgaanbieders om aan hun zorgplicht te kunnen 
voldoen.  
Ook de academische component, die bestemd is voor topreferente zorg en onderzoek, wordt door 
UMC’s gebruikt om zorg aan transgenders te bieden en deze zorg verder te ontwikkelen.  
Voor zover het om ondersteuning gaat, komen de gemeenten in beeld die de Wet Maatschappelijke 
ondersteuning uitvoeren. 
 
Vraag 77 
Er zijn afspraken gemaakt met zorgaanbieders en branchepartijen over een duidelijke zorgnota. 
Wat is de huidige stand van zaken? Waar moet aan gedacht worden bij de toezegging dat mensen 
in de loop van 2014 een duidelijke zorgnota krijgen? Krijgen alle Nederlanders al een dergelijke 
nota? Zo nee, op welke termijn kan dit wel het geval zijn? 
 
Antwoord 77  
Ik acht het met het oog op de betaalbaarheid van groot belang dat verzekerden beter in staat 
worden gesteld om de declaraties van zorgaanbieders te kunnen controleren. Daarom heb ik met 
zorgverzekeraars afgesproken dat wat betreft de medisch- specialistische zorg de zorgnota in de 
eerste helft van 2014 zal worden verbeterd met de informatie die zij nu al via de zorgdeclaratie 
ontvangen. Het gaat dan bijvoorbeeld om het specialisme waar een patiënt is geweest en de 
geregistreerde diagnose. In de tweede helft van 2014 volgt er een uitbreiding van de zorgnota met 
31 
 

 
 
Vraag 80 
Welke rol ziet de minister voor de andere partijen in de eerste lijn naast de huisarts om de 
beoogde doelen in het hoofdlijnenakkoord, waaronder substitutie, te realiseren? Op welke manier 
worden andere partijen in de eerste lijn betrokken worden bij de uitwerking van het 
hoofdlijnenakkoord? 
 
Antwoord 80 
Bij de totstandkoming van het akkoord eerste lijn 2014 tot en met 2017 zijn naast de huisartsen 
(via de Landelijke Huisartsen Vereniging) ook vertegenwoordigers van Landelijke Organisatie voor 
Ketenzorg, de Landelijke Vereniging Georganiseerde eerste lijn, de Vereniging Huisartsenposten 
Nederland en Zorgverzekeraars Nederland betrokken. Zij hebben alle een rol bij het realiseren van 
de doelen in het akkoord. Bij de uitwerking van de inhoudelijke agenda van het akkoord hebben 
deze partijen het initiatief genomen om op korte termijn plannen van aanpak op te stellen en 
daarbij actief relevante andere eerstelijnsaanbieders te betrekken, zoals apothekers, psychologen, 
verpleegkundigen en paramedici.  
 
Vraag 81 
Kunt u een integraal financieel overzicht geven voor de periode 2014-2017 van alle maatregelen 
die voortvloeien uit de afspraken gemaakt in de Hoofdlijnenakkoorden voor de medisch-
specialistische zorg, huisartsenzorg en geestelijke gezondheidszorg?  
 
Antwoord 81 
Onderstaande tabel geeft een overzicht van alle maatregelen (zowel ombuigingen als 
intensiveringen) die te herleiden zijn naar de Hoofdlijnenakkoorden medisch-specialistische zorg, 
ggz en huisartsenzorg van 16 juli 2013. Opgemerkt dient te worden dat zowel maatregelen zijn 
opgenomen waartoe al eerder is besloten en onderdeel waren van het regeerakkoord Rutte-
Verhagen (bijvoorbeeld de governance ziekenhuizen) of Rutte-Asscher (bijvoorbeeld de beperking 
van de groei van autonome groei naar 2% bij de medisch-specialistische zorg en ggz en 2,5% bij 
de huisartsenzorg) als additionele afspraken (zoals de beperking van de groei naar 1,5% in 2014 
en 1% vanaf 2015 en de substitutieruimte voor huisartsen van 1% in 2014 en 1,5% in latere 
jaren).  
 
Voor een nadere toelichting van de maatregelen kan verwezen worden naar het Financieel Beeld 
Zorg in de VWS-begroting 2014 (pagina 171-175, 211, 217-222, 234-239 en 281).  
 
Maatregelen in relatie tot de Hoofdlijnenakkoorden (* € 1 mln) 2014 2015 2016 2017 
    
Neerwaartse bijstelling groei t.o.v. RA Rutte-Asscher  -250  -500  -750 -1000 
Bijstelling honoraria medisch specialisten (RA Rutte-Asscher) -100 -100 -100 
Transitie integrale tarieven   50 50 50 
Dekking intensivering wijkverpleegkundigen (RA Rutte-Asscher)  -50 -100 -250 
Substitutie huisartsenzorg  25 62 100 139 
Oploop maatregelen (RA Rutte-Verhagen) -40 
Governance ziekenhuizen (RA Rutte-Verhagen)    -30 -65 
Doelmatig voorschrijven medisch specialisten   -7    
Patiëntenparticipatie  3  3  3 3 
Totaal -229 -535 -827 -1263 
 
33 
 

postcode) worden behouden voor differentiatie van het inschrijftarief. Daarnaast laat ik – mede ten 
behoeve van de vormgeving van het tweede segment - onderzoek doen naar populatiekenmerken 
die van invloed zijn op de zorgvraag van een patiënt. De uitkomsten van dit onderzoek verwacht ik 
in januari 2014. De NZa zal de periode tot maart 2014 gebruiken om samen met partijen de 
hoofdlijnen van het nieuwe bekostigingsmodel nader uit te werken. De uitkomsten van het 
onderzoek naar populatiekenmerken dienen hiervoor mede als input. De NZa zal mij hierover in het 
voorjaar adviseren. Ik streef ernaar om op basis van dit advies hierna zo spoedig mogelijk 
duidelijkheid te geven over de precieze invulling van de bekostigingssystematiek per 2015.  
 
Vraag 85 
Waarom wordt de concentratie en specialisatie van SEH’s gekoppeld aan bekostiging en niet aan 
kwaliteit?  
 
Antwoord 85 
Concentratie en specialisatie van SEH’s wordt door zorgverzekeraars opgepakt aan de hand van 
een “kwaliteitsvisie Spoedeisende Zorg” (januari 2013), die door de gezamenlijke zorgverzekeraars 
als uitgangspunt wordt genomen. Zorgverzekeraars onderscheiden verschillende medisch complexe 
spoedeisende zorgstromen met daarnaast een organisatiemodel voor de basis spoedzorg (HAP/ 
SEH). 
Dit betekent dat concentratie en specialisatie door zorgverzekeraars, die verantwoordelijk zijn voor 
het contracteren van de zorg, wel degelijk ook wordt gekoppeld aan kwaliteit. In het verlengde 
daarvan wordt gewerkt aan het wegwerken van knelpunten in de bekostiging en een mogelijk 
nieuwe bekostiging om de integratie van SEH-zorg en HAP-zorg te ondersteunen. 
 
Vraag 86 
Welke maatregelen neemt de minister om het tekort aan medisch personeel, zowel 
verpleegkundigen als geriatrisch oncologen, op te vangen en personeel goed op te leiden, zodat zij 
de juiste zorg kunnen geven aan de oudere kankerpatiënt? 
 
Antwoord 86 
Er is mij, en ook de relevante verenigingen, op dit moment geen tekort bekend aan medisch 
personeel in de zorg aan de oudere kankerpatiënten. Dit geldt zowel voor verpleegkundigen als 
geriatrische oncologen. Meer in het algemeen geldt dat de volgende instrumenten in het bepalen 
van de capaciteit van de opleidingen voor deze beroepsbeoefenaren aan de orde zijn. 
Het Capaciteitsorgaan raamt periodiek de aantallen op te leiden internisten. Binnen de opleiding 
interne geneeskunde bestaat een differentiatie medische oncologie van 18 maanden, die een 
verdiepingsstage geriatrische oncologie van 6 maanden kent. De raming van aantallen internisten 
is opgebouwd uit de behoefte aan de onderliggende differentiaties en verdiepingen. De adviezen 
van het Capaciteitsorgaan worden door VWS vastgesteld en gelden als uitgangspunt voor het 
aantal op te leiden internisten in het Opleidingsfonds voor de medische vervolgopleidingen.  
Zorginstellingen ontvangen een beschikbaarheidbijdrage voor het opleiden van oncologie 
verpleegkundigen. Per gediplomeerde krijgen zorginstellingen een vergoeding. Het 
Capaciteitsorgaan komt eind 2014 met ramingen van de opleidingsbehoefte van gespecialiseerde 
verpleegkundigen en medisch ondersteunend personeel, waaronder de oncologie 
verpleegkundigen.  
 
Vraag 87 
Kunt u in het kader van de hoofdlijnenakkoorden aangeven wat de verklaring is van de afgelopen 
jaren minder sterk gestegen zorgvraaggroei? Kunt u, indien dit niet het geval is, aangeven op basis 
waarvan u heeft besloten om te komen tot de aangegeven groeipercentages? 
 
 
 
35 
 

het onderhanden werk, het ontsluiten van de declaratie-informatie met behulp van Zorgprisma en 
het koppelen van de diagnose volgens ICD-10 aan de declaratie. Deze voorstellen leveren een 
bijdrage aan de versnelling van de informatie over de uitgaven in de medisch specialistische zorg, 
aan de monitoring en aan de verklaring van de ontwikkelingen in de uitgaven.  
 
Ook de NZa heeft een belangrijke rol bij de monitoring. In genoemde brief heb ik tevens 
aangegeven dat ik de NZa de opdracht heb gegeven om de informatie over door verzekeraars en 
aanbieders afgesloten contracten op te vragen, te analyseren en mij hierover te rapporteren. Deze 
informatie kan het startpunt voor de monitoring vormen. Het eerste jaar zullen nog geen conclusies 
kunnen worden verbonden aan de contractinformatie, maar na verloop van tijd zal deze informatie 
beter kunnen worden geïnterpreteerd. Daarnaast rapporteert de NZa in de jaarlijkse marktscans 
over (onder andere) het beloop van de uitgaven en de wachtlijsten. 
 
Aanvullend hierop vindt er overleg plaats met de bij het akkoord betrokken partijen om te bezien 
of de bij elke partij aanwezige informatie mogelijk benut kan worden voor monitoring van de 
ontwikkeling van de uitgaven in relatie tot de in het akkoord gemaakte financiële afspraken.  
 
Vraag 90 
Kunt u aangeven wat de reden is om grensoverschrijdende uitgaven in lijn te brengen met de 
overige sectoren? Kunt u aangeven om welk type zorg dit gaat; electief of acuut? Als het 
merendeel van de grensoverschrijdende uitgaven betrekking heeft op spoedeisende zorg 
gedurende werk of vrije tijd, die een logisch gevolg is van het vrij verkeer van personen - ligt het 
volgens u dan voor de hand om ondanks de toegenomen mobiliteit toch op 1% uitgavengroei te 
sturen? Kunt u aangeven of dat überhaupt mogelijk is gelet op de Europese regelgeving rond de 
vrijheid om gezondheidszorg te ontvangen in de hele EU? 
 
Antwoord 90 
De snelle stijging van de uitgaven is niet in lijn met het kabinetsbeleid, waarin een zeer beheerste 
groei van de Nederlandse zorguitgaven centraal staat. Daarom is het van belang meer inzicht te 
krijgen in de oorzaken van de stijgende uitgaven aan grensoverschrijdende zorg en om welke zorg 
het gaat. Momenteel is dit nog onduidelijk.  
In september 2013 is een IBO naar grensoverschrijdende zorg gestart. Dit IBO probeert zoveel 
mogelijk informatie over de grensoverschrijdende zorg en de stijgende uitgaven daaraan te 
achterhalen. In 2014 wordt dit IBO afgerond. Het kabinet zal naar aanleiding van het IBO een 
standpunt innemen.  
 
Vraag 91 
Welk aandeel binnen het "succesvolle beleid " geneesmiddelen neemt het preferentiebeleid in, 
hoeveel is bespaard door preferentiebeleid?  
 
Antwoord 91 
Het aandeel van het preferentiebeleid is slechts bij benadering aan te geven. Uit de marktscan van 
de NZa d.d. februari 2013 blijken de opbrengsten sinds de start van het preferentiebeleid 
cumulatief op te tellen tot € 1,2 miljard. Dit komt overeen met het antwoord wat eerder op 
Kamervragen van mw Bouwmeester (PvdA) over de gevolgen van het preferentiebeleid medicatie 
(Aanhangsel 2012-2013 nr. 570) is aangegeven: Tot welke besparingen het preferentiebeleid 
precies heeft geleid is lastig aan te geven omdat de (bruto-)prijzen voor geneesmiddelen ook door 
andere beleidsmaatregelen worden beïnvloed. Volgens Zorgverzekeraars Nederland (met als bron 
Informatiecentrum Vektis) hebben de zorgverzekeraars door het toepassen van preferentiebeleid 
voor geneesmiddelen in de periode van 2008 tot en met 2010 de maatschappij € 1,115 miljard 
bespaard. De opbrengst van het preferentiebeleid loopt op. Enerzijds omdat er in de loop der jaren 
meer geneesmiddelen onder het preferentiebeleid zijn gebracht en anderzijds omdat de afzet van 
die geneesmiddelen (het volume) is toegenomen, nam ook het effect van het preferentiebeleid toe. 
37 
 

Antwoord 95 
De premies voor in natura verzekerde zorg zijn in het algemeen lager dan de premies voor zorg die 
is verzekerd op basis van vergoeding van kosten (restitutie). Uit doelmatigheidsoverwegingen was 
in het Regeerakkoord het voornemen opgenomen om de Zorgverzekeringswet te beperken tot in 
natura verzekerde zorg (in het basispakket zit wat medisch noodzakelijk is en in de aanvullende 
verzekering de extra's). Dit vindt zijn oorsprong in het advies van de Commissie-Baarsma. 
Conform het hoofdlijnenakkoord zien we hiervan af. De aanscherping van artikel 13 is heel 
belangrijk omdat verzekeraars moeten inkopen op kwaliteit en prijs. Als ze verplicht worden niet 
gecontracteerde zorg te vergoeden zorgt dit niet alleen voor een financiële weglek maar ontneemt 
het ook het zicht op kwaliteit. In het hoofdlijnenakkoord zijn ook afspraken gemaakt over de 
verbetering van de kwaliteit. Daarnaast heeft de verzekerde recht op betere informatie over 
waarvoor hij verzekerd is en waarvoor niet. 
 
Vraag 96 
Kunt u aangeven wat u in het kader van het pakket gaat doen tegen een te ruim voorschrijfgedrag, 
bijvoorbeeld buiten het indicatiegebied of bij doelgroepen/patiënten bij wie de effectiviteit minder 
sterk is?  
 
Antwoord 96 
Ten aanzien van het doelmatig voorschrijven van geneesmiddelen is in het recent afgesloten 
bestuurlijk akkoord eerste lijn 2014 -2017 afgesproken dat huisartsen jaarlijks structureel € 50 
miljoen zullen besparen. 
 
De Nederlandse Patiënten Consumenten Federatie (NPCF), de Koninklijke Nederlandsche 
Maatschappij tot bevordering der Geneeskunst (KNMG), Zorgverzekeraars Nederland (ZN), DBC-
Onderhoud, de Nederlandse Zorgautoriteit (NZa), de Regieraad Kwaliteit van Zorg, Zorgonderzoek 
Nederland (ZonMw) en het College voor zorgverzekeringen (CVZ) hebben de handen ineengeslagen 
om ongepast gebruik zichtbaar te maken én te bestrijden. Zij hebben daartoe in 2011 het 
convenant gepast gebruik afgesloten. Door vroegtijdig acties op het gebied van verzekering, 
financiering, toezicht, richtlijnen, onderzoek en informatievoorziening af te stemmen, verwachten 
de initiatiefnemers de komende tijd goede resultaten te boeken. De rol van het CVZ hierbij vind ik 
belangrijk omdat het van het grootste belang is dat zorg die in het verzekerde pakket zit alleen 
wordt toegepast als patiënten daar redelijkerwijs op aangewezen zijn. Zo kan een breed pakket 
betaalbaar gehouden worden. Het eveneens bij CVZ ondergebrachte kwaliteitsinstituut heeft tot 
taak gekregen te bevorderen dat professionele standaarden tot stand komen die (onder andere) de 
indicatiegebieden voor bepaalde zorgvormen helder omschrijven. Het opstellen van professionele 
standaarden blijft in eerste instantie de rol van de professionals en het kwaliteitsinstituut zal die rol 
alleen overnemen als dat niet anders kan. 
 
Vraag 97 
Wat wordt verstaan onder ‘relatief lichte zorgvragen’? Waar ligt de grens tussen relatief licht en 
zwaar? Waaruit blijkt dat relatief lichte zorgvragen nog te vaak behandeld worden vanuit een 
medisch perspectief? 
 
Antwoord 97 
Er is geen definitie van het begrip ‘relatief lichte zorgvraag’, net zo goed als de grens tussen licht 
en zwaar niet precies is aan te geven. Met deze passage in de brief over de houdbaarheid van de 
langdurige zorg werd met name aandacht gevraagd voor het feit dat er in de langdurige zorg soms 
onvoldoende wordt gekeken naar de “vraag achter de vraag”, en het feit dat de inzet van de zorg 
primair is gericht op het opheffen van het gebrek. Om een voorbeeld te noemen: wanneer iemand 
hulp vraagt bij het douchen, kan dat zijn omdat er sprake is van herstel na een operatie. In dat 
geval is de zorgvraag duidelijk. Het kan echter ook een ouder iemand betreffen die al een aantal 
malen in huis is gevallen wegens afnemende stabiliteit. Achter deze zorgvraag gaat waarschijnlijk 
39 
 

 het onderzoek naar aangeboren stofwisselingsziekten. 
Per 1 januari 1976  verblijf in een gezinsvervangend tehuis voor lichamelijk gehandicapten; 
 verblijf in een gezinsvervangend tehuis voor zintuiglijk gehandicapten 
  verblijf in een gezinsvervangend tehuis voor zwakzinnigen. 
Per 1 januari 1980  hulp vanwege een kruisorganisatie.  
Per 1 januari 1982  hulp door of vanwege een Regionale Instelling voor Ambulante Geestelijke 
Gezondheidszorg (RIAGG). 
Per 1 januari 1987  (ambulante) zorg aan visueel gehandicapten. 
Per 1 januari 1989  onderzoek bij zwangeren naar het vóórkomen van hepatitis-B virus; 
 verblijf in een regionale instelling voor beschermd wonen (RIBW); 
 hulpmiddelen; 
 eerste jaar psychiatrisch ziekenhuis/psychiatrische afdeling;  
 niet-klinische psychiatrische hulpverlening AWBZ;  
 poliklinische psychiatrische deeltijdbehandeling. 
Per 1 januari 1992  farmaceutische zorg; 
 paramedische zorg; 
 het erfelijkheidsonderzoek;  
 de audiologische hulp; 
 revalidatiezorg. 
Per 1 januari 1997  thuiszorg (samenvoeging van hulp door een kruisorganisatie met de vanaf 
1989 uit AFBZ gesubsidieerde gezinsverzorging). 
Per 1 januari 1998  flexibilisering van de aanspraak op geestelijke gezondheidszorg waardoor 
zorg onder de aanspraken werden gebracht die tot die tijd gesubsidieerd 
werd uit het AFBZ op grond van de subsidieregeling voor zorg op maat 
geestelijke gezondheidszorg. 
Per 1 januari 1999  zorg door een sociaal pedagogische dienst; 
  flexibilisering van de aanspraak op verstandelijk gehandicaptenzorg 
waardoor zorg onder de aanspraken werden gebracht die tot die tijd 
gesubsidieerd werd uit het AFBZ op grond van de subsidieregeling voor 
zorg op maat verstandelijke gehandicaptenzorg en op grond van de 
subsidieregeling intensieve begeleiding bij het zelfstandig wonen en 
bevordering doorstroming. 
Per 1 januari 2001  zorg door een verzorgingshuis (vanaf 1997 gesubsidieerd uit AFBZ)  
 flexibilisering van de aanspraak op verpleging en verzorging waardoor zorg 
onder de aanspraken werden gebracht die tot die tijd gesubsidieerd werd 
uit het AFBZ op grond van de subsidieregeling voor zorg op maat 
verpleging en verzorging en op grond van de subsidieregeling budgettaire 
neutrale substitutie en zorgvernieuwende projecten verpleging en 
verzorging 
Per 1 januari 2002  flexibilisering van de aanspraak op lichamelijk en zintuiglijk 
gehandicaptenzorg waardoor zorg onder de aanspraken werden gebracht 
die tot die tijd gesubsidieerd werd uit het AFBZ op grond van de 
subsidieregeling budgettaire neutrale substitutie zorg voor zintuiglijk 
gehandicapten en op grond van de subsidieregeling gezinsbegeleiding 
auditief gehandicapten. Daarnaast werd begeleiding aan volwassen auditief 
gehandicapten onder de aanspraak gebracht waarvoor tot die tijd de 
instelling Sint Michielgestel en de Stichting O&M te Gouda gefinancierd 
werden uit de Welzijnswet 1994. 
Per 1 januari 2006  doventolkzorg 
Per 1 januari 2012  tijdelijke aanspraak ADL-assistentie (ADL-assistentie werd tot die tijd 
gesubsidieerd uit het AFBZ) 
 
 
41 
 

voor huishoudelijke hulp is ongedaan gemaakt. In 2015 is de korting verzacht met € 510 miljoen 
en vanaf 2016 en verder zal de verzachting ten opzichte van het Regeerakkoord € 530 miljoen 
bedragen. 
 
  2014 2015 2016 2017 2018 
Korting Regeerakkoord -89  -975  -1.140  -1.140  -1.140  
Verzachting 89  510  530  530  530  
Bijgestelde korting 0  -465  -610  -610  -610  
 
Met het beperken van het budget voor de huishoudelijke hulp is dus een besparing gemoeid van  
€ 610 miljoen structureel. De transitiekosten bij aanbieders en gemeenten die samenhangen met 
deze maatregel worden niet door ons gemeten. 
 
Vraag 101 
Wanneer vindt er onderzoek plaats welke zorgvraag en zorgomvang onder de kern-AWBZ valt, en 
welk financieel kader daarvoor nodig is? 
 
Antwoord 101 
Een nieuwe wet gaat de huidige AWBZ vervangen. De werknaam van die wet is de Wet Langdurige 
Intensieve Zorg (Wet LIZ). Doelgroep van de nieuwe wet zijn ouderen en mensen met 
verstandelijke, lichamelijke en/of zintuiglijke beperkingen.  
Het CIZ bepaalt op basis van toelatingscriteria of iemand al dan niet tot de nieuwe wet behoort. Bij 
de totstandkoming van de toegangscriteria zijn reeds verschillende veldpartijen en experts 
betrokken. In grote lijnen gaat het bij de afbakening van het recht op zorg vanuit de nieuwe wet 
LIZ om mensen die zodanige beperkingen hebben dat zij een blijvende behoefte hebben aan 
permanent toezicht of 24 uur per dag zorg in de nabijheid. Dit kan het gevolg zijn van fysieke of 
zware regieproblemen.  
Deze criteria zijn in september als onderdeel van de concept wet geconsulteerd. Geconsulteerde 
partijen hebben hierbij reactie kunnen geven op de criteria. Nadere uitwerking van de criteria op 
basis van de consultaties vindt de komende tijd plaats. Welk financieel kader hiermee gemoeid is 
maakt daar onderdeel van uit. Indiening van het wetsvoorstel bij de Tweede Kamer, inclusief de 
toegangscriteria, is voorzien voor het vierde kwartaal van 2013. 
Vraag 102 
Wat is het verwachte aantal mensen met indicatie ZZP 5 en ZZP 7 in 2014? Hoeveel mensen met 
deze indicatie hebben een plaats in een zorginstelling gehad tussen 2010 - 2013? Is hier sprake 
van een toename, en hoe is dat te verklaren?  
 
Vraag 103 
De meest kwetsbare mensen houden recht op een plaats in een zorginstelling die onder de kern-
AWBZ valt. Kunt u een inzicht geven in het verwachte aantal mensen met dementie dat in 2014 
aanspraak zal maken op een plaats in een zorginstelling? Is hier sprake van een toename t.o.v. 
andere jaren? Zo ja, hoe verklaart u deze toename? 
 
Vraag 262 
Hoeveel mensen met dementie maken in de jaren 2012-2014 aanspraak op intramurale AWBZ-
gefinancierde V&V-zorg, en welke bedragen en groeipercentages zijn hiermee gemoeid 
 
Antwoord 102, 103 en 262 
Aan het eind van het vierde kwartaal van 2012 hebben 80.245 personen een indicatie voor zorg 
met verblijf met een psychogeriatrische aandoening als dominante grondslag. Voor 2013 is nog 
geen exact cijfer bekend. In de voorgaande jaren zien we een trend van afnemende groei. Of deze 
ontwikkeling zich verder doorzet hangt af van verschillende factoren. Enerzijds komen er steeds 
43 
 

 
Antwoord 104 
De bij de hervorming van de langdurige zorg betrokken budgetten betreffen de AWBZ-zorguitgaven 
van ruim € 27 miljard in 2015 en Wmo uitgaven in het kader van de huishoudelijke verzorging  
(€ 1,4 miljard in 2015). Dit zijn de bedragen zonder ombuiging. 
De AWBZ-zorguitgaven zullen worden verdeeld over de kern AWBZ, Wmo en jeugdwet. Daarbij 
worden de ombuigingen, die in het antwoord op vraag 10 zijn weergegeven, in mindering gebracht. 
Het merendeel van de huidige AWBZ-uitgaven (circa € 17 miljard) blijft dan achter in de kern 
AWBZ, ruim € 1 miljard verschuift naar de jeugdwet. De overige € 7 miljard is beschikbaar voor de 
Wmo en de Zvw, waarbij de exacte verdeling wordt beïnvloed door de keuze voor de positionering 
van de extramurale persoonlijke verzorging. Hierover zult u binnenkort nog afzonderlijk worden 
geïnformeerd. 
Voor de huishoudelijke verzorging in de Wmo is in 2015 een bedrag van circa € 1 miljard 
beschikbaar.  
 
Vraag 105 
Kan een overzicht gegeven worden van de ondersteuning die aan betrokken partijen gegeven zal 
worden tijdens het overgangsjaar bij de overheveling van taken naar de decentrale overheid? 
Welke concrete doelen worden gesteld bij deze ondersteuning? 
 
Antwoord 105 
Gemeenten, aanbieders, verzekeraars en cliënten- en patiëntenorganisaties worden ter 
voorbereiding op de decentralisatie ondersteund. Doel van de ondersteuning is te zorgen dat deze 
partijen klaar zijn om vanaf 2015 adequate ondersteuning te bieden aan de mensen die dat nodig 
hebben.  
Op dit moment wordt gewerkt aan een transitieplan hervorming langdurige zorg. Dit plan ontvangt 
uw Kamer binnenkort. De wijze van ondersteuning vanuit het Rijk en in samenwerking tussen VWS 
en VNG via het TransitieBureau Wmo komt daarin aan de orde. 
 
Vraag 106 
Welke rol spelen gemeenten precies in de voorbereiding van wetgeving? Welke macht hebben zij?  
 
Antwoord 106 
4
Ter uitvoering van de motie Slob c.s. , waarin de Kamer de regering heeft opgeroepen om bij de 
uitwerking van het regeerakkoord de sociale partners en organisaties in het binnenlands bestuur, 
de zorg en het onderwijs actief te betrekken, heeft de regering ook bij de voorbereiding van het 
wetsvoorstel inzake de Wmo met de VNG, met vele individuele gemeenten en met uiteenlopende 
sociale partners gesproken. 
Dit past, wat betreft de betrokkenheid van gemeenten, ook in de afspraken die het Rijk, provincies 
en gemeenten hebben gemaakt om de onderlinge verhoudingen in goede banen te leiden. Deze 
regels zijn vastgelegd in de Code interbestuurlijke verhoudingen van de minister van Binnenlandse 
zaken en Koninkrijksrelaties. 
Deze afspraken bevatten een wederzijds verplichting, namelijk dat overheden elkaar informeren 
over nieuwe beleidsvoornemens die een andere overheid raken, zodat die overheid haar beleid 
desgewenst tijdig kan aanpassen. 
Hier volgt uit dat de concept regelgeving en het financiële kader dat daarbij past, wordt voorgelegd 
aan de VNG, die in de gelegenheid wordt gesteld een advies uit te brengen. 
 
 
 
 
                                                           
4
 Motie Slob c.s. TK 33410 nr. 19. 
 
45 
 

bieden bij gelijkblijvende of stijgende kwaliteit. Per verandertraject worden op basis van de 
individuele situatie bij de zorginstelling concrete doelstellingen geformuleerd, waarbij verbeteringen 
op onder andere de terreinen van kwaliteit, personeel of financiën dienen te worden gerealiseerd. 
De resultaten van deze verandertrajecten zijn alle te vinden op de website van het programma 
(www.invoorzorg.nl). Dat de doelstellingen worden gerealiseerd blijkt uit de aansprekende 
resultaten en de vele deelnemers die in het programma participeren.  
 
Vraag 112 
Wat zullen de koopkrachteffecten zijn voor de mensen die hun inkomensregelingen verliezen? Kan 
dit uitgesplitst worden naar 2014, 2015, 2016, 2017 en structureel? 
 
Antwoord 112 
In het herfstakkoord is afgesproken dat de fiscale regeling inclusief de TSZ in afgeslankte vorm 
wordt gehandhaafd. De budgettaire beslag voor de fiscale regeling bedraagt € 438 mln, waardoor 
er voor het gemeentelijk maatwerk € 268 mln beschikbaar is. De afschaffing blijft dus beperkt tot 
de CER en de Wtcg –tegemoetkoming. In onderstaande tabel zijn de in 2014 verwachte 
inkomenseffecten getoond die het gevolg zijn van de afschaffing van deze twee regelingen. De 
tabel laat zien dat het aandeel huishoudens dat er meer dan 5% op achteruit als gevolg van  het 
afschaffen van de CER-uitkering en de algemene tegemoetkoming beperkt is (circa 1%). Voor 
meer dan 80% van de betroffen huishoudens blijft het inkomenseffect beperkt tot maximaal 2%. 
In de getoonde effecten is geen rekening gehouden met het eventuele maatwerk van gemeenten. 
 
Tabel. Inkomenseffecten in % besteedbaar inkomen als gevolg van het afschaffen van de CER-
uitkering en de  algemene tegemoetkoming, naar huishoudinkomen (exclusief de populatie in 
instellingen) 
 
  < -10% -10 tot -5% -5 tot -2% -2 tot 0% Totaal   Aantallen (x 1.000) 
minimum 1% 2% 38% 59% 100% 200 
minimum – modaal 0% 1% 26% 73% 100% 1020 
modaal – 1,5x modaal 0% 0% 3% 97% 100% 380 
1,5x  – 2x modaal 0% 0% 1% 99% 100% 210 
2x  – 3x modaal 0% 0% 0% 100% 100% 170 
> 3x modaal 0% 0% 0% 100% 100% 80 
Totaal 0% 1% 17% 82% 100% 2060 
Bron: berekeningen SZW o.b.v. microsimulatiemodel Micros 
 
Vraag 113 
Hoeveel geld houden mensen in een instelling maandelijks gemiddeld over na het betalen van de 
eigen bijdrage? Hoe hoog is dit bedrag in 2014 en in 2015? 
 
Antwoord 113 
In de brief “Samenhang Wetsvoorstellen” d.d. 10 september 2013 (TK 31706, nr. 60), wordt er 
ingegaan op de inkomenseffecten van de wijzigingen op de intramurale eigen bijdrage en de 
overige wijzigingen ten aanzien van de CER en de Wtcg. 
 
In bijlage 2 worden de inkomsten en uitgaven van verschillende intramurale groepen huishoudens 
op een rij gezet. Er wordt aangegeven wat het vrij besteedbaar inkomen is nadat de eigen bijdrage 
en andere vaste lasten, zoals bijvoorbeeld verzekeringen zijn betaald. Hierbij wordt een 
vergelijking gemaakt tussen het systeem voordat alle wijzigingen zijn ingevoerd en nadat alle 
wijzigingen zijn ingevoerd, zoals de vereenvoudiging van de systematiek van de eigen bijdrage en 
het afschaffen van de CER en de Wtcg. 
Uit deze bijlage blijkt dat iemand met alleen AOW in 2013 € 166 vrij te besteden had en na alle 
wijzigingen uitkomt op € 132. Een Wajong-er heeft in 2013 gemiddeld € 216 te besteden, na de 
47 
 

Antwoord 115 
De inzet van het kabinet richt zich op het zoveel mogelijk voorkomen van misbruik. Daarnaast 
moet misbruik dat plaatsvindt tijdig herkend worden en opgevolgd worden door passende acties. 
Overigens gelden beide benaderingen ook voor andere vormen van kindermishandeling. 
Aan deze aspecten wordt aandacht gegeven naar aanleiding van de aanbevelingen van de 
commissie-Samson. Veel van de benodigde verbeteringen worden doorgevoerd in het kader van al 
lopende trajecten, zoals de verdere professionalisering van de jeugdzorg en de aanpak 
kindermishandeling. Verder worden verbeteringen bereikt door de inspanningen van anderen, zoals 
Jeugdzorg Nederland. 
Gezien deze benadering om acties op diverse terreinen in te bedden, is het niet goed mogelijk 
nauwkeurig te schetsen wat de budgettaire gevolgen zijn voor het uitvoeren van de aanbevelingen 
van de commissie-Samson. De direct aan het uitvoeren van de aanbevelingen van de commissie-
Samson te koppelen budgettaire gevolgen voor het ministerie van VWS bedragen in 2014 naar 
verwachting circa €2,5 miljoen. Dit betreft de budgettaire gevolgen van de financiële regelingen en 
het pakket van hulp en steun voor slachtoffers.  
 
Vraag 116 
Kunt u een integraal overzicht geven van alle bij de decentralisatie van de jeugdzorg betrokken 
budgetten, uitgesplitst naar begroting, de daarop toegepaste kortingen en de resterende budgetten 
die uiteindelijk naar de gemeenten zullen worden overgeheveld? 
 
Antwoord 116 
In de meicirculaire 2013 is voor 2015 een macrobudget opgenomen van afgerond € 3,3 miljard. Wij 
zijn tot dit bedrag gekomen door het macrobudget van afgerond € 3,6 miljard te corrigeren voor 
een aantal punten zoals: 
 De efficiencytaakstellingen van de kabinetten Rutte I en II (€ 120 miljoen in 2015, naar € 300 
miljoen in 2016 en uiteindelijk € 450 miljoen vanaf 2017). (Dit is 3,3% op het totale budget in 
2015).  
 Enkele meer recente beleidsmaatregelen zoals: 
 de korting op de AWBZ begeleiding en persoonlijke verzorging en de pgb-maatregel (ook 
wel tien-uursmaatregel genoemd) (dit is 6 % op het totale budget in 2015)  
 maar ook enkele plussen, zoals het zorgakkoord (relevant is de jeugd ggz) en de groei 
(dit is een plus van 2,5 % op het totale budget in 2015). 
 Overigens gaan de genoemde kortingen op het budget gepaard met een daling van het 
zorggebruik voorafgaand aan of in 2015.  
 De genoemde plussen en minnen leiden ertoe dat het budget in 2015 6,8% lager is dan het 
budget in 2012 (Zvw en AWBZ) en 2014 (begroting) . Als een gemeente de korting zou 
toepassen per sector dan betekent dit voor: 
 De nu begrotingsgefinancierde zorg (dat is jeugdbescherming, jeugdreclassering, 
Plus
jeugdzorg en jeugdhulp (BJZ)) een korting van 3,3%  
 Voor de Jeugd ggz in de Zvw een plus van 7,7% 
 En voor de AWBZ voor jeugdigen een korting van 20%. 
 Uit enkele regio’s is het signaal gekomen dat zij van mening zijn dat hun minder geld is 
toebedeeld in de voorlopige toedeling dan zij verwacht hadden. Momenteel wordt geanalyseerd 
waar deze verschillen vandaan komen. Wanneer daar aanleiding toe is zullen in de definitieve 
toedeling correcties worden doorgevoerd. 
 
Vraag 117 
Brengen de opbrengsten van het eigen risico op wat was verwacht? 
 
Antwoord 117 
Uit de verticale ontwikkeling van de Zvw-uitgaven en –ontvangsten, in tabel 6 op bladzijde 171 van 
het Financieel Beeld Zorg Begroting 2014, blijkt dat er geen tegenvallers optreden in de 
49 
 

Antwoord 121 
Het ministerie van VWS raamt het aandeel personen dat het verplicht eigen risico in de Zvw in 
2013 niet geheel vol maakt op circa 46% van het totale aantal verzekerden van 18 jaar of ouder. 
Het gemiddelde eigen risico voor deze groep bedraagt circa € 83. 
 
Vraag 124 
Wat zijn de uitvoeringskosten die gemoeid zijn met de uitvoering van het eigen risico?  
 
Antwoord 124 
Uit de in 2011 uitgevoerde evaluatie van het verplicht eigen risico blijkt dat de uitvoeringskosten 
van de zorgverzekeraars in verband met het verplicht eigen risico in 2009 € 40 miljoen bedroegen 
(TK 29689, nr. 325).  
 
Vraag 126 
Welke waren de landelijke uitvoeringskosten van de zorgverzekeraars inzake het treffen van 
betalingsregelingen in 2007, 2008, 2009, 2010, 2011 en 2012? Is hier een trend in te herkennen? 
Zo ja, kunt u deze verklaren? 
 
Vraag 190 
Hoeveel mensen hadden in 2012 een betalingsregeling met hun zorgverzekering? Hoeveel waren 
dat er in 2007, 2008, 2009, 2010, 2011?  
 
Antwoord 126 en 190 
Deze gegevens zijn bij het ministerie niet bekend.  
Ook het aantal mensen dat een betalingsregeling heeft is bij het ministerie niet bekend.  
 
Vraag 127 
Hoe verhoudt de verlaging van de zorgtoeslag zich tot de verhoging van de zorgtoeslag uit 2012, 
waarmee de verhoging van het eigen risico werd gecompenseerd? 
 
Antwoord 127 
In 2012 is besloten tot een verhoging van de zorgtoeslag met ingang van 2014, onder andere in 
verband met de verhoging van het eigen risico. Die stijging bedroeg voor een alleenstaande met 
het minimumloon € 222. Als gevolg van de maatregelen van eerdere kabinetten en de maatregel 
van dit kabinet om de standaardpremie vanaf 2014 vast te stellen inclusief de collectiviteitkorting 
daalt de zorgtoeslag voor deze alleenstaande, uitgaande van de premiedaling van € 24 zoals 
geraamd in de VWS begroting circa € 80. Als de door de verzekeraars bepaalde premiedaling 
groter uitpakt, daalt de zorgtoeslag ook meer.  
 
Vraag 128 
Hoe pakt neerwaartse bijstelling van de zorgtoeslag met € 320 miljoen uit voor individuele 
gezinnen? Kan worden voorgerekend hoe hoog de zorgtoeslag voor de verschillende 
inkomensgroepen wordt? 
Antwoord 128 
De aanpassing van de zorgtoeslag maakt deel uit van het totale koopkrachtpakket zoals dat is 
gepresenteerd in de begroting van SZW. In bijlage 4 van de begroting van SZW wordt het 
generieke inkomensbeeld gepresenteerd met inbegrip van de aanpassing van de zorgtoeslag voor 
achttien standaardhuishoudens. 
 
In onderstaande tabel is opgenomen de hoogte van de zorgtoeslag voor de achttien 
voorbeeldhuishoudens, zoals ook gepresenteerd in de begroting van SZW. 
 
 
51 
 

Bron: Belastingdienst 23 november 2012  
 
Vraag 130 
Welke middelen zijn uitgetrokken voor het implementeren van de aanbevelingen uit de 
beleidsdoorlichting voor Aanvullende Seksuele Gezondheid? Vanuit welke post wordt dit 
gefinancierd?  
 
Antwoord 130 
Zodra de beleidsdoorlichting afgerond najaar 2014 is (najaar 2014), wordt u hier verder over 
geïnformeerd.  
 
Vraag 131 
Op pagina 34 wordt gesproken over het basispakket jeugdgezondheidszorg. Kunt u aangeven 
welke wijzigingen u doorvoert in 2014 in dit pakket en is dit in lijn met uw voornemen, zoals 
verwoord tijdens het algemeen overleg Preventie, om meer aandacht te besteden aan jongeren 
tussen de 14 en 19 op het gebied van veilig vrijen en weerbaarheid? Zijn hiervoor ook middelen 
aangewend? 
 
Antwoord 131 
De wijzigingen die de staatssecretaris zal doorvoeren in het basispakket jeugdgezondheidszorg zijn 
in lijn met wat is heb aangegeven tijdens het AO Preventiebeleid. In zijn brief van 25 juni 2013 (TK 
31839, nr. 297) heeft de staatssecretaris aangegeven dat hij in het basispakket van de JGZ onder 
andere het geven van voorlichting, advies, instructie en begeleiding wil versterken. Het gaat dan 
bijvoorbeeld om voorlichting op het gebied van voeding, slapen, veiligheid, opvoeden, veilig vrijen, 
weerbaarheid en leefstijl. Het basispakket zal geborgd worden in de Wet Publieke Gezondheid en 
naar verwachting officieel per 1 januari 2015 van kracht worden via het extra contactmoment voor 
jongeren vanaf 14 jaar door de JGZ kan extra aandacht worden besteed aan vragen en/of 
gezondheidsrisico’s die spelen bij adolescenten. De staatssecretaris heeft hiervoor vanaf 2013 
jaarlijks € 15 miljoen extra beschikbaar gesteld aan gemeenten. Ook zal hij dit extra aanbod voor 
adolescenten in het kader van de JGZ borgen via het basispakket, in lijn met wat is aangegeven 
tijdens het AO Preventiebeleid.  
 
Vraag 132 
Wat is de opdracht van de evaluaties op het gebied van oorlogsgetroffenen en de herinnering aan 
WO II (Comité 4 & 5 mei en de SVB)? Wordt de Tweede Kamer geïnformeerd over de resultaten 
van deze evaluaties?  
 
Antwoord 132 
Met ingang van 1 januari 2011 is de Sociale Verzekeringsbank (SVB) - naast zijn reguliere sociale 
verzekeringstaken - op grond van de Wet uitvoering wetten voor verzetsdeelnemers en 
oorlogsgetroffenen (Wuvo) belast met de uitvoering van genoemde wetten. De SVB doet dat in 
nauwe samenwerking met het zelfstandig bestuursorgaan de Pensioen- en Uitkeringsraad. 
De opdrachtformulering voor de evaluatie van de SVB in 2014 is nog niet beschikbaar. Geëvalueerd 
wordt of de nieuwe taken naar tevredenheid worden uitgevoerd door de SVB. Op dit moment blijkt 
overigens uit de gegevens van het reguliere toezicht dat de klanten zeer tevreden zijn en dat de 
uitvoering van de oorlogswetten bij de SVB in goede handen is.  
 
De evaluatie van het Nationaal Comité 4 en 5 mei is uit praktische overwegingen gecombineerd 
met een door het Nationaal Comité 4 en 5 mei zelf gewenste uitvoeringstoets. De opdracht is met 
name gericht op de vraag of het Comité voldoende is toegerust om de taken uit te voeren die zij 
van het kabinet heeft gekregen en op de vraag of de wijze waarop invulling wordt gegeven aan 
deze taken voldoende bijdraagt aan het behalen van de beleidsdoelstelling van het kabinet: het 
levend houden van de herinnering aan de Tweede Wereldoorlog en blijvend betekenis geven aan 
53 
 

Vraag 140 
Het kabinet geeft aan in het najaar van 2013 het Nationaal Preventie Programma te sturen aan de 
Kamer; de middelen die daarvoor beschikbaar zijn worden geraamd op € 8,6 miljoen.  
a) Kan inzichtelijk worden gemaakt hoeveel besteed wordt aan het bevorderen van een gezonde 
leefstijl, in het bijzonder aan tabaksontmoediging?  
b) Kunt u een overzicht geven waar de middelen voor 2013 aan besteed zijn? 
c) Kunt u aangeven wat uw (lange termijn) ambities zijn op het gebied van preventie op de 
volgende gebieden:  
 Roken: percentage jeugd en volwassenen? 
 Alcohol: percentage binge drinken, en algemeen volwassenen en jeugd? 
 Bewegen: percentage jeugd en volwassen dat beweegnorm haalt? 
 Voeding: percentage jeugd en volwassen dat de gezonde voeding richtlijn volgt? 
 Overgewicht: percentage jeugd en volwassenen met overgewicht? 
 
Antwoord 137 en 140 
Het Nationale Programma Preventie (NNP) is u enkele dagen geleden aangeboden, inclusief een 
financiële bijlage. Dit laatste document geeft antwoord op de gestelde vragen. De in de begroting 
voor 2014 genoemde € 8,6 miljoen is niet het totale budget voor het NPP, maar is gereserveerd 
voor zowel de uitvoering van de landelijke nota gezondheidsbeleid als voor het NPP. Een aantal van 
de hiermee te financieren activiteiten is opgenomen in de financiële bijlage, voor een ander deel 
betreft het reguliere activiteiten op het terrein van het gezondheidsbeleid. 
 
Vraag 138 
Welke bedragen zijn gemoeid met de preventie van schadelijk middelengebruik, onderverdeeld in 
alcohol, drugs en tabak voor de jaren 2012, 2013 en 2014, en waar wordt dit aan besteed? 
 
Vraag 139 
Waarom wordt het budget om schadelijk middelengebruik te voorkomen gehalveerd? Wat zal er 
geschrapt worden of niet worden uitgevoerd door de bezuiniging? 
 
Vraag 141 
In de begroting VWS 2013 is een bedrag van € 6,8 miljoen voorzien voor preventie van schadelijk 
middelengebruik (alcohol, drugs en tabak) voor het jaar 2014. In de begroting VWS 2014 is dit 
bedrag gedaald naar € 3,3 miljoen. Kunt u aangeven waardoor deze daling van het budget voor 
preventie van o.a. roken wordt veroorzaakt?  
 
Vraag 142 
In de begroting VWS 2014 staat daarnaast een bedrag van € 1,7 begroot voor preventie van 
schadelijk middelengebruik (alcohol, drugs en tabak) voor het jaar 2013, voor 2014 is dit bedrag € 
3,3 miljoen. Kan de staatssecretaris aangeven wat hij meer gaat doen op het gebied van preventie 
van schadelijk middelengebruik? 
 
Antwoord 138, 139, 141 en 142 
Op het terrein van preventie van schadelijk middelengebruik is als gevolg van het Regeer- en 
Gedoogakkoord van het kabinet-Rutte I een korting opgenomen op budget voor leefstijlactiviteiten. 
Daartegenover staat een intensivering via de Jeugdimpuls en de intensiveringsmiddelen uit het 
Begrotingsakkoord 2013 (voorjaar 2012).  
 
De voornaamste reden voor de daling van de middelen voor preventie van schadelijk 
middelengebruik na 2013 betreft de in het Regeer- en Gedoogakkoord van het kabinet-Rutte I 
opgenomen korting op budget voor leefstijlactiviteiten. Deze korting is gerealiseerd via een 
herziening van het leefstijlbeleid op basis van de uitgangspunten uit de landelijke gezondheidsnota 
‘Gezondheid dichtbij’. Deze bezuiniging is zoveel mogelijk opgevangen door een meer integrale 
55 
 

terug te dringen. Daarnaast is het zijn ambitie om de stijgende trend in het aantal volwassenen en 
kinderen met overgewicht en obesitas te keren. In het Nationaal Programma Preventie , dat enkele 
dagen geleden is toegezonden, wordt hierop in gegaan. 
 
Vraag 144 
Valt onder het bevorderen van gezond voedsel ook het ontmoedigen van het eten van dierlijke 
eiwitten? 
 
Antwoord 144 
De adviezen over gezond eten, zoals het Voedingscentrum die geeft via bijvoorbeeld de Schijf van 
Vijf, bevatten niet expliciet het advies om het eten van dierlijk eiwit te ontmoedigen. Het eten van 
teveel verzadigd vet wordt wel ontraden. In vlees en zuivel, bronnen van dierlijk eiwit, zit 
verzadigd vet. In de adviezen zijn richtlijnen opgenomen over hoeveel daarvan (maximaal) te eten. 
 
Vraag 145 
Kunt u specificeren op welke wijze het budget “gezonde voeding en gezond gewicht” in 2014 en 
2015 wordt ingevuld? 
 
Vraag 146 
Kunt u een overzicht geven waar de middelen voor “gezonde voeding en gezond gewicht” in 2013 
aan zijn besteed? 
 
Antwoord 145 en 146 
In 2013 zijn de middelen voor gezonde voeding en gezond gewicht besteed aan de activiteiten uit 
het prioriteitenplan 2013 van het Voedingscentrum (gezonde start, gezond opgroeien, gezond 
volwassen worden en gezond productaanbod), de instellingssubsidie voor het Voedingscentrum, 
het Convenant Gezond Gewicht (inclusief Jongeren Op Gezond Gewicht), het Partnerschap 
Overgewicht Nederland en extra inzet op reeds bestaande activiteiten vanuit de extra middelen die 
met het Begrotingsakkoord 2013 structureel beschikbaar zijn gekomen voor het tegengaan van 
overgewicht bij kinderen (inzet op onder andere JOGG, Gezonde Schoolkantine, de Gezonde School 
Aanpak en de Onderwijsagenda Sport, Bewegen en Gezonde Leefstijl). 
 
Overgewicht en ongezonde voeding zijn complexe problemen en zijn gebaat bij een langdurige en 
integrale inzet. De activiteiten in 2014 en 2015 zullen daarom niet in grote mate verschillen van de 
huidige inzet: de staatssecretaris wil in 2014 en 2015 drempels die een gezonde en actieve leefstijl 
in de weg staan wegnemen en mensen positief stimuleren om bewuste en gezonde leefstijlkeuzes 
te maken. Echter, hij wil dit actief samen met andere partners oppakken: zowel in het kader van 
het Nationaal Programma Preventie, als in de reguliere trajecten. Om tot een structurele en 
integrale aanpak op gezondheidsbevordering te komen, is samenwerking nodig. Daarom betrekt de 
staatssecretaris, naast de hierboven genoemde partijen als het Convenant Gezond Gewicht en het 
Voedingscentrum, ook andere ministeries en partijen uit andere sectoren om gezamenlijk in te 
zetten op een gezonde voeding en gezond gewicht. Een voorbeeld is de gezamenlijke ambitie van 
de PO-, VO- en MBO Raad om in 2016 850 vignetten gezonde school in het onderwijs te hebben 
behaald en daarnaast een gezond voedingsaanbod in alle mbo-scholen. 
 
Vraag 147 
Kunt u aangeven welke opdrachten er voor 2014 gereserveerd staan voor “gezonde voeding en 
gezond gewicht”? 
 
Antwoord 147 
Het gaat hier om middelen (€ 90.000,--) die gereserveerd staan om in te zetten op extra 
communicatie over etikettering in het kader van voeding en voedselveiligheid en extra 
57 
 

 
Antwoord 153 
In 2013 is er sprake van een eenmalige stijging die wordt veroorzaakt door een investering in de 
nieuwbouw van de applicatie KIDS 2.0 voor de Stichting Donorgegevens Kunstmatige Bevruchting. 
Met deze applicatie worden de donorgegevens in het kader van de Wet Kunstmatige bevruchting 
geregistreerd. Vanaf 2014 zitten de bijdragen weer op het regulier niveau.  
 
Vraag 154 
Wat verklaart de enorme stijging van de bijdragen aan de CCMO in 2014? 
 
Antwoord 154 
Het betreft hier informatie gegeven op pagina 36 van de Vaststelling van de begrotingsstaten voor 
VWS. In de tabel bij de Centrale Commissie voor Mensgebonden Onderzoek (CCMO) staat onder de 
kolom 2013 het bedrag ‘185’, dit moet zijn ‘1.685’. Feitelijk gaat de CCMO in 2014 juist omlaag 
(naar 1.613). Het gaat dus om een kleine maar hinderlijke verschrijving. 
 
Dat het CCMO minder ontvangsten heeft is een vertaling van de algemene, rijksbrede 
bezuinigingsmaatregelen om te komen tot een meer compacte rijksoverheid. Het betreft met name 
een budgettaire krimp op materiële en personele lasten van de centrale commissie.  
 
Vraag 155 
Op welke manier gaat het kabinet de extra capaciteit van de NVWA voor de handhaving bij de 
leeftijdsverhoging van tabak inzetten omdat het budget wordt beperkt met € 700.000?  
 
Vraag 156 
Het kabinet heeft het voornemen om de leeftijd voor tabak te verhogen van 16 naar 18 jaar. 
Eerder is aangegeven dat handhaving van de verhoging van leeftijd moeilijk lijkt te zijn als het 
gaat om deze leeftijdsverhoging en dat er daarom extra capaciteit wordt ingezet door de NVWA. 
Het budget daalt echter van € 7,8 miljoen naar € 7,1 miljoen. Op welke manier gaat het kabinet de 
extra capaciteit van de NVWA inzetten en op welke manier wordt een goede handhaving 
gegarandeerd, ondanks een beperkter budget? 
 
Antwoord 155 en 156 
Naast de inzet van extra capaciteit voor handhaving bij leeftijdsverhoging van tabak is er sprake 
van een daling van het budget van de NVWA in verband met de overgang per 1 januari 2013 van 
het toezicht in het kader van de Drank- en Horecawet naar de gemeenten. Om de overgang goed 
te laten verlopen heeft de NVWA gemeenten in 2013 nog ondersteund bij deze nieuwe taak. Een en 
ander heeft met ingang van 2014 per saldo een vermindering van het budget tot gevolg. 
 
Vraag 157 
Kunt u aangeven op welke wijze het bedrag van € 40,5 miljoen bestemd voor de NVWA voor de 
voedselveiligheid wordt ingevuld? 
 
Antwoord 157 
Het bedrag van € 40,5 miljoen heeft betrekking op het VWS-aandeel in het toezicht op voeding en 
voedselveiligheid. Omdat de begroting van de NVWA voor 2014 nog niet beschikbaar is, betreft het 
een voorlopige raming van de inzet. Daar komt bij dat ik naar aanleiding van de recente publiciteit 
rondom de NVWA met de staatsecretaris van Economische Zaken en met de NVWA in gesprek ben 
over de inzet in 2014 en verder. 
Het toezicht is binnen de NVWA bij meerdere domeinen ondergebracht. De belangrijkste domeinen 
op het terrein van voeding en voedselveiligheid zijn: 
 Horeca en Ambachtelijke productie (circa € 18 miljoen) 
De NVWA houdt binnen dit domein toezicht op de voedselveilige productie van eet- en 
59 
 

Antwoord 160 
Alle medewerkers van de NVWA die werken op het terrein Voedselveiligheid zijn met hun 
werkzaamheden, zoals inspecties, monsteronderzoeken, handhavingscommunicatie, betrokken bij 
de preventie en controle op voedselinfecties. Het aantal fte bij de door VWS gefinancierde 
domeinen bedraagt in 2014: circa 335 (exclusief overhead en exclusief eventuele intensivering).  
Het aantal fte voor 2015 kan pas worden ingevuld als de begroting van dat jaar bekend is. 
 
Vraag 161 
In de tabel wordt aangegeven hoe het aantal verloren gegane gezonde levensjaren door 
voedselinfecties zich ontwikkelt; kan ingegaan worden op de cijfers waaruit blijkt dat voor bijna alle 
micro-organismen een stijging te zien is van het aantal verloren gezonde levensjaren? Kan hierbij 
ingegaan worden op de oorzaken van deze stijging en de effectiviteit van de maatregelen die de 
afgelopen jaren op dit gebied zijn genomen? 
 
Antwoord 161 
Het aantal gevallen van voedselinfecties vertoont altijd een grillig verloop. Een deel van de 
verschillen tussen de jaren 2009 en 2011 kan worden verklaard met deze normale schommelingen. 
Daarnaast is het aantal inwoners van Nederland in 2011 met gemiddeld1% gestegen ten opzichte 
van 2009 en is de bevolking gemiddeld iets ouder geworden (het aantal 65-plussers is in deze 
periode met 5% toegenomen). Ook dit verklaart een deel van de in de tabel vermelde stijgingen. 
Het belangrijkste verschil tussen de jaren 2009 en 2011 is een stijging van de ziektelast die wordt 
veroorzaakt door Campylobacter spp. (+160 DALY). Door deze bacterie veroorzaakte 
ziektegevallen vertonen, na een aanvankelijke daling in het begin van deze eeuw, een stijgende 
trend sinds 2003. Overigens blijkt uit de voorlopige cijfers van 2012 dat het aantal ziektegevallen 
door Campylobacter is gedaald. Het ministerie van VWS werkt momenteel, in nauwe samenwerking 
met het ministerie van EZ en het bedrijfsleven, aan een nieuw beleid om het risico voor 
Campylobacterinfecties ten gevolge van vers pluimveevlees terug te dringen. De Tweede Kamer zal 
hierover voor het eind van dit jaar nader worden geïnformeerd. 
Naast de stijging door Campylobacter was er ook een stijging van het aantal DALY’s voor Listeria 
(+60 DALY) en norovirus (+50 DALY). Voor beide toenames zijn, anders dan het eerder genoemde 
grillige verloop, geen specifieke oorzaken aan te duiden. 
Het RIVM presenteert later dit jaar een volledige analyse van de ziektelast door voedselinfecties in 
2012.  
 
Vraag 162 
Gaat er een vijfde preventieprogramma van ZonMw van start en wat zullen hierin de prioriteiten 
worden? Komt de nadruk op onderzoek of op uitvoering? Hoe verhoudt zich dit tot het Nationaal 
Programma Preventie? 
 
Antwoord 162 
Er komt een vijfde preventieprogramma bij ZonMw. De prioriteiten van dit programma vloeien 
voort uit de speerpunten van het Nationaal Programma Preventie: preventie in de zorg, 
gezondheidsbescherming en gezondheid in de wijk, op het werk en op school. Het programma richt 
zich zowel op onderzoek als op uitvoering. Relevante veldpartijen worden bij de concrete invulling 
betrokken.  
 
Vraag 163 
Kunt u aangeven wat de verloren gezonde levensjaren teen gevolge van voedselinfecties door 
ESBL, E.coli en MRSA zijn? 
 
Antwoord 163 
Het is op dit moment niet mogelijk om de ziektelast van ESBL en MRSA in de vorm van Disability-
adjusted life years (DALY’s) uit te drukken. Voor ESBL is het namelijk nog niet duidelijk welk deel 
61 
 

 
Vraag 166 
Kunt u toelichten welk onderdeel van de € 40,8 miljoen voor het Centrum Infectieziekte- 
bestrijding wordt ingezet voor het bevorderen van seksuele gezondheid?  
 
Antwoord 166 
Voor activiteiten in 2014 rond de surveillance en onderzoek naar seksueel overdraagbare 
aandoeningen, en voor de coördinatie op de Regeling Aanvullende Seksuele Gezondheid is binnen 
het budget van het Centrum voor Infectieziektebestrijding (CIb) een bedrag van circa € 2,4 miljoen 
gereserveerd.  
 
Daarnaast verleent het CIb subsidie aan verschillende instituten die zich inzetten voor de 
bevordering van seksuele gezondheid, zoals Soa Aids Nederland en Rutgers WPF. Totaal betreft dit 
een bedrag van € 9,4 miljoen die apart onder subsidies Ziektepreventie in de begroting zijn 
opgenomen.  
 
Voor de volledigheid moet vermeld worden dat het budget voor de Regeling Aanvullende Seksuele 
Gezondheid die door 8 GGD en wordt uitgevoerd, voor 2014 is begroot op € 30,3 miljoen. Ook deze 
post is als aparte geldstroom in de begroting opgenomen. 
 
Vraag 167 
In hoeverre besteedt het Trimbos Instituut in haar voorlichting over schadelijk middelengebruik 
aandacht aan de Shisha-pen? In hoeverre nemen scholen zelf maatregelen? 
 
Antwoord 167 
Het Trimbos-instituut heeft in mei 2013 een factsheet over de shisha-pen gepubliceerd. In 
5
augustus is een update van deze factsheet verschenen . De factsheet is voor een ieder kosteloos te 
downloaden van de website van het Trimbos-instituut. Daarnaast heeft het Trimbos-instituut vanuit 
het programma 'Publieksinformatie' via het internet (rokeninfo.nl) en de sociale media informatie 
verspreid over de shisha-pen en zijn er vragen over het product beantwoord via telefoon en mail 
via de Roken Infolijn. 
De factsheet is ook geplaatst op de website van het voorlichtingsprogramma 'De gezonde school en 
genotmiddelen' voor professionals (dgsg.nl). De contact-personen van dit programma zijn hierover 
geïnformeerd. Professionals die op school aandacht willen besteden aan de shisha-pen worden 
doorverwezen naar de factsheet. Het is aan de school om hier al dan niet aandacht aan te 
besteden. 
 
Vraag 168 
Hoe gaat het met overgewicht onder kinderen/jongeren en in welke orde heeft het Convenant 
Gezond Gewicht en JOGG bijgedragen aan reductie van overgewicht onder kinderen/jongeren? 
Kunnen deze initiatieven een succes genoemd worden? 
 
Antwoord 168 
In 2012 had van de jeugd (2 - 20 jaar) 13,2% overgewicht (inclusief obesitas).  
Overgewicht is een complex probleem met vele factoren: een zaak van lange adem. De gemeenten 
die als eerste met de JOGG-methode zijn begonnen zijn nu ongeveer 3 jaar aan de slag, en daar 
zien we dat de aanpak effectief is. Eerste positieve resultaten zijn te zien in Utrecht, Zwolle, 
Dordrecht en Rotterdam. Concreet is het percentage basisschoolkinderen met overgewicht in de 
eerste JOGG-gemeente Zwolle gedaald van 12,1 % in 2009 naar 10,6% in 2012. Ook de ‘Doe ff 
                                                           
5
  Trimbos-instituut, Nationaal Expertisecentrum Tabaksontmoediging. Factsheet Shisha-pen (update). 
Augustus 2013. Beschikbaar via: http://www.trimbos.nl/webwinkel/productoverzicht-webwinkel/alcohol-en-
drugs/af/~/media/files/gratis%20downloads/af1226%20factsheet%20shishapen%20aangepast_v2.ashx 
63 
 

en ouderbetrokkenheid, het beheer van het groen, het behalen van een Vignet Gezonde School, de 
samenwerking met de gemeente en het beweegvriendelijk en rookvrij maken van het schoolplein). 
 
De ontwikkeling, aanleg en de inrichting van schoolpleinen is in de meeste gevallen een 
verantwoordelijkheid van gemeenten. Het onderhoud van bestaande schoolpleinen is meestal een 
verantwoordelijkheid van de scholen of de schoolbesturen. Daarnaast kunnen private partners een 
rol hierin spelen. Deze verantwoordelijkheden kan en wil VWS niet overnemen. 
In de beantwoording van vraag 170 wordt uiteengezet welk programma er loopt vanuit VWS, in 
samenwerking met OCW, op de verwezenlijking van gezonde schoolpleinen (Een van de 
uitgangspunten is dat de schoolpleinen bij voorkeur ook beschikbaar moeten zijn voor de overige 
kinderen in de wijk, waarmee ook gesproken kan worden over gezonde speelplaatsen). In 2014 is 
voor dit programma € 1,6 miljoen gereserveerd. 
 
Vraag 172 
Investeert het ministerie van Economische Zaken eveneens in groene speelplaatsen, groene 
schoolpleinen, preventie door een groene leefomgeving en in het bijzonder in het programma 
gezonde schoolpleinen? Zo nee, waarom net? 
 
Antwoord 172 
Ten aanzien van speelnatuur en groen in de buurt investeert het ministerie van Economische Zaken 
(EZ) indirect in het stimuleren van de aanleg en het beheer van meer speelbossen, speelnatuur en 
groene plekken. De rol van EZ is veelal gericht op het verspreiden van kennis, stimuleren van 
‘good practices’ en begeleidend onderzoek, via onder meer programma's van Natuur en Milieu 
Educatie en Leren voor Duurzame Ontwikkeling. Voor de komende jaren is het onderwerp 
speelnatuur en groene speelplaatsen onderdeel van het nieuwe programma DuurzaamDoor dat juli 
jl. in de Tweede Kamer is besproken. In het programma DuurzaamDoor gaat circa € 4 miljoen/jr. 
Rijksbijdrage om, aangevuld met € 4 miljoen aan cofinanciering van andere overheden en private 
middelen. Hierbinnen zal circa € 1,0 miljoen ten goede komen aan (kennisactiviteiten over) groene 
schoolpleinen. 
 
Vanwege de reeds aangegane verplichtingen en afspraken met andere overheden en 
programmastructuur wordt niet direct bijgedragen aan het programma Gezonde Schoolpleinen. In 
de concrete uitwerking bij realisatie van lokale initiatieven of het programmeren van netwerken, 
kennisactiviteiten en COP's kan worden samengewerkt met onderdelen van en actoren uit 
DuurzaamDoor. 
 
Vraag 173 
Kunt u de stijging van het aantal rokers in 2012 verklaren?  
Wordt er voor 2014 een daling of een stijging van het aantal rokers verwacht omdat het aantal is 
gestegen in 2012?  
 
Antwoord 173 
Het is mogelijk dat er een verband is met het beperken van de vergoeding van stoppen met roken 
zorg. Zorgverzekeraars zagen een stijging in gebruik van stopondersteuning in 2011, het jaar 
waarin naast begeleiding ook medicatie bij stoppen met roken vergoed werd. In 2012 is de 
vergoeding voor de medicatie geschrapt en nam het gebruik van stopondersteuning af. Met ingang 
van 2013 is de vergoeding voor de medicatie weer opgenomen in de basisverzekering. 
 
Er zijn veel maatregelen in gang gezet om het roken te ontmoedigen. Zo wordt de leeftijdgrens 
voor het verkopen van tabak verhoogd naar 18 jaar, wordt medicatie bij stoppen met roken hulp 
weer vergoed, wordt een campagne gestart om de sociale norm rond niet roken onder de 18 te 
verstevigen en gaat ook het rookverbod weer gelden voor de gehele horeca. Hoewel de 
65 
 

- onderzoek naar behandelingsmogelijkheden met gebruikmaking van (volwassen) 
lichaamsstamcellen krachtig te stimuleren. Tot het instellen en uitvoeren van het TAS-programma 
is in 2008 door de toenmalige staatssecretaris van VWS opdracht gegeven aan ZonMw. Het 
merendeel van de voor het programma benodigde middelen is opgenomen in de VWS-begroting. 
Voor het programma worden ook middelen ingebracht via de Roadmap Regeneratieve 
Geneeskunde van de Topsector Life Sciences & Health (Ministerie van Economische Zaken) en de 
Nederlandse Organisatie voor Wetenschappelijk Onderzoek (NWO). 
 
Vraag 176 
Op welke manier gaat het kabinet in 2014 innovatie in de curatieve zorg op het gebied van 
patiëntveiligheid stimuleren, welke concrete resultaten worden hiermee beoogd, hoe wordt de 
samenwerking tussen bedrijven (met name MKB) en universiteiten gestimuleerd, en op welke 
manier wordt aandacht besteed aan de meetbaarheid van de effecten van deze innovaties? 
 
Antwoord 176  
Innovaties en technologie bieden grote kansen om de zorg te verbeteren en ook om 
patiëntveiligheid te vergroten. Die kansen moeten worden gecreëerd en benut. 
Kennis en ondernemerschap zijn belangrijke ingrediënten die samen moeten komen. Het is vooral 
aan partijen zelf om elkaar te vinden, krachten te bundelen, initiatieven te ontplooien en kansen 
die er zijn te benutten. Verder wordt samenwerking tussen bedrijven (met name MKB) en 
kennisinstellingen in de sector Life Sciences & Health gestimuleerd door het topsectorenbeleid van 
de overheid. 
 
Innovaties op het gebied van medische technologie zoals videomonitoring op operatiekamers 
worden niet direct door de overheid gestimuleerd of gefinancierd. Het is de taak van 
zorginstellingen om zelf te bepalen welke hulpmiddelen zij willen inzetten om patiëntveiligheid te 
bevorderen. De zorgverlener is namelijk verantwoordelijk voor het leveren van verantwoorde zorg.  
 
Vraag 177 
Welke resultaten zijn al behaald met de financiering van de familie- en vertrouwenspersonen in 
ggz-instellingen, en welke resultaten worden er op korte termijn verwacht? Op welk moment wordt 
de Kamer geïnformeerd over de borging? 
 
Antwoord 177 
De Landelijke Stichting Familievertrouwenspersonen (LSFVP) die in 2010 is opgericht moet ervoor 
zorgen dat er een landelijke dekking is voor familievertrouwenspersonen (fvp) binnen de ggz-
instellingen. De familievertrouwenspersoon wordt voor 50 procent door de ggz-instelling en voor 50 
procent door de LSFVP gefinancierd. In 2012 zijn 54 samenwerkings- detacheringsovereenkomsten 
met ggz-instellingen gesloten over de inzet van een fvp. De LSFVP blijft zich inzetten om met ggz-
instellingen waar nog geen fvp’en aan verbonden zijn samenwerkingsovereenkomsten af te sluiten 
(prognose 2013: 85 ggz-instellingen in totaal).  
Er is ook een landelijke telefonische advies- en hulplijn beschikbaar voor familieleden en naasten 
die geen toegang hebben tot een fvp via hun ggz-instelling of die nog niet in contact zijn met een 
ggz-instelling. De bereikbaarheid van de telefonische advies- en hulplijn is uitgebreid naar volledige 
kantooruren. 
Medio 2013 is de LSFVP gestart met het werven van regionaal werkende 
familievertrouwenspersonen. De verwachting is dat landelijke dekking van fvp-dienstverlening door 
middel van bijstand door een fvp of door de advies- en hulplijn in 2014 is gerealiseerd. 
 
De dienstverlening van de Stichting Patiëntenvertrouwenspersonen (Stichting PVP) is primair 
gericht op patiënten die intramuraal in de ggz verblijven en op de ambulante patiënten die met een 
dwangmaatregel worden geconfronteerd. 
67 
 

Het NIVEL voert na verschijnen van het eindrapport in november 2013 nog een aantal verdiepende 
activiteiten uit aan de hand van de verzamelde data die de sector in de toekomst kunnen helpen bij 
bij het monitoren van zorggerelateerde schade bij specifieke doelgroepen, zoals kwetsbare ouderen 
en bij het gebruik van elektronische patiëntendossier. 
 
Het landelijk veiligheidsprogramma ZBC’s 
Het landelijke veiligheidsprogramma in de sector zelfstandige behandelklinieken 
loopt in de periode 1 april 2012 t/m 31 maart 2015. Het doel is om de sector te ondersteunen en te 
motiveren bij het verbeteren van patiëntveiligheid. Opbrengst is een extern getoetst 
veiligheidsmanagementsysteem bij alle aangesloten behandelklinieken. 
Transmuraal Incident Preventie Programma, gericht op het leren van incidenten in overdracht 
e e
tussen 1 en 2 lijn. 
Het project richt zich op het omgaan met incidenten die zich voordoen tijdens het zorgproces 
tussen de huisarts en specialist. Doel van het project is bijdragen aan een landelijke richtlijn met 
handvaten voor gebruik in de praktijk.  
 
Project medische overdracht spoedopname 
Het betreft een High 5´s project. High 5’s is opgericht door de WHO om 5 onderwerpen op het 
terrein van patiëntveiligheid in 5 jaar tijd met 5 landen te verbeteren. Inmiddels nemen 10 landen 
deel. Het project heeft als doel verbetering (50% reductie) van ‘Medicatieoverdracht bij 
spoedopnamen’ bij patiënten boven 65 jaar.  
 
Het doel van bovenstaande projecten is om zorgverleners en zorginstellingen concrete 
ondersteuning te bieden zodat zij in de praktijk van hun dagelijks werk de zorg voor patiënten 
veiliger kunnen maken. Daarbij zullen mogelijk technologische hulpmiddelen als instrument ingezet 
worden. Het gebruik en de toepassing van technologische innovatie is in deze projecten geen doel 
op zich.  
 
Vraag 179 
Wat is de stand van zaken ten aanzien van de pilot landelijk register implantaten?  
 
Antwoord 179 
Het is van belang dat bij de ontwikkeling van het door de overheid geregelde en beheerde 
implantaten basisregister zoveel mogelijk aangesloten wordt op in het veld bestaande registers. Dit 
om dubbel werk te voorkomen en de administratieve lasten voor het veld niet onnodig te 
verzwaren. De verwachting is dat nog voor het eind van dit jaar een pilot van start gaat om 
praktijkervaring op te doen met de beschikbare informatie in bestaande registers en de mogelijke 
koppeling hiervan naar een implantaten basisregister. Met een aantal belangrijke veldpartijen heeft 
hierover constructief overleg plaatsgevonden en dit wordt voortgezet.  
De uitkomsten van de pilot en de vastgelegde functionele eisen worden gebruikt bij de technische 
uitwerking van het geautomatiseerde systeem voor het implantatenregister. Daarbij is het van 
belang dat dit systeem solide wordt gebouwd en bestendig is voor de toekomst. De ontwikkeling 
van het implantaten basisregister vindt plaats in nauw overleg met de Inspectie voor de 
Gezondheidszorg en belanghebbende veldpartijen.  
 
De verscheidenheid aan mogelijke functionele doelstellingen van het implantaten basisregister is 
expliciet teruggebracht tot traceability: het herleidbaar maken van de persoon aan een implantaat 
(en omgekeerd). Voor deze traceability is een volledige vulling van het register noodzakelijk voor 
risicovolle implantaten. Om deze volledigheid te bevorderen is het noodzakelijk dat wetgeving 
wordt ontwikkeld om de verplichting tot het leveren van registratiegegevens expliciet te regelen. 
Vraag 180 
Blijkt uit de HARMstudie of het niet meer vergoeden van maagzuurremmers een effectieve 
maatregel is geweest? 
69 
 

Antwoord 183 
De subsidie aan Nictiz is in 2014 niet gestegen. Ook in 2013 was het beschikbare subsidiebedrag € 
5 miljoen. Echter een bedrag van circa € 831.000 is gefinancierd vanuit de opgebouwde 
egalisatiereserve van Nictiz. 
 
Nictiz heeft haar werkzaamheden rondom het LSP afgestoten. De tak van Nictiz die zich hiermee 
bezig hield, het Servicecentrum, is per maart 2013 formeel opgegaan in de Vereniging van 
Zorgaanbieders voor Zorgcommunicatie (VZVZ). 
 
Vraag 184 
Waarom stijgen de uitgaven aan zorg voor illegalen en andere onverzekerde vreemdelingen in 
2014? Wordt nog overwogen een eigen bijdrage in te voeren voor illegalen en onverzekerde 
vreemdelingen die in Nederland gratis zorg consumeren? 
 
Antwoord 184 
De raming voor de uitgaven voor zorg aan illegalen en andere onverzekerbare vreemdelingen laat 
een stijging zien omdat het CVZ voorziet dat enerzijds het zorggebruik zal stijgen en anderzijds 
rekening is gehouden met lichte prijsstijgingen. Daarnaast wordt er in de raming mee rekening 
gehouden dat naarmate de regeling meer bekend is, meer illegalen en andere onverzekerbare 
vreemdelingen de weg naar zorgverleners weten te vinden. 
Apotheken en ziekenhuizen zijn gecontracteerd. Daarnaast heeft het CVZ overeenkomsten gesloten 
met andere zorgverleners, zoals AWBZ-instellingen, ggz-instellingen, hulpmiddelenleveranciers, 
eerstelijnspsychologen, ambulance- en ziekenvervoer.  
 
In beginsel dient een illegaal of andere onverzekerbare vreemdeling de kosten van geleverde zorg 
zelf te betalen. Slechts in die gevallen waarin ondanks inspanningen van de zorgaanbieder geen 
kostenverhaal op de patiënt, zijn eventuele particuliere verzekeraar of op een andere voorziening 
mogelijk blijkt, kan de zorgaanbieder, onder voorwaarden, een beroep doen op de 
bijdragemogelijkheid die de wet biedt. 
Vanaf 2014 wordt bij de aanbesteding van contractering van apotheken als uitgangspunt 
gehanteerd dat van de onverzekerbare vreemdeling per receptregel een minimum eigen betaling 
van € 5,00 gevraagd wordt. 
 
Vraag 185 
Bent u bekend met het initiatief van de kwaliteitskring zorg die in het rapport “better 
in(vestements), better out(comes)” aanbevelingen doen voor stimulering van innovatieve 
zorgprojecten? 
 
Antwoord 185 
Ik ben bekend met het initiatief. De KwaliteitsKring Zorg is een denktank met vertegenwoordigers 
afkomstig van verschillende publieke en private partijen. Zij doen voorstellen om te komen tot 
stimulering en bredere implementatie van innovaties.  
 
Inmiddels zijn er meerdere gesprekken gevoerd met de initiatiefnemers. 
De komende periode ga ik verder na welke mogelijkheden er bestaan om via ZonMw 
programmering verbinding te leggen met mijn beleid rondom innovatie.  
 
Vraag 186 
Wat is de stand van zaken ten aanzien van het gezamenlijke early warning systeem van 
cliëntenorganisaties? Wanneer is er een systeem dat in de praktijk gebruikt kan worden? Hoe gaat 
dit systeem eruit zien? 
 
 
71 
 

Vraag 191 
Wat is het budget dat beschikbaar is voor onderhoudswerkzaamheden van de dbc-systematiek in 
2015? 
 
Antwoord 191 
Voor de onderhoudswerkzaamheden van de dbc-systematiek is in 2015 een bedrag van € 10,4 
miljoen beschikbaar.  
 
Vraag 192 
Welke concrete doelstellingen stelt deze regering voor zichzelf op het gebied van participatie van 
mensen met een lichamelijke beperking, lichte of matige verstandelijke beperking en ouderen op 
de gebieden het NIVEL in de participatiemonitor meet? Hoe moeten deze doelgroepen in 2017 
scoren op deze gebieden?  
 
Antwoord 192 
De regering stelt zich tot doel dat de participatie van mensen met een beperking daar waar dit 
mogelijk is, toeneemt ten opzichte van nu. Het kabinetsbeleid is erop gericht randvoorwaarden te 
creëren om dit te bewerkstelligen. Dit uit zich in een nieuw beleid voor de langdurige zorg en 
ondersteuning, voor jeugd maar ook op terreinen van onderwijs en werk en inkomen. Samenhang 
in beleid voor mensen met beperkingen in de uitvoering daarvan moet een belangrijke bijdrage 
leveren aan het vergroten van de mate van participatie. Met de voorgenomen ratificatie van het VN 
Verdrag Handicap, een afspraak uit het Regeerakkoord, wil het kabinet verdere stappen zetten 
richting een inclusieve samenleving, waaraan mensen met een beperking zelfstandiger deel kunnen 
nemen.  
 
De participatie van de genoemde groepen wordt gemonitord, met behulp van de 
participatiemonitor van het NIVEL. Het is aan de regering om op basis van de landelijke resultaten 
te bezien of aanvullende beleidsmaatregelen nodig en mogelijk zijn. Het is primair aan de 
gemeenten om, mede op basis van lokale informatie over participatie, lokaal zo nodig maatregelen 
te treffen. 
 
Vraag 193 
Hoe komt het dat mensen met een lichamelijke of verstandelijke beperking relatief weinig gebruik 
maken van het openbaar vervoer? Is het openbaar vervoer in voldoende mate toegankelijk voor 
mensen met een lichamelijke of verstandelijke beperking? Welk beleid voert u om de 
toegankelijkheid van het openbaar vervoer voor deze groepen te vergroten? 
 
Antwoord 193 
De participatiemonitor laat zien dat er een klein verschil in het gebruik is waar te nemen tussen het 
gebruik van OV door de algemene bevolking en de mensen met een lichamelijke of verstandelijke 
beperking. Onlangs heeft de staatssecretaris een onderzoek laten uitvoeren waarover hij u in zijn 
brief van 5 juli 2013 (Kamerstuk 25847, nr. 117), verslag heeft gedaan. Daarin kwam onder meer 
de vraag aan de orde hoe mensen gestimuleerd kunnen worden om meer gebruik van het OV te 
maken. Een kwalitatieve analyse van het onderzoeksrapport laat zien dat er een veelheid van 
factoren een rol speelt, die maken dat mensen al of niet met het OV gaan reizen. Hierbij is echter 
geen onderscheid gemaakt tussen de door u genoemde groepen en de algemene bevolking. 
Genoemde factoren (o.a. ervaren drempels, de beschikbaarheid van alternatieven, de complexiteit 
van en de bekendheid met OV en de prijs) zullen voor mensen met een lichamelijke of 
verstandelijke beperking in sterkere mate een rol spelen bij de keuze om met het OV te gaan. 
 
De fysieke toegankelijkheid van het OV wordt elk jaar beter, als gevolg van de programma’s die 
hiervoor lopen. Echter, met het louter (fysiek) toegankelijk maken van het OV zijn nog 
onvoldoende voorwaarden gecreëerd om mensen met een beperking meer gebruik te laten maken 
73 
 

 
Vraag 202 
Kan een overzicht van wachtlijsten in de AWBZ gegeven worden wanneer mensen met 
overbruggingszorg ook meegerekend worden? 
 
Antwoord 202 
Op de site van het CVZ (www.zorgregistratie.nl) staat informatie over de omvang en samenstelling 
van de wachtlijst. Het betreft de stand van 1 september jl. Daarbij worden de volgende categorieën 
onderscheiden:  
 Actief wachtend, langer dan de Treeknorm, geen zorg: 320 personen (dat is de kern van de 
wachtlijst); 
 Actief wachtend, langer dan de Treeknorm, met overbruggingszorg: 840 personen; 
 Wenswachtend: 26.300 personen. 
Maandelijks actualiseert het CVZ deze informatie. 
 
Vraag 203 
Hoeveel mensen staan er langer dan 4 weken, maar korter dan de Treeknormen, op een wachtlijst 
voor AWBZ-zorg? Om hoeveel mensen gaat het als ook de mensen met overbruggingszorg hierin 
meegenomen worden? 
 
Antwoord 203 
De rapportages die de Kamer van de staatssecretaris heeft ontvangen zijn zo ingericht dat zij 
uitgaan van de Treenorm van 6 weken. Cliënten die langer wachten dan die norm worden als 
wachtend geregistreerd. Daarbij wordt de volgende indeling gehanteerd: wachttijd van 6 - 13 
weken, 3 – 6 maanden, 6 - 12 maanden, langer dan 12 maanden.  
 
De staatssecretaris beschikt niet over een rapportage die gebaseerd is op een indeling van 4 - 6 
weken. Tot op heden wordt er altijd gekeken naar de mate waarin de Treeknorm wordt 
overschreden. 
 
Via de site van het CVZ is wachtlijstinformatie te raadplegen per zorgaanbieder. De staatssecretaris 
heeft het CVZ gevraagd of het mogelijk is om op hun site het systeem zo in te richten dat de duur 
van de wachttijd meer specifiek te raadplegen is.  
 
Vraag 204 
Waarom wordt een taskforce ingesteld om de betrouwbaarheid en informatie van wachtlijsten in de 
AWBZ te verbeteren?  
 
Antwoord 204 
Eind vorig jaar bestond er twijfel over de betrouwbaarheid van de wachtlijstcijfers. Om die reden 
kon de staatssecretaris uw Kamer in december 2012 slechts summiere cijfers verstrekken (TK 
30597 nr. 277). Omdat de staatssecretaris deze situatie niet acceptabel vond, heeft hij destijds een 
taskforce ingesteld met als doel het opschonen van de wachtlijstregistraties van zorgkantoren en 
zorgaanbieders. Zoals de staatssecretaris in zijn brief van 24 september (TK 30579 nr. 374) heeft 
vermeld, zijn de wachtlijstregistraties inmiddels op orde. 
 
Vraag 205 
Ten behoeve van welke organisaties worden de “subsidieregeling palliatieve zorg” en 
“kwaliteitsverbetering palliatieve zorg” ingezet? 
 
Vraag 207 
Wat is de inhoud en wat zijn de doelstellingen van het programma “Kwaliteit palliatieve zorg? Tot 
wanneer loopt dit programma? 
75 
 

Antwoord 206 
De kennis en inzichten die in de afgelopen jaren in de palliatieve zorg zijn opgedaan, is 
versnipperd. Daarom is eind mei 2012 het ZonMw-verbeterprogramma palliatieve zorg gestart. Dit 
programma draagt er aan bij, door implementatie van goede voorbeelden, om deze kennis -en 
ervaringen- breed te verspreiden en te borgen op de werkvloer. Het kan hierbij gaan om bestaande 
richtlijnen – zoals de richtlijn voor palliatieve sedatie - maar ook om trainingen, gericht op de 
verspreiding van deze kennis en inzichten (zie website:www.goedevoorbeeldenpalliatievezorg.nl). 
Dit programma zal ook bijdragen aan een meer efficiënte organisatie van palliatieve zorg, mede 
omdat de zorgmodule voor palliatieve zorg in dit programma wordt getoetst. De zorgmodule vormt 
een kader voor de kwaliteitsbewaking en -bevordering van de zorgverlening aan patiënten met een 
chronische aandoening, in de laatste levensfase. 
Palliatieve zorg wordt verleend in verschillende situaties: in de thuissituatie, in ziekenhuizen, in 
verpleeghuizen en hospices. De financiering kent hierdoor verschillende financieringsstromen. Het 
karakter van palliatieve zorg is generalistisch: zorgverleners als huisartsen en verpleegkundigen, 
en instellingen als verpleeg- en verzorgingshuizen alsmede ziekenhuizen, moeten de kennis en 
kunde in huis hebben om goede palliatieve zorg te kunnen verlenen. Deze zorg wordt zo dichtbij 
als mogelijk is, georganiseerd. De primaire hulpverleners vervullen een spilfunctie gericht op een 
zo goed mogelijke ondersteuning met zorg in de thuissituatie. 
 
Vraag 208 
Raakt het programma ‘Meer tijd voor de cliënt’ aan het DOT doorbehandelen en de mogelijkheid 
meer tijd in te ruimen voor het gesprek met patiënt? 
 
Antwoord 208 
Het programma “Meer tijd voor de cliënt” had als doelstelling om de administratieve lasten in de 
langdurige zorg te verminderen. Daardoor besteden zorgprofessionals minder tijd aan 
administratieve rompslomp en houden zij meer tijd over voor de directe zorg aan de cliënt. Het 
mes snijdt daardoor aan beide kanten: cliënten ontvangen meer zorg en zorgprofessionals kunnen 
meer voldoening uit hun werk halen.  
Dit programma heeft geen directe relatie met DOT doorbehandelen.  
 
Vraag 209 
Hoeveel van het budget om de transitiekosten (€ 37 miljoen) bij decentralisatie te compenseren 
wordt ingezet voor het oplossen van knelpunten voor specifieke doelgroepen, bijvoorbeeld mensen 
met dementie?  
 
Antwoord 209 
VWS is continu in overleg met cliëntorganisaties, aanbieders en gemeenten om de ontwikkelingen 
in de transitie naar gemeenten te volgen. In deze gesprekken is ook aandacht voor  
cliëntgroepen die bij deze transitie mogelijk om extra ondersteuning vragen. Zo is de 
staatssecretaris voor mensen met dementie in overleg met Alzheimer Nederland op basis van een 
onderzoek door Vilans naar de benodigde ondersteuning aan gemeenten. Dat onderzoek loopt nog.  
Daarnaast is eerder door het Transitiebureau Wmo (VWS-VNG) samen met cliëntorganisaties, 
gemeenten en aanbieders in kaart gebracht welke specifieke groepen er zijn en welke 
ondersteuning bij de transitie naar gemeenten nodig is. Hiervoor zijn ondersteuningsproducten 
uitgebracht, bijvoorbeeld over signalering en coördinatie van zorg en ondersteuning voor specifieke 
groepen. Deze ondersteuning maakt deel uit van de transitiekosten waarvoor het kabinet de 
gemeenten (extra) middelen beschikbaar heeft gesteld. De staatssecretaris zal de transitie de 
komende tijd in samenwerking met het veld nauwlettend blijven volgen.  
 
Vraag 210 
Waardoor wordt de toename van het aantal verstrekte mantelzorgcomplimenten verklaard? 
 
77 
 

Vraag 214 
Welke organisatorische wijzigingen zullen er bij het CIZ gaan plaatsvinden door de wijzigingen in 
het beleid de komende jaren? 
 
Antwoord 214 
De herziening van de langdurige zorg heeft tot gevolg dat het CIZ een majeure transitie dient door 
te voeren. Immers, als gevolg van de decentralisaties zal de werklast van het CIZ fors afnemen. 
Daarnaast vraagt de indicatiestelling in het kader van de nieuwe AWBZ om een andere 
dienstverlening. Zo zullen- zo is thans het voornemen- geen indicaties meer door middel van 
taakmandaat worden gesteld en al het onderzoek door het CIZ dient in persoon plaats te vinden.  
 
Momenteel is de staatssecretaris in overleg met het CIZ over de programmatische aansturing van 
de transitie. Naar aanleiding hiervan zal ook een herzien financieel meerjarenkader worden 
opgesteld. Na indiening van de nieuwe AWBZ zal ik u hierover op de hoogte brengen. 
 
Vraag 215 
Wordt er binnen de implementatie van de professionele standaarden ook aandacht besteed aan 
kanker? Zo ja, hoe? 
 
Vraag 216 
Het Nationaal Programma Ouderenzorg (NPO) levert een belangrijke bijdrage aan de ontwikkeling 
van nieuwe interventies gericht op de zorg voor en ondersteuning van kwetsbare ouderen. Vanaf 
2008 zijn 73 projecten gestart, 16 projecten worden afgerond in 2014. VWS trekt € 3 miljoen uit 
voor de overdracht van kennis en ervaring die voortkomen uit de projecten gefinancierd uit het 
NPO 
a. Is er binnen het budget van deze € 3 miljoen ook aandacht voor kanker en ouderen? Zo nee, 
welke andere projecten heeft het ministerie opgestart om aandacht te besteden aan dit belangrijke 
thema? 
b. Wordt er binnen de implementatie van de professionele standaarden ook aandacht besteed aan 
kanker? 
 
Vraag 217 
Is er binnen het budget van € 3 miljoen voor de overdracht van kennis en ervaring uit projecten uit 
het NPO ook aandacht voor ouderen? 
 
Vraag 218 
Wordt er binnen de implementatie van de professionele standaarden ook aandacht besteed aan 
kanker? 
 
Antwoord 215, 216, 217 en 218 
Kanker bij ouderen is een complexe problematiek omdat op hoge leeftijd als regel meerdere 
aandoeningen en gebreken spelen. Dit vereist andere afwegingen bij de keuze van de behandeling 
en de inrichting van de zorg.  
In het Nationaal Programma Ouderenzorg is veel ervaring opgedaan met nieuwe methodes en 
werkwijzen om de wens van de oudere leidend te laten zijn bij de uitvoering van het zorgproces. 
Het ligt in de rede bij het vervolg van het NPO juist bij die projecten met betrekking tot de 
aansturing van de complexe zorg, actief op zoek te gaan naar verbindingen met initiatieven gericht 
op ouderen met kanker. 
Voor het laatste deel van de vraag, betreffende andere projecten van het ministerie, wordt 
verwezen naar het antwoord op de vragen 266 en 267. 
 
 
 
79 
 

Bij VWS zijn er voor de drie Openbare Lichamen geen afzonderlijk geoormerkte budgetten 
beschikbaar voor een sluitende aanpak van kindermishandeling. Naast de hiervoor genoemde 
ondersteuning van de GGD Den Haag is er bij VWS voor de jeugdzorg en gezinsvoogdij ruim circa € 
4,8 miljoen op jaarbasis beschikbaar. Uiteraard wordt in de besteding van deze middelen ook 
rekening gehouden met activiteiten en zorg/hulpverlening in het kader van het bestrijden of 
voorkomen van kindermishandeling. Het is echter niet mogelijk daarbij een specifiek bedrag aan dit 
onderwerp toe te rekenen. Voor de drie zelfstandige landen zijn bij VWS geen budgetten 
beschikbaar voor dit onderwerp. 
 
Vraag 221 
Voor de subsidie voor stageplaatsen in de zorg is €110 miljoen structureel beschikbaar. Hoe 
verhoudt dit zich tot het instellen van een numerus fixus bij hbo-opleidingen Verpleegkunde? 
 
Antwoord 221 
Het aantal studenten dat de opleiding tot hbo-verpleegkundige wil volgen is de laatste jaren flink 
gestegen. Het aantal stageplaatsen dat voor deze studenten is gerealiseerd is meegegaan in deze 
ontwikkeling. Hierdoor daalde het normbedrag vanuit het stagefonds per stageplaats. Met het 
ophogen van het subsidieplafond van €99 miljoen naar €110 miljoen wordt het normbedrag weer 
opgehoogd.  
 
Daarnaast willen we benadrukken dat kwalitatief goede stages een onmisbaar onderdeel zijn van 
de opleiding tot verpleegkundige. De hogescholen die een numerus fixus willen invoeren geven aan 
niet het risico te willen lopen dat studenten aan hun instelling niet kunnen slagen omdat er 
onvoldoende stageplekken zijn. Een hogeschool mag dit soort afwegingen en beslissingen zelf 
maken en is verantwoordelijk voor haar eigen keuzes. 
 
Over het algemeen vinden we dat hogescholen goed in staat zijn om afspraken te maken met 
zorginstellingen (o.a. over stageplaatsen) in de zogeheten werkveldadviescommissies. Deze 
commissies dienen ervoor te zorgen dat de goede aansluiting van het onderwijs op de 
arbeidsmarkt in hun regio geborgd blijft en dat er een goede verhouding bestaat tussen het aantal 
stageplaatsen en het aantal studenten, alsook een goede verhouding tussen het aantal studenten / 
afgestudeerden en de behoefte op de arbeidsmarkt. Het is in ieders belang dat studenten 
voldoende aantal stage-uren kunnen volgen en dat ze niet worden opgeleid voor de werkloosheid.  
 
Vraag 222 
Waarom wordt er tussen 2013 t/m 2017 € 219,7 miljoen weggehaald uit de AWBZ ter compensatie 
extramuralisering ZZP’s en hiervan in 2013 en 2014 maar € 68,7 miljoen gegeven aan gemeenten? 
Waarvoor wordt het resterende bedrag ingezet?  
 
Antwoord 222 
Het resterende bedrag wordt ingezet voor compensatie van het ministerie van BZK voor de extra 
kosten voor de huurtoeslag (die meerjarig is toegekend en waarvan de bedragen oplopen doordat 
steeds meer mensen langer thuis blijven wonen). In het antwoord op vraag 337 is dit nader 
uitgewerkt. 
 
Vraag 223 
Uit de uitgave Kanker en ouderen van KWF Kankerbestrijding, gepubliceerd voorjaar 2013, blijkt 
dat er op dit moment weinig onderzoek wordt verricht naar therapieontwikkeling bij deze 
doelgroep. Wordt er specifiek geïnvesteerd in onderzoek naar kanker bij ouderen en het 
voorkomen van mogelijke co-morbiditeit? Wat doet u specifiek om de investeringen in onderzoek 
naar kanker bij ouderen en mogelijke co-morbiditeit te bevorderen? 
 
 
81 
 

plus
Van dit bedrag is circa € 1.230 opgenomen voor provinciale jeugdzorg. Voor jeugdzorg 
(jeugdzorg in gesloten setting) is circa 180 miljoen opgenomen.  
 
Vraag 225 
Op pagina 90 van de begroting VWS is er een beschikbaar budget voor preventief en 
ontwikkelingsgericht jeugdbeleid van € 6.836 miljoen voor 2014. Kunt u aangeven welk bedrag 
wordt gereserveerd voor de uitvoering van het preventief handelen? Betekent dit dat u met deze 
middelen inzet op het voorkomen van seksueel misbruik? 
Wat zijn de resultaten geweest van de subsidies, opdrachten en bijdragen voor preventief en 
ontwikkelingsgericht jeugdbeleid? Welke resultaten verwacht u in 2014? 
 
Antwoord 225 
Het gehele bedrag wordt gereserveerd voor subsidies voor de uitvoering van preventief en 
ontwikkelingsgericht jeugdbeleid en niet voor het voorkomen van seksueel misbruik. Uitgaven op 
dit laatste terrein worden verantwoord binnen subsidies Zorg voor Jeugd.  
De beschikbare budgetten voor subsidies (€ 6,9 miljoen) en opdrachten (€ 1,4 miljoen) voor 
preventief en ontwikkelingsgericht jeugdbeleid zijn in 2013 tot op heden ingezet voor onderstaande 
activiteiten. 
 
Subsidies: 
 Participatie (€ 0,6 miljoen) 
NJR, de Nederlandse Jeugdraad, krijgt een instellingssubsidie voor het uitvoeren van zijn 
kerntaken; het bevorderen van jongerenparticipatie en een stem geven aan jongeren. NJR 
adviseert de overheid over het beleid dat betrekking heeft op de leefwereld van jongeren in 
Nederland. Daarnaast krijgt het NJR projectsubsidie voor het mogelijk maken van een aantal 
concrete projecten, zoals het Nationaal Jeugddebat dat jaarlijks in de Tweede Kamer 
plaatsvindt en de Jong Lokaal Bokaal, een prijs voor de gemeente die het beste jeugdbeleid 
heeft. 
Resultaat van deze activiteiten is een grotere betrokkenheid en inbreng van jongeren bij het 
beleid en een betere aansluiting van het beleid op de leefwereld van jongeren. 
 Kinderrechten (€ 0,2 miljoen) 
Nederland heeft het VN-Kinderrechtenverdrag getekend en bekrachtigd. Eén van de 
verplichtingen die het Kinderrechtenverdrag met zich mee brengt voor staten die partij zijn, is 
het op ruime schaal bekendheid geven aan de aard en inhoud van het verdrag onder kinderen, 
jongeren en volwassenen. Hiertoe krijgt het Kinderrechtencollectief, een coalitie van kinder- en 
kinderrechtenorganisaties zoals UNICEF en Defence for Children, een subsidie om informatie te 
geven over het Kinderrechtenverdrag. Het subsidie wordt ondermeer ingezet voor het opzetten 
en onderhouden van een website over kinderrechten, www.kinderrechten.nl , waarop 
informatie wordt gegeven over de inhoud van het Verdrag. Resultaat van dit subsidie is een 
grotere bekendheid van de inhoud van het VN-Kinderrechtenverdrag bij kinderen, jongeren en 
volwassenen. 
 Kennisontwikkeling (€ 5,6 miljoen) 
Het Nederlands Jeugdinstituut (NJi) is het landelijk kennisinstituut voor jeugd- en 
opvoedingsvraagstukken en heeft tot doel deze kennis te verzamelen, verrijken, valideren en 
verspreiden. Het NJi voert hiertoe onderzoeksprojecten uit, ontwikkelt kennis, methoden, 
instrumenten en richtlijnen voor professionals, ondersteunt de implementatie van kennis en 
voert opleidingsactiviteiten uit. 
 Europees jeugdprogramma (€ 0,4 miljoen) 
Het Nederlands Jeugdinstituut voert in Nederland het EU-jeugdprogramma ‘Youth in Action’ uit. 
 
 
 
 
83 
 

 
Mede namens de minister van SZW is de Kamer op 20 december 2011 (TK 32529, C) per brief 
geïnformeerd dat het verhogen van de pleegvergoeding door middel van het beëindigen van het 
recht op de AKW en de WKB niet haalbaar is. Dit betekent dat de ingeboekte maatregel 
teruggedraaid moet worden. De eerder voorziene besparing op de uitkeringslasten bij SZW is na de 
ontvlechting van Jeugd en Gezin geparkeerd op de begroting van VWS. Het bedrag voor 2014 en 
verder dient daarom door VWS naar SZW overgeboekt te worden. 
 
Vraag 227 
Uit welk begrotingsonderdeel wordt de financiering van forensisch pediatrisch onderzoek naar 
kindermishandeling in 2014 geregeld? Welke voorwaarden zijn aan de financiering gesteld en zijn 
de potentiële aanbieders hierover reeds geïnformeerd?  
Op welke wijze wordt het budget voor forensisch pediatrisch onderzoek naar kindermishandeling 
structureel in de wet verankerd? 
 
Antwoord 227 
De bijdrage voor het FPKM in 2014 wordt gefinancierd uit artikel 5.  
Een voorwaarde is dat de subsidie tijdelijk is en eindigt per 1 januari 2015 met het oog op de 
decentralisatie van de jeugdzorg. De aanbieder is hiervan op de hoogte. 
 
Vraag 228 
Gesteld wordt dat een te grote groep jongeren vanuit de jeugdzorg moeilijk aan de slag komt en te 
snel in de Wajong terecht komt. Om hoeveel jongeren gaat het? Is bekend of deze groep groter of 
kleiner is geworden ten opzichte van voorgaande jaren? 
 
Antwoord 228 
Er is sprake van een te grote groep jongeren die niet op eigen kracht hun weg in de samenleving 
vinden. Dat uit zich bijvoorbeeld in jongeren die vanuit de jeugdzorg moeilijk aan de slag komen en 
te snel in de Wajong terecht komen.  
In de begroting van SZW (TK 33750 XV, nr.2) staat dat de instroom in de Wajong hoger is dan de 
uitstroom. Daar is ook terug te vinden dat het aantal personen met een Wajong-uitkering in 2014 
op 247.000 geraamd wordt; een stijging van 20.000 in vergelijking met 2012 (bron: tabel 4.2 
Kerncijfers Wajong). 
 
Vraag 229 
Wat zijn de resultaten geweest van de bijdragen aan ZBO/RWT ZonMw met betrekking tot het 
programma ‘Effectief werken in de jeugdzorg’? Welke resultaten verwacht u in 2014?  
 
Antwoord 229 
Het ZonMw programma Effectief werken in de jeugdsector heeft als missie: het vergroten, 
bundelen en uitdragen van kennis over het bevorderen van de psychosociale ontwikkeling van 
kinderen en jeugdigen die bruikbaar is voor de (huidige) sectoren jeugdgezondheidszorg, lokaal 
preventief jeugdbeleid en/of cliënten op het snijvlak van geïndiceerde jeugdzorg/jeugd-ggz/jeugd-
lvb. De kennis die het programma oplevert ondersteunt de kwaliteit van zorg in het huidige en 
nieuwe stelsel voor de zorg voor jeugd. Het programma heeft een looptijd van medio 2012 tot en 
met 2019. Het programma kent vier programmalijnen (kind en gezin, beroepsbeoefenaren, 
hulpmiddelen en organisaties). 
Momenteel is binnen de programmalijn ‘kind en gezin’ het eerste onderdeel kennisontwikkeling 
innovatieve methodieken (programmalijn 1b) gestart. Eind 2013 starten circa 10 onderzoeken naar 
de werkzaamheid van (innovatieve) methodieken die bijdragen aan het versterken van de eigen 
kracht van kinderen en gezinnen. Daarnaast zijn 20 projecten gehonoreerd voor het beschrijven en 
(theoretisch) onderbouwen van eigen-krachtmethodieken. Eind 2014 zullen de beschrijvingen van 
85 
 

 
Vraag 233 
Kan de regering verklaren waarom het budget van ‘passend sport- en beweegaanbod’ voor 2013 in 
de begroting van 2013 begroot is op € 86,5 miljoen terwijl de huidige verwachting over 2013 
gesteld is op € 27,7 miljoen? Zo nee, kan de regering aangeven waarom niet? 
 
Antwoord 233 
Het lagere bedrag voor 2013 heeft te maken met een tweetal overboekingen.  
De middelen voor de aanstelling van buurtsportcoaches binnen de gemeenten zijn bij 1e 
suppletoire 2013 overgeboekt naar het Gemeentefonds op de BZK-begroting. Voor 2013 betrof dit 
per saldo € 44,3 miljoen. 
De middelen voor de uitvoering van de Sportimpuls 2013, zijnde € 11,1 miljoen, zijn bij 1e 
suppletoire 2013 overgeboekt naar artikel 4 Zorgbreed Beleid binnen de VWS-begroting. 
 
Vraag 234 
Wanneer komt er inzicht in de mate waarin de Sportimpuls leidt tot een structureel hoger aantal 
sportende personen? Komt er inzicht in welke mate dit personen zijn die oorspronkelijk te weinig 
bewogen?  
 
Vraag 235 
Welke meetbare resultaten worden in 2014 verwacht van de Sportimpuls voor lokale 
sportaanbieders? Welke meetbare resultaten zijn er afgelopen jaar geboekt? 
 
Antwoord 234 en 235 
Dit najaar komen de eerste tussenresultaten van de Sportimpulsprojecten uit de eerste ronde 
beschikbaar. Deze projecten zijn in september 2012 van start gegaan en hebben een looptijd van 
twee jaar. Over deze tussenresultaten wordt gerapporteerd in de voortgangsbrief van het 
programma Sport en Bewegen in de Buurt die dit najaar aan de Tweede Kamer verzonden wordt. 
Eind 2014 is informatie beschikbaar over de resultaten van de afgeronde Sportimpulsprojecten uit 
de eerste ronde. Er wordt onder andere gerapporteerd over het aantal personen dat na afloop van 
het Sportimpulsproject (structureel) is blijven sporten en bewegen. Ook komt informatie 
beschikbaar over de inhoud van de projecten en over de samenwerkingsverbanden binnen de 
projecten. Alle Sportimpuls projecten richten zich op mensen die te weinig sporten en bewegen.  
 
Vraag 236 
Kan de minister verklaren waarom het budget van de ‘stipendiumregeling’ voor 2013 in de 
begroting van 2013 begroot is op € 7,8 miljoen terwijl de huidige verwachting over 2013 gesteld is 
op € 9,9 miljoen? Zo nee, kan de minister aangeven waarom niet? 
 
Antwoord 236 
Door de stijging van het aantal (met name gehandicapte) topsporters dat recht heeft op het 
stipendium bleek het bedrag van € 7,8 miljoen per jaar, dat bij begroting 2013 was voorzien, 
onvoldoende is om te kunnen voldoen aan de bestaande afspraken over de inkomensvoorziening 
voor topsporters. Om te voorkomen dat er jaarlijks een knelpunt optreedt waarvoor incidenteel een 
oplossing moet worden gezocht, heeft de regering besloten in 2013 € 2,1 miljoen extra 
beschikbaar te stellen voor de stipendiumregeling. Vanaf 2014 is jaarlijks € 2 miljoen extra 
beschikbaar. 
 
Vraag 237 
Kan de minister verklaren waarom er een groot verschil zit tussen het begrote budget voor 
topsportevenementen over het jaar 2013 in de begroting van 2013 (€ 8,8 miljoen) en in de 
begroting van 2014 (€ 5,8 miljoen)? Kan de minister dit verschil verklaren? Zo nee, waarom niet? 
Kan de minister aangeven waarom de €0,8 miljoen die toegevoegd zou worden aan het budget 
87 
 

vermoeden van schuld van het plegen van een strafbaar feit is, zoals het illegaal invoeren van 
geneesmiddelen of andere stoffen die als doping kunnen worden gebruikt. 
 
Vraag 240 
Wordt er in het wetsvoorstel over doping een wettelijke basis gecreëerd voor het uitwisselen van 
persoonsgebonden informatie tussen de overheid en de dopingautoriteit? Zo nee, waarom niet? 
 
Antwoord 240 
In het voorgenomen wetsvoorstel wordt een wettelijke basis gecreëerd op basis waarvan een 
bepaalde groep sporters (top-niveau) verplicht wordt om aan een dopingcontrole mee te werken. 
De wenselijkheid hiervan vloeit voort uit een advies van het College Bescherming 
Persoonsgegevens waarin het aangeeft dat er een wettelijke grondslag nodig is voor de verwerking 
van de persoonsgegevens van een sporter in het kader van dopingcontroles. 
Ik ben van mening dat de opsporing van de handel in doping voldoende en op adequate wijze 
uitgevoerd wordt door de bestaande opsporingsinstanties. De Dopingautoriteit behoeft hiertoe niet 
geoutilleerd te worden en moet mijns inziens een onafhankelijke privaatrechtelijke stichting blijven 
zonder opsporingsbevoegdheden. Een publiekrechtelijke taak en daaraan verbonden de 
bevoegdheid om op te sporen en bestuurlijke sancties op te leggen, zou gezien de geringe omvang 
van de doelgroep (de 20.000 sporters die opereren op de hoogste wedstrijdniveaus) 
buitenproportioneel zijn 
 
Vraag 241 
Hoeveel buurtsportcoaches zijn er op dit moment aangesteld? Hoeveel van het budget van VWS 
voor het aanstellen van buurtsportcoaches in 2013 is inmiddels uitgegeven?  
Hoe succesvol is het instellen van buurtsportcoaches? Tot welke resultaten leidt de inzet van 
buurtsportcoaches? Is er sprake van effectmeting ten aanzien van de buurtsportcoaches? Zo ja, 
wat is de netto-effectiviteit van de buurtsportcoaches? Zo nee, waarom is deze effectmeting er 
niet? Kan de minister aangeven wanneer deze effectmeting gehouden zal worden en wanneer de 
resultaten daarover bekend zullen zijn? 
 
Antwoord 241 
Het instellen van buurtsportcoaches is zeer succesvol. In 2013 doen 377 van de 408 gemeenten 
mee aan de Brede impuls combinatiefuncties/ buurtsportcoaches. Daartoe draagt het Rijk in 2013 
€ 55,2 miljoen (40%) bij en zorgen de gemeenten lokaal voor € 82,8 miljoen (60%) cofinanciering. 
Met deze middelen kunnen in 2013 totaal 2.670,6 fte aangesteld worden. Eind 2013 vindt de 
volgende monitor van het daadwerkelijk aantal aangesteld buurtsportcoaches plaats. De resultaten 
daarvan komen in de loop van 2014 beschikbaar. 
 
Buurtsportcoaches zijn combinatiefunctionarissen met als specifieke opdracht het organiseren van 
een sport- en beweegaanbod in de buurt en het maken van een verbinding tussen sport- en 
beweegaanbieders en andere sectoren zoals zorg, welzijn, jeugdzorg en kinderopvang en 
onderwijs. Er is altijd sprake van een combinatie met sport en bewegen. 
Deze professionals zijn bij uitstek degenen die sportief en respectvol gedrag uitdragen en het 
kinderen kunnen aanleren. Buurtsportcoaches kunnen jongeren en buurtbewoners meer betrekken 
bij sportactiviteiten en het creëren van een veilige sportomgeving. 
In opdracht van het ministerie van VWS doen het Mulier Instituut en Kennispraktijk voor sport, 
onderwijs & gezondheid een studie naar processen en effecten van de inzet van 
combinatiefunctionarissen en buurtsportcoaches. 
Dit najaar verwacht ik de resultaten van dit onderzoek. Uw Kamer wordt spoedig daarna van de 
uitkomsten op de hoogte gesteld.  
 
 
 
89 
 

In 2014 is een nieuwe Rapportage Sport voorzien van het SCP. In dit gezaghebbende periodieke 
overzichtsrapport voor de sport worden inzichten uit onderzoek en monitoring van de afgelopen 
jaren gebundeld en toepasbaar gemaakt voor de praktijk. 
 
Vraag 244 
Vallen Indonesische slachtoffers tot 27 december 1949 ook onder de definitie van het Comité 4 & 5 
mei van Nederlanders die zij herdenken? 
 
Antwoord 244 
Het Nationaal Comité heeft in een memorandum geformuleerd wie worden herdacht: “Tijdens de 
Nationale Herdenking op 4 mei herdenken we allen – burgers en militairen – die in het Koninkrijk 
der Nederlanden of waar ook ter wereld zijn omgekomen of vermoord sinds het uitbreken van de 
Tweede Wereldoorlog, in oorlogssituaties en bij vredesoperaties.” In de toelichting daarop wordt 
geschreven dat het bij de Nationale Herdenking niet gaat om de daders of buitenlandse 
slachtoffers, maar nadrukkelijk om de Nederlandse slachtoffers. Nederlandse slachtoffers die vielen 
tijdens de Japanse bezetting en de dekolonisatie die daarop volgde vallen binnen het kader van de 
Nationale Herdenking. 
 
Vraag 245 
Welke ontwikkelingen op het terrein van zorg- en dienstverlening en herinnering aan WO II 
behoeven volgens het kabinet monitoring en eventueel bijsturing? Wat wordt dan verstaan onder 
bijsturing? 
 
Antwoord 245 
Het kabinet is verantwoordelijk voor de continuïteit en kwaliteit van de zorg en dienstverlening aan 
de eerste generatie oorlogsgetroffenen WO II en van de herinnering aan de oorlogsperiode door de 
verschillende (private en publieke) uitvoeringsorganisaties. De om demografische redenen 
teruglopende omvang van de doelgroep en daarmee het kleiner wordend organisatorisch draagvlak 
voor de instellingen, zorgen voor risico’s. Het kabinet houdt daarom de vinger aan de pols en 
stimuleert en faciliteert zo nodig samenwerkingsinitiatieven bij de uitvoeringsorganisaties. Recente 
voorbeelden zijn de samenwerking tussen de Pensioen- en Uitkeringsraad en de Sociale 
Verzekeringsbank bij de uitvoering van de wetten voor verzetsdeelnemers en oorlogsgetroffenen 
per 1 januari 2011 en die tussen Pelita enerzijds en De Basis en Arq anderzijds per 1 januari 2014. 
 
Vraag 246 
Voor de zorg- en dienstverlening aan verzetsdeelnemers is tot 2018 jaarlijks € 6.806.000 
beschikbaar. Hoeveel mensen maken nog gebruik van deze voorziening, en wat is het te 
verwachten verloop? 
 
Antwoord 246 
Het voor de zorg- en dienstverlening aan verzetsdeelnemers en oorlogsgetroffen genoemde bedrag 
stelt VWS via het instrument van de subsidie aan de Stichtingen Pelita, Joods Maatschappelijk 
Werk, de Basis, 1940-1945 en Cogis. Deze subsidie is doelgroepgerelateerd en niet 
persoonsgerelateerd. Voor de berekening van de afname van de doelgroep en in het verlengde 
daarvan de berekening van de verlaging van de beschikbare subsidie maakt VWS gebruik van 
informatie van de SVB en het CBS. Deze berekeningen gaan uit van het aantal personen dat een 
tegemoetkoming ontvangt op basis van de wetten voor verzetsdeelnemers en oorlogsgetroffen. Het 
gaat in 2013 om in totaal 7.411 mensen. Het gemiddeld verloop bedraagt voor de periode 2014 tot 
en met 2016 6% per jaar. 
 
Vraag 247 
Welke taken voeren de PUR en de Stichting Administratie Indonesische Pensioenen uit bovenop de 
SVB? 
91 
 

Zeist. Zowel de fusieorganisatie Almata/Lindenhorst als de vestiging van Almata in Ossendrecht 
worden hierna geprivatiseerd. De privatisering houdt in dat bestaande instellingen of organisaties 
plus
de twee jeugdzorg instellingen zullen overnemen. 
 
Vraag 251 
Hoe wordt de CPB-raming vertaald naar de uitgavenplanning van de verschillende zorgsectoren? 
 
Vraag 256 
Kan het verschil aangegeven worden tussen de hoogte van de raming van het CPB en die door 
VWS over de afgelopen tien jaar? Waarom valt de VWS raming altijd hoger uit dan die van het 
CPB? Kan uitgebreid worden toegelicht op welke wijze de CPB-raming wordt vertaald naar de 
uitgavenplanning van de verschillende zorgsectoren?  
 
Antwoord 251 en 256 
De geraamde ontwikkeling van de BKZ-uitgaven in de VWS-begroting wordt onderscheiden naar de 
oorzaak van de ontwikkeling: 
• Nominaal (N);  
• Beleidsmatig (B), hieronder zijn opgenomen de intensiveringen (waaronder autonome 
groeiruimte) en maatregelen; 
• Mee- en tegenvallers (M), waaronder de actualisering van de zorguitgaven op basis van cijfers 
CVZ en NZa; 
• Technisch (T), waaronder budgetneutrale verschuivingen. 
 
De CPB-raming is van invloed op de nominale ontwikkeling en op de autonome groeiruimte als 
onderdeel van de beleidsmatige ontwikkeling. Technische ontwikkelingen in de uitgaven en mee- 
en tegenvallers in de begroting worden onafhankelijk van het CPB door VWS geraamd. Tot slot zijn 
er beleidsmatige mutaties (naast de autonome groeiruimte) waarvan het CPB beoordeelt of ze deze 
al dan niet meeneemt in haar raming.  
 
De nominale ontwikkeling heeft betrekking op de stijging van de zorguitgaven door loon- en 
prijsstijgingen. Het CPB raamt de ontwikkeling van lonen en prijzen op landelijk niveau. VWS 
vertaalt de CPB-raming door naar de afzonderlijke zorgsectoren via een raming van de loon- en 
prijsgevoeligheid van de uitgaven per sector. 
 
De autonome groeiruimte wordt gebaseerd op de geraamde groei van de zorguitgaven in de meest 
recente middellange termijn raming van het CPB vóór de verwerking van de financiële effecten van 
het Regeerakkoord. Voor de huidige kabinetsperiode is dat de juniraming 2012 van het CPB. Ook 
hiervoor geldt dat het CPB een raming maakt van de ontwikkeling van de uitgaven op landelijk 
niveau, die door VWS wordt vertaald naar een raming van de autonome groeiruimte op 
sectorniveau. Deze doorvertaling gebeurt op basis van een raming van de gevoeligheid van de 
uitgaven per sector voor onder meer demografische ontwikkelingen en trendmatige ontwikkelingen 
uit het verleden. De totale beschikbare groeiruimte per sector wordt bepaald door de autonome 
groeiruimte en de budgettaire effecten van beleidsmaatregelen, zoals de afspraken in de recent 
gesloten hoofdlijnenakkoorden in de curatieve zorg. 
 
De voorgaande toelichting geeft aan dat de VWS-raming van het budgettaire kader alleen globaal 
vergelijkbaar is met de CPB-raming van de zorguitgaven omdat deze ramingen een andere 
systematiek, een ander detailniveau en een ander doel hebben. Een meerjarige vergelijking van de 
ramingen van VWS en van het CPB is om die reden ook niet beschikbaar. Ervaring leert wel dat de 
raming van VWS niet altijd hoger is. 
 
 
 
93 
 

In 2012 was de totale opbrengst van de eigen bijdragen voor de extramurale AWBZ, rekening 
houdend met de Wtcg-korting circa € 0,12 miljard. Medio 2012 waren er circa 320.000 mensen die 
een eigen bijdrage betaalde voor de extramurale AWBZ. De gemiddelde eigen bijdrage komt in 
2012, uit op een bedrag van tussen de € 355 en € 365 per jaar. De gemiddelde eigen bijdrage in 
2014 zal iets hoger uitkomen omdat dan de vermogensinkomensbijtelling dan is geëffectueerd, die 
tot een hogere eigen bijdrage leidt. 
 
In 2012 was de totale opbrengst van de eigen bijdragen WMO, rekening houdend met de Wtcg-
korting circa € 0,16 miljard. Medio 2012 waren er circa 500.000 mensen die een eigen bijdrage 
betaalde voor de WMO. De gemiddelde eigen bijdrage komt in 2012, uit op een bedrag van tussen 
de € 315 en € 325 per jaar. De gemiddelde eigen bijdrage in 2014 zal iets hoger uitkomen omdat 
dan de vermogensinkomensbijtelling is geëffectueerd. 
 
Vraag 254 
Op basis van welke gegevens baseert het kabinet de raming van het BKZ? Hoe actueel zijn de 
gegevens waarop de omvang van het BKZ wordt vastgesteld?  
 
Antwoord 254 
Aan het begin van een kabinetsperiode wordt de ontwikkeling van het Budgettair Kader Zorg (BKZ) 
vastgelegd voor de komende vier jaren. Gedurende de kabinetsperiode wordt het kader in beginsel 
alleen aangepast voor de jaarlijkse prijsstijging. Hiervoor wordt de CPB-raming van de prijsindex 
van de nationale bestedingen (pNB) gebruikt.  
Het BKZ is bij aanvang van de huidige kabinetsperiode gebaseerd op de autonome ontwikkeling 
van de zorguitgaven in de juniraming 2012 van het CPB, gecorrigeerd voor de budgettaire effecten 
van beleidsmaatregelen uit het regeerakkoord.  
Sinds de start van het kabinet is de raming van het BKZ geactualiseerd op basis van de 
besluitvorming van het kabinet in het voorjaar en in de zomer van 2013. Deze is opgenomen in de 
ontwerpbegroting 2014. 
 
Vraag 255 
Kan een overzicht gegeven worden van de definitieve realisaties van het BKZ van de afgelopen 
jaren en kunnen daarbij de oorzaken voor de afwijking van de raming worden aangegeven?  
 
Antwoord 255 
Na het verschijnen van de definitieve VWS-jaarverslagen kunnen er nog aanpassingen in de cijfers 
plaatsvinden op basis van nieuwe leveringen van het CVZ. In bijlage 5 van de ontwerpbegroting 
2014 is een overzicht opgenomen van de historische ontwikkeling van de BKZ- uitgaven en 
ontvangsten zoals gemeld in de diverse VWS-jaarverslagen en de naar huidige inzichten actuele 
VWS-stand. De laatste levering over 2010 is ontvangen in juni 2013. Het totaal aan zorguitgaven 
over 2010 en de jaren doorvoor staat stil en zal niet meer wijzigen.  
Zoals uit bijlage 5 blijkt, hebben de belangrijkste wijzigen voor de jaren 2004-2012 na de 
definitieve VWS-jaarverslagen plaatsgevonden in de jaren 2011 (- € 0,5 miljard), 2010 (€ 0,9 
miljard) en 2008 (€ 0,8 miljard).  
 De bijstelling tussen het jaarverslag en miljoenennota 2014 voor het jaar 2011 bedraagt circa - 
€ 0,5 miljard. De belangrijkste bijstellingen zijn de medisch specialistische zorg (- € 370 
miljoen) en de genees- en hulpmiddelen  
(- € 60 miljoen). 
 De bijstelling tussen het jaarverslag en miljoenennota 2014 voor het jaar 2010 bedraagt circa  
€ 0,9 miljard. De belangrijkste bijstellingen zijn de medisch specialistische zorg (€ 390 
miljoen), de geneeskundige ggz (€ 250 miljoen), de genees- en hulpmiddelen (- € 130 miljoen) 
en de zorg in natura (€ 380 miljoen). 
 De bijstelling tussen het jaarverslag en miljoenennota 2014 voor het jaar 2008 bedraagt circa  
€ 0,8 miljard. De belangrijkste bijstellingen zijn de medisch specialistische zorg (€ 600 
95 
 

Vraag 260 
Wat betekent de herijking van de uitgavenkaders concreet? Zijn de kaders na de MEV nu zo 
vastgesteld, dat per saldo geen onder- of overschrijding resteert? Wat betekent dit voor de 
flexibiliteit binnen het BKZ voor het opvangen van mogelijke toekomstige mee- of tegenvallers? 
 
Antwoord 260 
Na de augustusbesluitvorming 2013 resteerde een onderschrijding van het BKZ. Met de herijking 
zijn de kaders zodanig vastgesteld dat per saldo geen over- of onderschrijding resteert. Concreet 
betekent dit dat voor eventuele toekomstige tegenvallers zal moeten worden omgebogen en dat 
niet meer kan worden teruggegrepen op de eerdere onderschrijding. 
 
Tabel 1 Kadertoets BKZ 2013-2017 (bedragen x € 1 miljoen) 
  2013 2014 2015 2016 2017 
BKZ kaderstand ontwerpbegroting 2014 65.774 68.866 69.172 71.518 73.674 
Netto-BKZ-uitgaven stand ontwerpbegroting 2014 65.514 67.826 69.018 70.960 72.917 
Onderschrijding BKZ -260 -1.040 -154 -558 -757 
Herijking kader   1.040 154 558 757 
Nieuwe kadertoets   0 0 0 0 
 
Vraag 261 
Welke factoren zorgen ervoor dat de realisatiecijfers in de zorg nog enige jaren na-ijlen? 
 
Antwoord 261 
Er zijn diverse factoren die er toe leiden dat de realisatiecijfers in de zorg nog enige tijd na-ijlen. In 
de medisch-specialistische zorg en de ggz leidt het dbc-systeem ertoe dat pas ver na het aflopen 
van het jaar de definitieve uitgaven kunnen worden vastgesteld. Een dbc wordt altijd toegerekend 
aan het jaar waarin de dbc is geopend. Na opening kan een dbc maximaal één jaar openstaan. Een 
dbc die in december 2012 is geopend, wordt op zijn laatst gesloten in december 2013, maar moet 
wel worden toegerekend aan de uitgaven 2012. Na sluiten van die dbc in december 2013 moet de 
dbc worden gedeclareerd, gecontroleerd door de verzekeraar en betaald door de verzekeraar. Ook 
dat proces vergt enige tijd. Daarna wordt de betaalde dbc door de verzekeraar in de 
driemaandelijkse rapportage aan het CVZ aangeleverd. Het CVZ voert een plausibiliteitscontrole uit 
op de levering door de verzekeraar en verstrekt vervolgens de – al dan niet door de verzekeraar 
bijgestelde opgave – aan VWS. Met het gehele traject is veel tijd gemoeid. Die tijd neemt alleen 
nog toe wanneer een dbc ergens in dat traject van declareren en betalen wordt afgekeurd en de 
route opnieuw moet doorlopen. 
 
Ten aanzien van de uitgaven die in de eerste lijn worden gedaan, wordt de na-ijling van de 
realisatiecijfers veroorzaakt doordat ook daar de uitgaven worden gekoppeld aan het jaar waarin 
de behandeling heeft plaatsgevonden. Zo wordt bijvoorbeeld een rekening voor een behandeling in 
2010 die een fysiotherapeut in 2012 indient, toegerekend aan het jaar 2010. Ook het afkeuren van 
declaraties en opnieuw betaalbaar stellen leidt tot vertraging. 
 
Ten slotte wil ik als voorbeeld de declaraties uit het buitenland noemen. Die declaraties worden 
vaak met veel vertraging door het betreffende land gedeclareerd en leiden dus ook tot een 
vertraging in de realisatiecijfers. 
Het voorgaande leidt er toe dat in juni 2013 het beeld over de uitgaven in 2010 voor het laatst 
wordt bijgesteld. Maar ook daarna komen nog mutaties binnen die op 2010 betrekking hebben. Die 
mutaties worden betrokken bij het beeld over 2011. 
 
97 
 

 
 
Antwoord 268 
Wij schatten dat dit ongeveer 85.000 personen zijn op basis van de aantallen vervoersbewegingen 
en aantallen pgb-ers met een vervoersindicatie (bronnen: NZa en Uvit-zorgkantoren).  
 
Vraag 269 
Hoeveel personen maken gebruik van Valysvervoer, leerling-vervoer en zittend ziekenvervoer?  
 
Antwoord 269 
Onlangs heeft de staatssecretaris een onderzoek laten uitvoeren waarover hij u in zijn brief van 5 
juli 2013 (TK 25847, nr. 117), verslag heeft gedaan. Hierin wordt een inschatting gemaakt van het 
gebruik van de verschillende vormen van doelgroepenvervoer. 
Hieruit volgt dat circa 171.000 personen (o.b.v. cijfers 2012) gebruik maken van het Valysvervoer. 
Circa 81.000 leerlingen maken gebruik van leerlingenvervoer en circa 115.000 personen van het 
zittend ziekenvervoer.  
 
Vraag 270 
Hoeveel verzorgingshuizen zijn in 2013 gesloten door de maatregel om zpp 1 en 2 te 
extramuraliseren? 
Hoeveel personeel is in 2013 ontslagen door de maatregel om ZZP 1 en 2 te extramuraliseren? 
Hoeveel bewoners hebben (gedwongen) moeten verhuizen door de maatregel om ZZP 1 en 2 te 
extramuraliseren? 
 
Antwoord 270 
Tussen 1980 en 2010 is het aantal plaatsen in verzorgingshuizen afgenomen van 150.000 naar 
84.000 (terwijl het aantal 80-plussers in dezelfde periode ongeveer in verdubbeld). De trend van 
het langer thuis wonen is daarmee al langer zichtbaar en zorginstellingen hebben zich hier ook op 
kunnen voorbereiden. In de brief hervorming langdurige zorg en ondersteuning (TK 30169, nr. 28) 
heeft de staatssecretaris aangegeven dat er in 2013 naar verwachting ongeveer 4.100 cliënten 
zullen uitstromen uit ZZP VV 1 en 2, die niet worden vervangen door nieuwe cliënten met een licht 
ZZP. Dit aantal kan niet vertaald worden in een vermindering van het aantal verzorgingshuizen. 
Zorginstellingen kunnen zich richten op het leveren van zorg aan de zware doelgroepen of zich 
richten op het verhuren van appartementen aan cliënten gecombineerd met het leveren van 
extramurale zorg.  
 
Het beleid om de lichtere zorgzwaartepakketten voor nieuwe cliënten te extramuraliseren sluit aan 
op een trend van langer thuis wonen die al langer zichtbaar is en waarop instellingen zich al langer 
hebben kunnen voorbereiden. Zorginstellingen die geconfronteerd worden met een afnemende 
vraag kunnen zich richten op het leveren van zorg aan de zware doelgroepen of zich richten op het 
verhuren van appartementen aan cliënten gecombineerd met het leveren van extramurale zorg. 
Daarnaast geldt dat de maatregel geleidelijk wordt ingevoerd. Het is om deze redenen niet 
mogelijk het extramuraliseren van de lichtere zorgzwaartepakketten te vertalen in aantallen 
ontslagen in 2013. 
 
Bestaande cliënten met ZZP 1 en 2 behouden recht op verblijf in een instelling. Wel kan het zo zijn 
dat bij nieuwbouw, renovatie en sloop cliënten (tijdelijk) moeten verhuizen. Het langer thuis wonen 
is een trend die al langer zichtbaar is en waarop instellingen zich hebben voorbereid. Ook in het 
verleden is sprake geweest van het verhuizen van cliënten bij renovatie en (ver)nieuwbouw. De 
maatregel van het extramuraliseren van de lichte ZZP’s zorgt er voor dat instellingen zich versneld 
voorbereiden op een toekomst waarin mensen langer thuis blijven wonen. 
 
 
99 
 

Noordoost Brabant  €       8.682.701-  €      6.523.852-  €      5.955.795- 
Zuid Oost-Brabant  €       9.388.611-  €      6.434.743-  €      4.512.336- 
Noord-Limburg  €       8.000.080-  €      4.968.768-  €      3.249.124- 
Zuid-Limburg  €      11.221.105-  €      6.601.378-  €      4.905.340- 
Totaal  €    265.000.000-  €   160.000.000-  €   140.000.000- 
 
Vraag 272 
In hoeverre is de informatie waarop de NZa en het CVZ de omvang van de gerealiseerde 
zorguitgaven vaststellen actueel? Kan aangegeven worden wanneer welke informatie van welk jaar 
gebruikt wordt? 
 
Vraag 304 
Kunt u aangeven of, naast de huisartsenzorg en multidisciplinaire zorg in de eerste lijn, ook andere 
zorgaanbieders extra financiële ruimte krijgen om zorg van de tweede lijn over te nemen? Zo ja, 
welke sectoren onderscheidt u dan? Zo nee, waarom niet? (p. 169) 
Wanneer kunt u de definitieve realisatiecijfers 2012 van de curatieve ggz en medisch-
specialistische zorg geven?  
Antwoord 272 en 304 
De informatie over de uitgaven zoals die door het CVZ aan VWS wordt verstrekt is gebaseerd op de 
meest recente standen, zoals die bij de verzekeraars bekend zijn. Ook de NZa levert informatie 
over de zorguitgaven. Door een groot aantal factoren (zie het antwoord op vraag 261) duurt het 
enige tijd voordat de informatie definitief is. 
 
Door het CVZ worden vier keer per jaar nieuwe gegevens geleverd over de uitgaven. 
In oktober 2013 wordt een beeld geleverd op basis van eerste twee kwartalen van 2013, over het 
jaar 2012 en over het jaar 2011. In december 2013 wordt op basis van de eerste drie kwartalen 
een voorlopig beeld van 2013 geleverd en het bijgestelde beeld over de jaren 2012 en 2011. In 
maart 2014 komt het beeld op basis van vier kwartalen 2013 en het bijgestelde beeld over de 
jaren 2012 en 2011. In juni 2014 krijgen we het beeld over het jaar 2013 op basis van de door de 
accountant gecontroleerde jaarstaten van de verzekeraars en het bijgestelde beeld over de jaren 
2012 en 2011. Dit is het laatste moment waarop 2011 wordt bijgesteld.  
 
De NZa levert over de curatieve ggz twee keer per jaar een beeld over de uitgaven, namelijk in 
januari en oktober. In januari heeft de levering betrekking op de laatste drie afgelopen jaren , dus 
in januari 2014 over 2011, 2012 en 2013. De levering in oktober heeft op dezelfde jaren 
betrekking. Het oudste jaar (in oktober 2014 is dat 2011) staat bij die levering vast. Het een na 
oudste jaar (in oktober 2014 is dat 2012)zal in de daaropvolgende leveringen (januari en oktober) 
nog slechts beperkt worden gewijzigd. 
 
De NZa levert ook gegevens over de uitgaven in het kader van de AWBZ en wel in de maand 
februari. De levering heeft betrekking op productieafspraken in het dan lopende jaar, 
productieafspraken o.b.v. herschikking in het afgelopen jaar, nacalculatie van de realisatie in het 
jaar daarvoor en definitieve realisatie van het jaar daarvoor. De uitgaven over het jaar 2011 staan 
dus in februari 2014 vast. 
 
Voor de definitieve realisatiecijfers van de curatieve ggz wordt gebruik gemaakt van gegevens van 
Vektis en de leveringen door het CVZ en de NZa. De definitieve realisatiecijfers 2012 voor het BKZ 
van de medisch-specialistische zorg worden door het CVZ geleverd in juni 2015. Die cijfers worden 
dan in september 2015 in de begroting 2016 gepubliceerd. 
 
 
 
101 
 

 
De in het onderhandelaarsresultaat gemaakte inhoudelijke en financiële afspraken zijn van belang 
voor alle zorgaanbieders die opereren binnen de geestelijke gezondheidszorg, dus ook voor de 
psycho-oncologische centra. De inhoudelijke agenda van het Bestuurlijk Akkoord Toekomst ggz 
2013-2014 wordt voortgezet gedurende de looptijd van het nieuwe akkoord, inclusief de – voor de 
psycho-onclogische centra relevante - wens om de tweedeling tussen somatiek en psychiatrie op te 
heffen. Zo wordt er een plan van aanpak opgesteld voor versterking van de ziekenhuispsychiatrie. 
 
Vraag 276 
Kan de minister de kwaliteits- en doelmatigheidsagenda van het Hoofdlijnenakkoord medisch-
specialistische zorg voor de begrotingsbehandeling aan de Kamer doen toekomen? 
 
Antwoord 276 
In het akkoord medisch specialistische zorg is afgesproken dat partijen uiterlijk 1 november 2013 
een gezamenlijke kwaliteits- en doelmatigheidsagenda zullen opstellen. Afgesproken is dat de Orde 
van Medisch Specialisten hierbij het voortouw zal nemen. Ik hecht groot belang aan 
totstandkoming van de agenda, aangezien deze een zeer belangrijke bijdrage zal leveren aan de 
feitelijke implementatie van de in het akkoord afgesproken doelstellingen. Inmiddels vinden er 
diverse overleggen plaats tussen de betrokken partijen om uitvoering te geven aan deze afspraak.  
 
Zodra de kwaliteits- en doelmatigheidsagenda gereed is en door de bij het hoofdlijnenakkoord 
betrokken partijen vastgesteld zal ik deze de Tweede Kamer doen toekomen. 
 
Vraag 277 
Wat wordt er bedoeld met de verdere versterking van de organisatiegraad van de eerste lijn in het 
onderhandelaarsresultaat eerste lijn? Wat bedoelt de minister met regionale 
ondersteuningsorganisaties zoals bedoeld in het onderhandelaarsresultaat eerste lijn? 
 
Antwoord 277 
Gezien de veelheid en diversiteit aan zorgaanbieders in de eerstelijn, in combinatie met de 
toenemende zorg die op de eerste lijn af komt, is het wenselijk om lokaal en regionaal 
samenwerking te bevorderen tussen de organisaties. Door samenwerking te bevorderen kan de 
professionalisering en slagkracht van de eerstelijn verder worden versterkt. We zien dat dit bij 
zorggroepen op het gebied van de chronische zorg in de afgelopen jaren al tot stand is gekomen. 
Hierbij wordt er gezamenlijk zorg gedragen voor de inkoop, het kwaliteitsbeleid en de vertaling van 
protocollen en richtlijnen naar de praktijk. Daarnaast is er een landelijk dekkend netwerk van 17 
Regionale Ondersteuningsstructuren (ROS’en), die ondersteuning en advisering bieden aan 
eerstelijns zorgverleners die willen samenwerken in de eerste lijn.  
In het akkoord is afgesproken dat partijen gezamenlijk bezien hoe deze samenwerking en 
organisatiegraad versterkt kan worden. Dat kan ook in netwerken. We schrijven niet van bovenaf 
voor hoe, maar bevorderen wel multidisciplinaire ketenzorg. 
 
Vraag 279 
Hoe wordt de financiering van preventie ingericht zoals bedoeld in het onderhandelaarsresultaat 
eerste lijn? 
 
Antwoord 279 
Binnen het nieuwe bekostigingsmodel zullen meer prikkels zijn voor preventie door de eerste lijn. 
Dit geldt voor zover deze binnen de basisverzekerde zorg valt. In het eerste segment is sprake van 
de basisvoorziening huisartsenzorg, waarbij - zoals dit nu ook het geval is - de huisartsenzorg de 
geïndiceerde preventie toepast conform richtlijnen en standaarden. In het tweede segment rondom 
de multidisciplinaire zorg is er sprake van geïndiceerde en zorggerelateerde preventie met name bij 
mensen die al één of meer chronische aandoeningen hebben. Tot slot is er in het derde segment 
103 
 

bestaand instrumentarium, zoals de WMBV? Aan welke dure voorzieningen wordt hier specifiek 
gedacht? Welke knelpunten bestaan er dit moment een beheerste introductie? Welke dure 
voorzieningen zijn afgelopen jaren niet op een beheerste wijze geïntroduceerd? 
 
Antwoord 283 
Met deze opmerking wordt bedoeld dat bezien zal worden of het wenselijk en mogelijk is sommige 
relatief dure voorzieningen in de medisch-specialistische zorg op een of andere wijze beheerst(er) 
te introduceren. De relatief kostbare operatierobot is hiervan een mogelijk voorbeeld. Het 
vergunningensysteem in het kader van de Wet op bijzondere medische verrichtingen (Wbmv) is 
een voorbeeld van het huidige instrumentarium. Sommige voorzieningen zijn op dit moment, 
overigens uit kwalitatief oogpunt, onderworpen aan het vergunningenregime op basis van de 
Wbmv, zoals de orgaantransplantaties. Bij de uitwerking van het onderhandelaarsresultaat zullen 
we nader bezien of ook andere instrumenten denkbaar zijn, die naast zorgen voor 
kwaliteitsverbetering ook leiden tot beperking van het volume. De Wbmv is daarvoor nu niet 
geschikt. Een en ander wordt ook beoordeeld op negatieve en positieve gevolgen en op juridisch 
haalbaarheid.   
 
Vraag 284 
Hoe wordt gegarandeerd dat verzekeraars zich daadwerkelijk zullen inzetten om aanvullende 
afspraken te maken over substitutie van de tweede naar de eerste lijn? Welke prikkel c.q. sanctie 
bestaat daartoe? 
 
Antwoord 284 
De zorgverzekeraars hebben zich in de recent afgesloten akkoorden gecommitteerd aan het 
aantoonbaar realiseren van substitutie. Afgesproken is dat daarvoor een monitoringsinstrument 
wordt ontwikkeld. Naast deze bestuurlijke toezegging zijn verzekeraars financieel geprikkeld om 
substitutie te realiseren omdat de kosten per verzekerde in de eerstelijn meestal lager zijn dan in 
de tweede lijn. Daarnaast zal door de substitutieafspraken de zorg dichter bij huis kunnen worden 
gebracht met een betere kwaliteit. Hier zullen de meeste verzekerden positief tegenover staan. 
Tevreden verzekerden zijn ook een prikkel voor een zorgverzekeraar. Kortom, ik heb ik er 
vertrouwen in dat de substitutie tot stand komt.  
 
Vraag 285 
Hoe worden populatiekenmerken in kaart gebracht? Hoe wordt omgegaan met mensen die niet aan 
de kenmerken voldoen maar wel tot de populatie behoren? Welke omvang gaat een populatie 
krijgen? Staat populatiebekostiging nieuwe toetreders niet in de weg? Hoe wordt met innovatie 
omgegaan binnen populatiebekostiging?  
 
Antwoord 285 
Op dit moment laat ik onderzoek doen naar welke populatiekenmerken van invloed zijn op de 
zorgvraag van een patiënt. De uitkomsten van dit onderzoek verwacht ik in januari 2014. De 
uitwerking van de populatiekenmerken in relatie tot de bekostiging zal hierna verder vorm krijgen. 
Het begrip populatiegebonden bekostiging wordt op verschillende manieren uitgelegd. Wat in alle 
ideeën over populatiegebonden bekostiging overeenkomt, is dat bepaalde kenmerken van een 
groep mensen (bijvoorbeeld demografische gegevens, epidemiologie, sociale index) effect hebben 
op de zorgvraag van die groep, en dat dergelijke kenmerken daarom een plek moeten krijgen in de 
wijze waarop zorg wordt ingekocht, geleverd en bekostigd. Omdat het om verschillende soorten 
populatiekenmerken zal gaan, is de omvang van de populatie ook niet op voorhand vast te stellen. 
Bij de verdere uitwerking van het bekostigingsmodel wil ik bezien of populatiekenmerken zowel ex 
ante moeten worden gebruikt bij de bekostiging van basiszorg en multidisciplinaire zorg, als 
mogelijk ook ex post bij de beloning van gezondheidsuitkomsten van de populatie. Omdat ook de 
risicoverevening populatiekenmerken kent, wordt ook gekeken naar stapeling van deze prikkel en 
ongewenste bijwerkingen (bijvoorbeeld voor de populatie die deze kenmerken niet heeft). Het 
105 
 

contracteercyclus in het licht van de voorgenomen aanpassingen van artikel 13 van de 
Zorgverzekeringswet. 
 
De NZa rapporteert over de contracteergraad van ZBC’s in de jaarlijkse marktscans medisch-
specialistische zorg. De marktscan over 2013 is recent en heeft u inmiddels ontvangen. 
Vooruitlopend daarop heeft de NZa mij gemeld dat in 2012 circa 280 ZBC’s zijn gecontracteerd en 
in 2013 vooralsnog circa 250 (voorlopige cijfers tot en met juli 2013). Aangezien de contractering 
voor 2014 nog in volle gang is en individuele verzekeraars hun eigen inkoopstrategie hebben, kan 
ik geen verwachting voor de contracteergraad van ZBC’s in 2014 geven. 
 
Vraag 290 
Wat zijn de gevolgen van de populatiebekostiging voor specifieke doelgroepen, waaronder mensen 
voor dementie?  
 
Antwoord 290 
In het nieuwe bekostigingsmodel voor de huisartsenzorg en de muldisciplinaire zorg komt met 
name in het tweede segment meer nadruk te liggen op multidisciplinaire samenwerking bij 
chronische zorg. Op dit moment staat nog niet vast hoe de kenmerken een plek krijgen in het 
model en welke effecten dit voor specifieke doelgroepen kan hebben. Het is van belang dat bij 
bepaalde zorgvragen en aandoeningen naast de huisartsenzorg ook andere disciplines betrokken 
zijn om een integrale behandeling te leveren. Verder gaat het in het tweede segment om zorg die 
programmatisch vormgegeven wordt en waarvoor een ondersteuningsstructuur wenselijk is. Ik 
verwacht dat de zorg die op deze manier geleverd wordt beter aansluit bij de zorgvraag van de 
patiënt, dan wanneer deze zorg monodisciplinair wordt aangeboden. Het is aan zorgaanbieders en 
zorgverzekeraars om te bepalen voor welke groepen, bijvoorbeeld mensen met dementie, een 
dergelijke aanpak aangewezen is.  
 
Vraag 291 
Welke zijn de "betrokken" partijen in de farmacie die gaan werken aan een toekomstbestendige, 
meer innovatieve en samenhangende zorg? 
 
Antwoord 291 
De partijen zijn: 
 De Koninklijke Nederlandse Maatschappij der Pharmacie (KNMP) 
 De Landelijke huisartsenvereniging, apotheekhoudende afdeling (LHV) 
 Zorgverzekeraars Nederland (ZN) 
 De Vereniging innovatieve geneesmiddelen Nederland (Nefarma)  
 De Bond van Groothandelaren in het Pharmaceutisch Bedrijf (BgPharma) 
 De Nederlandse Patiënten en Consumenten Federatie (NPCF) 
 De Bond van de Generieke Geneesmiddelenindustrie Nederland (Bogin),  
 De Nederlandse vereniging van ziekenhuisapothekers (NVZA) 
 De Nederlandse vereniging van poliklinische farmacie (NVPF) 
 De Consumentenbond  
 De Nederlandse apothekers coöperatie (Napco)  
 De Stichting Dienstapotheken Nederland (SDN) 
 De Associatie van Ketenapotheken (ASKA) 
 De Landelijke vereniging van georganiseerde eerste lijn (LVG) 
 
Vraag 292 
Het nieuwe bekostigingsmodel op basis van populatiekenmerken zal in 2015 ingaan. Vallen de 
farmaciekosten ook onder de populatiebekostiging? Aan welke andere populatiekenmerken denkt 
de minister? 
 
107 
 

toegedeeld aan de deelsectoren. In sectoren waarop geen meerjarig akkoord van toepassing is 
wordt doorgaans jaarlijks de groeiruimte in jaar t (in dit geval 2013) uitgedeeld in de begroting van 
t+1. Dat is bijvoorbeeld aan de orde bij de kraamzorg, verloskundige zorg, dieetadvisering, 
paramedische zorg, tandheelkundige zorg en zieken- en ambulancevervoer. Voor zover andere 
eerstelijns zorgaanbieders zorg leveren als onderdeel van ketenzorg gelden de afspraken die in het 
akkoord eerste lijn 2014 tot en met 2017 zijn gemaakt. Voor het overige zijn er geen aanvullende 
afspraken gemaakt en voorzieningen getroffen die additioneel zijn ten opzichte van de reguliere 
systematiek van de verdeling van groeiruimte. 
 
De voorwaardelijke toelating is bedoeld voor behandelingen waarover onvoldoende gegevens zijn 
om ze in het pakket te kunnen opnemen. Dat speelt niet bij fysiotherapie, waardoor 
voorwaardelijke toelating daar geen optie is.  
 
Vraag 296 
In 2014 wordt het nieuwe bekostigingsmodel op basis van populatiekenmerken en ruimte voor het 
belonen van (gezondheids)uitkomsten voor de eerste lijn verder uitgewerkt. (pag. 169) 
 Welke stappen worden er in 2014 gezet om het bekostigingsmodel te realiseren? 
 Op welke manier worden de zorgaanbieders in de eerste lijn betrokken bij het ontwikkelen van 
het nieuwe bekostigingsmodel?  
 Kan de minister toelichten welke rol er is voor de diverse eerstelijns zorgaanbieders, zodat een 
integrale aanpak kan worden gerealiseerd?  
 
Antwoord 296 
Ik laat onderzoek doen naar welke kenmerken van invloed zijn op de zorgvraag van een patiënt. 
De uitkomsten van dit onderzoek verwacht ik in januari 2014. De NZa zal de periode tot maart 
2014 gebruiken op samen met partijen de hoofdlijnen van het nieuwe bekostigingsmodel nader uit 
te werken. De uitkomsten van het onderzoek naar kenmerken dient hiervoor mede als input. Het 
advies van de NZa over de bekostigingssystematiek verwacht ik in maart 2014. Ik streef ernaar om 
op basis van dit advies zo spoedig mogelijk duidelijkheid te geven over de precieze invulling van de 
bekostigingssystematiek per 2015. Zowel via de klankbordgroep van het onderzoek 
populatiekenmerken als via de (technische) overleggen van de NZa worden relevante partijen 
(zorgverzekeraars, zorgaanbieders en brancheorganisaties) betrokken. 
 
Vraag 297 
Een ziekte of ongeval komt meestal onverwacht. Hoe kan een verzekerde dan van te voren een 
zorgverzekeraar kiezen met gecontracteerde aanbieders van zijn of haar keuze?  
 
Antwoord 297 
Zonder dat deze verzekerden precies weten welke ziekte of welk ongeval ze krijgen kan het juist 
zinvol zijn om, ingeval zich iets voordoet, vooraf kennis te nemen van de ziekenhuizen en andere 
zorgaanbieders die de verzekeraar heeft gecontracteerd. Verzekeraars hebben een zorgplicht. Dat 
betekent dat zij voor al hun verzekerden voldoende zorg van kwalitatief goed niveau moeten 
hebben ingekocht voor het hele scala aan zorg waar men krachtens de Zvw recht op heeft en voor 
zover die in natura is verzekerd. 
 
Vraag 298 
De post overige mutaties loopt op tot ruim € 1,5 miljard in 2015, 2016 en 2017. Kan dit worden 
toegelicht? 
 
Vraag 333 
De post overige mutaties loopt op tot ruim €-1,7 miljard in 2015, 2016 en 2017. Kan dit worden 
toegelicht? 
 
109 
 

nog niet bekend. Bij deze middelen kunnen partijen behoefte hebben aan handvatten voor 
doelmatige inzet en prijsbeheersing. 
Om die reden ontwikkel ik voor die middelen nieuwe instrumenten, zoals voorwaardelijke toelating 
en financiële arrangementen. Dit zijn maatwerkinstrumenten die op het niveau van het betreffende 
product worden toegepast.  
 
Vraag 301  
Zijn op basis van de huidige cijfers rond farmacie in uw ogen aanvullende maatregelen nodig? 
 
Antwoord 301 
Aanvullende maatregelen zijn mijns inziens niet nodig gezien de ontwikkeling van de uitgaven. De 
raming voor geneesmiddelen wordt op basis van nieuwe inzichten periodiek geactualiseerd. 
Rekening houdend met de cijfers over 2012 en de ramingen van het CVZ is in de begroting 2014 
een neerwaartse ramingsbijstelling verwerkt. 
 
De laatste actualisatie van de realisatiecijfers geeft een mogelijke extra meevaller over het jaar 
2013 aan (die rekening houdend met de ramingsbijstelling voor de jaren 2014 en verder nog geen 
aanleiding geeft tot een structurele aanpassing). 
 
Vraag 302  
Waarom zijn de uitgaven voor de grensoverschrijdende zorg zoveel toegenomen? 
Hoe groot is het bedrag dat aan grensoverschrijdende zorg binnen en buiten Europa wordt 
verdeeld? 
 
Antwoord 302 
Momenteel is onvoldoende duidelijk waarom de uitgaven aan de grensoverschrijdende zorg zoveel 
zijn toegenomen. CVZ geeft het wegwerken van achterstanden aan als een mogelijke verklaring. In 
september is een IBO naar grensoverschrijdende zorg gestart. Dit IBO doet onder andere 
onderzoek naar de oorzaken van de stijgende uitgaven aan grensoverschrijdende zorg. Het wordt 
in 2014 afgerond. 
 
De uitgaven aan grensoverschrijdende zorg zijn op basis van de huidige beschikbare data niet te 
verdelen naar binnen Europa en buiten Europa. Hopelijk kan hier na afronding van het IBO 
grensoverschrijdende zorg meer over worden gezegd. Wel kan er een onderverdeling worden 
gemaakt naar grensoverschrijdende zorg die binnen– en buiten het macroprestatiebedrag (mpb) 
valt. Dit zijn dus de kosten die respectievelijk door Zvw-verzekerden (binnen mpb) en door 
verdragsgerechtigden en buitenlandse verzekerden zijn gemaakt. Voor 2014 worden de kosten van 
grensoverschrijdende zorg binnen mpb geraamd op € 467 miljoen en de kosten van 
grensoverschrijdende zorg buiten mpb op € 318 miljoen. 
 
Vraag 303 
Betekent het doelmatiger inkoper van het incontinentiemateriaal dat mensen ook minder 
incontinentiemateriaal krijgen? 
 
Antwoord 303 
Doelmatiger inkopen van zorg door zorgverzekeraars houdt in dat er voor de verzekerde voldoende 
en kwalitatief goed incontinentiemateriaal tegen het economisch meest gunstige tarief wordt 
ingekocht.  
 
Vraag 304 
Kunt u aangeven of, naast de huisartsenzorg en multidisciplinaire zorg in de eerste lijn, ook andere 
zorgaanbieders extra financiële ruimte krijgen om zorg van de tweede lijn over te nemen? Zo ja, 
welke sectoren onderscheidt u dan? Zo nee, waarom niet? ( p. 169) 
111 
 

De uitgaven voor extramurale geneesmiddelen zijn per saldo de afgelopen jaren gestabiliseerd. 
Naar verwachting zullen de volumestijgingen nog enkele jaren kunnen worden beperkt door 
prijsdalingen. Doordat veel geneesmiddelen met een grote omzet (de zogenaamde blockbusters) al 
uit octrooi zijn of binnen een paar jaar uit octrooi zullen lopen, zal er na die periode geen groot 
neerwaarts effect op de uitgaven zijn van de daaruit voortvloeiende prijsverlagingen. Daarnaast 
worden steeds meer geneesmiddelen voor (kleine) specifieke groepen van patiënten ontwikkeld.  
 
Vraag 307 
Kan een overzicht gegeven worden van de geneesmiddelen waarvan in 2013 en 2014 het octrooi 
verloopt? 
 
Antwoord 307 
Zoals in de antwoorden op de vragen 175 en 176 naar aanleiding van het Jaarverslag en de 
Slotwet van het Ministerie van Volksgezondheid, Welzijn en Sport 2011 (TK 33 240 XVI, nr. 6) is 
aangegeven, is het meestal niet duidelijk wanneer een geneesmiddel helemaal octrooivrij is. Er 
kunnen immers meerdere octrooien op een geneesmiddel of op de fabricagewijze rusten; er gelden 
aanvullende beschermingscertificaten; en er is sprake van een gesloten dossierperiode waardoor 
generieke varianten nog niet op de markt kunnen komen.  
Daarnaast worden tal van juridische procedures gevoerd ten aanzien van octrooibescherming. Een 
specifieke lijst is niet beschikbaar. 
 
Vraag 308 
Kan uitgebreid en cijfermatig worden onderbouwd waarom een ramingsbijstelling van € 150 
miljoen voor 2014 en € 300 miljoen vanaf 2015 noodzakelijk is, terwijl de geneesmiddelenuitgaven 
structureel zijn gedaald en preferentiebeleid, WGP en uit octrooi lopen van geneesmiddelen duidt 
op kostenverlaging?  
 
Antwoord 308 
Uit uw vraag maak ik op dat u uitgaat van een opwaartse ramingsbijstelling. 
 
In de VWS-begroting 2014 is aangegeven dat in de huidige raming voor 2014 en 2015 wordt 
uitgegaan van een zodanige groei dat er aanleiding is voor een ramingsbijstelling. Hiermee wordt 
bedoeld dat de lagere groeiverwachting aanleiding geeft voor een neerwaartse ramingsbijstelling. 
 
Vraag 309 
Wordt onderzocht of de structurele toename van grensoverschrijdende zorg het gevolg is van 
afnemende kwaliteit of toegankelijkheid in Nederland? 
 
Antwoord 309 
In het IBO grensoverschrijdende zorg wordt onder andere onderzocht wat de stijging van de 
uitgaven aan grensoverschrijdende zorg veroorzaakt. Hierbij zullen zoveel mogelijk factoren die 
invloed kunnen hebben worden meegenomen. Kwaliteit en toegankelijkheid kunnen van invloed 
zijn op de beslissing om in het buitenland zorg af te nemen, dus ook dit wordt onderzocht. 
 
Vraag 310 
Hoe wordt de volumestijging van de intramurale geneesmiddelen opgevangen binnen de 
groeiruimte medisch-specialistische zorg? 
 
Vraag 311 
Welk groeipercentage voor intramurale geneesmiddelen is aangehouden in het bestuurlijk 
hoofdlijnenakkoord? 
 
 
113 
 

Op dit moment is nog geen inschatting te maken hoeveel van de € 200 miljoen naar in- en 
uitvoeringskosten zal gaan. Uitgangspunt is dat de € 200 miljoen wordt ingezet voor de 
zorgverlening door de wijkverpleegkundige. Momenteel wordt bezien hoeveel geld nodig is om 
opleidingen vorm te geven die noodzakelijk zijn om verpleegkundigen de benodigde bijscholing te 
geven, en extra wijkverpleegkundigen op te leiden. 
 
Vraag 317 
Betekent de in het regeerakkoord afgesproken maatregel om de honoraria voor medisch 
specialisten te verlagen (€ 100 miljoen) dat er ook een maximum honoraria voor medisch 
specialisten komt, en op welk bedrag wordt het maximum honorarium van een medisch-specialist 
vastgesteld? Wat wordt het gemiddeld honorarium van een medisch specialist? 
Hoe groot is het bedrag voor de honoraria van medisch specialisten, en voor welke periode wordt 
geld vrijgemaakt om de transitie naar integrale bekostiging te faciliteren? 
 
Antwoord 317 
De genoemde maatregel van € 100 miljoen is vanaf 2015 verwerkt in het totale samengevoegde 
macrokader voor instellingen van medisch-specialistische zorg en vrijgevestigd medisch 
specialisten.  
 
Ik ben, zoals ook in het regeerakkoord aangekondigd, voornemens om vanaf 2015 integrale 
tarieven in de medisch specialistische zorg in te voeren. In die systematiek maken ziekenhuizen en 
specialisten onderling afspraken over de honoraria. Er worden vanaf 2015 geen aparte 
honorariumtarieven meer door de NZa vastgesteld en van maximumhonoraria is geen sprake. 
 
Vraag 318 
Kunt u preciezer aangeven waar de dekking voor de intensivering wijkverpleegkundige binnen de 
medisch-specialistische zorg en curatieve ggz wordt gevonden? Zo neen, wanneer kunt u dit dan 
wel aangeven?  
 
Antwoord 318 
In de beschikbare reeksen, zoals opgenomen in de bestuurlijke akkoorden medisch-specialistische 
zorg en ggz, is de dekking die samenhangt met de intensivering wijkverpleegkundige macro 
taakstellend verwerkt. Het is aan de veldpartijen om hier invulling te geven en binnen het 
beschikbare kader te blijven. 
 
Vraag 319 
De maatregel werelddekking zorg buiten de EU uit het basispakket wordt niet in 2014 gerealiseerd. 
Voor wanneer is realisatie van deze maatregel voorzien? 
 
Antwoord 319 
Het streven is erop gericht het wetsvoorstel, waarin de beperking van de werelddekking wordt 
geregeld, op 1 januari 2015 in werking te doen treden. De indiening van het wetsvoorstel geschiedt 
evenwel niet eerder dan nadat ik helderheid heb verkregen over de meningsvorming betreffende 
de verenigbaarheid van internationale regelingen met nationaal beleid inzake aspecten van sociale 
zekerheid. 
 
Vraag 320 
Hoeveel gemeenten hebben in 2013 bezuinigd op de huishoudelijke verzorging? 
 
Antwoord 320 
Deze informatie is mij niet bekend, want dit wordt niet centraal geregistreerd. 
 
 
115 
 

 
Zorgzwaartepakket Aantal personen(ultimo 2011) 
ZZP 1 VV  7.205 
ZZP 2 VV  25.335 
ZZP 3 VV  23.455 
ZZP 4 VV  30.710 
ZZP 5 VV  51.685 
ZZP 6 VV  19.270 
ZZP 7 VV  10.530 
ZZP 8 VV  1.915 
ZZP 9 VV  19.350 
ZZP 10 VV  930 
ZZP 1 VG  1.715 
ZZP 2 VG  8.140 
ZZP 3 VG  17.870 
ZZP 4 VG  10.190 
ZZP 5 VG  13.230 
ZZP 6 VG  13.550 
ZZP 7 VG 9.625 
ZZP 8 VG  1.080 
ZZP 1 LVG  325 
ZZP 2 LVG  1.790 
ZZP 3 LVG  3.235 
ZZP 4 LVG  1.680 
ZZP 5 LVG  505 
ZZP 1 SGLVG  490 
ZZP 1 LG  995 
ZZP 2 LG  1.810 
ZZP 3 LG  2.855 
ZZP 4 LG  4.225 
ZZP 5 LG  1.805 
ZZP 6 LG  4.720 
ZZP 7 LG  1.370 
ZZP 1 ZG auditief 370 
ZZP 2 ZG auditief  450 
ZZP 3 ZG auditief  605 
ZZP 4 ZG auditief  360 
ZZP 1 ZG visueel  435 
ZZP 2 ZG visueel  160 
ZZP 3 ZG visueel  285 
ZZP 4 ZG visueel  320 
ZZP 5 ZG visueel  220 
ZZP 1B ggz  55 
ZZP 2B ggz  355 
ZZP 3B ggz  1.460 
ZZP 4B ggz  1.600 
ZZP 5B ggz  3.480 
ZZP 6B ggz  1.150 
ZZP 7B ggz  1.420 
ZZP 1C ggz  1.215 
ZZP 2C ggz  6120 
117 
 

Antwoord 327 
Er zijn per grondslag meerdere prijzen afhankelijk van de zorgzwaarte. Voor de actuele prijzen op 
grond van beleidsregel CA-300-569 wordt u verwezen u naar de website van de NZa: 
http://www.nza.nl/ 
 
In alle jaren is er de ophoging geweest vanwege de reguliere OVA. In 2011 zijn de ZZP-prijzen in 
de gehandicaptenzorg verlaagd om middelen voor een toeslag voor zorg aan gehandicapte 
kinderen te genereren. Dit was een budgettair neutrale verschuiving van middelen. In 2012 zijn de 
ZZP-tarieven in alle sectoren met 4,8 % verhoogd als gevolg van de extra middelen uit het 
regeerakkoord Rutte-Verhagen. In 2013 zijn de extra middelen voor ZZP-tarieven gehandhaafd in 
de sectorverpleging en verzorging, maar gekort in de sectoren gehandicaptenzorg en de geestelijke 
gezondheidszorg. In 2014 vindt een generieke verlaging van de maximum ZZP- tarieven van circa 
1 % plaats. 
 
Vraag 328  
Kan worden aangegeven hoe de ontwikkeling van het aantal personen met een indicatie zich 
verhoudt tot demografische ontwikkelingen? 
 
Antwoord 328 
Zowel het aantal personen met een AWBZ-indicatie als het aantal inwoners stijgt. Het aantal 
personen met indicatie stijgt sneller, ook als we rekening houden met de vergrijzing. We zien 
namelijk dat het aandeel personen met een AWBZ-indicatie binnen alle leeftijdsklassen enigszins 
toeneemt.  
 
2009* 2010* 2011* 2009* 2010* 2011* 
 
Leeftijd aantal aantal aantal % % % 
Totaal leeftijd 664.120 733.605 767.795 4,0 4,4 4,6 
Jonger dan 18 jaar 46.480 51.290 49.105 1,3 1,5 1,4 
18 tot 65 jaar 222.440 255.465 273.090 2,1 2,4 2,6 
65 tot 80 jaar 132.870 145.365 152.690 7,0 7,5 7,5 
80 jaar of ouder 262.325 281.485 292.905 39,9 41,5 42,0 
Bron: www.monitorlangdurigezorg.nl 
 
Vraag 329 
Kan er een overzicht gegeven worden van de tariefverlaging voor intramurale 
zorgzwaartepakketten per ZZP? 
 
Antwoord 329 
Het percentage waarmee het maximumtarief wordt verlaagd is gelijk voor alle 
zorgzwaartepakketten. Het percentage bedraagt circa 1%. 
 
Vraag 330  
Kan er een overzicht van de tariefverlaging van het pgb gegeven worden voor de intramurale zorg? 
 
Antwoord 330 
Een in 2013 toegekend pgb zonder budgetgarantie gebaseerd op een indicatie met verblijf (ZZP), is 
in 2014 gelijk aan 2013. Voor alle pgb’s geldt dat er in 2014 niet wordt geïndexeerd voor loon- en 
prijsontwikkeling. 
 
Mensen die op 31 december 2012 een pgb ZZP hadden hebben veelal een ophoging van dit pgb in 
de vorm van budgetgarantie. Deze budgetgarantie wordt de komende jaren afgebouwd. In 2014 
wordt als gevolg van deze afbouw het budget met maximaal 10 procent verlaagd. 
119 
 

 
Vraag 335 
Hoe kan het dat het afschaffen van de Wtcg een extra € 180 miljoen oplevert? Was de opbrengt 
van het afschaffen van de Wtcg niet al meegenomen bij het afschaffen van de 
inkomensregelingen? 
 
Antwoord 335 
Het betreft hier de opbrengst van de korting op de extramurale eigen bijdrage AWBZ/Wmo, ook 
wel de Wtcg-korting genoemd. Deze opbrengst staat volledig los van de opbrengst van de 
afschaffing van de algemene tegemoetkoming Wtcg.  
Het afschaffen van de Wtcg-korting op de extramurale eigen bijdrage is dan ook een andere 
maatregel dan het afschaffen van de algemene tegemoetkoming Wtcg. Het afschaffen van de 
Wtcg-korting op de extramurale eigen bijdrage levert € 180 miljoen aan extra AWBZ-ontvangsten 
op, zoals opgenomen in Tabel 9 op p. 183. 
De besparing van het afschaffen van de algemene tegemoetkoming Wtcg is verwerkt onder het 
kopje “Mutatie Wtcg (begroting VWS)” in Tabel 12 op p. 190. 
 
Vraag 336 
Hoeveel levert het extramuraliseren van de lage zorgzwaartepakketten netto op? Hoe is dit bedrag 
precies opgebouwd? 
 
Antwoord 336 
In 2014 zijn de besparingen netto € 50 miljoen. De besparingen worden gerealiseerd doordat 
nieuwe cliënten in plaats van dure intramurale zorg goedkopere extramurale zorg ontvangen.  
In de berekening van de netto besparingen is rekening gehouden met lagere inkomsten uit eigen 
bijdragen, compensatie van gemeenten voor extra uitgaven in de Wmo en met extra kosten voor 
de huurtoeslag. 
 
Vraag 337 
Waarom is de compensatie extramuraliseren voor gemeenten in 2014 hoger dan in 2015? 
Hoe zijn de genoemde bedragen compensatie extramuraliseren opgebouwd? Welk deel is 
structureel en welk deel is incidenteel? 
 
Antwoord 337 
In 2013 en 2014 zijn incidenteel bedragen toegevoegd aan het gemeentefonds in het kader van 
het extramuraliseren van de lichtere zorgzwaartepakketten. Voor 2015 en latere jaren wordt de 
compensatie van gemeenten meegenomen in de bedragen die worden overgeheveld naar de 
gemeenten in het kader van alle hervormingen van de langdurige zorg. 
 
De compensatie voor extramuraliseren ZZP’s bestaat uit twee onderdelen: compensatie van het 
ministerie van BZK voor de extra kosten voor de huurtoeslag (die meerjarig is toegekend en 
waarvan de bedragen oplopen doordat steeds meer mensen langer thuis blijven wonen) en een 
incidentele compensatie van gemeenten in 2013 en 2014 voor extra uitgaven in de Wmo.  
Doordat de compensatie van gemeenten vanaf 2015 niet in deze cijfers is verwerkt, zijn de 
bedragen in 2014 hoger dan in 2015.  
 
Bedragen in € miljoen 2013 2014 2015 2016 2017 
Compensatie gemeenten 
voor extra uitgaven Wmo 15 53,7 pm pm pm 
Compensatie BZK ivm 
extra kosten huurtoeslag 3,9 15,2 31,3 45,0 55,6 
Totaal compensatie 
extramuraliseren ZZP’s 18,9 68,9 31,3 45,0 55,6 
121 
 

Antwoord 342 
De verzachting van de vermogensinkomensbijtelling betekent dat cliënten die nog niet de AOW-
gerechtigde leeftijd hebben en in een AWBZ-instelling verblijven, per 1 januari 2014 een extra 
vrijstelling van € 10.000 krijgen bij het bepalen van de eigen bijdrage. Deze verzachting levert  
€ 17 miljoen lagere opbrengsten aan eigen bijdrage op. 
 
Daarnaast zal voor alle cliënten die AWBZ-zorg ontvangen of een individuele Wmo-voorziening 
worden geregeld dat uitkeringen voor letselschade en bepaalde eenmalige uitkeringen niet 
meetellen bij het vermogen in box 3 van de inkomstenbelasting. Dit gebeurt met terugwerkende 
kracht vanaf 1 januari 2013. Gezien het geringe aantal mensen dat hier onder valt zal het 
financiële effect van deze verzachting nagenoeg nihil zijn. 
Er wordt van uitgegaan dat deze meeropbrengsten een structureel karakter hebben. 
 
Vraag 344 
Wat is de financiële dekking van de € 89 miljoen waarmee de bezuiniging op de huishoudelijke 
verzorging voor volgend jaar ongedaan gemaakt wordt?  
 
Antwoord 344 
Bij augustusbesluitvorming is ervoor gekozen om in het verlengde van het “6 miljard pakket” de in 
het regeerakkoord opgenomen korting van € 89 miljoen op het Wmo budget terug te draaien. De 
dekking hiervoor is gevonden in lager dan voorziene uitgaven voor grensoverschrijdende zorg.  
 
Vraag 345 
Wat houdt de intensivering arbeidsmarkt zorg precies in? Wat moet worden verstaan onder de het 
feit dat voor de dienstverlener in beginsel dezelfde sociale rechten gaan gelden als de gewone 
werknemer? 
 
Antwoord 345 
De aangehaalde passage is de tekst van punt 54 uit het regeerakkoord. Het gaat hier om 
medewerkers die werken op basis van de regeling dienstverlening aan huis. De regeling wordt op 
dit moment bekeken door de commissie-Kalsbeek. De rapportage van die commissie kan 
(financiële) consequenties hebben voor de zorg die via deze regeling wordt verleend. In het 
regeerakkoord is daarom € 100 miljoen gereserveerd per 2017.  
In het zorgakkoord is gesteld dat het in de rede ligt hierbij een verbinding te leggen met het 
sectorplan voor de transitiefase van de arbeidsmarkt in de zorg, bedoeld om mensen die hun baan 
dreigen kwijt te raken via mobiliteit, om- her- en bijscholing aan de slag te houden. 
 
Vraag 346 
Welke rechtstreekse uitgaven zijn er van het Zorgverzekeringsfonds? Wat komt vaker voor: 
uitgavenstijging bij de zorgverzekeraars of stijging van rechtstreekse uitgaven van het 
Zorgverzekeringsfonds? 
 
Antwoord 346 
De volgende rechtstreekse uitgaven zijn er vanuit het Zorgverzekeringsfonds (Zvf): 
 Grensoverschrijdende zorg 
 Beschikbaarheidbijdragen ( opleidingen, academische zorg, kapitaallasten academische functie, 
garantieregeling kapitaallasten ziekenhuizen, overige beschikbaarheidbijdragen curatieve zorg 
(o.a. traumazorg, brandwondenzorg, spoedeisende hulp) 
 
De vraag of uitgavenstijgingen zich vaker voordoen bij de rechtstreekse uitgaven vanuit het Zvf of 
bij de uitgaven van zorgverzekeraars is niet eenduidig te beantwoorden. Zowel bij de rechtstreekse 
uitgaven (zoals bij grensoverschrijdende zorg) als bij de uitgaven van zorgverzekeraars is jaarlijks 
123 
 

verwerkt, omdat verzekeraars minder reserves hoefden op te bouwen. Waarom de verzekeraars de 
premie 2013 lager hebben vastgesteld dan geraamd in de begroting is niet bekend. Uit informatie 
van verzekeraars valt op te maken dat die lagere premie deels samenhing met het feit dat 
verzekeraars uitgingen van een lagere uitgavenraming dan VWS in de begroting 2013. 
 
Vraag 351 
Hoe hoog zou die opslag op de premie kunnen zijn als alleen de € 0.05 miljard 
beheerskostenstijging in de opslag verwerkt zou worden en, gezien de enorme overreserveringen, 
geen extra inkomsten voor reservevorming ? 
 
Antwoord 351 
In de begroting is rekening gehouden met een resultaat van de verzekeraars in 2014 van € 0,25 
miljard. Indien de verzekeraars met een resultaat van nul rekenen bij het bepalen van hun premie, 
dan komt de premie circa € 20 lager uit. 
 
Vraag 352 
Op welke manier zou een maximum aan de hoogte van de opslag gesteld kunnen worden, 
afhankelijk van behaalde resultaten, actuele ontwikkelingen, stand van de reserves enz. ? 
 
Antwoord 352 
Zorgverzekeraars bepalen zelf de hoogte van hun nominale premie. Dit geldt ook voor de 
opslagpremie, welke daar een onderdeel van is. Mij staan geen middelen ter beschikking om in te 
grijpen in de premiestelling. 
 
De premiestelling is een van de belangrijkste elementen waarop de zorgverzekeraars met elkaar 
concurreren. Direct ingrijpen hierop hindert de concurrentie. Het strookt niet met het op 
concurrentie gebaseerde zorgstelsel. 
 
Vraag 353  
Waarom wordt gesteld: “In verband met de continuïteit van de sector is het opportuun dat 
zorgverzekeraars meer reserves hebben dan de minimale eis van de DNB”? Wat is dan de waarde 
van de solvabiliteitseis? Betekent dit dat de overheid verzekeraars stimuleert om meer reserves 
aan te houden, terwijl dat volgens de DNB niet strikt noodzakelijk is? 
 
Antwoord 353 
Het is opportuun dat zorgverzekeraars meer reserves aanhouden dat de minimale solvabiliteitseis, 
omdat DNB intervenieert op een niveau dat – afhankelijk van het risicoprofiel van de 
zorgverzekeraar – ligt boven deze eis. DNB heeft verschillende interventie-instrumenten die 
afhankelijk van de situatie kunnen worden ingezet. De solvabiliteitsratio waarbij DNB intervenieert 
en het instrument dat daarvoor kan worden ingezet, verschilt dus per zorgverzekeraar. Dit 
preventieve toezicht is nodig: wanneer wordt afgewacht totdat het aanwezige solvabiliteitsniveau 
zakt tot onder het vereiste niveau, is het mogelijk te laat om nog in te kunnen grijpen. 
Zorgverzekeraars wachten de interventies van DNB niet af, maar proberen hun solvabiliteit boven 
het niveau te houden waarop de DNB intervenieert. 
 
Vraag 354 
Op basis van welke gegevens stelt DNB de solvabiliteitseisen vast? Beschikt DNB wel over alle data 
van zorgverzekeraars? Hoe kan dat aangezien verzekeraars pas laat gegevens aan kunnen leveren 
en de cijfers in de zorg jaren na-ijlen? 
Hoe verhoudt de dekkingsgraad bij zorgverzekeraars zich tot de eisen van DNB?  
Wat was de solvabiliteiteis bij de introductie van de nieuwe Zorgverzekeringswet in 2006? 
 
 
125 
 

 
Vraag 358 
Wat wordt verstaan onder de dbc-hobbel? 
 
Antwoord 358 
In 2013 is de geriatrische revalidatiezorg overgeheveld van de AWBZ naar de Zvw. 
 
Voor zorgkantoren in de AWBZ geldt dat de financiële afrekening is gebaseerd op basis van zorg 
geleverd in een kalenderjaar.  
 
Voor zorgverzekeraars in de Zvw geldt echter financiering op basis van een schadelastjaar: alle 
zorg die in 2013 is gestart en eventueel doorloopt naar het jaar daarna wordt toegerekend aan het 
jaar waarin de dbc is geopend. 
 
Voor een soepele overgang is afgesproken dat zorg die (in de AWBZ) in 2012 is begonnen maar 
doorloopt in 2013 voor het deel dat doorloopt in 2013 voor rekening komt van de zorgverzekeraar 
in de Zvw. Zorgverzekeraars worden daarom in 2013 geconfronteerd met een incidentele 
opwaartse bijstelling. Dit incidentele effect is aangeduid als dbc-hobbel. 
 
De verzekeraars zijn voor de hobbel gecompenseerd via een eenmalig hogere bijdrage uit het 
zorgverzekeringsfonds, waardoor de dbc-hobbel geen premieconsequenties heeft. 
 
Vraag 359 
Welke gevolgen heeft de toenemende werkloosheid voor de opbrengsten van de IAB 2014? 
 
Antwoord 359 
De verwachte stijging van de werkloosheid in 2014 heeft geen gevolgen voor de opbrengst van de 
inkomensafhankelijke bijdrage (IAB) in 2014. Bij de vaststelling van het premiepercentage voor de 
IAB wordt rekening gehouden met de door het CPB geraamde inkomensontwikkeling in 2014. Die 
wordt mede bepaald door de verwachte ontwikkeling van de werkgelegenheid. 
 
Vraag 360 
Is de indexering van het eigen risico wel nodig?  
 
Antwoord 360 
Artikel 19, tweede lid, van de Zorgverzekeringswet (Zvw) bepaalt dat het bedrag van het verplicht 
eigen risico jaarlijks dient te worden geïndexeerd . Deze jaarlijkse indexering is dus wettelijk 
voorgeschreven en voor een eventuele afwijking daarvan is wetswijziging noodzakelijk. 
 
Vraag 361 
Belastingschijven, kinderbijslag, lonen van ambtenaren worden allemaal niet geïndexeerd voor 
inflatie. Waarom het eigen risico wel? 
 
Antwoord 361 
Indexatie van belastingschijven, kinderbijslag en ambtenarensalarissen wordt in 2014 achterwege 
gelaten omdat dit bijdraagt aan het terugdringen van het begrotingstekort.  
 
Niet indexeren van het eigen risico terwijl de zorguitgaven naar verwachting wel zullen stijgen in 
2014 zorgt daarentegen voor een groter tekort op de rijksbegroting. Het eigen risico in de Zvw 
wordt daarom op de gebruikelijke manier geïndexeerd, zoals voorgeschreven in artikel 19 van de 
Zorgverzekeringswet. 
 
 
127 
 

Antwoord 364 
In de begroting wordt voor 2014 uitgegaan van een exploitatiesaldo van € 250 miljoen. Ik kan 
geen verwachting uitspreken over de daadwerkelijke winst die zorgverzekeraars gaan behalen over 
2014. Hierbij spelen factoren als opbrengsten uit beleggingen, de hoogte van de opslagpremie en 
een resultaat op zorguitgaven ook een rol. 
 
Vraag 365 
Bestaan er plannen om bij zorgverzekeraars de winstuitkering in te voeren? Hoe ver gevorderd zijn 
die plannen?  
 
Antwoord 365 
Indien uw Kamer in deze vraag doelt op winstuitkeringen aan aandeelhouders, dan kan ik u melden 
dat ik geen signalen heb ontvangen dat zorgverzekeraars dergelijke plannen hebben. 
Zorgverzekeraars zouden wettelijk gezien wel winst aan aandeelhouders mogen uitkeren, maar ze 
hebben vrijwel allemaal gekozen voor een coöperatievorm. Deze vorm brengt met zich mee dat het 
eigen vermogen en de winst in de zorgsector blijft en dat er geen sprake is van winstuitkering. Ik 
heb geen signalen dat verzekeraars voornemens zijn om hun rechtsvorm te wijzigen zodanig dat 
aan aandeelhouders uitkeerbare winst mogelijk wordt. 
De wijze waarop wordt omgegaan met winsten, voor zover deze niet bestemd zijn voor het in stand 
houden van een voldoende solvabiliteitsmarge, is een aangelegenheid van de zorgverzekeraars 
zelf. Dit hangt onder andere af van de huidige reservepositie, de financiële resultaten van de 
zorginkoop, de kosten van de bedrijfsvoering en eigen inschattingen van de toekomstige 
ontwikkeling van de solvabiliteitseisen. Zorgverzekeraars hebben toegezegd geen onnodig hoge 
reserves aan te houden. Dit voornemen kan resulteren in een lagere premie. Dit is al gebeurd met 
de premie 2013.  
 
Vraag 366 
Hoe hoog was het deel van de solvabiliteit dat werd opgebracht door het publieke ziekenfonds en 
hoe hoog was het deel dat werd opgebracht door private zorgverzekeraars? 
 
Antwoord 366 
De solvabiliteit van de zorgverzekeraars die in 2006 de basiszorgverzekering uitvoerden bedroeg € 
4,1 miljard (zie antwoord op vraag 362). Hiervan werd een bedrag van € 1,3 miljard (zie antwoord 
op vraag 362) opgebracht door het publieke ziekenfonds. De rest van het bedrag (€ 3,8 miljard) 
werd opgebracht door private zorgverzekeraars. 
 
Vraag 367 
Kan worden aangegeven wat sinds de inwerkingtreding van de Zorgverzekeringswet in 2006 de 
jaarlijks verschuiving van collectief gefinancierde zorg naar eigen betalingen is geweest?  
 
Antwoord 367 
In onderstaande tabel is de ontwikkeling van de eigen betalingen in de Zvw aan het eigen risico en 
de eigen bijdragen weergegeven als percentage van de totale Zvw-uitgaven.  
 
Aandeel eigen betalingen in Zvw-uitgaven 
 
Jaar 2006 2007 2008 2009 2010 2011 2012 2013 
Uitgaven aan eigen risico en eigen bijdragen 
als % van de totale Zvw-uitgaven 6% 6% 4% 4% 4% 4% 5% 7% 
 
Bij de invoering van de Zvw in 2006 lag het percentage eigen betalingen op 6% van de totale Zvw-
uitgaven. Met het afschaffen van de no-claim regeling in 2008 daalde het percentage eigen 
betalingen naar 4%. Met de verhogingen van het eigen risico in 2012 en 2013 – bovenop de 
129 
 

Tabel 1. Uitgaven zorg in euro’s per jaar en 2014 
Bruto inkomen bijstand 1x modaal 2x modaal 3x modaal 
    
   
Inkomensafhankelijke bijdrage 1.095 2.424 4.848 7.272 
    
   
Nominale premie 1.226 1.226 1.226 1.226 
Gemiddeld eigen risico 235 235 235 235 
Zorgtoeslag -978 0 0 0 
Netto premie 483 1.461 1.461 1.461 
    
   
Premie AWBZ 1.847 4.088 4.220 4.220 
minus aandeel heffingskorting -718 -1.348 -855 -591 
netto 1.129 2.740 3.365 3.629 
    
   
Directe belasting 350 774 1.549 2.323 
Indirecte belasting  240 491 848 1.165 
    
   
Totaal inclusief IAB 3.297 7.890 12.070 15.850 
    
   
Als percentage bruto inkomen 23% 24% 19% 16% 
 
Vraag 372 
Wat zullen naar verwachting de lasten per volwassene aan zorg zijn in 2015, 2016 en 2017? 
 
Antwoord 372 
De raming van de lasten per volwassene bedragen naar huidige zeer voorlopige inschatting circa  
€ 5.500 in 2015. Voor de jaren 2016 en 2017 worden geen grote mutaties verwacht.  
 
Vraag 373 
Vallen onder de post eigen betalingen in figuur 3 zowel het eigen risico van de Zvw als de eigen 
bijdragen in de AWBZ? Zo nee, kan dit inzicht dan alsnog worden geboden? Zo ja, kan nog een 
uitsplitsing worden gegeven? 
 
Antwoord 373 
In de post eigen betalingen zijn zowel de eigen bijdragen AWBZ (€ 145), het eigen risico Zvw  
(€ 232) als de eigen bijdragen Zvw (€ 2) meegenomen. 
 
Vraag 374 
Wat veroorzaakt het verschil tussen de netto-BKZ uitgaven jaarverslag in 2010 (58667) en netto-
BKZ actuele stand 2010 (59503)? 
 
Antwoord 374 
De bijstelling tussen het jaarverslag en miljoenennota 2014 voor het jaar 2010 bedraagt circa  
€ 0,9 miljard. Deze bijstelling heeft plaatsgevonden op basis van nieuwe leveringen van met name 
het CVZ over het jaar 2010. De belangrijkste bijstellingen zijn de medisch specialistische zorg  
(€ 390 miljoen), de geneeskundige ggz (€ 250 miljoen), de genees- en hulpmiddelen (- € 130 
miljoen) en de zorg in natura (€ 380 miljoen). 
Een belangrijk deel van deze bijstelling is toegelicht in de ontwerpbegroting 2012, pagina 180. De 
laatste levering over 2010 is ontvangen in juni 2013. Het totaal aan zorguitgaven over 2010 zal 
daardoor niet meer wijzigen. 
131 
 

De medisch psycholoog is binnen de medisch-specialistische somatische zorg geen poortspecialist, 
maar biedt veelal ondersteuning in een multidisciplinaire setting. Hij is deskundig op het gebied 
van het omgaan met lichamelijke klachten en ondersteunt de poortspecialist bij de behandeling van 
somatische ziekten, zoals bij oncologische zorgvragen. De inzet van de medisch psycholoog kan 
onderdeel uitmaken van een dbc-zorgproduct en is in de administratie zichtbaar door eigen te 
registreren verrichtingen, zoals ‘psychotherapiecontact’ en ‘consultaties - multidisciplinair overleg’. 
Zorgverzekeraars en ziekenhuizen kunnen vervolgens afspraken maken over de bekostiging van 
psychologische zorg in ziekenhuizen door een plus te doen op de prijs van het betreffende dbc-
zorgproduct. 
 
Vraag 378 
Welke wetten moeten nog door de Kamer om de gebudgetteerde bezuiniging van €100 miljoen te 
realiseren in 2016? 
 
Antwoord 378 
Geen. De maatregel governance die oploopt tot € 100 miljoen in 2018 is taakstellend verwerkt in 
het beschikbare macrokader voor instellingen voor medisch-specialistische zorg en vrijgevestigd 
medisch specialisten zoals afgesproken in het bestuurlijk akkoord medisch-specialistische zorg 
2014 t/m 2017. 
 
Vraag 379 
Welke oorzaken liggen ten grondslag aan de forse groei van de overige curatieve zorg? Welke 
onderdelen van de overige curatieve zorg zorgden voor deze forse groei? Hoe wil de minister beter 
inzicht krijgen in de achterliggende oorzaken van deze forse groeitrend? 
 
Antwoord 379 
Het kader overig curatief bevat vanaf 2012 voornamelijk de huisartsenlaboratoria. Mogelijk hangt 
de groei van deze sector samen met substitutie vanuit de tweedelijn. De afgelopen jaren is het 
kader eerstelijnsdiagnostiek gegroeid doordat eerstelijnsdiagnostische centra (EDC’s) meer zorg 
zijn gaan leveren voor huisartsen, verloskundigen en in het kader van de ontwikkeling chronisch 
zieken. Eerstlijnsdiagnostische centra zijn mijns inziens cruciaal voor zinnige en zuinige zorg. Het 
beïnvloedt namelijk 60¬-70% van de medische besluitvorming. Ik heb mijn beleid rondom 
eerstelijnsdiagnostiek op 12 maart 2013 uiteengezet in een voorhangbrief. Daarin heb ik 
aangegeven dat per 2014 maximumtarieven worden ingevoerd voor EDC’s om een gelijk speelveld 
in de sector van te bevorderen. Daarnaast zet ik een onderzoek uit naar de effecten van adequate 
eerstelijnsdiagnostiek. Aan de hand van de resultaten van dat onderzoek kan een 
bekostigingssystematiek ontwikkeld worden die ondersteunend werkt voor deze sector. Dit zal ik in 
nauwe betrokkenheid doen met de NZa. Ik zal u in het tweede kwartaal van 2014 informeren over 
de resultaten van dit onderzoek. 
 
Vraag 380  
Waarom is er vanaf 2013 € 38 miljoen te veel overgeheveld van de AWBZ naar de Zvw? 
 
Antwoord 380 
Bij de overheveling is op basis van productieafspraken 2011 rekening gehouden dat 90% van de 
productieafspraken overgeheveld zou worden naar de Zvw. Op basis van realisatiecijfers 2012 is 
gebleken dat realisatiecijfers lager zijn uitgekomen dan het overgehevelde bedrag. De NZa heeft 
geadviseerd (in haar advies over de Contracteerruimte 2013 in de AWBZ) om € 38 miljoen terug 
over te hevelen naar revalidatiezorg binnen de AWBZ. Daarom wordt het teveel overgehevelde 
bedrag nu alsnog gecorrigeerd. 
 
 
 
133 
 

maagbescherming toe te dienen, veel meer in de praktijk wordt opgepakt, is tegelijkertijd het 
toevoegen van deze maagbescherming in specifieke gevallen, ook een van de drie aanbevelingen 
van het eerdergenoemde rapport. 
  
Ik heb op dit moment geen recentere cijfers tot mijn beschikking. Wel heb ik aangegeven dat ik in 
het kader van een nieuwe herhaalstudie naar medicatiegerelateerde ziekenhuisopnames, dit aspect 
wil meenemen. 
 
Vraag 384 
Heeft de heroverweging rond lage ziektelast nog gevolgen voor de pakketbeslissing rond de 
maagzuurremmers? 
 
Antwoord 384 
De pakketbeslissing ten aanzien van maagzuurremmers was onderdeel van de bezuinigingen 
waartoe bij de opstelling van de Begroting 2012 is besloten. De belangrijkste reden om tot deze 
pakketbeslissing over de maagzuurremmers over te gaan was de betaalbaarheid van deze 
middelen. Vanwege de lage kosten kunnen maagzuurremmers voor eigen rekening komen van de 
patiënt. De heroverweging rond lage ziektelast heeft geen gevolgen voor de pakketbeslissing rond 
de maagzuurremmers. 
 
Vraag 385 
Hoe wordt het afschaffen van de eigen bijdrage in de eerstelijns ggz gedekt?  
 
Antwoord 385 
De hiermee gepaard gaande budgettaire derving (van naar schatting € 30 miljoen) wordt gedekt 
doordat verzekeraars dit in hun onderhandelingen betrekken zodat dit per saldo wordt ingepast in 
het bestaande ggz-kader (zie ook brief van 24 april 2013, 25 424, nr. 205, vergaderjaar 2012-
2013). 
 
Vraag 386 
Waarom is de schuif bij ggz-instellingen van AWBZ naar de Zvw structureel € 15 miljoen?  
 
Antwoord 386 
De NZa heeft de berekeningswijze van de toe te rekenen kapitaallasten gewijzigd voor die 
zorgaanbieders die zowel ggz in de AWBZ als in de Zvw leveren. Naar aanleiding daarvan is er in 
2013 incidenteel € 15 miljoen overgeheveld, in afwachting van meer definitieve cijfers. Deze cijfers 
zijn inmiddels beschikbaar via de NZa (het bedrag blijft € 15 miljoen), waardoor nu het bedrag 
structureel overgeboekt kan worden. 
 
Vraag 387 
Hoeveel wordt van 2011 tot en met 2015 overgeheveld vanuit het begrotingsgefinancierde deel 
naar het premiegefinancierde deel, en welke bedragen zijn vanuit de 50/50 regel genoodzaakt? 
 
Antwoord 387 
De financiering van de uitgaven voor medisch-specialistische vervolgopleidingen is met ingang van 
2013 gewijzigd van begrotingsfinanciering in premiefinanciering en de financiering van de uitgaven 
inzake het Fonds Ziekenhuisopleidingen (FZO) wordt met ingang van 2014 gewijzigd van 
begrotingsfinanciering in premiefinanciering. Daarbij is de uitvoering ervan overgeheveld naar de 
Nederlandse Zorgautoriteit (NZa) en het College voor Zorgverzekeringen (CVZ). 
De gewijzigde financiering heeft betrekking op onderstaande bedragen (excl. loon- en 
prijsbijstelling). Van deze bedragen wordt de helft opgebracht via de inkomensafhankelijke bijdrage 
en de helft via nominale premies.  
 
135 
 

 
 
Vraag 392 
Wat houdt het positieve saldo op de post ‘nominaal en onverdeeld AWBZ’ precies in? Zijn dit 
middelen die vrij kunnen worden besteed?  
 
Antwoord 392 
De post nominaal en onverdeeld bevat nog niet aan de deelsectoren uitgedeelde groeiruimte, loon- 
en prijsbijstellingen en het saldo van intensiveringen of maatregelen. Het betreft vooral middelen 
die nodig zijn om de verwachte groei van de uitgaven op te vangen. Deze middelen staan 
gereserveerd op de post ‘nominaal en onverdeeld’ omdat binnen de contracteerruimte geen 
onderscheid wordt gemaakt tussen de verschillende deelsectoren. De verdeling van de middelen 
vindt plaats op basis van het inkoopbeleid van de zorgkantoren waarbij rekening gehouden wordt 
met de geïndiceerde zorg. Op pagina 245 van de begroting wordt dit kort toegelicht. 
 
Vraag 393 
In 2012 was sprake van een onderschrijding van € 25,6 miljoen bij het Rijksvaccinatieprogramma: 
bijna 25% van totale budget. Toch stijgt het absolute begrotingsbedrag. Wat is hiervan de 
oorzaak? Is sprake van vaccinatiemijding? 
Welke mee- of tegenvaller wordt in 2013 op het Rijksvaccinatieprogramma verwacht? 
 
Antwoord 393 
De hoogte van de uitgaven zit de laatste jaren rond de € 105 miljoen.  
 
De onderschrijding van het Rijksvaccinatieprogramma op de AWBZ wordt met name veroorzaakt 
door: 
 De verhoging van het totaalbudget met € 10 miljoen door toevoeging van het budget voor de 
vaccinatie Hepatitis B voor alle kinderen. Door de opname van deze vaccinatie in 2012 en 
doordat de realisatiecijfers in de zorg nog enige jaren na-ijlen is deze post nog niet volledig tot 
besteding gekomen.  
 De verhoging van het totaalbudget door de toevoeging van het budget voor de HPV-vaccinatie 
met € 6 miljoen, terwijl de kosten van deze vaccinatie in 2012 nog via de begroting liepen. 
 Lagere inkoopprijzen van vaccins in de aanbesteding. Dit biedt geen garanties voor nieuwe 
aanbestedingen.  
 
Het betreft in geen geval vaccinatiemijding. Het percentage van deelname aan het 
Rijksvaccinatieprogramma zit al jaren rond de 95%. 
In 2013 is er mogelijk een meevaller. Doordat ik nog geen inzicht heb in de doorwerking van de 
kosten van de toegevoegde vaccinaties en eventuele fluctuaties in de vaccinprijzen bij nieuwe 
aanbestedingen is de hoogte van deze meevaller nog niet bekend. 
 
Vraag 394 
Wil de minister een afschrift van de brief sturen die zij op 19 juni 2013 naar het CVZ heeft 
gestuurd? 
 
Antwoord 394 
Zie bijlage vraag 394. 
 
Vraag 395 
Wanneer verwacht de minister duidelijkheid te hebben over de invulling van het begrip ‘sociale 
context’? 
 
 
137 
 

 
Antwoord 400 
In de raming voor de subsidieregeling donatie bij leven wordt rekening gehouden met een stijging 
van de kosten in verband met het stijgende aantal donoren. In dat licht is de raming ten opzichte 
van vorige jaren al naar een hoger niveau gebracht. Jaarlijks wordt op grond van de verstrekte 
bedragen de raming herijkt. 
 
Vraag 401 
Welke exacte subsidiebedragen zijn er aan welke organisaties toegekend? (a) 
 
Welke organisaties aan wie subsidies worden verstrekt, treden met dat geld zelf op als 
subsidieverstrekker? Welke specifieke doelen uit de aanvraag zijn gehonoreerd en waarom? (b) 
 
Aan welke organisaties verstrekken de in de vorige vraag genoemde organisaties subsidie, wat is 
de hoogte van de verstrekte subsidies? Welke specifieke doelen uit de aanvraag zijn gehonoreerd 
en waarom? (c) 
 
Welk deel van de toegekende subsidies gaat naar andere overheden? Zijn deze gelden geoormerkt 
en zo ja, waarvoor? Hoeveel van deze gelden worden door andere overheden aan derde partijen 
middels subsidie verstrekt? (d) 
 
Ten aanzien van de vorige twee vragen: voor welke tijdsspanne zijn/worden er juridische 
verplichtingen aangegaan m.b.t. subsidieverstrekkingen? (e) 
 
Welke controlemethodiek gebruikt het ministerie aangaande het behalen van doelen? Hoe en hoe 
vaak vinden evaluaties plaats? (f) 
 
Welke functie binnen het ministerie beslist uiteindelijk over de toekenning van een subsidie en hoe 
ziet het traject vòòr toekenning van een subsidie er uit? (g) 
 
Welke subsidies lopen in 2013 af en worden niet meer geprolongeerd en waarom? (h) 
 
Welke subsidies lopen in 2013 af en worden wel geprolongeerd en waarom? (i) 
 
Welke maatregelen zijn en worden er binnen het ministerie genomen met betrekking tot 
verduurzaming en klimaat? Wat zijn de kosten van deze maatregelen (j)? 
 
Antwoord 401 
Ik vind het belangrijk dat de procedures voor subsidieaanvraag en –toekenning binnen het 
ministerie van VWS transparant, toegankelijk en eenduidig zijn voor mogelijke aanvragers en 
belanghebbenden. Wanneer een subsidieaanvraag wordt ingediend dan wordt deze beoordeeld op 
een aantal factoren, waarvan de belangrijkste zijn of de voorgenomen activiteiten goed aansluiten 
bij het kabinetsbeleid en of de kosten en maatschappelijke baten van de voorgenomen activiteiten 
goed tot elkaar in verhouding staan. De organisatie dient hiertoe een goed activiteitenplan en een 
deugdelijke begroting aan te leveren. Bij sommige regelingen gelden afspraken met een P*Q-
systematiek. Alvorens een aanvraag in te dienen kan bij medewerkers van het ministerie van VWS 
om informatie over de subsidiemogelijkheden gevraagd worden. Beslissingen over de toekenning 
van een subsidie worden onder mijn verantwoordelijkheid genomen. Bepaalde ambtenaren hebben 
mandaat om namens mij te beschikken over subsidieaanvragen krachtens de Mandaatregeling 
VWS (http://wetten.overheid.nl/BWBR0007923) (g). Aan elke subsidiebeschikking ligt een 
beleidskader of een afzonderlijke beleidsmatige afweging ten grondslag, en op basis van deze 
afweging worden project- en instellingssubsidies verleend en afgewezen en wordt besloten een 
subsidierelatie al dan niet te prolongeren (h, i). Op het moment van schrijven is het traject voor 
139 
 

Antwoord 403 
De Nationale Hoorstichting is op het gebied van de preventie van gehoorschade door lawaai een 
belangrijke partner van het ministerie van VWS. In 2013 heeft de Nationale Hoorstichting subsidie 
ontvangen van VWS en SZW. De Nationale Hoorstichting wordt één van de partijen van het 
convenant ter preventie van gehoorschade door harde muziek dat het ministerie van VWS, waarbij 
de staatssecretaris het convenant zal tekenen, met de muzieksector in het najaar van 2013 wil 
afsluiten. 
 
Vraag 404 
Waarom duurt de rapportage Sport drie jaar? 
 
Antwoord 404 
De laatste Rapportage Sport dateert van eind 2010. De frequentie van verschijnen van de 
Rapportage Sport van het SCP is teruggebracht van ongeveer eenmaal per 2 jaar naar eenmaal per 
4 jaar. In 2014 zal er een nieuwe Rapportage Sport verschijnen. Tussentijds brengt het SCP een 
beperkte factsheet uit. 
 
Vraag 405 
Waarom is er een paragraaf parlementaire cijfers opgenomen? 
 
Antwoord 405 
Wij achten het van belang om transparant te communiceren over de werkzaamheden van het 
ministerie. Het weergeven van de parlementaire cijfers is hier een onderdeel van. 
141 
 

