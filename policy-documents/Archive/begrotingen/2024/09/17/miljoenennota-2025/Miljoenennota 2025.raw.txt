Tweede Kamer der Staten-Generaal
2
Vergaderjaar 2024–2025
36 600 Nota over de toestand van 's rĳks financiën
Nr. 1 SOLIDE BEGROTEN VOOR WELVAART EN STABILITEIT
Ontvangen 17 september 2024
Tweede Kamer, vergaderjaar 2024–2025, 36 600, nr. 1 1

VOORWOORD
We leven in Nederland in welvaart, in veiligheid en in vrĳheid. We zĳn 
een van de gelukkigste landen ter wereld. Onze welvaart is geen toeval of 
natuurwet. We hebben het zelf verworven, door hard te werken, zuinig te zĳn 
met geld en de juiste keuzes te maken. Dit kabinet wil spaarzaam omgaan 
met schaarse middelen zodat we ons kunnen aanpassen aan veranderende 
omstandigheden, en generaties na ons er ook van kunnen genieten. Zodat 
er ook in de toekomst genoeg geld is om ons land veilig te houden, voor 
goede zorg en goed onderwĳs.
Een open economie en florerende bedrĳven zĳn belangrĳke voorwaarden 
voor welvaart. Daarom investeert dit kabinet in ondernemerschap en een 
beter vestigingsklimaat. Dit zorgt voor economische groei, die cruciaal is om 
problemen te kunnen oplossen. Geld moet immers eerst verdiend worden 
voordat je het kunt uitgeven. Daarnaast versterken we de economie door 
werken lonender te maken en meer werken aantrekkelĳker.
Het is goed om te beseffen dat ranglĳstjes, internationale vergelĳkingen 
en cĳfermatige trends niet zoveel zeggen als je je zorgen maakt over een 
betaalbare woonruimte of het betalen van rekeningen. In een welvarend 
land als Nederland mogen we niet accepteren dat mensen daar ongerust 
over zĳn. Daarom investeert het kabinet in betaalbare woningen en 
koopkracht, en helpt het mensen die in de knel zitten.
Ook zorgen over migratie nemen we serieus. We willen meer grip krĳgen 
op migratie en de instroom van migranten naar Nederland moet omlaag. 
We houden daarbĳ oog voor het verdienvermogen van Nederland. Kennis­
migranten blĳven belangrĳk voor ons land.
De wereld om ons heen verandert snel. We wapenen ons daarom ook tegen 
gevaren van buiten, tegen vĳandige regimes die onze veiligheid en welvaart 
direct bedreigen. Daarom investeren we fors in veiligheid en defensie. Ook 
de klimaatdoelstellingen blĳven staan, zodat we schoner gaan produceren 
en minder afhankelĳk worden van energie uit andere landen. Groene groei 
is een belangrĳke voorwaarde voor toekomstige welvaart. Kernenergie 
hoort daarbĳ.
Dit kabinet wil bovendien rekeningen niet doorschuiven naar toekomstige 
generaties. Daarom staan tegenover investeringen ook bezuinigingen. Want 
gratis geld bestaat niet. Dit vraagt soms om moeilĳke keuzes, die niet altĳd 
leuk maar wel noodzakelĳk zĳn.
Solide begrotingsbeleid zorgt ook voor een buffer wanneer we dat nodig 
hebben. We zagen tĳdens de corona- en de energiecrisis hoe belangrĳk 
zulke reserves zĳn. Die maakten het de overheid mogelĳk om burgers en 
bedrĳven te helpen die in de problemen kwamen. De begrotingsdiscipline is 
daarbĳ wel uit het zicht geraakt. Het is belangrĳk deze discipline de komende 
jaren weer te herstellen. Dit betekent dat er duidelĳke afspraken zĳn over de 
begrotingsregels en dat die afspraken ook worden nageleefd.
Want hoewel de overheidsschuld nu nog laag lĳkt, loopt deze snel op door 
aanhoudende begrotingstekorten die het gevolg zĳn van stĳgende uitgaven. 
We zullen daarom kritisch moeten kĳken naar de overheidsuitgaven. Ook 
in het licht van noodzakelĳke investeringen in onze veiligheid, energievoor­
ziening en infrastructuur in de toekomst.
Tweede Kamer, vergaderjaar 2024–2025, 36 600, nr. 1 3

Tweede Kamer, vergaderjaar 2024–2025, 36 600, nr. 1 5

Tweede Kamer, vergaderjaar 2024–2025, 36 600, nr. 1 7

Tweede Kamer, vergaderjaar 2024–2025, 36 600, nr. 1 9

Tweede Kamer, vergaderjaar 2024–2025, 36 600, nr. 1 11

en de ontwikkeling van de lasten voor de rest van de kabinetsperiode 
bĳ de start van een kabinet vast te stellen en deze vervolgens strak 
te handhaven. In deze Miljoenennota staan de inkomsten- en uitgaven­
kaders voor de komende kabinetsperiode. Wensen voor extra uitgaven 
zullen moeten worden ingepast onder het uitgavenkader. Hetzelfde geldt 
voor verzoeken tot beleidsmatige belastingverlaging: die moeten worden 
gedekt aan de inkomstenkant. Dit succesvolle raamwerk staat ook wel 
bekend als de Zalmnorm. Dit systeem zorgt sinds 1994 voor de voorspel­
baarheid en beheersing van de overheidsfinanciën. Het kabinet wil de 
waarde van dit stelsel graag benadrukken. In het hoofdlĳnenakkoord is 
daarnaast opgenomen dat het kabinet bĳ een dreigende overschrĳding 
van de 3%-norm maatregelen neemt. Hierbĳ hecht het kabinet aan een 
ordentelĳk besluitvormingsproces.
Dit kabinet zet een eerste stap in de beheersing van overheidsuitgaven 
door het uitgavenniveau structureel te beperken. De afgelopen jaren zĳn de 
overheidsuitgaven sterk gestegen als percentage van het bbp-volume . De 
maatregelen uit het hoofdlĳnenakkoord verminderen de overheidsuitgaven 
(raming in figuur 1). Het kabinet maakt structureel een begin met het 
beperken van het uitgavenniveau om zo te voorkomen dat rekeningen 
worden doorgeschoven. Deze structurele vermindering van de uitgaven 
– die nader wordt getoond in hoofdstuk 2 – is een eerste stap. In de 
daaropvolgende jaren is nog meer nodig om de schuldquote te stabiliseren 
bĳ een toenemende vergrĳzing (zie 1.4).
Figuur 1 Verloop collectieve uitgaven en lasten (realisatie en raming)
Bron: CBS en CPB
Gezonde overheidsfinanciën leiden tot lagere rentes. Goed begrotings­
beleid bespaart ook daadwerkelĳk geld, en draagt daarmee dus bĳ aan 
lagere belastingen voor Nederlandse burgers en bedrĳven. De Nederlandse 
overheid heeft sinds 2015 de hoogste kredietwaardigheid met een AAA-
beoordeling bĳ de grootste kredietbeoordelaars. Een hoge kredietwaar­
digheid zorgt voor lagere rentepercentages. Zo ligt het rentepercentage 
op 10-jaars staatsobligaties van Nederland circa 40 basispunten lager dan 
leningen met een iets minder goede kredietbeoordeling (figuur 2). Een 
lagere rente op Nederlandse leningen werkt uiteindelĳk ook positief door 
naar de private sector: een lagere rente op staatsobligaties leidt doorgaans 
tot lagere financieringskosten voor Nederlandse banken, waardoor banken 
goedkopere leningen kunnen bieden aan bedrĳven en consumenten.
Tweede Kamer, vergaderjaar 2024–2025, 36 600, nr. 1 13

waarmee ad-hocingrepen worden voorkomen. Dat maakt het mogelĳk 
besluitvorming te voeren gericht op de lange termĳn en op stabiliteit. Wel 
varen we momenteel met een begrotingstekort van nabĳ de 3% scherp aan 
de wind. Bĳ een begrotingstekort nabĳ de 3% of een schuld van 60% ontstaat 
per definitie spanning tussen trendmatig begrotingsbeleid enerzĳds en de 
Europese grenswaarden anderzĳds. In de Wet Hof is geformuleerd dat we 
trendmatig begrotingsbeleid voeren, mét in achtneming van de Europese 
normen. Daarom werkt het kabinet aan het geleidelĳk reduceren van de 
groei van de overheidsuitgaven.
Het Nederlandse begrotingssysteem is uniek en wordt internationaal 
1
geprezen. De Europese Commissie en het Internationaal Monetair Fonds 
(IMF) roemen vooral de reputatie en onafhankelĳkheid van het CPB en het 
2
onafhankelĳke advies van de Raad van State. De onafhankelĳke positie 
van het CPB en het Centraal Bureau voor de Statistiek (CBS) zorgen voor 
betrouwbare en onafhankelĳke informatie die als basis dient voor het 
begrotingsproces. Ook het meerjarige karakter van de begrotingsinformatie 
en de uitgavenkaders die voor de hele kabinetsperiode gelden, zĳn best 
practices van het Nederlandse begrotingsbeleid. Het kabinet bestendigt 
graag deze werkwĳze.
Het trendmatig begrotingsbeleid is gestoeld op drie principes: 1) efficiënte 
allocatie van publieke middelen, 2) beheersen van de over heidsfinanciën
en 3) stabilisatie van de economie. Efficiënte allocatie van publieke 
middelen betekent dat het begrotingsbeleid eraan bĳdraagt dat elke euro 
zo doelmatig mogelĳk wordt uitgegeven. Daarbĳ weegt het kabinet verschil­
lende beleidsmaatregelen zorgvuldig tegen elkaar af op één hoofdbesluit­
vormingsmoment. Het beheersen van de overheidsfinanciën houdt in dat 
het kabinet de overheidsfinanciën gedurende de rit beheerst en beleids­
keuzes voorziet van dekking, om te voorkomen dat de rekening wordt 
doorgeschoven naar volgende generaties. Aan het begin van een kabinets­
periode worden duidelĳke afspraken gemaakt over wat in één jaar maximaal 
mag worden uitgegeven (het uitgavenkader). Daarnaast wordt afgesproken 
hoe hoog de beleidsmatige aanpassing van de belastingen en premies 
per jaar is (het inkomstenkader). Stabilisatie van de economie is een 
essentieel onderdeel van trendmatig begrotingsbeleid (zie figuur 4). Om dit 
te bewerkstelligen kunnen de inkomsten meebewegen met de economie: 
inkomstenmeevallers komen ten gunste van het overheidssaldo, inkom­
stentegenvallers belasten het overheidssaldo. De conjunctuurgevoelige 
uitgaven zoals de WW, bĳstand en rente zĳn buiten de uitgavenkaders gezet. 
Daardoor hoeft er tĳdens de kabinetsperiode niet te worden bezuinigd 
als die uitgaven onverhoopt zouden oplopen, bĳvoorbeeld door een 
economische recessie of crisis.
1
 Zie onder meer EC (2017). The Dutch Budgetary Framework and the European fiscal rules. OESO 
(2013), Strengthening budget institutions in OECD countries, results of the 2012 OECD budget 
practices and procedures survey en IMF (2015). Can fiscal policy stabilize output?, Chapter 2 in 
IMF Fiscal Monitor.
2
 EC (2023). Reviewing the National Budgetary Frameworks: An Opportunity to Strengthen IFIs? - 
European Commission (europa.eu), IMF (2008). The Dutch Fiscal Framework: Unique, or Trans­
ferable to Other Countries? (imf.org) en IMF (2006). Kingdom of the Netherlands-Netherlands: 
Report on the Observance of Standards and Codes--Fiscal Transparency Module, and the Aide-
Mémoire Regarding the Fiscal Framework; IMF Country Report 06/124; March 13, 2006
Tweede Kamer, vergaderjaar 2024–2025, 36 600, nr. 1 15

veel onderdelen goed voorstaat, maar dat er ook onderdelen zĳn waar 
het minder goed gaat. Nederlanders zĳn over het algemeen tevreden met 
hun leven, hebben vaker werk en ontvangen een relatief hoog inkomen 
3
ten opzichte van andere inwoners van Europese landen. Nederland scoort 
minder goed op een aantal andere indicatoren. Zo zĳn Nederlanders een 
relatief groot deel van hun inkomen kwĳt aan wonen en leven we in 
Nederland gemiddeld korter in goede gezondheid. Ook de bedreiging van 
de veiligheid vanwege de Russische agressieoorlog in Oekraïne raakt onze 
welvaart in brede zin.
Werken is de basis van bestaanszekerheid. Door te werken verdienen 
mensen een inkomen. Werk en het benutten van je talent vergroot de 
eigenwaarde, biedt zingeving en vergroot het sociale netwerk. Verschillende 
mensen in Nederland maken zich zorgen over hun inkomen. Bĳvoorbeeld 
omdat ze onvoldoende werk- en inkomenszekerheid hebben, of hun werk 
niet voldoende loont. Om werken voor de middeninkomens meer lonend 
te maken, worden de tarieven van de schĳven in de inkomstenbelasting 
aangepast en wordt de huurtoeslag vereenvoudigd (zie paragraaf 2.3). De 
vereenvoudiging in de huurtoeslag vlakt de huidige pieken in de marginale 
druk af. Werken lonender maken kan ook een positief effect hebben op het 
arbeidsaanbod, en dat is gezien de krappe arbeidsmarkt en de aanstaande 
vergrĳzing belangrĳk voor de economische groei. De arbeidsparticipatie 
in Nederland is in vergelĳking met het Europees gemiddelde al hoog en 
Nederlanders werken relatief lang door. Daar staat wel tegenover dat in 
Nederland veel mensen in deeltĳd werken waardoor het aantal gewerkte 
uren per werkende laag is (zie figuur 5). Voltĳd of deeltĳd werken is 
natuurlĳk een private afweging, maar het is belangrĳk dat het stelsel 
mensen niet ontmoedigt om meer te gaan werken, en het is belangrĳk 
dat het werken loont. Zorgen over bestaanszekerheid zĳn echter breder 
dan zorgen over een baan. Het gaat bĳvoorbeeld ook over de vraag of 
mensen de boodschappen en de huur kunnen betalen, of over hun kansen 
op de woningmarkt. Daarnaast is het belangrĳk om de kĳken naar specifieke 
groepen, zoals de koopkracht van gepensioneerden, kwetsbare jongeren of 
(langdurig) bĳstandsgerechtigden.
Figuur 5 Gewerkte uren per week per werkende en per inwoner in 
Europese landen
Bron: Eurostat
3
 CBS (2024). Monitor Brede Welvaart en de Sustainable Development Goals 2024.
Tweede Kamer, vergaderjaar 2024–2025, 36 600, nr. 1 17

4
die gemeten zĳn met de zogenoemde Executive Opinion Survey. Dit is 
een enquête die gehouden wordt onder leidinggevenden in het bedrĳfs­
leven. Hoewel veel van de ‘harde datapunten’ ongewĳzigd zĳn sinds vorig 
jaar, zĳn er bĳ deze leidinggevenden in toenemende mate zorgen over de 
energie en technologie, infrastructuur, de beschikbaarheid van personeel 
en het maatschappelĳk sentiment. Bedrĳven moeten zich in Nederland 
willen vestigen en willen blĳven. Zo blĳft Nederland een land waar bedrĳ­
vigheid ontkiemt, bloeit en groeit. Het kabinet heeft het vestigingsklimaat 
opgenomen als een van de tien hoofdpunten van het hoofdlĳnenakkoord 
om zo het belang ervan te onderstrepen. Belangrĳk voor een goed vesti­
gingsklimaat zĳn het versterken van de kenniseconomie, (arbeids)mobiliteit 
en het oplossen van netcongestie.
Figuur 6 Positie Nederland op landenlĳsten over vestigingsklimaat
Bron: WEF, IMD, WIPO met bewerking ministerie van Financiën
Ook zal het kabinet stappen zetten om het woningtekort aan te pakken. Een 
voldoende en passend aanbod van woningen is een belangrĳke factor voor 
mensen in de waardering van hun leven en ervaren welvaart. Aanhoudende 
schaarste op de woningmarkt kan leiden tot een verdere stĳging van de 
huizenprĳzen en een verminderde arbeidsmobiliteit omdat het moeilĳker 
is om te verhuizen. Ook kan het de consumentenbestedingen beperken 
vanwege hoge huurprĳzen voor voornamelĳk huurders in de vrĳe sector. 
Langer thuis wonen dan wenselĳk raakt de welvaart van Nederlanders 
in brede zin. Het woningtekort is de afgelopen jaren toegenomen van 
5
262.000 woningen in 2018 naar circa 400.000 in 2024. De afgelopen jaren 
is de vergunningsverlening van nieuwbouwwoningen vertraagd door de 
snel gestegen bouwkosten en rente. Voor nieuwe woningbouwprojecten 
geldt dat de markt zich aanpast aan nieuwe prĳzen: door stabilisatie van 
de hypotheekrente stĳgen de huizenprĳzen en neemt de verkoop van 
nieuwbouwwoningen toe. Het Nederlandse woningaanbod reageert in 
vergelĳking met het woningaanbod in andere Europese landen relatief 
4
 IMD World Competitiveness Center (2024). IMD World Competitiveness Ranking.
5
 ABF Research (2024). Primos-prognose woningtekort Nederland.
Tweede Kamer, vergaderjaar 2024–2025, 36 600, nr. 1 19

Figuur 8 Emissies broeikasgassen in Nederland en aandeel productie 
hernieuwbare elektriciteit in genormaliseerd verbruik
Bron: CBS
1.3 Macro-economie
1.3.1 Stand van zaken
De Nederlandse economie groeit weer na een turbulente periode. Na een 
flinke economische krimp in 2020 en een sterk herstel in 2021, gaf de 
economie tekenen van oververhitting in 2022. Het bbp-volume piekte in 
het tweede kwartaal van 2022. Sindsdien is er sprake geweest van een 
stagnerende economie en in een aantal kwartalen was er sprake van krimp. 
Dit kwam door de tegenvallende groei in consumptie en investeringen 
vanwege onder meer de hoge inflatie en de renteverhogingen van centrale 
banken. Daarnaast krompen de wereldhandel en de Nederlandse uitvoer. 
De economie groeit nu weer, met naar verwachting 0,6% in 2024 en 1,5% 
8
in 2025 volgens het CPB. Voornamelĳk de toenemende binnenlandse 
consumptie draagt bĳ aan deze ontwikkeling. Naar verwachting herstelt 
ook de wereldhandel, waardoor deze positief bĳdraagt aan de economische 
groei in Nederland. De inflatiegroei neemt de komende jaren af ten opzichte 
van voorgaande jaren, maar blĳft wel hoog in 2024 met naar verwachting 
3,6%. De lonen maken in 2024 en 2025 een inhaalgroei door onder andere 
de arbeidsmarktkrapte en de vertraagde doorwerking van inflatie in de 
lonen. Door de loongroei en dankzĳ de koopkrachtmaatregelen hebben 
huishoudens meer te besteden. Het blĳft wel belangrĳk dat de hoge inflatie 
wordt afgeremd om een verslechtering van de koopkracht te voorkomen en 
het vertrouwen van huishoudens en bedrĳven in de economie te behouden.
8
 CPB (2024). Macro Economische Verkenning 2025.
Tweede Kamer, vergaderjaar 2024–2025, 36 600, nr. 1 21

12
winsten. Hierdoor is het collectief welvaartsverlies als gevolg van de 
gestegen energieprĳzen in grotere mate terechtgekomen bĳ werkenden dan 
bĳ aandeelhouders. Diverse overheidsmaatregelen hebben de afgelopen 
jaren geholpen om het koopkrachtverlies te dempen. Het CPB verwacht dat 
10
de aiq tot 2028 licht zal stĳgen.
Figuur 10 Arbeidsinkomensquote (aiq)
Bron: CBS
Figuur 11 Winstquote
Bron: CBS
De inflatie daalt langzaam richting de 2%-doelstelling, maar houdt langer 
aan dan eerder verwacht. De huidige daling van de inflatie ten opzichte 
van voorgaande jaren komt vooral doordat de prĳzen van energie, voedsel 
en andere goederen minder sterk stĳgen dan voorheen. Het CPB raamt 
dat de inflatie de komende jaren boven de 2% blĳft (in 2028: 2,3%). 
Naar verwachting van de Europese Centrale Bank (ECB) en De Neder­
landsche Bank (DNB) daalt de inflatie exclusief voedsel- en energieprĳzen de 
komende jaren wel richting de 2%. De mondiale ontwikkeling van de inflatie 
blĳft echter onzeker en de hardnekkigheid van inflatie wordt historisch vaak 
11
onderschat. Het feit dat de inflatiedaling de afgelopen tĳd stagneert, wĳst 
erop dat de zogenoemde last mile in de bestrĳding van de hoge inflatie voor 
centrale banken uitdagend kan zĳn. Zo blĳft de inflatie van de dienstensector 
tot dusver hardnekkig en de stabilisering daarvan is afhankelĳk van het 
samenspel tussen de (inhaal)groei van de lonen en prĳsverhogingen van 
12
 Kingma, A. & Wersch, B. van (2024). Tĳdens de energiecrisis heeft marktmacht de winstmarges 
verhoogd. ESB 109(4829), 16-19.
10
 CPB (2024). Macro Economische Verkenning 2025.
11
 IMF (2023). One Hundred Inflation Shocks: Seven Stylized Facts.
Tweede Kamer, vergaderjaar 2024–2025, 36 600, nr. 1 23

landen. De wereldhandel herstelt de komende jaren met 1,1% in 2024 en 
2,8% in 2025. Naar verwachting groeit de Nederlandse uitvoer weer met 
14
2,4% in 2025. In paragraaf 1.3.2. staat een nadere beschrĳving van de 
ontwikkelingen in de internationale economie.
De krapte op de arbeidsmarkt houdt aan, er zĳn nog steeds meer vacatures 
dan werklozen. De werkloosheid ligt nu ver beneden het langjarige 
15
gemiddelde. In 2023 was 3,6% van de beroepsbevolking werkloos. Naar 
verwachting neemt de werkloosheid slechts beperkt toe tot 3,7% in 2024 
14
en 3,8% in 2025. In het tweede kwartaal van 2024 hadden 9,8 miljoen 
16
mensen betaald werk. Dat is ruim 73% van de bevolking van 15 tot 
75 jaar. Ondanks de al hoge participatiegraad in Nederland, neemt het 
arbeidsaanbod naar verwachting toe. De arbeidsvraag blĳft voorlopig wel 
17
hoger dan het arbeidsaanbod, net zoals in voorgaande jaren (figuur 13). In 
het tweede kwartaal van 2024 waren er 108 vacatures per 100 werklozen; dit 
was het elfde achtereenvolgende kwartaal waarin er meer vacatures waren 
dan werklozen. Daarmee blĳft de arbeidsmarkt krap, wat de economische 
groei onder druk kan zetten (zie ook paragraaf 3.1.). Via loonstĳgingen of 
productiviteitswinst kan de arbeidsvraag afnemen en ook de arbeidskrapte 
verminderen. Het CPB verwacht dat de loonstĳgingen in 2024 en 2025 hoger 
14
zĳn dan de inflatie.
Figuur 13 Aantal werklozen en vacatures (x 1000)
Bron: CBS
Op langere termĳn blĳft de beperkte groei van het arbeidsaanbod een 
belangrĳke uitdaging voor de economische groei. De krapte heeft impact op 
de economie; niet alle producten en diensten kunnen meer geleverd worden 
vanwege personeelstekorten. Ook kan de krapte de toegankelĳkheid en 
kwaliteit van (publieke) voorzieningen beïnvloeden. Het CPB verwacht dat 
het arbeidsaanbod steeds minder hard zal groeien, voornamelĳk door 
18
vergrĳzing en dalende geboortecĳfers in voorgaande jaren. De ruimte 
voor een hogere arbeidsparticipatie is bovendien beperkt; de Nederlandse 
werkgelegenheid is nog nooit zo hoog geweest. Tegelĳkertĳd blĳft er veel 
vraag naar arbeid in bepaalde sectoren, waaronder de zorg, vanwege 
bĳvoorbeeld vergrĳzing. En die vraag neemt in de toekomst alleen maar 
14
 CPB (2024). Macro Economische Verkenning 2025.
15
 CBS (2024). Economisch beeld nagenoeg even negatief.
16
 CBS (2024) Arbeidsdeelname; kerncĳfers. Statline.
17
 CBS (2024). Spanning op de arbeidsmarkt.
18
 Ebregt, J., Jongen, E., & Scheer, B. (2022). Groei beroepsbevolking gaat sterk afvlakken. 
Economisch Statistische Berichten.
Tweede Kamer, vergaderjaar 2024–2025, 36 600, nr. 1 25

Figuur 14 Productiviteitsgroei (1995 = 100)
Bron: Ameco
Box: de productiviteitspuzzel
De productiviteitsgroei in ontwikkelde economieën neemt steeds 
verder af. De productiviteit is in Nederland hoog, maar de groei 
ervan neemt al jaren af waardoor Nederland sinds 2014 is gezakt 
27 
van de zesde naar de tiende plaats op de internationale ranglĳst.
Dit gebeurt ondanks de introductie van nieuwe technologieën, groot­
schalig gebruik van ICT-middelen en een sterk geïnternationaliseerde 
economie. De oorzaken van de dalende productiviteitsgroei zĳn 
moeilĳk vast te stellen. De sectorstructuur verklaart een deel van het 
verhaal. De economische literatuur wĳst ook naar andere verklarende 
factoren voor de beperkte stĳging van de productiviteit.
Er heeft een verschuiving plaatsgevonden in de economie van 
hoogproductieve naar laagproductieve sectoren. Door de werkgele­
genheidsgroei in laagproductieve sectoren ten opzichte van hoogpro­
ductieve sectoren is de gemiddelde productiviteitsgroei in Nederland 
afgenomen. In de periode 2010-2019 was de jaarlĳkse productiviteits­
groei 0,4%-punt per jaar lager door de verschuiving van werkgele­
genheid naar minder productieve sectoren. Dit geldt voornamelĳk 
28
voor dienstensectoren. Het aandeel van de Nederlandse diensten­
sector in de totale economie is geleidelĳk aan toegenomen, terwĳl 
sommige sectoren binnen de dienstensector weinig productief zĳn. 
Waar in 1970 61% van werkzame personen actief was in de diensten­
sector, is dat gegroeid naar 84% in 2021. Hierbĳ is de kanttekening 
dat de productiviteit van de dienstensector moeilĳker is te meten 
dan die van bĳvoorbeeld de industrie. De productiviteit van de 
publieke sector is nog moeilĳker vast te stellen doordat marktprĳzen 
en omzetten ontbreken. De laagproductieve sectoren zĳn vaak arbeids­
intensief en hebben beperktere mogelĳkheden voor productiviteits­
groei. Hieronder vallen normaliter ook een aantal publieke sectoren, 
zoals de zorg en het onderwĳs. Volgens de zogenoemde wet van 
Baumol nemen hierdoor de uitgaven aan de collectieve sector als het 
27
 Ministerie van Economische Zaken en Klimaat (2023). Arbeidsproductiviteit | Kernindicatoren | 
Bedrĳvenbeleid in beeld
28
 Erken, H. (2024). Lage groei productiviteit mede door ongunstige structuur economie. 
Economisch Statistische Berichten.
Tweede Kamer, vergaderjaar 2024–2025, 36 600, nr. 1 27

1.3.2 Internationale economie en Europese samenwerking
Als open economie en handelsland profiteert Nederland van Europese en 
internationale economische samenwerkingen en handel. De Nederlandse 
economie is sterk verweven met de rest van de wereld, onder andere via 
handel en investeringsstromen. Door de EU zĳn de handelskosten tussen 
lidstaten lager, waardoor meer handel ontstaat. De handelsvoordelen van 
35
de EU voor Nederland bedragen 3,1% van het bbp. Deze economische 
baten zĳn voor Nederland relatief hoog vergeleken met andere landen, 
omdat Nederland een open economie is (zie figuur 15). De positieve 
impact van Europese economische integratie op de Nederlandse welvaart 
36
is toegenomen over tĳd. Volgens cĳfers van het CBS zĳn de verdiensten 
aan de Nederlandse export naar andere Europese landen en de rest van 
de wereld goed voor ongeveer een derde van de economie en meer dan 
37
30% van de werkgelegenheid. Nederland staat volgens gegevens van de 
Wereldbank op plaats 18 van alle landen als het gaat om het aandeel van 
handel ten opzichte van de hele economie, namelĳk 177% van het bbp 
38
in 2022.
Figuur 15 Handelsbaten van de EU (als % van het bbp)
Bron: CPB
De mondiale economie is weerbaar gebleken na een turbulente periode 
van verstoringen in handel, hoge inflatie en toenemende rentes. Na de 
economische schokken zoals de pandemie en de Russische agressieoorlog 
tegen Oekraïne en de daarop volgende mondiale verkrapping van het 
monetaire beleid, is de mondiale economie veerkrachtig gebleken. Zo is een 
mondiale recessie uitgebleven en voor de komende jaren verwacht het IMF 
dat de economie wereldwĳd blĳft groeien en dat de inflatie verder daalt, 
39
oftewel een ‘zachte landing’ voor de mondiale economie. Figuur 16 geeft 
35
 CPB (2022), Handelsbaten van de EU en de interne markt.
36
 Idem.
37
 CBS (2023). Nederland Handelsland 2023, Nederlandse verdiensten aan de export.
38
 World bank Group (2023). Trade indicators. UNCTAD Handbook of Statistics 2023.
39
 International Monetary Fund (2024). World Economic Outlook, april 2024.
Tweede Kamer, vergaderjaar 2024–2025, 36 600, nr. 1 29

klimaatverandering gerelateerde risico’s, zoals droogte of regenval, een 
risico voor de (mondiale) voedselprĳsontwikkeling door de invloed die ze 
kunnen hebben op de oogsten.
Het is cruciaal dat Oekraïne zich succesvol tegen de agressie van Rusland 
kan blĳven verdedigen. Nederland speelt een actieve rol in het oplossen van 
internationale conflicten en spanningen. Voor internationale veiligheid staat 
politieke en militaire samenwerking met de NAVO voorop. Nederland blĳft 
Oekraïne steunen tegen de Russische agressie op alle mogelĳke vlakken. 
De Russische agressieoorlog heeft immers niet alleen voor Oekraïne 
desastreuze humanitaire en financieel-economische gevolgen, maar vormt 
ook een serieuze bedreiging voor de veiligheid en de macro-economische 
stabiliteit in Europa, en voor de ontwikkeling van mondiale energie- 
en voedselprĳzen.
1.4 Overheidsfinanciën
1.4.1 Actuele stand van de overheidsfinanciën
Het hoofdlĳnenakkoord dempt het begrotingstekort in de kabinetsperiode 
tot onder de 3% bbp. Op korte termĳn neemt het kabinet noodzakelĳke 
maatregelen om het vestigingsklimaat in Nederland te verbeteren. Deze 
maatregelen en de investeringen in de lastenverlichting verslechteren het 
begrotingstekort in 2025. Incidenteel is het begrotingstekort 3,7% bbp in 
2026, voornamelĳk door het omzetten van de begrotingsgefinancierde 
militaire pensioenen naar kapitaaldekking (affinancieren). Dit leidt tot een 
eenmalige kostenpost van 8,5 miljard euro. Vanaf 2027 beperkt het kabinet 
de toename van de overheidsuitgaven om de overheidsfinanciën in de 
toekomst stabiel te houden. Het geraamde begrotingssaldo verbetert vanaf 
2027 en komt door het beperken van de overheidsuitgaven op ‒ 2,4% bbp 
(zie figuur 18).
Figuur 18 Ontwikkeling overheidssaldo (% bbp), inclusief 
Europese grenswaarde
Bron: CBS en ministerie van Financiën
Tweede Kamer, vergaderjaar 2024–2025, 36 600, nr. 1 31

Figuur 20 Schuldprojectie Nederland tot en met 2038 CPB (% bbp)
Bron: CPB
Het kabinet wil de stĳgende uitgaventrend een halt toeroepen en 
voorkomen dat toekomstige generaties de rekening gaan betalen. Een 
belangrĳke oorzaak van de geraamde oploop van de uitgaven is de 
toekomstige vergrĳzing, zoals getoond in figuur 21. Ook zullen de benodigde 
investeringen in energie-infrastructuur en defensie een uitdaging vormen 
(zie paragraaf 3.3). De maatregelen uit het hoofdlĳnenakkoord beperken 
structureel de stĳgende collectieve uitgaven.
40
Figuur 21 Sterke toename vergrĳzing verwacht
Bron: CPB, bewerking ministerie van Financiën
1.4.3 Overheidsfinanciën van de Europese Unie
De Europese Unie (EU) is belangrĳk voor de economische stabiliteit, 
groei en concurrentievermogen van Nederland. De Nederlandse economie 
heeft een open karakter en heeft veel handelsactiviteiten op Europese 
en mondiale markten. Het borgen van de stabiliteit in de EU is daarom 
voor de Nederlandse welvaart van belang. Het afbouwen van de sterk 
toegenomen overheidsschulden van de lidstaten is een belangrĳk element 
van de economische stabiliteit. Het herziene Stabiliteits- en Groeipact (SGP) 
40
 Het aandeel van 65-plussers ten opzichte van het aantal inwoners tussen de 20 en 65 jaar.
Tweede Kamer, vergaderjaar 2024–2025, 36 600, nr. 1 33

en hervormingen. De Commissie beoordeelt de plannen van lidstaten 
waarna de Raad het uitgavenpad en waar relevant investeringen en 
hervormingen aan de lidstaat kan aanbevelen.
De EU kan geen handhavingsmaatregelen nemen zolang het gereali­
seerde begrotingstekort kleiner is dan 3% bbp en de schuld lager 
is dan 60% bbp. Dit geldt ook voor het geval dat Nederland een 
plan zou indienen dat niet voldoet aan de eisen die volgens de 
verordening worden gesteld aan het uitgavenpad. Nederland zal, om 
een uitgavenpad in te dienen dat voldoet aan de eisen, een begrotings­
aanpassing van circa 0,9% bbp moeten invullen in 2028 (aanvullend 
op deze Miljoenennota). Een conceptversie van het Nederlandse 
budgettair-structureel plan is tegelĳk met deze Miljoenennota op 
17 september 2024 (Prinsjesdag) aan het parlement verzonden. In 
bĳlage 15 staat een nadere bespreking van de Europese begrotings­
regels.
Tweede Kamer, vergaderjaar 2024–2025, 36 600, nr. 1 35

Tabel 1 Budgettaire kerngegevens
(in miljarden euro, tenzĳ anders aangegeven) 2024 2025 2026 2027 2028 2029
Inkomsten (belastingen en sociale premies) 405,6 425,1 447,0 469,2 487,0 504,9
Reguliere netto-uitgaven binnen het uitgavenkader 396,0 427,0 455,0 476,9 494,2 512,7
Overige netto-uitgaven en correcties relevant voor het EMU-saldo 27,4 29,9 37,2 21,8 23,1 25,3
Totale netto-uitgaven relevant voor het EMU-saldo 423,4 457,0 492,2 498,6 517,4 538,0
EMU-saldo centrale overheid ‒ 17,9 ‒ 31,9 ‒ 45,2 ‒ 29,4 ‒ 30,4 ‒ 33,1
EMU-saldo decentrale overheden ‒ 0,6 ‒ 0,7 ‒ 0,7 ‒ 0,7 ‒ 0,7 ‒ 0,8
EMU-saldo collectieve sector ‒ 18,5 ‒ 32,6 ‒ 45,9 ‒ 30,1 ‒ 31,1 ‒ 33,9
EMU-saldo collectieve sector (in procenten bbp) ‒ 1,6% ‒ 2,8% ‒ 3,7% ‒ 2,4% ‒ 2,4% ‒ 2,5%
EMU-schuld collectieve sector 498,8 548,4 613,8 646,8 681,0 717,3
EMU-schuld collectieve sector (in procenten bbp) 44,2% 46,6% 50,1% 50,7% 51,6% 52,5%
Bruto binnenlands product (bbp) 1.128 1.176 1.225 1.275 1.320 1.367
Bron: ministerie van Financiën
2.2 Uitgavenkader
Met deze Miljoenennota is het uitgavenkader definitief vastgesteld en ligt 
vast hoeveel er maximaal mag worden uitgegeven deze kabinetsperiode. 
De feitelĳke ontwikkeling van de uitgaven wordt in de komende jaren 
getoetst aan de hand van een uitgavenkader. Het uitgavenkader is in 
nominale termen opgesteld en wordt elk jaar geïndexeerd met de loon- 
en prĳsontwikkeling. Op die manier zĳn afspraken over de voorzieningen 
die de overheid aanbiedt onafhankelĳk van de prĳsontwikkeling van de 
uitgaven die hiermee samenhangen.
Het advies van de Studiegroep Begrotingsruimte om te werken met één 
uitgavenkader is overgenomen in het hoofdlĳnenakkoord. Hiermee zĳn de 
deelkaders Investeringen, Zorg en Sociale Zekerheid afgeschaft. Conform 
de regels voor budgetdiscipline is en blĳft iedere minister verantwoordelĳk 
voor een goede beheersing van de departementale begroting. Dit betekent 
dat vakministers bĳ tegenvallers binnen de eigen begroting zelf dekking 
moeten aandragen. Dit geldt ook voor de premiegefinancierde onderdelen 
van de begroting voor het terrein van de zorg en de sociale zekerheid. In 
de budgettaire nota’s blĳft het kabinet de horizontale ontwikkeling van de 
uitgaven tonen, waaronder die van het ministerie van Volksgezondheid, 
Welzĳn en Sport (VWS) en het ministerie van Sociale Zaken en Werkgele­
genheid (SZW). De hoogte van het uitgavenkader is berekend als som van 
de (netto)uitgavenramingen uit de Voorjaarsnota 2024, plus de budgettaire 
aanpassingen die sindsdien zĳn verwerkt, waaronder de maatregelen uit 
het hoofdlĳnenakkoord.
Conjunctuurgevoelige uitgaven worden buiten het uitgavenkader 
geplaatst. Dit betreft ontwikkelingen in de Werkloosheidswet (WW) en de 
bĳstand. Daarnaast worden de rente-uitgaven buiten het kader geplaatst. 
Uitgaven aan militaire en humanitaire steun aan Oekraïne en de binnen­
landse opvang van vluchtelingen uit Oekraïne vallen niet onder het uitga­
venkader.
Tweede Kamer, vergaderjaar 2024–2025, 36 600, nr. 1 37

(+ is tegenvaller, in miljarden euro) 2024 2025 2026 2027 2028 2029
Realistisch ramen ‒ 7,1 ‒ 3,3 ‒ 3,0 2,9 2,5 0,7
Overige bĳstellingen 1,6 3,6 4,1 4,5 5,7 6,8
Loon- en prĳsbĳstelling 0,2 3,4 3,6 3,6 4,4 5,8
Accres bĳstelling gemeente- en proviniciefonds 0,0 0,2 0,2 0,2 0,1 0,0
TenneT 1,6 0,0 0,0 0,0 0,0 0,0
CO2-heffing 0,0 0,0 0,1 0,1 0,2 0,0
Vrachtwagenheffing 0,0 0,0 0,4 0,8 0,7 0,7
Overige dossiers ‒ 0,1 0,0 ‒ 0,2 ‒ 0,2 0,3 0,3
Kaderrelevante uitgaven bĳ Miljoenennota 2025 396,0 427,0 455,0 476,9 494,2 512,7
Uitgavenkader bĳ Miljoenennota 2025 396,0 427,0 455,0 476,9 494,2 512,7
Over-/onderschrĳding uitgavenkader bĳ 
0 0 0 0 0 0
Miljoenennota 2025
Bron: ministerie van Financiën
Nota van wĳziging Toeslagen
In totaal is bĳ nota van wĳziging (nvw) op de eerste suppletoire begroting 
1,4 miljard euro extra voor aanvullende schaderoutes toegevoegd aan de 
Financiënbegroting (op de aanvullende post is 0,9 miljard euro gereser­
veerd).
Overige nota's van wĳziging
De grootste post in de overige nota’s van wĳziging is het terugdraaien van 
de verhoging van het wettelĳke minimumloon op de eerste suppletoire 
begrotingen van SZW en VWS. Daarnaast is ook een nvw op de eerste 
suppletoire begroting van IenW voor uitgaven aan het Programma 
Bescherming Noordzee Infrastructuur (PBNI) verstuurd en een nvw op 
de eerste suppletoire begroting van het ministerie Landbouw, Visserĳ, 
Voedselzekerheid en Natuur (LVVN) voor de subsidie Behoud Grasland.
Hoofdlĳnenakkoord
De reeksen uit het hoofdlĳnenakkoord die toezien op de uitgaven zĳn 
verwerkt in de departementale begrotingen. In de verticale toelichting (zie 
bĳlage 16) is per begroting te lezen welke maatregelen zĳn verwerkt.
Technische mutaties hoofdlĳnenakkoord
Bĳ de start van het huidige kabinet zĳn onder andere de rente-uitgaven 
op de staatsschuld en Oekraïne-uitgaven buiten het uitgavenkader 
geplaatst. Verder is de belasting- en invorderingsrente overgeheveld naar 
het lastenkader.
Gasbaten
Er is een meevaller op de gasbaten. In de eerste jaren is die het gevolg van 
41
verwachte hogere winst bĳ GasTerra die via het gasgebouw tot hogere 
gasbaten leidt. In latere jaren nemen de kosten van de gaswinning naar 
verwachting af waardoor Energie Beheer Nederland (EBN) en de operators 
hogere winsten maken.
41
 Dit betreft een samenwerking tussen de NAM, EBN, Maatschap Groningen en GasTerra.
Tweede Kamer, vergaderjaar 2024–2025, 36 600, nr. 1 39

vastgesteld en uitgekeerd. De totaal uit te keren eindejaarsmarge wordt op 
dat moment verlaagd met 1,4 miljard euro. Tot die tĳd zal deze verlaging 
worden gereserveerd op de Aanvullende Post. Het verlagen van de einde­
jaarsmarge zal effect hebben op alle begrotingen en begrotingsfondsen, 
met name waar sprake is van veel onderuitputting. Dit past bĳ de inzet 
van het kabinet om zo realistisch mogelĳk te ramen in de begrotingen. 
Departementen zullen goed moeten afwegen waar ze de resterende einde­
jaarsmarge aan uitgeven. Dit betekent dat niet alles kan en dat keuzes 
noodzakelĳk zĳn.
Ter dekking van de 0,9 miljard euro reserveert het kabinet nu 0,9 miljard 
euro uit de prĳsbĳstelling tranche 2025. Bĳ Voorjaarsnota 2025 wordt bezien 
hoe de uitvoering van aanvullende schaderoutes verloopt en daarmee ook 
hoeveel van de prĳsbĳstelling daadwerkelĳk nodig is.
Besluitvorming en uitvoeringsinformatie VWS
Het uitvoeringsbeeld laat in 2024 per saldo een meevaller zien, met 
name door onderschrĳding in de wĳkverpleging. Verder is er sprake van 
incidentele besparingsverliezen in 2025 en een structurele tegenvaller uit de 
uitvoeringsinformatie in de Wet langdurige zorg (Wlz) en de niet-akkoord­
sectoren in de Zvw. Deze worden gedekt door op basis van de uitvoerings­
informatie het kader voor de wĳkverpleging te actualiseren.
Dekkingsmaatregelen en uitvoeringsinformatie SZW
Er is sprake van een structurele uitvoeringstegenvaller op de SZW-
begroting. Deze is onder meer een gevolg van de verwerking van uitvoe­
ringsinformatie van het UWV en de nieuwe macro-economische raming 
van het CPB. De grootste tegenvallers zĳn op de Wet werk en inkomen 
naar arbeidsvermogen (WIA) en de Ziektewet. Bĳ de WIA is sprake van 
een tegenvaller van 252 miljoen euro structureel en bĳ de Ziektewet van 
109 miljoen euro structureel. De uitvoeringstegenvaller in 2025 wordt 
intertemporeel gedekt op de SZW-begroting. Daarnaast gaat in het najaar 
van 2024 een interdepartementaal beleidsonderzoek (IBO) naar de WIA 
van start.
Schoolmaaltĳden en compensatie verhoging btw op leermiddelen
Het Programma Schoolmaaltĳden wordt verlengd. Het totale bedrag voor 
verlenging bedraagt 135 miljoen euro structureel. Hiervan wordt 45 miljoen 
euro per jaar gedekt uit de envelop Groepen in de knel. Verder worden 
scholen in het primair en voortgezet onderwĳs gecompenseerd voor de 
btw-verhoging op leermiddelen. Ook mbo-instellingen ontvangen een 
compensatie voor deze btw-verhoging voor leermiddelen voor basisvaar­
digheden voor studenten onder de 18 jaar.
Groepen in de knel
Voor de envelop Groepen in de knel wordt vanaf 2025 aanvullend 
100 miljoen euro structureel per jaar beschikbaar gesteld.
Overige besluitvorming
Onder o verige besluitvorming vallen de aanscherping van de taaleis, 
de stelpost voor de uitwerking van de asielmaatregelen uit het hoofd­
lĳnenakkoord, funderingsproblematiek, het postennetwerk en geld voor 
Caribisch Nederland.
Tweede Kamer, vergaderjaar 2024–2025, 36 600, nr. 1 41

Vrachtwagenheffing
Deze post omvat de uitgaven aan de vrachtwagenheffing. Dit betreft onder 
andere de exploitatiekosten, de personeelskosten en de terugbetaling aan 
het Mobiliteitsfonds. De uitgaven aan de vrachtwagenheffing belasten 
het uitgavenkader, maar worden gedekt via de netto-opbrengsten van de 
vrachtwagenheffing, die onder het inkomstenkader vallen.
Overige dossiers
Deze post bevat de overige mutaties en besluitvorming zoals de 
aanvullende middelen voor groepen in de knel en de dekking van de 
verlaging van de overdrachtsbelasting vanuit woningbouwmiddelen.
2.2.1 Uitgaven Sociale Zekerheid, Zorg en Oekraïne
De uitgaven op de begrotingen van SZW en VWS lopen op tussen 2024 en 
2029. In 2024 zĳn de uitgaven voor SZW ongeveer 109 miljoen euro, en ze 
stĳgen in 2029 naar 141 miljoen euro. De begrote uitgaven voor VWS zĳn in 
2024 100 miljoen euro en 133 miljoen euro in 2029.
De ramingen voor de diverse Oekraïne-uitgaven zĳn aangepast, waaronder 
de toevoeging van 3 miljard euro in 2026 en 1,2 miljard euro in 2027 voor 
de opvang van Oekraïense ontheemden. Dit omdat de regelingen voor de 
opvang van Oekraïense ontheemden zĳn verlengd tot maart 2027. Deze zĳn 
verlengd omdat de Richtlĳn Tĳdelĳke Bescherming (RTB) is verlengd tot 
5 maart 2026 en daarnaast de Tĳdelĳke wet opvang ontheemden Oekraïne is 
aangenomen, waardoor gemeenten tot een jaar na afloop van de RTB belast 
zĳn met de opvang van Oekraïense ontheemden. Bĳ de niet-militaire steun 
is ruim 300 miljoen euro voor de Europese Vredesfaciliteit doorgeschoven 
naar latere jaren.
In bĳlage 22 van deze Miljoenennota is een uitgavenoverzicht Oekraïne per 
maatregel per departement opgenomen.
Tabel 3 Uitgaven Sociale Zekerheid, Zorg en Oekraïne
(in miljoenen euro) 2024 2025 2026 2027 2028 2029
Sociale Zekerheid en Werkgelegenheid 109,3 114,9 122,0 128,0 134,0 140,9
w.v. begrotingsgefinancierde uitgaven 31,7 30,7 31,9 32,4 32,5 32,9
w.v. premiegefinancierde uitgaven 77,6 82,9 87,8 92,3 97,0 102,4
w.v. nominale ontwikkeling uitkeringsregelingen 0,0 1,3 2,3 3,4 4,5 5,6
Volksgezondheid, Welzĳn en Sport 100,4 107,6 112,6 120,8 126,4 133,4
w.v. begrotingsgefinancierde uitgaven 6,9 6,9 6,0 5,4 5,0 4,7
w.v. premiegefinancierde uitgaven 93,5 100,7 106,5 115,4 121,4 128,7
Oekraïne 7.936 7.292 6.693 1.407 425 ‒ 4
w.v. mutaties tussen Voorjaarnota 2024 en Miljoenennota 2025 ‒ 329 103 3.174 1.213 1 1
Bron: ministerie van Financiën
2.2.2 Realistisch ramen uitgaven
De afgelopen jaren hebben aangetoond dat geld alleen niet altĳd voldoende 
is om beleidsdoelstellingen te realiseren. Het is niet altĳd mogelĳk gebleken 
om alle begrote middelen daadwerkelĳk uit te geven; dit noemen we 
onderuitputting. Het is gebruikelĳk dat een deel van de uitgaven niet tot 
besteding komt in het jaar waarin deze zĳn begroot. Uit een analyse van 
de afgelopen vĳftien jaar blĳkt dat er onderuitputting optreedt in circa 1% 
Tweede Kamer, vergaderjaar 2024–2025, 36 600, nr. 1 43

Tabel 4 Overzicht kasschuiven, bĳstellingen hoofdlĳnenakkoord en aanvullende onderuitputting
Kasschuiven
In miljoenen euro 2024 2025 2026 2027 2028 2029
Economische Zaken (inclusief Nationaal Groeifonds) ‒ 2.643 ‒ 544 708 671 540 161
Defensiematerieelbegrotingsfonds ‒ 1.550 ‒ 500 0 686 687 676
Aanvullende Post ‒ 754 ‒ 84 123 549 238 84
Financiën ‒ 554 154 119 281 0 0
Binnenlandse Zaken en Koninkrĳksrelaties ‒ 456 222 ‒ 31 176 67 23
Premiegefinancierd Budgettair Kader Zorg ‒ 400 ‒ 400 ‒ 100 300 600 0
Infrastructuur en Waterstaat (inclusief Mobiliteitsfonds en Deltafonds) ‒ 195 ‒ 522 ‒ 172 83 155 117
Volksgezondheid, Welzĳn en Sport ‒ 150 31 47 41 24 8
Onderwĳs, Cultuur en Wetenschap ‒ 144 17 ‒ 47 74 69 31
Defensie ‒ 75 17 0 0 40 18
Landbouw, Visserĳ, Voedselzekerheid en Natuur ‒ 65 ‒ 277 0 279 49 14
Sociale Verzekeringen ‒ 50 50 0 0 0 0
Sociale Zaken en Werkgelegenheid ‒ 18 5 1 6 ‒ 2 8
Koninkrĳksrelaties ‒ 12 ‒ 1 1 7 1 3
Staten-Generaal ‒ 7 7 0 0 0 0
Gemeentefonds ‒ 4 0 0 4 0 0
Overige Hoge Colleges van Staat, Kabinetten en de Kiesraad ‒ 3 4 2 0 ‒ 1 ‒ 2
Klimaatfonds 0 16 ‒ 949 ‒ 775 ‒ 216 ‒ 392
Klimaat en Groene Groei 0 4 15 ‒ 14 8 2
Volkshuisvesting en Ruimtelĳke Ordening 0 ‒ 74 9 36 13 16
Justitie en Veiligheid 3 ‒ 15 ‒ 27 8 1 30
Totaal ‒ 7.079 ‒ 1.891 ‒ 301 2.413 2.273 797
Bĳstellingen Hoofdlĳnenakkoord
In miljoenen euro 2024 2025 2026 2027 2028 2029
Volkshuisvesting en Ruimtelĳke Ordening 0 ‒ 653 ‒ 105 152 ‒ 24 ‒ 56
Aanvullende Post 0 ‒ 500 ‒ 350 0 0 0
Onderwĳs, Cultuur en Wetenschap 0 ‒ 182 25 40 36 32
Economische Zaken 0 ‒ 175 25 100 50 0
Klimaat en Groene Groei 0 ‒ 107 ‒ 61 ‒ 21 ‒ 3 ‒ 3
Sociale Zaken en Werkgelegenheid 0 ‒ 55 4 42 8 0
Infrastructuur en Waterstaat 0 ‒ 5 ‒ 8 ‒ 7 ‒ 7 ‒ 4
Klimaatfonds 0 240 20 194 210 ‒ 89
Totaal 0 ‒ 1.438 ‒ 450 500 271 ‒ 119
Aanvullende onderuitputting
In miljoenen euro 2024 2025 2026 2027 2028 2029
Aanvullende onderuitputting ‒ 2.300
Bron: ministerie van Financiën
2.2.3 Herverkaveling en nieuwe begrotingen
Het kabinet heeft besloten tot de oprichting van drie nieuwe ministeries. 
Dit betreft het ministerie van Asiel en Migratie, het ministerie van Volks­
huisvesting en Ruimtelĳke Ordening en het ministerie van Klimaat en 
Groene Groei. De beleidsbudgetten voor deze nieuwe ministeries zĳn 
overgegaan van respectievelĳk het ministerie van Justitie en Veiligheid, het 
ministerie van Binnenlandse Zaken en Koninkrĳksrelaties en het ministerie 
van Economische Zaken en Klimaat. Dit heet herverkaveling. De kosten van 
deze herverkaveling worden ingepast binnen het uitgavenkader.
Tweede Kamer, vergaderjaar 2024–2025, 36 600, nr. 1 45

aanpassingen uit het hoofdlĳnenakkoord en de augustusbesluitvorming 
vastgelegd in het inkomstenkader. Hierbĳ is het inkomstenkader voor deze 
kabinetsperiode vastgezet.
Schommelingen in de inkomsten door niet-beleidsmatige oorzaken – met 
name economische ontwikkelingen – lopen in het overheidssaldo. Dit 
zorgt voor automatische stabilisatie: in slechte economische tĳden nemen 
de belastingontvangsten af ten laste van het overheidssaldo, terwĳl zĳ 
in goede tĳden toenemen ten gunste van het saldo. Hierdoor worden 
economische schokken voor burgers en bedrĳven gedempt. De belasting­
inkomsten bewegen dus mee met de conjunctuur. Het zorgt bovendien 
voor stabiel beleid. Beleidsaanpassingen in de lasten (tariefswĳzigingen of 
grondslagwĳzigingen) moeten gecompenseerd worden met andere inkom­
stenmaatregelen.
Met een evenwichtig koopkrachtpakket ondersteunt het kabinet werkende 
middeninkomens. De tarieven in de inkomstenbelasting worden aangepast. 
Het tarief in de eerste schĳf wordt verlaagd en in plaats van twee komen 
er drie tarieven in de inkomstenbelasting. Door de belastingverlaging en 
een vereenvoudiging in de huurtoeslag zorgt het kabinet ervoor dat werken 
meer loont. Het kabinet financiert deze lastenverlichting door de algemene 
heffingskorting te verlagen. Dit is een aanvulling op het gefaseerd inzetten 
van middelen die het kabinet in het hoofdlĳnenakkoord heeft gereser­
veerd voor lastenverlichting, kindgebonden budget en de huurtoeslag. Met 
deze maatregelen is de koopkrachtontwikkeling tussen werkenden, uitke­
ringsgerechtigden en gepensioneerden in balans. Ook de reeds genomen 
maatregelen uit het hoofdlĳnenakkoord dragen bĳ aan de koopkracht van de 
middenklasse, zoals de verlenging van de accĳnsverlaging op brandstof tot 
en met 2025.
Het kabinet neemt ook maatregelen om groepen in de knel te helpen 
en ervoor te zorgen dat de armoede onder personen en kinderen niet 
toeneemt. Zo worden kwetsbare groepen met een gerichte inzet van 
de huurtoeslag en het kindgebonden budget extra ondersteund. In de 
begroting van SZW staat een overzicht van wat de kabinetsplannen 
betekenen voor de verwachte armoede- en kinderarmoedecĳfers. Door de 
maatregelen van het kabinet stĳgen deze, conform de doelstelling uit het 
hoofdlĳnenakkoord, naar verwachting niet. Ook heeft het kabinet invulling 
gegeven aan de envelop uit het hoofdlĳnenakkoord voor groepen in de 
knel. Onder de maatregelen vallen het voorzetten van schoolmaaltĳden 
en een samenhangend pakket gericht op het aanpakken van problema­
tische schulden. Daarnaast betreft het een aantal gerichte maatregelen 
die specifieke knelpunten in toeslagen, sociale zekerheid en  fiscaliteit
wegnemen. Ten slotte is er een reservering gemaakt voor nog nader uit te 
werken onderwerpen; hierover zal in het voorjaar worden besloten.
2.3.1 Inkomstenkader
Tabel 6 geeft het inkomstenkader weer. De tabel bevat een geclusterd 
overzicht van alle nieuwe maatregelen en mee- en tegenvallers sinds het 
hoofdlĳnenakkoord. In bĳlage 4 wordt het inkomstenkader nader gespecifi-
ceerd.
Tweede Kamer, vergaderjaar 2024–2025, 36 600, nr. 1 47

3. Aanpassen tarieven inkomstenbelasting en introductie extra schĳf
De tarieven in de inkomstenbelasting (IB) worden aangepast. Er wordt een 
extra tarief geïntroduceerd. Het tarief eerste schĳf wordt 35,36% in 2028, 
het tarief tweede schĳf wordt 37,44% in 2028 en het tarief derde schĳf 
blĳft 49,50%.
4. Dekking uit maatregelen 1, 6c1, 6c2, 47 uit het hoofdlĳnenakkoord
Dekking uit de koopkrachtenveloppen uit het hoofdlĳnenakkoord.
5. Uitspraak Hoge Raad box 3
Uitspraken van de Hoge Raad maken het noodzakelĳk om aanvullend 
rechtsherstel te bieden in box 3 wanneer het werkelĳke rendement lager 
is dan het forfait. Dit leidt tot een derving over zowel de periode van het 
oorspronkelĳke rechtsherstel (2017-2022) als het overbruggingsstelsel (2023 
tot invoering van de Wet werkelĳk rendement box 3).
6. Uitspraak Hoge Raad Duitse vastgoedfondsen
De Hoge Raad heeft geoordeeld dat het Duitse vastgoedfonds Immobilien 
– Sondervermögen ten onrechte als belastingplichtig binnen de vennoot­
schapsbelasting is beoordeeld voor de periode 1997 en 2009. Dit arrest heeft 
ook gevolgen voor latere jaren en vergelĳkbare situaties met andere Duitse 
fondsen. Het rechtsherstel vanwege deze uitspraak leidt tot een incidentele 
derving in 2024.
7. Infaseren van de koopkrachtenveloppen uit het hoofdlĳnenakkoord
De lastenverlichting uit de koopkrachtenvelop (maatregel 1 uit 
de budgettaire bĳlage van het hoofdlĳnenakkoord) wordt 
geleidelĳk ingefaseerd.
8. Versnellen verhoging AWf naar 2025
De in het hoofdlĳnenakkoord afgesproken verhoging van de AWf-premie 
wordt een jaar naar voren gehaald.
9. Terugdraaien verlaging box 3-tarief
De tariefsverlaging in box 3 uit het hoofdlĳnenakkoord wordt teruggedraaid.
10. Verhogen Aof-premie met circa 0,03%-punt
De Aof-premie wordt verhoogd met 0,03%-punt.
11. t/m 14. Zorgpremie-ontwikkeling door Zvw-uitgaven en compensatie
Een deel van de meevaller binnen de Zvw is gebruikt om tegenvallers elders 
op de VWS-begroting te dekken. Volgens de begrotingsregels moeten de 
lasten worden verzwaard voor het deel van de Zvw-meevaller dat elders 
is ingezet aan de uitgavenkant. Het resterende deel van de meevaller 
wordt gebruikt om de zorgpremies te verlagen. Dit komt ten goede aan de 
koopkracht. Hiervoor is geen lastenverzwaring nodig.
15. Tegenvaller tariefkorting motorrĳtuigenbelasting emissievrĳe auto’s
In de Voorjaarsnota 2024 is besloten een tĳdelĳke tariefkorting in te voeren 
in de motorrĳtuigenbelasting (MRB) voor emissievrĳe personenauto’s voor 
de periode 2026 tot en met 2030. Uit de nieuwe cĳfers blĳkt dat de 
budgettaire derving fors hoger uitvalt dan eerder geraamd.
16. Verlaging tariefkorting naar 25%
De tegenvaller binnen de MRB wordt gedekt door de maatvoering van de 
tariefkorting te versoberen naar 25% vanaf 2026 en 0% vanaf 2030.
Tweede Kamer, vergaderjaar 2024–2025, 36 600, nr. 1 49

25. Technische aanpassing: dekking uit middelen woningbouwimpuls
De verlaging van het algemeen tarief binnen de overdrachtsbelasting leidt 
tot derving. Een deel daarvan wordt gedekt uit de uitgavenmiddelen voor 
de woningbouwimpuls.
26. Vertraagd invoeren hogere kansspelbelasting
De tariefsverhoging van de kansspelbelasting naar 37,8% uit het hoofdlĳ­
nenakkoord wordt stapsgewĳs ingevoerd. Met deze nieuwe stap wordt het 
tarief in 2025 verhoogd van 30,5% naar 34,2% en in 2026 naar 37,8%.
27. Verhogen forfait aftrekbaar bedrag extra vervoerskosten door ziekte of 
invaliditeit in de inkomstenbelasting
De maatregel verhoogt het budget voor de regeling dat men fiscaal de 
kosten mag aftrekken van extra vervoerskosten door ziekte of invaliditeit. 
Deze maatregel wordt tevens vereenvoudigd voor burgers doordat een 
vast bedrag in aftrek kan worden gebracht in plaats van de werkelĳke 
meerkosten (leefkilometers). Het voorstel is om dit vaste bedrag te 
verhogen naar 0,60 euro per kilometer.
28. Doorwerking maatregelen envelop Groepen in de knel op de zorgtoeslag
Een aantal maatregelen uit de envelop Groepen in de knel werkt door op 
de zorgtoeslag.
29. Dekking voor maatregelen uit envelop Groepen in de knel
De doorwerking op de zorgtoeslag van maatregelen voor groepen in de knel 
op de zorgtoeslag wordt gedekt binnen de envelop.
30. Saldo overige ontwikkelingen
Dit is het saldo van alle overige ontwikkelingen. Een overzicht is te vinden in 
bĳlage 4.
31. Saldo herĳkingen
Dit is het saldo van alle herĳkingen. Een overzicht is te vinden in bĳlage 4.
32. Saldo technische aanpassingen inkomsten/uitgaven
Dit is het saldo van alle technische aanpassingen tussen inkomsten en 
uitgaven, zoals het grotendeels verschuiven van de envelop Groepen in de 
knel van de inkomsten- naar de uitgavenkant. Een overzicht is te vinden in 
bĳlage 4.
33. Vaststellen inkomstenkader
Dit is de optelsom van het bĳ hoofdlĳnenakkoord afgesproken lastenpad dat 
bĳ het hoofdlĳnenakkoord is afgesproken, alle ontwikkelingen sindsdien en 
de besluitvorming. Dit is het lastenpad waaraan het inkomstenkader deze 
kabinetsperiode wordt getoetst. Hierbĳ is het inkomstenkader voor deze 
kabinetsperiode vastgezet.
Tweede Kamer, vergaderjaar 2024–2025, 36 600, nr. 1 51

Tabel 8 Groepen in de knel
Nr. Budgettaire effecten maatregelen, in mln. euro's 2025 2026 2027 2028 2029 Struc.
G1 Reservering voorjaar 193 104 149 136 110 412
G2 Integraal pakket problematische schulden 24 56 73 100 100 75
G3 Aanpassing handhaving sociale zekerheid 6 12 12 12 12 12
G4 Schoolmaaltĳden 45 45 45 45 45 45
Aanpassen toeslagpartnerbegrip: oplossing voor achterblĳvers noodgedwongen 
G5 1 12 12 12 12 12
elders verblĳvende partner
Niet meer met terugwerkende kracht vaststellen van grondslag toeslagen obv 
G6 0 5 5 5 5 5
verblĳfstitel en recht kinderbĳslag
G7 Verlengen aanvraagtermĳn toeslagen 0 5 5 5 5 5
Verhogen forfait aftrekbaar bedrag extra vervoerskosten door ziekte of invaliditeit 
G8 1 1 1 1 1 1
in de inkomstenbelasting
G9 Netto i.p.v. bruto terugvorderen 1 31 31 31 31 31
G10 Reservering voor aanpak armoede Caribisch Nederland 2 2 2 2 2 2
G11 IPS gemeentelĳke doelgroep 4 3 2 0 0 0
G12 Tĳdelĳke verlenging energiefonds 60 60 0 0 0 0
Totaal 337 337 337 349 323 600
Beschikbare middelen envelop groepen in de knel 337 337 337 349 323 600
Bron: ministerie van Financiën
Toelichting per maatregel
G1. Reservering voorjaar
Beleidsopties bĳ onderwerpen zoals Onafhankelĳke Commissie Toekomst 
Arbeidsongeschiktheidsstelsel (OCTAS), Participatiewet, Toeslagenwet, 
Caribisch Nederland en werkende armen (kinderopvang) moeten nog 
worden uitgewerkt. Hiervoor zĳn middelen gereserveerd op de aanvullende 
post van Financiën. Deze middelen worden betrokken bĳ de voorjaarsbe­
sluitvorming 2025.
G2. Integraal pakket problematische schulden
Het kabinet voert een pakket aan maatregelen in om problematische 
schulden fundamenteel aan te pakken. Dit pakket is gebaseerd op het 
basispakket uit het IBO Problematische schulden. Zo breiden we de basis­
dienstverlening schuldhulp verder uit en scherpen we de (wettelĳke) kwali­
teitseisen voor schuldhulpverlening aan, zodat verschillen in het aanbod en 
het bereik van schuldhulpverlening tussen gemeenten verkleind worden. 
Daarnaast heeft het kabinet de ambitie om een integraal schuldenoverzicht 
in te voeren, zodat mensen meer inzicht in hun financiën krĳgen. We 
verbeteren het stelsel van publieke en private invordering door te investeren 
in vroegsignalering en te kĳken naar de rol die gerechtsdeurwaarders 
daarin kunnen vervullen. Ook moeten de kosten van invordering minder 
snel oplopen en moeten schuldeisers intensief samenwerken. Voordat 
het CJIB aanmaningkosten in rekening brengt, wordt er eerst een gratis 
betalingsherinnering verstuurd. Daarnaast wordt het CJIB in staat gesteld 
om mensen die verkeren in situaties van overmacht beter te helpen door de 
verhogingen bĳ verkeersboetes (Wet administratiefrechtelĳke handhaving 
verkeersvoorschriften) kwĳt te kunnen schelden. Tot slot gaat het kabinet 
kleinere kredieten beter reguleren. Het kabinet werkt de maatregelen de 
komende tĳd verder uit. Bĳ de verdere uitwerking van het pakket worden 
de maatregelen getoetst op doelmatigheid, uitvoerbaarheid en juridische 
haalbaarheid. De kosten van individuele maatregelen kunnen hoger of lager 
uitvallen. Hierbĳ geldt dat de maatregelen in totaal moeten passen binnen 
de budgettaire reservering voor dit pakket.
Tweede Kamer, vergaderjaar 2024–2025, 36 600, nr. 1 53

uitkering netto op hun rekening maar moeten een eventuele terugvor­
dering bruto, inclusief loonheffingen, terugbetalen als de terugvordering 
de jaargrens passeert (terugvordering binnen hetzelfde jaar is netto-netto). 
Het verschil tussen bruto en netto kunnen zĳ later via hun belastingaangifte 
terugkrĳgen, maar dat kan in de tussentĳd leiden tot liquiditeitsproblemen. 
Daarnaast is het terugvragen complex, en kan niet iedereen het volledige 
bedrag terugkrĳgen.
G10. Reservering voor aanpak armoede Caribisch Nederland
Met deze middelen kan de uitvoeringscapaciteit en dienstverlening op de 
eilanden versterkt worden voor armoedebeleid en schuldhulpverlening. 
Daarnaast kan SZW hiermee de monitoring van de armoedeproblematiek 
verbeteren. Dat is belangrĳk, want de Commissie sociaal minimum 
Caribisch Nederland concludeert dat in 2023 ten minste een derde van 
de inwoners in Caribisch Nederland in armoede leefde.
G11. Individuele Plaatsing en Steun (IPS) gemeentelĳke doelgroep
Voor mensen met een (ernstige) psychische aandoening is structureel 
budget voor IPS beschikbaar. Daarmee krĳgt deze doelgroep begeleiding 
bĳ het verkrĳgen en behouden van betaald werk. Bovendien krĳgt de 
doelgroep hulp bĳ het combineren van betaald werk en de bestaande 
uitkering. Met dit budget kan in 2025 ook één cohort van de gemeentelĳke 
doelgroep (mensen in de Participatiewet) meerjarig worden geholpen.
G12. Tĳdelĳke verlenging energiefonds
Voor 2025 en 2026 wordt 60 miljoen euro per jaar beschikbaar gesteld 
om een energiefonds in te richten dat steun biedt aan huishoudens die 
hun energierekening niet kunnen betalen. Een voorwaarde daarvoor is dat 
private partĳen bereid zĳn om aan dit fonds bĳ te dragen. Voor 2025 worden 
de middelen toegevoegd aan de begroting van SZW. Voor 2026 worden de 
middelen gereserveerd op de aanvullende post. 
 
2.3.3 Samenvatting maatregelen Belastingplan
Het kabinet heeft veel voorstellen uit het hoofdlĳnenakkoord verwerkt 
in het pakket Belastingplan 2025. De meeste fiscale maatregelen uit het 
hoofdlĳnenakkoord zĳn in het wetsvoorstel Belastingplan 2025 opgenomen. 
Een deel van de maatregelen heeft een grote samenhang met de begroting 
voor het jaar 2025. Zo zĳn de verhoging van de kansspelbelasting, het 
beperken van de giftenaftrek en de verlenging van de accĳnsverlaging 
om budgettaire redenen opgenomen in dit wetsvoorstel. Het afschaffen 
van het verlaagd btw-tarief op logies en culturele goederen en diensten 
is ook opgenomen in dit wetsvoorstel. Vanwege de voorbereidingstĳd die 
het bedrĳfsleven voor een tariefsaanpassing in de btw nodig heeft, vindt 
het kabinet het wenselĳk om deze tariefsaanpassingen tĳdig bekend te 
maken. Daarnaast zĳn er diverse maatregelen opgenomen die leiden tot 
vereenvoudiging voor burgers en de uitvoering, zoals de aanpassingen 
in de aftrek van specifieke zorgkosten. Ook worden er verdere stappen 
gezet om opmerkelĳke belastingconstructies tegen te gaan, een voorbeeld 
hiervan is de aanpassing van de kavelruilvrĳstelling.
Met een evenwichtig koopkrachtpakket ondersteunt het kabinet werkende 
middeninkomens en kwetsbare groepen. Het kabinet richt zich op deze 
doelen via een verlaging van het tarief in de eerste schĳf, vereenvoudiging 
in de huurtoeslag, gerichte inzet van de huurtoeslag en het kindgebonden 
Tweede Kamer, vergaderjaar 2024–2025, 36 600, nr. 1 55

een afwĳzing toe te kennen en uit te gaan keren. Met het wetsvoorstel Wet 
tegemoetkoming onterechte afwĳzing buitengerechtelĳke schuldregeling 
geeft het kabinet hieraan invulling.
De fiscale wetgeving is constant onderhevig aan veranderingen. Dat vergt 
voortdurend inhoudelĳke wĳzigingen en technisch onderhoud van deze 
wetgeving. In lĳn met eerdere jaren bevat het pakket Belastingplan daarom 
ook dit jaar weer een wetsvoorstel Overige fiscale maatregelen. Het kabinet 
stelt daarin onder andere voor de bpm-vrĳstelling voor een bestelauto van 
een ondernemer te laten vervallen en brengt diverse verduidelĳkingen aan 
in de loon- en vennootschapsbelasting. Dit jaar maakt ook het wetsvoorstel 
Fiscale verzamelwet 2025 deel uit van het pakket Belastingplan. Het kabinet 
breidt daarin de startersvrĳstelling en het verlaagd tarief op de overdrachts­
belasting uit. Daarnaast stelt zĳ voor de 27-jaarsgrens in het toeslagenpart­
nerschap af te schaffen.
Met het beëindigen van de salderingsregeling zorgt het kabinet voor 
een efficiënter en eerlĳker gebruik van het energiesysteem. Het kabinet 
wil dat er voor actieve afnemers een prikkel ontstaat om efficiënt om te 
gaan met zelf opgewekte hernieuwbare elektriciteit en dit zoveel mogelĳk 
gelĳktĳdig te verbruiken in plaats van in te voeden op het systeem. Door het 
beëindigen van de salderingsregeling vermindert het kabinet de belasting 
van het elektriciteitsnet en daarmee het risico op extra netcongestie. Met het 
wetsvoorstel Beëindiging van de salderingsregeling voor elektriciteit geeft 
het kabinet invulling aan het verzoek van de Tweede Kamer om vroegtĳdig 
een toekomstig kader te bieden voor het terugleveren van zelfopgewekte 
hernieuwbare energie, dat duidelĳkheid geeft aan consumenten, de instal­
latiebranche en andere betrokken partĳen.
2.4 Verticale toelichting EMU-saldo
Tabel 9 Verticale toelichting EMU-saldo
EMU-saldo FIN (procenten bbp, + = overschot) 2024 2025 2026 2027 2028 2029
EMU-saldo Voorjaarsnota 2024 ‒ 2,5% ‒ 2,8% ‒ 4,0% ‒ 2,6% ‒ 3,0% ‒ 3,0%
Inkomsten 0,4% 0,3% 0,7% 1,0% 1,0% 0,9%
wv. effecten hoofdlĳnenakkoord (inkomsten) 0,0% ‒ 0,6% ‒ 0,3% 0,0% 0,0% 0,0%
wv. overige mutaties inkomsten 0,4% 0,9% 1,0% 1,0% 1,0% 0,9%
Uitgavenkader 1,2% 0,7% 0,6% 0,2% 0,6% 0,7%
wv. effecten nota's van wĳzigingen 0,0% 0,0% 0,0% 0,0% 0,1% 0,1%
wv. effecten hoofdlĳnenakkoord (uitgaven) 0,0% ‒ 0,1% 0,1% 0,1% 0,4% 0,5%
wv. besluitvorming netto-uitgaven binnen 
‒ 0,1% 0,2% ‒ 0,4% ‒ 0,2% ‒ 0,2% ‒ 0,2%
het kader
wv. Realistisch ramen 0,6% 0,3% 0,4% ‒ 0,2% ‒ 0,2% 0,0%
wv. loon- en prĳsontwikkeling uitgaven 0,0% ‒ 0,3% ‒ 0,3% ‒ 0,3% ‒ 0,3% ‒ 0,4%
wv. overige uitgavenmutaties met kadercorrectie
0,0% 0,0% 0,0% 0,0% ‒ 0,1% ‒ 0,1%
wv. technische verwerking HLA (o.a. rente 
0,7% 0,7% 0,7% 0,8% 0,9% 0,9%
buiten uitgavenkader)
Niet-kaderrelevante uitgaven en correcties 
‒ 0,8% ‒ 1,0% ‒ 1,2% ‒ 1,1% ‒ 1,1% ‒ 1,2%
van EMU-saldo
wv. Oekraïne besluitvorming 0,0% 0,0% ‒ 0,2% ‒ 0,1% 0,0% 0,0%
wv. rente staatschuld 0,0% ‒ 0,1% ‒ 0,1% ‒ 0,1% ‒ 0,1% ‒ 0,1%
wv. correctie aansluiting premie-ontvangsten 
‒ 0,4% ‒ 0,4% ‒ 0,4% ‒ 0,4% ‒ 0,4% ‒ 0,4%
en -uitgaven
Tweede Kamer, vergaderjaar 2024–2025, 36 600, nr. 1 57

inflatie en contractloonstĳging. Samengenomen leidt dit ten opzichte van 
de Voorjaarsnota tot hogere belasting- en premieontvangsten vanaf 2026. 
Daarnaast stĳgen de premie-ontvangsten door de hierboven genoemde 
technische wĳziging in de registratiewĳze.
Het CPB en het kabinet maken allebei een inschatting van het EMU-
saldo voor de komende jaren. Beide ramingen berusten op hetzelfde 
macro-economische beeld, maar bepaalde uitgaven en ontvangsten zĳn 
verschillend geraamd. In tabel 10 wordt het saldo van het kabinet 
vergeleken met de MEV van het CPB.
Tabel 10 Verschillen in EMU-saldo Miljoenennota en MEV CPB
In procenten bbp 2024 2025 2026 2027 2028
EMU-saldo CPB in de MEV ‒ 1,8% ‒ 2,5% ‒ 3,4% ‒ 2,1% ‒ 2,5%
Belasting- en premieontvangsten (+ is hogere 
inkomsten in Miljoenennota t.o.v. MEV) ‒ 0,1% 0,2% 0,2% 0,1% 0,0%
Uitgaven en overig (+ is lagere netto-uitgaven 
in Miljoenennota t.o.v. MEV) 0,2% ‒ 0,4% ‒ 0,5% ‒ 0,3% 0,2%
EMU-saldo kabinet deze Miljoenennota ‒ 1,6% ‒ 2,8% ‒ 3,7% ‒ 2,4% ‒ 2,4%
Het merendeel van het verschil in de ramingen wordt verklaard omdat het 
CPB verwacht dat een aantal uitgaven niet of pas later tot besteding komen 
dan op dit moment in de begroting staat. Dit komt onder andere door 
de combinatie van een krappe arbeidsmarkt en een expansief begrotings­
beleid. Het CPB verwacht vertraging bĳ verschillende uitgaven waaronder 
de investeringen in defensie en infrastructuur.
2.5 Horizontale ontwikkeling uitgaven
46 
Tabel 11 toont de horizontale ontwikkeling van de uitgaven per begroting.
De horizontale ontwikkeling laat zien hoe bĳ ongewĳzigd beleid de 
uitgaven van verschillende beleidsterreinen zich ontwikkelen ten opzichte 
47
van elkaar in het prĳspeil van 2024. De reserveringen uit het vorige 
coalitieakkoord en het hoofdlĳnenakkoord die nog op de Aanvullende Post 
staan, zĳn toebedeeld aan de begroting van het beleidsverantwoordelĳke 
departement. De uitgaven zĳn voor een aantal incidentele posten gecorri­
48
geerd.
De netto-uitgaven stĳgen ten opzichte van 2024 met 34 miljard euro 
tot 445 miljard euro in 2029. Voornamelĳk stĳgen de uitgaven door het 
oplopende basispad. Een toelichting per begroting is opgenomen in bĳlage 
17 Horizontale toelichting.
46
 Dit zĳn de netto-uitgaven op basis van de begrotingsstand ontwerpbegroting en Miljardennota 
2025. Dit betekent dat de niet-belastingontvangsten zĳn afgetrokken van de uitgaven.
47
 De uitgaven voor het Gemeentefonds en het Provinciefonds, Homogene Groep Internationale 
Samenwerking (HGIS) en huurtoeslag zĳn conform de huidige begrotingstechniek in lopende 
prĳzen weergegeven.
48
 De begrotingsstanden zĳn exclusief de uitgaven aan Oekraïne en de binnenlandse opvang van 
vluchtelingen uit Oekraïne. Bĳ Defensie is gecorrigeerd voor het affinancieren van de militaire 
pensioenen (8,5 miljard euro) en bĳ Financiën voor de lening aan TenneT.
Tweede Kamer, vergaderjaar 2024–2025, 36 600, nr. 1 59

ordening en omgevingswet en uitvoering van het rĳksvastgoedbeleid 
worden overgeheveld naar VRO. Hierdoor daalt de begroting van BZK met 
circa 10 miljard euro. De overheveling van de huurtoeslag heeft het grootste 
effect. De uitgaven hieraan lopen in 2029 op tot 7 miljard euro.
De netto-uitgaven onder de post Zorg groeien jaar-op-jaar door de loon- 
en prĳsontwikkelingen en volumefactoren. De belangrĳkste oorzaken van 
de stĳgende uitgaven zĳn de toenemende vergrĳzing, de toenemende 
ontwikkeling van technologieën, hoger zorggebruik door hogere inkomens, 
stĳgende lonen als gevolg van de krappe arbeidsmarkt en de achterblĳ­
vende arbeidsproductiviteit in de zorg.
De begroting van het ministerie van Onderwĳs, Cultuur en Wetenschap 
(OCW) daalt voornamelĳk door de maatregelen uit het hoofdlĳnenak­
koord. Dit zĳn onder andere maatregelen voor het hoger onderwĳs, zoals 
het tegengaan van langstuderen en het verminderen van internationale 
studenten (samen structureel 575 miljoen euro), het afschaffen van de 
Maatschappelĳke Diensttĳd (structureel 200 miljoen euro) en de subsidiet­
aakstelling (structureel 361 miljoen euro). Daarnaast dalen de leerlingen- 
en studentenaantallen. Dit leidt ook tot een daling van de uitgaven aan 
het onderwĳs.
De stĳging in uitgaven bĳ het ministerie van Defensie komt onder andere 
door de middelen uit het hoofdlĳnenakkoord waarmee de uitgaven van 
Defensie in lĳn zĳn gebracht met de NAVO-doelstelling van 2% bbp. 
Daarnaast wordt het verloop beïnvloed door een additionele kasschuif van 
2024 en 2025 naar 2027-2029.
De stĳging bĳ het ministerie van Buitenlandse Zaken (BZ) komt volledig 
door de ontwikkeling van de raming van de Nederlandse afdrachten 
aan de EU en de ontvangsten uit de Herstel- en Veerkrachtfaciliteit. 
De budgetten op de BZ-begroting voor internationale samenwerking en 
ontwikkelingshulp blĳven stabiel. De verwachte onderuitputting op de EU-
begroting leidt ertoe dat de afdrachtenraming in 2024 en 2025 lager is en 
in 2026 en 2027 hoger is dan verwacht. In de raming van de afdrachten na 
het huidige Meerjarig Financieel Kader (MFK; 2021-2027) zĳn onder andere 
vanaf 2028 de terug- en rentebetalingen voor het coronaherstelfonds in 
de raming van de Nederlandse EU-afdrachten opgenomen. In de raming 
is rekening gehouden met de in het hoofdlĳnenakkoord voorgenomen 
besparing van 1,6 miljard euro. De aanspraak op 5,4 miljard euro uit 
de Herstel- en Veerkrachtfaciliteit zorgt voor een verlaging van de netto-
uitgaven op de BZ-begroting in 2024 tot en met 2026.
De begroting van het ministerie van Financiën daalt doordat de herstel­
operatie toeslagen een tĳdelĳk karakter heeft. De daling bĳ LVVN wordt 
met name veroorzaakt door incidenteel budget dat beschikbaar is in 2025, 
2026 en in mindere mate 2027. Het gaat hier onder andere om de uitkoo­
pregelingen LBV en LBV+ (Landelĳke beëindigingsregeling veehouderĳlo­
caties), de provinciale uitvraag in het kader van de versnellingsaanpak en 
maatregelen in het kader van het toekomstperspectief landbouw. Daarnaast 
is het gereserveerde budget voor het Transitiefonds op de Aanvullende 
Post afgeboekt.
Tweede Kamer, vergaderjaar 2024–2025, 36 600, nr. 1 61

Ten eerste door eenmalige hogere ontvangsten in 2023, veroorzaakt door 
tariefaanpassingen in box 2. Dit effect valt in 2024 weg. Daarnaast spelen 
de gevolgen van uitspraken van de Hoge Raad over box 3 en over een Duits 
vastgoedfonds een rol. Deze leiden tot herstelbetalingen waarvan de kosten 
voor de overheid in 2024 vallen.
De belasting- en premieontvangsten groeien in 2025 met 19,5 miljard 
euro. De endogene groei bedraagt in dat jaar 14,7 miljard euro en is 
daarmee veel beperkter dan in 2024. Dit heeft met name te maken met het 
veronderstelde (deels) incidentele karakter van de hoge ontvangsten in de 
winstbelasting in 2024. Dit effect valt in 2025 dus weg. Andere belangrĳke 
factoren voor de belastingontvangsten, zoals de nominale consumptie en 
de loonstĳging, groeien ongeveer in lĳn met de economie. Beleidswĳzi­
gingen leiden tot een extra groei van de belastinginkomsten met 4,8 miljard 
euro. Maatregelen uit het hoofdlĳnenakkoord leiden tot lastenverlichting. 
Daar staat echter tegenover dat de incidentele effecten uit 2024, de hierbo­
vengenoemde uitspraken van de Hoge Raad, wegvallen. Op de middellange 
termĳn groeien de ontvangsten verder tot ruim 500 miljard euro in 2028. 
De endogene groei ligt in deze periode jaarlĳks ongeveer in lĳn met de 
verwachte waardeontwikkeling van het bbp.
Tabel 12 Belasting- en premieontvangsten 2023-2029 op EMU-basis (in miljarden euro)
2023 2024 2025 2026 2027 2028 2029
Belastingen en premies volksverzekeringen 
op EMU-basis 300,9 310,8 324,2 340,2 353,8 366,8 380,0
- waarvan belastingen 260,9 273,9 277,4 293,9 305,5 317,2 327,8
- waarvan premies volksverzekeringen 40,0 37,0 46,8 46,3 48,3 49,6 52,2
Premies Werknemersverzekeringen 
(incl. Zvw) 87,2 94,7 100,9 106,7 115,4 120,2 124,9
Totaal 388,1 405,6 425,1 447,0 469,2 487,0 504,9
Mutatie 17,4 19,5 21,9 22,2 17,8 17,9
- waarvan endogene groei 24,6 14,7 16,1 16,4 16,9 17,8
- waarvan beleid ‒ 7,2 4,8 5,9 5,8 0,9 0,0
Endogene mutatie (in %) 6,3% 3,6% 3,8% 3,7% 3,6% 3,7%
Waardeontwikkeling BBP (in %) 5,7% 4,3% 4,2% 4,1% 3,5%
De totale beleidsmatige lastenontwikkeling (blo) laat een lastenverzwaring 
zien van 14,2 miljard euro in 2028 ten opzichte van 2024. De blo is een 
indicator voor de ervaren lastenontwikkeling voor burgers en bedrĳven op 
de middellange termĳn. De blo meet alleen beleidseffecten van lastenmaat­
regelen. Hieronder vallen aanpassingen van belasting- en premietarieven 
of een beleidsmatige aanpassing van de grondslag van belastingen en 
premies. Het effect van de conjunctuur op de daadwerkelĳke afdrachten 
wordt niet meegenomen in de blo. De blo wordt gepresenteerd in standen, 
dus de lastenverzwaring in 2028 is de optelsom van alle jaar-op-jaar 
mutaties tussen 2024 en 2028.
Een groot deel (9,5 miljard euro) van de lastenverzwaring komt voort 
uit eerder ingezet beleid. Deze lastenverzwaring in het basispad is het 
gevolg van maatregelen van voorgaande kabinetten. De voornaamste 
lastenverzwaring in het basispad is de toename van de zorgpremies, die 
zĳn gekoppeld aan eveneens stĳgende zorguitgaven. Verder is er in het 
basispad sprake van grondslagverbreding in de inkomstenbelasting, werd 
de inkoopfaciliteit eigen aandelen afgeschaft (in het hoofdlĳnenakkoord is 
dit teruggedraaid), en wordt de bpm-vrĳstelling voor ondernemers bĳ het 
Tweede Kamer, vergaderjaar 2024–2025, 36 600, nr. 1 63

2.7.2 Medeoverheden
In de Voorjaarsnota 2024 is de ontwikkeling van het Gemeente- en Provin­
ciefonds vanaf 2024 gekoppeld aan de ontwikkeling van het bbp. Verder is 
de oploop geschrapt van de opschalingskorting die vanaf 2026 in de boeken 
stond. Het kabinet is van mening dat de bbp-systematiek gemeenten en 
provincies een stabiele inkomstenbron biedt, inclusief benodigde duide­
lĳkheid over hoe het Gemeente- en Provinciefonds zich over de tĳd 
ontwikkelt. In bĳlage 12 Accres Gemeente- en Provinciefonds van deze 
Miljoenennota staat de budgettaire uitwerking van de koppeling aan het 
bbp. Ook zĳn er enkele aanvullende afspraken gemaakt waar dit kabinet 
invulling aan geeft.
Met de Vereniging Nederlandse Gemeenten (VNG) is afgesproken dat in 
de toekomst (een nader te bepalen deel) van de Wmo niet langer via de 
algemene uitkering van het Gemeentefonds gaat, maar via een aparte 
financiering. Afhankelĳk van de gekozen bekostigingsvorm wordt een 
passende geobjectiveerde indexering onderzocht die ook rekening houdt 
met de kostenontwikkeling en demografie/vergr ĳzing. Vooruitlopend op de 
uitwerking is een jaarlĳkse tranche van 75 miljoen euro vanaf 2026 oplopend 
tot 300 miljoen euro in 2029 gereserveerd voor een aanvullende indexering 
voor demografie. Het kabinet hevelt deze middelen bĳ deze Miljoenennota 
2025 over naar het accres zodat gemeenten hier rekening mee kunnen 
houden in hun (meerjaren) begroting. Het kabinet zet de uitvoering van de 
Hervormingsagenda Jeugd door. De ingeboekte besparing van 511 miljoen 
euro op de jeugdzorg komt structureel te vervallen.
Het is van belang dat er een juiste balans is tussen ambitie, taken, 
middelen en uitvoeringskracht voor medeoverheden. Voor de beleidster­
reinen infrastructuur, natuur en openbaar vervoer is in de Voorjaarsnota 
2024 afgesproken dat verdere uitwerking in samenspraak met de betrokken 
beleidsverantwoordelĳke departementen nodig is.
In het hoofdlĳnenakkoord is aangekondigd dat specifieke uitkeringen 
worden overgeheveld naar het Gemeente- en Provinciefonds. De efficiëntie 
korting van 10% vanaf 2026 is budgettair verwerkt in de departementale 
begrotingen. Het kabinet werkt aan een voorstel om in het aankomende jaar 
een start te maken met de overhevelingen. Deze nadere uitwerking vindt 
plaats in overleg tussen Rĳk (vakministers), de VNG en het Interprovinciaal 
Overleg (IPO).  
Tweede Kamer, vergaderjaar 2024–2025, 36 600, nr. 1 65

Figuur 25 Bbp groei per jaar sinds 1800
Bron: CPB
Door de tĳd heen is de economie veranderd, we verdienen steeds weer 
op nieuwe manieren ons brood. Lange tĳd bood de landbouw de meeste 
werkgelegenheid, maar door een vertwintigvoudiging van de arbeidspro­
ductiviteit de afgelopen zeventig jaar werkt nu nog maar 2% van de 
werkenden in de agrarische sector (zie figuur 26). Dit heeft gezorgd voor 
een grote arbeidsbesparing, droeg bĳ aan relatief lage prĳzen voor voedsel 
en aan de groei van onze economie. Vanaf ongeveer 1900 was de industrie 
in Nederland de sector met de meeste werkgelegenheid, waarna rond 
1970 de dienstensector het grootst werd. Historisch gezien heeft bĳna altĳd 
meer dan de helft van de economische activiteit in Nederland betrekking 
gehad op diensten, tegenwoordig is het meer dan 80%. Nederland is nu 
dus voornamelĳk een diensteneconomie; het nationale inkomen wordt in 
belangrĳke mate daarmee verdiend (zie figuur 27).
Figuur 26 Werkgelegenheid per sector sinds 1800
Tweede Kamer, vergaderjaar 2024–2025, 36 600, nr. 1 67

52
Nederland, terwĳl deze in de meeste OESO-landen is gestegen. Alle regio’s 
in Nederland zĳn competitief vergeleken met regio’s in andere landen 
binnen de Europese Unie en de verschillen tussen Nederlandse regio’s 
zĳn minder groot dan de verschillen tussen regio’s in andere Europese 
53
landen. Desondanks zĳn er nog economische verschillen tussen regio’s, 
maar die zĳn niet verdeeld langs de scheidslĳn Randstad en niet-Randstad. 
De economische groei lag in 2023 ten opzichte van 2019 hoger in de regio’s 
Zuidoost-Noord Brabant en Twente dan in bĳvoorbeeld de regio Den Haag. 
De verschillen in groei kunnen voortkomen uit agglomeratievoordelen en 
de bevolkingssamenstelling, maar ook door de sectorstructuur van de 
lokale economie. Agglomeratievoordelen doen zich in Nederland vooral 
op stadsniveau voor, zowel buiten als binnen de Randstad, en gaan over 
54 
het profiteren van de nabĳheid van mensen, bedrĳven en voorzieningen.
Mensen willen vaak wonen waar ze kunnen werken of studeren. Deze 
marktdynamiek leidt tot bedrĳvigheid, wat weer andere mensen, bedrĳven 
en voorzieningen aantrekt. Het resultaat is een ruimere arbeidsmarkt, 
meer kennisuitwisseling, veel toeleveranciers en een groter aanbod aan 
(private) voorzieningen en werk. Deze factoren hebben een positief effect 
op de productiviteit en economische groei. Voor bepaalde gebieden aan 
de randen van het land geldt dat ze over het algemeen dunner bevolkt zĳn 
en de afstanden tot voorzieningen groter zĳn, waardoor ook economische 
verschillen kunnen ontstaan.
52
 OECD (2024). Addressing Inequality in Budgeting: Lessons from Recent Country Experience.
53
 European Commission Joint Research Centre (2023). Regions in the EU’s east and south are 
catching up on competitiveness.
54
 Ponds, R., & Raspe, O. (2015). Agglomeratievoordelen en de Ruimtelĳk-Economische Ontwikke­
lingsstrategie: Position paper. Atlas voor gemeenten en Planbureau voor de Leefomgeving.
Tweede Kamer, vergaderjaar 2024–2025, 36 600, nr. 1 69

3.2 Keuzes zĳn nodig om concurrerend te blĳven
De economie gaat over de verdeling van schaarse middelen; deze verdeling 
is altĳd aan verandering onderhevig. Dit geldt voor alle soorten kapitaal, 
zoals natuurlĳk kapitaal, menselĳk kapitaal en economisch kapitaal. 
Natuurlĳk kapitaal heeft betrekking op onder meer de schaarste aan ruimte, 
uitstoot, natuur en water. Menselĳk kapitaal gaat zowel over de schaarste 
aan de hoeveelheid personeel als over de kwaliteit en opleiding van het 
personeel en de match tussen vraag en aanbod. Economisch kapitaal 
gaat over de budgettaire middelen die bedrĳven en overheden gelimiteerd 
beschikbaar hebben, en omvat dus ook de investeringen in innovatie en 
R&D. De mate waarmee bedrĳven en sectoren beslag leggen op deze 
kapitalen, verschilt en verandert ook over tĳd (zie paragraaf 3.1). Nederland 
is een diensteneconomie, wat blĳkt uit de omvang van het menselĳk kapitaal 
in de dienstensector. De meeste banen zĳn ook te vinden in de sectoren 
zakelĳke dienstverlening en zorg. In vergelĳking met twintig jaar geleden 
is de werkgelegenheidsstructuur veranderd; in 2003 hadden de industrie, 
overheid, maar ook de financiële dienstverlening, de landbouw en handel 
55
relatief meer mensen in dienst (figuur 30).
Figuur 30 Werkgelegenheidsstructuur in 2003 en 2023
Bron: CBS
Er is toenemende schaarste in onder andere personeel, ruimte, natuur en 
budgettaire middelen. Nederland staat voor steeds meer maatschappelĳke 
opgaven waarvoor ruimte en werkenden nodig zĳn. Tegelĳkertĳd worstelt 
ons land nu al met tekorten. Zo willen we energie-intensieve sectoren 
elektrificeren, terwĳl het elektriciteitsnet al overbelast is. Ook is er sprake 
van krapte op de Nederlandse arbeidsmarkt, door conjunctuur, vergrĳzing 
(meer ouderen), ontgroening (minder jongeren) en door het streven naar 
verschillende beleidsdoelen tegelĳk. Werkgevers in het onderwĳs, de 
gezondheidszorg en de bouwnĳverheid geven het vaakst (meer dan 40%) 
aan last te hebben van de arbeidsmarktkrapte. De niet-vervulbare vacatures 
zĳn het hoogst in de bouwnĳverheid, bĳ financiële instellingen en in de 
55
 CBS (2024). Werkgelegenheidsstructuur
Tweede Kamer, vergaderjaar 2024–2025, 36 600, nr. 1 71

met andere landen relatief veel in deeltĳd gewerkt. Dit zorgt er ook voor dat 
59
er in Nederland relatief meer mensen deelnemen aan de arbeidsmarkt. Of 
een werkende bereid is om meer te gaan werken, hangt af van vele factoren, 
zowel individuele als sociale. Daarbĳ speelt mee dat mensen aan informele 
arbeid doen zoals vrĳwilligerswerk, mantelzorg en het huishouden. Een 
duurzame verandering in het gemiddeld aantal gewerkte uren vraagt om 
een brede aanpak met ingrepen in het huidige systeem op verschillende 
60 
beleidsterreinen, zoals de geplande hervorming van de kinderopvang.
Ten tweede kan geprobeerd worden de arbeidsproductiviteit te verhogen 
via een goed opgeleide bevolking, concurrerende markten en een betere 
matching tussen werkgevers en werkenden. De laatste twee factoren 
kunnen ervoor zorgen dat het personeel dat beschikbaar is ook op de meest 
productieve plekken terechtkomt. De matching kan bĳvoorbeeld verbeteren 
door sectorale ontwikkelpaden, zoals in de kinderopvang op dit moment 
61
gedaan wordt. Beide opties zĳn echter onvoldoende om de totale krapte 
aan personeel op te lossen.
Arbeidsmigratie kan zowel bĳdragen aan het oplossen van de arbeids­
krapte als die krapte op termĳn vergroten. Arbeidsmigratie is geen 
eenvoudige oplossing voor arbeidsmarktkrapte. Ook voor de bĳdrage op 
welvaartsniveau op de langere termĳn is het effect van migratie afhankelĳk 
van het type werk en de sector waarin dat werk wordt gedaan. Arbeids­
migranten hebben vooral een positieve impact op de economie als hun 
vaardigheden complementair zĳn aan die van gevestigde werknemers en 
62
als zĳ komen te werken in hoogproductieve sectoren. Arbeidsmigratie 
vergroot het arbeidsaanbod, en gericht op bepaalde beroepen kan zĳ de 
krapte in specifieke sectoren wegnemen en ondernemers op dit moment 
ontlasten. Op die wĳze kan gerichte arbeidsmigratie bĳdragen aan het 
op peil houden van de publieke voorzieningen, zoals de zorg, en het 
beperken van de krapte in bĳvoorbeeld de logistiek- en bouwsector. 
Tegelĳkertĳd kan arbeidsmigratie de prikkel voor het verbeteren van 
arbeidsvoorwaarden tegenhouden en zo laagproductieve sectoren in stand 
62
houden. In een krappe arbeidsmarkt wordt immers investeren in kapitaal, 
innovatie en arbeidsbesparende technologie economisch aantrekkelĳker. 
Daarnaast behoeven migranten ook (publieke) goederen en doen zĳ een 
beroep op (publieke) diensten, waardoor de vraag naar personeel weer 
63
kan toenemen.
Het prioriteren van beleidsdoelen is nodig om de gevolgen van schaarste 
tegen te gaan. De schaarste van ruimte, personeel en budgettaire middelen 
leggen beperkingen op aan het behalen van onze maatschappelĳke ambities 
en het verdienvermogen van Nederland. Er zĳn daarbĳ onvoldoende 
mogelĳkheden om de schaarste op korte termĳn op te lossen. Het nastreven 
van verschillende beleidsdoelen tegelĳkertĳd vergroot de krapte verder. 
Daarom is prioritering nodig in de inzet van ons natuurlĳk, economisch en 
menselĳk kapitaal. Zo kiest het kabinet nadrukkelĳk voor het terugdringen 
van het woningtekort en zet het in op het bĳbouwen van 100.000 woningen 
per jaar. Het aanpakken van de personeelskrapte in de zorg is ook een 
prioriteit. In het onderwĳs wordt er focus aangebracht op lezen, schrĳven en 
59
 CPB (2023). De Nederlandse economie in historisch perspectief: Arbeidsaanbod en werkgele­
genheid
60
 IBO Deeltĳdwerk (2019). De(el)tĳd zal het leren
61
 Rĳksoverheid (2023). Ontwikkelpad kinderopvang.
62
 Adviesraad Migratie (2023). Arbeidsmigratie: Oplossing voor economie en demografie?
63
 Staatscommissie demografische ontwikkelingen 2050
Tweede Kamer, vergaderjaar 2024–2025, 36 600, nr. 1 73

komt de verdeling van onze schaarse middelen tot stand. Marktfalen kan 
ervoor zorgen dat de markt niet tot de gewenste verdeling van kapitaal 
leidt. In dat geval kan de overheid bĳsturen met subsidiëring, normering 
en beprĳzing. Een reden voor bĳsturen kan zĳn dat bepaalde goederen 
en diensten ook een maatschappelĳke of strategische waarde hebben. 
In dat geval is het belangrĳk dat die gerealiseerd worden, zeker als die 
zonder overheidsingrĳpen niet in de markt tot stand komen of niet voor 
iedereen beschikbaar zĳn. Voorbeelden van goederen en diensten met een 
maatschappelĳke waarde zĳn zorg, onderwĳs en duurzame energie die 
groene groei stimuleert. Vanwege de geopolitieke spanningen en daaruit 
volgende verstoringen in de wereldhandel, is ook de strategische waarde 
van goederen en diensten relevant. Bĳvoorbeeld omdat er afhankelĳkheid 
van derde landen is voor de productie of levering van goederen uit 
die sector. De strategische waarde is vooral van belang bĳ sectoren die 
indirect of direct in essentiële goederen voorzien, zoals de voedselvoorzie­
ningsector, de energiesector en de chipindustrie. Tegelĳkertĳd geldt voor 
beleidsdoelen met een maatschappelĳke en strategische waarde dezelfde 
beperking als voor de andere beleidsdoelen, namelĳk dat ook hier niet 
alles tegelĳk kan. Er moeten prioriteiten worden gesteld en daarbĳ moet 
rekening worden gehouden met de schaarste aan menselĳk, economisch en 
natuurlĳk kapitaal.
3.3 De overheid stelt randvoorwaarden voor een duurzame en 
concurrerende economie
Het prioriteren van beleidsdoelen en het stellen van randvoorwaarden 
kan een duurzame en concurrerende economie stimuleren. We moeten 
er voor zorgen dat onze ruimte, budgettaire middelen en werkenden op 
de meest efficiënte en duurzame manieren in gezet worden. Dit vraagt 
om randvoorwaarden op onder andere het faciliteren van (internationale) 
concurrentie en groene groei. Alleen als dat nodig is voor het behalen van 
de beleidsdoelen, kan de overheid verder bĳsturen.
De eerste randvoorwaarde voor de economie is het verzekeren van eerlĳke 
concurrentie en innovatie. De overheid kan innovatie stimuleren door op 
specifieke beleidsdoelen in te zetten. Maar de overheid heeft onvoldoende 
informatie om volledig te bepalen met welke verdeling van personeel, 
ruimte en budgettaire middelen innovatie bereikt kan worden. Hiervoor is 
marktwerking nodig. Tegelĳkertĳd kan het prioriteren van beleidsdoelen wel 
aanleiding geven tot innovaties die het verdienvermogen verbeteren. Een 
recent voorbeeld daarvan is de ontwikkeling van zonnepanelen. Vanwege 
de benodigde groene groei, is hierin veel geïnvesteerd, zowel door (buiten­
landse) overheden als bedrĳven. Deze investeringen hebben geleid tot 
innovaties en daardoor efficiëntere zonnepanelen, toenemend aanbod en 
veel lagere prĳzen, zoals in figuur 33 te zien. Een ander voorbeeld van 
hoe het zetten van beleidsdoelen innovatie kunnen stimuleren, is inclusieve 
technologie. Met de juiste technologische begeleiding kunnen ook mensen 
met een afstand tot de arbeidsmarkt zich inzetten om waardevol werk te 
verrichten. Op deze manier wordt het onbenut arbeidspotentieel ingezet.
Tweede Kamer, vergaderjaar 2024–2025, 36 600, nr. 1 75

platformbedrĳven spelen vaste kosten een grotere rol, zoals R&D-investe­
ringen. Deze kostenstructuur maakt het moeilĳker voor potentiële concur­
68
renten om toe te treden en beperkt daarmee concurrentie. Een tweede 
economische verandering is dat ontwikkelde economieën, zoals Nederland, 
een steeds grotere dienstensector hebben (zie ook paragraaf 3.1), wat 
leidt tot meer lokale markten. In dit type lokale markt domineert over het 
algemeen één of een paar bedrĳven, bĳvoorbeeld door overnames van 
69
kleine, lokale concurrenten. Voorbeelden hiervan zĳn de buitenschoolse 
opvang en kinderopvang. Daarnaast kunnen prĳsschokken, zoals tĳdens de 
corona- en energiecrisis, aanleiding geven tot stilzwĳgende afstemming 
tussen bedrĳven. Volgens de toezichthouder de Autoriteit Consument 
& Markt (ACM) is het aannemelĳk dat er sprake is van stilzwĳgende 
70
afstemming op de Nederlandse spaarmarkt.
Het behoud van een gelĳk speelveld voor bedrĳven, is cruciaal voor een 
73
sterke Europese en Nederlandse economie. Concurrentiebeleid grĳpt 
in wanneer er sprake is van machtsmisbruik en stelt bedrĳven in staat 
om op gelĳke voet te concurreren. Daarnaast kan regulering en het 
toezicht op het naleven daarvan ook bĳdragen aan eerlĳke concurrentie, 
bĳvoorbeeld in de vorm van het stellen van eisen aan arbeidsvoorwaarden 
en omstandigheden, zodat in alle bedrĳven mensen onder goede omstan­
digheden kunnen werken. Vanwege de interne markt is concurrentiebeleid 
op Europees niveau van belang. De Europese Unie, inclusief Nederland, 
heeft haar economische ontwikkeling in belangrĳke mate te danken aan 
haar open interne markt, met ruimte voor het bedrĳfsleven onder duidelĳke 
regulering voor een gelĳk speelveld. Binnen de interne markt zorgt het 
gelĳke speelveld ervoor dat de meest productieve bedrĳven groeien, en de 
Europese én Nederlandse economie sterk blĳft. Daarvoor is verdere inzet 
op het verdiepen van de economische samenwerking in de Europese Unie, 
met de interne markt, de kapitaalmarktunie en voldoende financiering voor 
hoogproductieve start-ups en scale-ups belangrĳk.
Een tweede randvoorwaarde is economische veiligheid en voldoende 
strategische autonomie. Een kleine, open economie als Nederland heeft 
veel baat bĳ open handel en een gelĳk speelveld. Tegelĳkertĳd laat onder 
andere de Russische agressieoorlog in Oekraïne zien dat economische 
afhankelĳkheden van een land als Rusland zeer onwenselĳk zĳn. Het kabinet 
hecht belang aan open strategische autonomie, waarbĳ op basis van 
eigen inzichten en keuzes Europese en Nederlandse belangen worden 
geborgd in een verbonden wereld. Bĳ de kabinetsinzet voor internationale 
economische samenwerking is veel aandacht voor veiligheid en het 
voorkomen van risicovolle economische afhankelĳkheden, met name in 
de kritieke infrastructuur van de Nederlandse economie zoals de energie­
voorziening. Naast het verminderen van risicovolle strategische afhankelĳk­
heden kan ook het versterken van het politiek-economisch fundament en 
het geopolitiek handelingsvermogen bĳdragen aan de open strategische 
autonomie. De zorgelĳke stĳging in het aantal industriebeleidsmaatregelen 
zoals tarieven en invoerbeperkingen op mondiaal niveau sinds 2010 laat zien 
dat meerdere andere landen dergelĳke maatregelen nemen (zie figuur 34). 
Als andere landen bedrĳven of sectoren steunen, dan kan dat een reden zĳn 
voor Europa om ook industriebeleidsmaatregelen in te stellen om het gelĳke 
68
 CPB (2024). National Producitvity Board 2023.
69
 Stiglitz, J. E. (2024). The road to freedom: Economics and the good society.
70
 ACM (2024). ACM: spaarrentes blĳven achter door te weinig concurrentie.
73
 Letta, E. (April 2024). Rapport Much More than a Market.
Tweede Kamer, vergaderjaar 2024–2025, 36 600, nr. 1 77

76
lagere energieprĳzen leiden. Op dit moment is het aandeel hernieuwbare 
elektriciteit bĳna de helft van de totale elektriciteitsproductie (figuur 35). 
Verduurzaming door energiebesparing en investering in lokale energie­
bronnen kan burgers en ondernemers kansen bieden om de energie­
rekening te verlagen en zich te beschermen tegen onzekerheid over 
toekomstige energieprĳzen. Het kabinet wil om de klimaatdoelstellingen te 
halen, voldoen aan de toenemende vraag naar elektriciteit en de leverings­
zekerheid van elektriciteit bevorderen. Daarom zet het in op twee extra 
kerncentrales, boven op de twee al geplande extra kerncentrales.
Figuur 35 Elektriciteitsproductie per type bron in miljard kWh
Bron: CBS
Er moet mogelĳk bĳgestuurd worden om groene groei te bereiken, in 
dat geval is een evenwichtige mix van instrumenten belangrĳk. Als de 
marktuitkomsten en het huidige beleid onvoldoende zĳn om de klimaat­
doelen te halen, moet de overheid bĳsturen. Het bĳsturen kan op verschil­
lende manieren: met beprĳzing, normering, overheidsuitgaven (subsidies 
of investeringen), het scheppen van de juiste randvoorwaarden en het 
oplossen van knelpunten zoals netcongestie. Elk instrument kent zĳn voor- 
en nadelen, een mix van instrumenten is daarom van belang om de klimaat­
doelen te behalen. Het kabinet zet in op onder meer maatwerksubsidies om 
de industrie te verduurzamen en competitief en rendabel te houden. Met 
tĳdelĳke subsidies kunnen bedrĳven gestimuleerd worden om te investeren 
in nieuwe, duurzame technologieën. Maar als er te sterk op subsidies wordt 
geleund, verdwĳnt de prikkel voor permanente gedragsaanpassingen om 
te verduurzamen. Bĳ normerende en beprĳzende maatregelen worden 
de negatieve effecten van uitstoot wel meegenomen in de prĳsvorming. 
Daardoor kunnen die maatregelen leiden tot permanente aanpassingen 
77
van gedrag. Het nadeel van normering en beprĳzing is dat het draagvlak 
onder huishoudens en bedrĳven voor groene groei kan verminderen, 
omdat het leidt tot hogere lasten of verplichtingen. Aan de andere kant 
leggen subsidies een beslag op de overheidsfinanciën, die uiteindelĳk ook 
betaald moeten worden via hogere lasten of minder uitgaven elders. Om 
de beprĳzende en normerende maatregelen succesvol te laten werken voor 
groene groei en tegelĳkertĳd de concurrentiepositie van Nederland niet te 
beperken, is aandacht voor een gelĳk speelveld ook van belang. Er dient 
bĳ beprĳzingsmaatregelen dus waar mogelĳk op Europees of internationaal 
niveau worden gekeken.
76
 Mulder, M. & Veenstra, A.T. (2024). Impact of Contracts for Differences for non-carbon electricity 
generation on efficiency of electricity market. Energy Economics.
77
 Wilbrink, B. & Butler, B. (2024). ESB, 109(4835), 294-297.
Tweede Kamer, vergaderjaar 2024–2025, 36 600, nr. 1 79

geeft informatie over hoe burgers denken over hun eigen financiële situatie 
maar ook hoe ze kĳken naar de ontwikkeling van de economie. Als er weinig 
vertrouwen is in beide factoren, kan de vraag naar goederen en diensten 
afnemen en de economische groei verminderen.
Figuur 36 Ontwikkeling consumentenvertrouwen
Bron: CBS
Nederland scoort in internationaal perspectief hoog op vertrouwen in 
instituties; dit is ook een voorwaarde voor een goed functionerende 
economie en samenleving. Volgens de Monitor Brede Welvaart staat 
Nederland bovenaan de EU-ranglĳst als het gaat om vertrouwen in 
82
instituties. Historisch gezien hebben sterke instituties, gekenmerkt door 
een hoog vertrouwen erin, een positief effect op de economische ontwik­
keling van landen. Het gaat hierbĳ niet alleen om overheidsinstellingen, 
maar om instituties in de breedste zin van het woord. Instituties die cruciaal 
zĳn voor economisch verkeer zoals het eigendomsrecht, een gedegen 
vergunningstelsel en voorspelbare belastingheffing. Sterke instituties en 
sociale mobiliteit voorkomen machtsmisbruik van een selecte groep 
mensen, en geven iedereen de ruimte om zich te ontplooien en deel te 
nemen aan de maatschappĳ. Deze dynamiek stimuleert het ontwikkelen van 
kennis, vaardigheden en innovatie, wat goed is voor onze productiviteits­
83
groei en economie.
 Bĳ de toegang tot voorzieningen doen zich uitruilen voor op het gebied van 
bereikbaarheid, kwaliteit en doelmatigheid. Marktdynamiek zorgt ervoor 
dat mensen willen wonen waar ze kunnen werken. Deze economische activi­
teiten trekken weer nieuwe bedrĳven en werkenden aan. Op die manier 
ontstaat er agglomeratie in bepaalde gebieden in Nederland, waarbĳ meer 
voorzieningen horen zoals infrastructuur (zie ook paragraaf 3.1.) Bereik­
baarheid en mobiliteit zĳn cruciaal voor burgers en het bedrĳfsleven. 
Nederland staat voor een aantal uitdagingen op het gebied van mobiliteit 
en bereikbaarheid. De verminderde bereikbaarheid van voorzieningen kan, 
naast de agglomeratie-effecten, ook het gevolg zĳn van een afruil met 
andere belangrĳke doelen zoals kwaliteit, benodigde arbeidskrachten en 
een gelimiteerd budget. Zo gelden er voor scholen in Nederland normen 
over minimale aantallen leerlingen om de kwaliteit en doelmatigheid te 
82
 CBS (2023). Monitor Brede Welvaart en de Sustainable Development Goals 2023
83
 Acemoglu, D., & Robinson, J.A. (2012). *Why nationals fail: The origins of power, prosperity and 
poverty*. Crown Business.
Tweede Kamer, vergaderjaar 2024–2025, 36 600, nr. 1 81

LĲST VAN GEBRUIKTE AFKORTINGEN EN HUN BETEKENIS
Lĳst van gebruikte afkortingen en hun betekenis
Afkorting Betekenis
ACM Autoriteit Consument & Markt
AHK Algemene heffingskorting
Aof Arbeidsongeschiktheidsfonds
AP arbeidsongeschiktheidspensioen
ARU accresrelevante uitgaven van het Rĳk
AVG Algemene Verorderning Gegevensbescherming
bbp bruto binnenlands product
BCF Btw-Compensatiefonds
BES Bonaire, Sint Eustatius en Saba
blo beleidsmatige lastenontwikkeling
BOR Bedrĳfsopvolgingsregeling
bpm belasting van personenauto's en Motorrĳwielen
btw belasting toegevoegde waarde
CBS Centraal Bureau voor de Statistiek
CEP Centraal Economisch Plan
MEV Macro Economische Verkenning
CNG Compressed Natural Gas, aardgas onder druk
CPB Centraal Planbureau
CPI Consumentenprĳsindex
CWS Commissie Werkelĳke Schade
DAB Draft Amending Budget
DF Deltafonds
dga directeur-grootaandeelhouder
DGF Diergezondheidsfonds
DNB De Nederlandsche Bank
DSA Debt Sustainability Analysis
EBN Energie Beheer Nederland
EBRD Europese Bank voor Wederopbouw en Ontwikkeling
ECB Europese Centrale Bank
EFSF European Financial Stability Facility
EIA energie-investeringsaftrek
EMU Europese Monetaire Unie
EU Europese Unie
EU ETS European Union Emissions Trading System
EZ ministerie van Economische Zaken
FBI Fiscale Beleggingsinstelling
Fgr Fonds voor gemene rekening
FJR Financieel Jaarverslag van het Rĳk
FSV Fraude singalering voorziening
GF Gemeentefonds
HVP Herstel- en Veerkrachtplan
IACK inkomensafhankelĳke combinatiekorting
IB inkomstenbelasting
IBO Interdepartementaal beleidsonderzoek
ICT informatie- en communicatietechnologie
IH inkomensheffing
IMF Internationaal Monetair Fonds
IPBES Intergouvernementeel Platform voor Biodiversiteit en Ecosysteemdiensten
IPCC Intergovermental Panel on Climate Change
IRENA International Renewable Energy Agency
IZA Integraal Zorgakkoord
LCPS Landelĳk Coördinatiecentrum Patiëntenspreiding
Tweede Kamer, vergaderjaar 2024–2025, 36 600, nr. 1 83

