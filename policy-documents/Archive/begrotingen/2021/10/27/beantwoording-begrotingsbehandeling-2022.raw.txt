Bijlage 1 – antwoorden 
  
Het antwoord van de minister van Volksgezondheid, Welzijn en Sport op 
de vragen van het Kamerlid Agema (PVV) over waarom we niet bulken 
van de IC-bedden, waarom er maar een handje vol IC-verpleegkundigen 
is bijgekomen en waarom de ventilatie en ziekenhuiscapaciteit niet op 
orde is? 
 
Het knelpunt bij de uitbreiding van de IC-capaciteit betreft niet de fysieke bedden 
of de beademingsapparatuur. Die kunnen zonder problemen worden uitgebreid. 
Ook over de bekostiging van IC-bedden zijn goede afspraken gemaakt met de 
ziekenhuizen en zorgverzekeraars. Hiervoor heeft het kabinet circa € 500 miljoen 
beschikbaar gesteld. De mogelijkheden voor de uitbreiding van de IC-capaciteit 
worden echter begrensd door de beschikbaarheid van voldoende gekwalificeerde 
en uitgeruste zorgprofessionals. Dat is de belangrijkste uitdaging op dit moment. 
Ziekenhuizen werken hard aan het realiseren van de verdere opschaling volgens 
het Opschalingsplan, inclusief het opleiden van extra IC-personeel. Goed opleiden 
vraagt echter om goede begeleiding en dat is lastig nu de druk op de ziekenhuizen 
en de IC’s al zo lang zo hoog is.  
Op verzoek van VWS werkt het Landelijk Netwerk Acute Zorg (LNAZ) nu aan een 
evaluatie en actualisatie van het Opschalingsplan. De voorzitters van het 
Regionaal Overleg Acute Zorg (ROAZ) hebben aangegeven dat er in de huidige 
situatie voor een piekperiode maximaal 1.350 IC-bedden in Nederland beschikbaar 
zijn. Vooral de personele kant is de beperkende factor bij de mogelijkheden om de 
capaciteit verder uit te breiden. Ik heb het LNAZ daarom gevraagd om te 
onderzoeken hoe we de beschikbare IC-capaciteit optimaal kunnen inzetten en 
waar mogelijk extra flexibiliteit kunnen inbouwen. De resultaten van het 
onderzoek van het LNAZ verwacht ik een dezer dagen. 
 
Antwoord van de minister van Volksgezondheid, Welzijn en Sport op de 
vraag van het Kamerlid Agema (PVV) over een hetze tegen de 
ongevaccineerden en dat ongevaccineerden nergens binnenkomen terwijl 
gevaccineerden hun QR-code behouden terwijl ze positief getest worden. 
 
De keuze om je wel of niet te laten vaccineren is een vrijwillige en persoonlijke 
afweging. Deze keuze brengt wel verantwoordelijkheden met zich mee vanwege 
de consequenties voor gezondheid en gezondheidszorg – ook voor niet-
gerelateerde COVID-zorg – van en voor velen. Uit onderzoek blijkt dat mensen die 
antistoffen hebben tegen COVID-19 – door volledige vaccinatie of een 
doorgemaakte infectie – aanzienlijk minder risico lopen om ziek te worden van het 
virus en/of om het virus over te dragen. Vaccineren heeft dus zin voor jezelf, 
omdat je minder ziek wordt, en voor de ander (en daarmee de volksgezondheid), 
omdat je anderen minder snel besmet met het virus.  
 
Automatisch intrekken van coronatoegangsbewijzen in geval van een positieve 
test kan niet. Dat is het gevolg van de ontwerpkeuzes van de app, waarbij 
gegevensbescherming een belangrijk uitgangspunt is. Een coronatoegangsbewijs 
zegt namelijk iets over de medische status van de persoon die het bewijs toont.  
Aangezien de regel is dat iemand met een positieve testuitslag (gevaccineerd of 
ongevaccineerd) thuis in isolatie gaat, is het natuurlijk niet de bedoeling om dan 
de QR-code te gebruiken voor toegang. Daarmee kan je iemand anders in gevaar 
brengen. 
 
Pagina 1 van 81 
 

is er een groep mensen die wel is gevaccineerd, maar toch niet beschermd blijken 
te zijn tegen ziekenhuisopname (circa 0,6 mln mensen).  
 
De ongelijke en onvoldoende bescherming zien we terug in de cijfers. Op 14 
oktober meldde het RIVM dat 4 op de 5 COVID-19-patiënten op de intensive care 
niet is gevaccineerd tegen het coronavirus. Voor ziekenhuisopnamen was dit 
ongeveer 3 op de 4. Het RIVM geeft aan dat de kans om als volledig 
gevaccineerde door COVID-19 op de intensive care terecht te komen 33 keer 
kleiner is dan voor niet-gevaccineerden.  
 
Het OMT geeft aan dat de modellering nog grote onzekerheden kent waarbij ook 
een forse toename van ziekenhuis- en IC-opnames niet uitgesloten is. Het OMT 
komt donderdag aanstaande bijeen en zal dan op basis van een actuele 
modellering inzicht geven in de meest actuele prognoses van de ziekenhuis- en IC 
opnames in de komende periode. Het advies van het OMT zal ik uw Kamer 
dinsdag 2 november toesturen. Aansluitend heeft u de gelegenheid toelichting te 
ontvangen in de vorm van een technische briefing van de voorzitter van het OMT 
als u dat op prijs stelt. 
  
Antwoord van de minister van Volksgezondheid, Welzijn en Sport en de 
staatssecretaris van Volksgezondheid, Welzijn en Sport op de vraag van 
het Kamerlid Agema (PVV) over een reactie van de minister op het plan 
van de PVV om de zorg toekomstbestendig te maken.  
Zorg gaat iedereen aan. Iedere dag dragen duizenden zorgprofessionals met hun 
kennis en toewijding bij aan de kwaliteit van leven van mensen en hun omgeving. 
Tegelijkertijd maken veel mensen zich zorgen of de zorg die zij nodig hebben er 
wel is en of zij die kunnen betalen. Daar maken we werk van. Via diverse 
maatregelen wordt geïnvesteerd in het toekomstbestendig maken van de zorg. Via 
het programma (Ont)Regel de Zorg wordt ingezet op het terugdringen van de 
administratieve lasten en het zo laag mogelijk houden van de overhead. Mooie 
voorbeelden voor de verpleeghuiszorg zijn hierbij de programma’s KIK-V en 
InZicht waar door het standaardiseren en automatiseren van gegevensuitwisseling 
minder tijd aan administratieve handelingen hoeft te worden besteed. Maar ook 
bijvoorbeeld experimenten rondom het anders verantwoorden van zorg behoren 
tot de aanpak. Hoewel hier de afgelopen periode al mooie resultaten mee zijn 
bereikt, delen we de mening dat er nog veel te doen is. Over de gehele breedte 
moeten zorgverleners een substantiële afname van de regeldruk ervaren. Ook de 
komende periode blijft dit dus aandacht vragen, van VWS én van alle betrokken 
partijen. Daarnaast is het stimuleren van meer uren werken voor wie dat wil is al 
expliciet onderdeel van het huidige brede pakket om werken in de zorg 
aantrekkelijker te maken. Het kabinet ondersteunt hiervoor de Stichting Het 
Potentieel Pakken. Het is bekend dat medewerkers vaak wel meer uren willen 
werken, maar daarin gehinderd worden door bijvoorbeeld roostering. Het 
Potentieel Pakken helpt zorgorganisaties bij het aanpakken van dergelijke 
belemmeringen. In de brief van 25 oktober (Kamerstukken 2021/22, 
2021Z18439) zijn met u de eerste resultaten van het werk van de stichting 
gedeeld. Het advies van het College voor de Rechten van de Mens over het 
instellen van een mogelijke voltijdbonus hebben we vandaag ontvangen, en zal op 
korte termijn met uw Kamer worden gedeeld. Over uw voorstel om de grens van 
de toeslagen te verhogen het volgende: hoewel een verlies aan toeslagen een 
gevolg kan zijn van meer uren werken, levert meer uren werken uiteindelijk wel 
meer inkomen op. Een aanpassing van de toeslagen op dit punt kan niet worden 
Pagina 3 van 81 
 

In navolging van de lessen die we uit de coronapandemie trekken, werkt het 
kabinet aan opgaves die bijdragen aan versterken van de publieke gezondheid en 
structurele weerbaarheid van de zorg. Het kabinet zet daarom onder andere in op 
het versterken van de leveringszekerheid van medische producten. Hierover zal 
uw Kamer binnenkort een stand van zakenbrief ontvangen. Daarnaast werken we 
voor toekomstige pandemieën met veldpartijen aan een ijzeren voorraad 
persoonlijke beschermingsmiddelen. Dit doen we door het zogenaamde ‘dijken’-
model uit te werken en te implementeren (Zie ook Kamerstuk 2020/21, 32805, 
nr. 114). Ook is het belangrijk dat organisaties flexibeler kunnen reageren op een 
crisis. Het versterken van de GGD’en en de vorming van de landelijke 
functionaliteit die de opschaling van de uitvoering ondersteunt, vormen dan ook 
belangrijke onderdelen van de pandemische paraatheid. Hierbij wordt ook naar de 
relatie met de taken van de Geneeskundige Hulpverleningsorganisatie in de Regio 
(GHOR) gekeken in afstemming met het ministerie van Justitie en Veiligheid en de 
veiligheidsregio’s. In de beleidsbrief die u eind dit jaar ontvangt, zal op deze 
punten worden ingegaan. De verdere uitwerking hiervan en besluitvorming 
hierover is aan een volgend kabinet.  
 
Antwoord van de minister van Volksgezondheid, Welzijn en Sport op de 
vraag van het Kamerlid De Vries (VVD) over wanneer het kabinet met een 
totaalplan komt om klaar te zijn voor een toekomstige pandemie?  
 
In de toekomst moeten we beter klaarstaan en wendbaarder zijn om zo bij een 
uitbraak sneller te kunnen acteren en te kunnen opschalen. Tegen deze 
achtergrond heb ik in mijn brief van 18 juni jl. (Kamerstukken 2020/21, 25 295, 
nr. 1297) toegezegd dat er eind 2021 een beleidsagenda pandemische paraatheid 
op hoofdlijnen wordt toegestuurd. In deze agenda zullen we uitwerken wat we 
kunnen doen om onze pandemische paraatheid te vergroten. In de stand-van-
1
zakenbrief COVID19 van 18 juni zijn al de belangrijkste elementen geschetst voor 
de pandemische paraatheid. Drie kerndoelen zijn de versterking van de publieke 
gezondheid, met name infectieziektebestrijding, opschaalbare zorg en 
leveringszekerheid van medische hulpmiddelen en medicijnen. Als rode draden 
spelen hier doorheen betere sturing en regie, betere data-/informatie-uitwisseling, 
inzet op internationale samenwerking en investeren in kennis en innovatie. In 
navolging van de brief eind dit jaar zal het nieuwe kabinet besluiten nemen over 
de verdere invulling en uitvoering van deze beleidslijnen. U zult daarover  nader 
worden geïnformeerd.  
 
Antwoord van de minister van Volksgezondheid, Welzijn en Sport en de 
staatssecretaris van Volksgezondheid, Welzijn en Sport op de vraag van 
het Kamerlid De Vries (VVD) over welke lessen we kunnen leren voor de 
toelating van geneesmiddelen en vaccins en hoe we de doorlooptijd van 
nu gemiddeld 510 dagen op een veilige manier kunnen verkorten.  
 
Ik ga eerst in op welke lessen we kunnen leren over de toelating van 
geneesmiddelen en vaccins vanuit de COVID-19-crisis. Bij de beoordeling van 
COVID-19-vaccins en -geneesmiddelen is de mogelijkheid van doorlopende 
beoordelingen, de zogenaamde ‘rolling reviews’, toegepast. Hierbij dient een 
fabrikant al tijdens het klinisch onderzoek gefaseerd resultaten in bij het Europees 
Medicijn Agentschap (EMA) en start het EMA nog lopende dit onderzoek de 
beoordeling. Hierdoor kan de formele procedure voor markttoelating versneld 
worden afgerond. De vereisten voor de kwaliteit, veiligheid en werkzaamheid van 
een geneesmiddel blijven hierbij gelijk ten opzichte van een ‘gewone’ procedure 
Pagina 5 van 81 
 

inventariseren. 
  
Antwoord van de minister van Volksgezondheid, Welzijn en Sport op de 
vraag van het Kamerlid De Vries (VVD) over wat de minister gaat doen 
met de noodkreet van de WRR, die niet vraagt om een actieplan, maar om 
een coherente, stevige crisisaanpak, aangezien bij ongewijzigd beleid in 
2040 een op de vier mensen in de zorg moeten werken om in de 
toenemende zorgvraag te voorzien.  
 
In de nota Zorg voor de Toekomst heb ik aangegeven dat de noodzakelijke en 
urgente transformatie vormt moet krijgen langs de lijnen (i) preventie en 
gezondheid; (ii) organisatie en regie; (iii) binden en boeien van medewerkers en 
innovatie. Recent zijn ook verschillende nuttige adviezen verschenen over de 
krapte op de arbeidsmarkt. Het gaat over rapporten van onder andere de Sociaal-
Economische Raad (SER), de Wetenschappelijke Raad voor het Regeringsbeleid en 
de Commissie Werken in de Zorg. Uit deze rapporten komt een rode draad met 
herkenbare aandachtspunten naar voren, zoals focus op behoud, aandacht voor 
zeggenschap, verhogen van de deeltijdfactor en sociale en technologische 
innovatie. Deze aandachtspunten worden gedeeld door de meeste partijen in de 
Tweede Kamer. Er ligt dan ook voldoende input voor een volgend kabinet om 
voortvarend mee aan de slag te gaan. In de reactie op het SER-advies ‘Aan de 
slag voor de zorg; een actieagenda voor de zorgarbeidsmarkt’ dat ik u op 3 
september 2021 toestuurde (Kamerstukken 2020/2021, 29 282, nr. 443), zijn ook 
al verschillende opties voor een vervolg geschetst. Zoals ook in de reactie op het 
SER-rapport staat verwoord, is de precieze inhoud en vormgeving van een vervolg 
op het actieprogramma Werken in de Zorg aan een nieuw kabinet. 
 
Antwoord van de minister van Volksgezondheid, Welzijn en Sport op de 
vraag van het Kamerlid De Vries (VVD) over wat het kabinet gaat doen 
om de arbeidsbesparende innovaties in te voeren?  
 
Om te kunnen voldoen aan de toenemende zorgvraag binnen de huidige krappe 
arbeidsmarkt, is het van belang om naar arbeidsbesparende innovaties te kijken. 
Op 12 juli 2021 is het onderzoeksrapport naar tijdbesparende technologieën in de 
ouderenzorg met u gedeeld (Kamerstukken 2020/2021, 27529 nr. 266). Dit 
rapport bevat een aantal concrete arbeidsbesparende innovaties. Deze innovaties 
kunnen bijdragen aan arbeidsbesparing als ze goed zijn geïmplementeerd en de 
werkprocessen zo zijn aangepast dat ze aansluiten bij de zorgvraag en de kennis 
en kunde van de zorgprofessionals en de zorgorganisatie als geheel. Ook de 
website Zorg van Nu bevat veel mooie en concrete voorbeelden van 
arbeidsbesparende innovaties. VWS heeft als rol om zorgaanbieders, 
zorgverzekeraars, zorgkantoren, zorgprofessionals en cliëntenorganisaties zoveel 
mogelijk te stimuleren om gebruik te maken van innovaties waar deze arbeid 
besparen, de kwaliteit van leven verhogen en/of het werkplezier doen toenemen. 
We doen hier al veel op, maar er kan nog meer. Daarvoor verwijs ik graag naar de 
recent verstuurde reactie op de motie-De Vries (Kamerstukken 2020/21, 31 765, 
nr. 592).  
 
De bedrijfseconomische en organisatiekundige uitdagingen, waaronder 
bewustwording bij bestuurders en de noodzaak om ex ante te investeren terwijl 
de baten elders kunnen vallen, zijn vertragende factoren bij een succesvolle 
implementatie en transformatie van innovatieve toepassingen in de zorg. Het 
afgelopen jaar konden zorginstellingen via Zorgvoorinnoveren ondersteuning 
Pagina 7 van 81 
 

eenmanszaken beperkt tot een gering aantal financiële ratio’s. Aanbieders met 
een omzet van minder dan € 12 miljoen zijn vrijgesteld van een 
accountantsverklaring en de openbare vragenlijst is voor alle aanbieders 
teruggebracht tot een minimale basisset. 
 
Hiermee is de regeldruk tot een minimum teruggebracht. In tijdsbesteding kost de 
openbare jaarverantwoording kleine zorgaanbieders volgens de methodiek die ook 
het Adviescollege toetsing regeldruk (Atr) gebruikt in totaal minder dan twee uur 
per jaar. Voor alle zorgaanbieders is nu zoveel mogelijk aangesloten bij de al 
bestaande verplichtingen op grond van het Burgerlijk Wetboek. Voor de huidige 
verantwoordingsplichtigen neemt hierdoor de totale regeldruk af. De regeldruk 
voor de doelgroep van zorgaanbieders waarvoor de jaarverantwoording nieuw is 
neemt toe, zij het beperkt.  
 
De openbare jaarverantwoordingsplicht vraagt voor de sectoren van 
zorgaanbieders waarvoor deze verplichting nieuw is, zoals de eerstelijnszorg, 
gewenning. Daarom zal ik een vinger aan de pols houden als het gaat om de 
uitvoerbaarheid en werkbaarheid van de openbare jaarverantwoording.  
 
Antwoord van de minister van Volksgezondheid, Welzijn en Sport en de 
staatssecretaris van Volksgezondheid, Welzijn en Sport op de vraag van 
het Kamerlid De Vries (VVD) over welke belemmeringen en knelpunten er 
zijn voor zorgverzekeraars om meer te doen aan preventie en hoe we die 
kunnen oplossen?  
 
Het vraagstuk van belemmeringen en knelpunten voor verzekeraars om meer te 
doen aan preventie heeft al langere tijd de aandacht van het kabinet. 
Geïndiceerde en zorggerelateerde preventie zijn onderdeel van het basispakket, 
en dus verantwoordelijkheid van de zorgverzekeraars. Selectieve preventie is geen 
onderdeel van het basispakket. Dit is namelijk een vorm van collectieve preventie 
en daarmee verantwoordelijkheid van de gemeente. Daardoor kunnen 
zorgverzekeraars hierin niet vanuit middelen uit de Zorgverzekeringswet (Zvw) 
investeren (wel uit eigen middelen, om op die manier kosten te besparen binnen 
de Zvw). Ook is de samenwerking met gemeenten op het grensvlak van selectieve 
en geïndiceerde preventie niet vanzelfsprekend waardoor preventief aanbod niet 
goed van de grond komt. Daarom wordt in de brief van 7 juli jl. (Kamerstuk 
2020/2021, 32 793, nr. 558) over de bouwstenen voor een fundament onder 
toekomstig preventiebeleid gesproken over een verduidelijking van wettelijke 
taken voor de gemeenten om tot samenwerkingsafspraken met zorgverzekeraars 
te komen. Zorgverzekeraars dienen hierbij ook met gemeenten samen te werken. 
Keuzes hierover zijn aan een volgend kabinet. Hiermee wordt beoogd een 
duurzame preventie infrastructuur tot stand te brengen. Daarnaast lopen vanuit 
het VWS-programma Preventie in het Zorgstelsel, dat sinds 2016 bestaat, diverse 
acties om de samenwerking tussen gemeenten en zorgverzekeraars op het gebied 
van preventie te stimuleren. Uw Kamer heeft een stand van zaken van deze acties 
ontvangen in de brief van 9 juli jl. (Kamerstuk 2020/2021, 32 793, nr. 562).  
 
Verder is het niet altijd duidelijk genoeg welke onderdelen van preventieve 
interventies zorgverzekeraars wel en niet mogen financieren. VWS voert een 
verkenning uit naar de wenselijkheid en haalbaarheid van experimenteerruimte 
voor zorgverzekeraars voor nieuwe kansrijke interventies op het snijvlak van 
selectieve en geïndiceerde preventie. Over de uitkomsten hiervan en of er nog 
andere maatregelen nodig en mogelijk zijn om de prikkels voor zorgverzekeraars 
Pagina 9 van 81 
 

De WRR adviseert om in alle sectoren de (kosten)effectiviteit van de bestaande 
zorg te onderzoeken en doorzettingsmacht te gebruiken om te stoppen met het 
vergoeden van niet-passende zorg. Het is aan een volgend kabinet om inhoudelijk 
te reageren op de aanbevelingen van de WRR. Het is niet opportuun daar nu, op 
onderdelen, al op vooruit te lopen. 
 
Tegelijkertijd hebben we de afgelopen jaren al stappen gezet. Er zijn programma’s 
opgezet samen met het veld specifiek gericht op het bevorderen van gepast 
gebruik en kwaliteit van zorg, waaronder de programma’s Uitkomstgerichte Zorg, 
Zorgevaluatie en Gepast Gebruik en verschillende ZonMw-programma’s. In deze 
programma’s ligt de focus op het verbeteren van de kwaliteit van zorg door 
middel van kennis over de effectiviteit en relevante uitkomsten waarmee gewerkt 
wordt aan het stoppen met vergoeden van niet-passende zorg en waarmee 
rekening wordt gehouden met wat medisch gezien de beste uitkomst voor patiënt 
is.  
 
Ook de overheid heeft hierbij een rol. Waaronder het scheppen van de juiste 
randvoorwaarden om implementatie te bevorderen. Daar hebben het 
Zorginstituut, de Nederlandse Zorgautoriteit en de Inspectie Gezondheidszorg en 
Jeugd (IGJ) ook (wettelijke) taken in. Ikzelf ben samen met deze partijen en het 
veld bezig met de praktische uitwerking hoe we de volgende stap kunnen zetten 
en welke (wettelijke) instrumenten daarvoor nodig zijn.  
 
Antwoord van de minister van Volksgezondheid, Welzijn en Sport op de 
vraag van het Kamerlid De Vries (VVD) over de reikwijdte van het 
pakketbeheer naar aanleiding van de stellingname van de WRR dat van 
bepaalde behandelingen nooit overtuigend is vastgesteld of bewezen of 
deze effectief en kosteneffectief zijn. Gaat de minister de verbreding van 
de reikwijdte van het pakketbeheer ook oppakken en voorbereiden? 
 
De WRR adviseert om op meer onderdelen van de zorg de effectiviteit van 
behandelingen expliciet te beoordelen. Dat zou betekenen dat een groter deel van 
de nieuwe zorg via een meer gesloten pakket zou moeten lopen. Het is aan een 
volgend kabinet om inhoudelijk te reageren op de aanbevelingen van de WRR. Het 
is niet opportuun daar nu, op onderdelen, al op vooruit te lopen. 
 
In voorbereiding op keuzes die een nieuw kabinet moet maken, wordt gekeken 
hoe de instrumenten van het Zorginstituut effectief ingezet kunnen worden. Het 
vraagstuk van effectieve zorg is daarbij een belangrijke pijler, waarbij overigens 
geldt dat niet alle niet-effectieve zorg slechte zorg is.  
 
Het Zorginstituut herziet bijvoorbeeld op dit moment haar werkwijze van het 
beoordelen van zorg, waarbij ze meer wil gaan agenderen wat maatschappelijke 
impact heeft. Dit beschrijven het Zorginstituut en de Nederlandse Zorgautoriteit 
(NZa) in het advies ‘Passende Zorg’ en is in lijn met het WRR-rapport. Overigens 
adviseert en beoordeelt het Zorginstituut ook over zorg binnen de Wet langdurige 
zorg. Het is wel zo dat de nadruk ligt op de curatieve zorg en dan met name op de 
beoordeling van dure geneesmiddelen. Dat is het gevolg van het toenemend 
aantal dure geneesmiddelen waarvan vaak de kosteneffectiviteit onduidelijk is.  
 
Antwoord van de minister van Volksgezondheid, Welzijn en Sport en de 
staatssecretaris van Volksgezondheid, Welzijn en Sport op de vraag van 
het Kamerlid De Vries (VVD) over de externe review op het verbeterplan 
Pagina 11 van 81 
 

verpleeghuis en navolging verdienen. Het aankomende wetsvoorstel 
domeinoverstijgende samenwerking zal bevorderen dat dergelijke initiatieven ook 
op andere plaatsen kunnen worden ontplooid.  
 
Antwoord van de minister van Volksgezondheid, Welzijn en Sport op de 
vraag van het Kamerlid Tellegen (VVD) over wat de minister vindt van het 
artikel over kwaliteit en preventie in langdurige zorg van drie hoogleraren 
van ESPHM.  
 
Het artikel gaat vooral over de ouderenzorg en ik vind de aanbevelingen 
relevant. Waar het gaat om het inzetten van inkoopinstrumenten om 
kwaliteit te bevorderen, zie ik in alle domeinen (Wlz, Wmo, Zvw) 
mogelijkheden tot verbeteringen. Zorgkantoren gebruiken het 
kwaliteitskader verpleeghuiszorg als basis voor de dialoog over 
kwaliteitsverbetering en sturen hier in mindere mate op via prijsafspraken. 
Ik ben in gesprek met zorgkantoren om te bezien of en wat zij (nog) nodig 
hebben om hun inkoopinstrumentarium beter in te kunnen zetten ten 
behoeve van het stimuleren van kwaliteit bij de zorgaanbieders. Bij de 
inkoop van wijkverpleging sturen zorgverzekeraars voornamelijk op 
financiële parameters en zijn ondertussen indicatoren ontwikkeld passend 
bij het kwaliteitskader wijkverpleging. Per 2022 wijzigt de bekostiging, 
waardoor zorgverzekeraars meer kunnen sturen op kwaliteit. Gemeenten 
maken bij de contractering van maatschappelijke ondersteuning veelal 
gebruik van een openhouse-constructie. Ik ben van mening dat zij meer 
moeten inzetten op het selectief contracteren van aanbieders op kwaliteit.  
Ik vind het daarnaast belangrijk dat er informatie is over de kwaliteit van 
zorg en dat deze informatie toegankelijk is. Binnen alle drie de domeinen 
wordt hieraan gewerkt, middels het transparant en toegankelijk maken 
van kwaliteitsindicatoren. Dat neemt niet weg dat er ruimte is voor 
verbeteringen.  
 
Net als de auteurs onderschrijf ik het “wrong-pocket”- probleem in de 
ouderenzorg aandacht vraagt (de kosten en baten pakken verschillend uit 
over de domeinen heen, waardoor preventie van zware zorg minder 
lonend is). In het voorjaar van 2021 is daarom het wetsvoorstel 
domeinoverstijgende samenwerking geconsulteerd. Met dit wetsvoorstel 
wordt het mogelijk gemaakt dat zorgkantoren rechtmatig in het sociale 
domein kunnen investeren als met deze investering zwaardere en/of 
duurdere zorg in de Wet langdurige zorg kan worden voorkomen. Het is 
aan een volgend kabinet om een besluit te nemen over het vervolg van 
het wetstraject. 
 
Antwoord van de minister van Volksgezondheid, Welzijn en Sport op de 
vraag van het Kamerlid Tellegen (VVD) over hoe het staat met het PGB 
2.0 en of er al concrete resultaten behaald zijn in het terugdringen van de 
administratieve lasten.  
Ik kan aangeven dat de ontwikkeling en de implementatie van PGB2.0 gestaag 
vordert. Eén van de doelen van het PGB2.0-systeem is het verminderen van de 
administratieve lasten voor budgethouders, zorgverleners en uitvoerders. We zien 
dat gebruikers van PGB2.0 inderdaad meer gemak en ondersteuning ervaren: 
gegevens hoeven maar één keer te worden ingevuld en ze worden digitaal gedeeld 
en hergebruikt bij het invullen van overeenkomsten en declaraties. Dat bespaart 
veel tijd. Dit blijkt ook uit een recent tevredenheidsonderzoek: budgethouders, 
Pagina 13 van 81 
 

website www.dewaardevanouderworden.nl gebundeld. De aanbevelingen 
van de Raad van Ouderen om een maatschappelijke beweging op gang te 
brengen die aanzet tot het tijdig nadenken over ouder worden, is in deze 
campagne verwerkt.  
- ActiZ is de campagne ‘Praten over morgen’ gestart.  
 
Zoals ik in de derde voortgangsrapportage van het programma Langer Thuis 
(Kamerstukken 2021/22, 31765, nr. 607) heb aangegeven, zet ik verder in op het 
agenderen van dit thema, zodat mensen zich bewust worden van het thema en 
hun eigen verantwoordelijkheid hierin. 
 
Antwoord van de minister van Volksgezondheid, Welzijn en Sport op de 
vraag van het Kamerlid Tellegen (VVD) over wat nu de minimum 
vereisten zijn waaraan mantelzorgondersteuning door de gemeenten 
moet voldoen, of we dit meer op een lijn kunnen brengen en hoe kunnen 
we de respijtzorg/logeerzorg overal toegankelijk kunnen maken. 
 
Gemeenten zijn vanuit de Wet maatschappelijke ondersteuning verantwoordelijk 
voor het voeren van beleid op mantelzorgondersteuning en bepalen lokaal wat 
nodig is. Daarbij gaat het om respijtzorg (vervangende zorg door een vrijwilliger 
of professional), praktische of materiële hulp, emotionele steun, informatie en 
advies. Daarvoor zijn geen minimumeisen vastgesteld. Wat belangrijk is, is dat de 
hulp aan moet sluiten bij de behoefte van de mantelzorger en dat weten 
gemeenten het beste. In de landelijke aanpak ‘Samen sterk voor mantelzorg’ 
hebben VNG, MantelzorgNL, VWS, Zorgverzekeraars Nederland en VNO/NCW de 
gezamenlijke inzet vastgelegd. Onder andere vanuit het landelijke programma 
Langer Thuis is de afgelopen jaren breed ingezet op het verbeteren van 
mantelzorgondersteuning samen met deze partijen. Acties daaruit richten zich op: 
(1) het verbeteren van de toegang tot ondersteuning: er starten 80 pilots voor 
verbetering van de toegang en er is een adviesteam voor alle gemeenten dat hen 
ondersteunt bij het lokale mantelzorgbeleid; (2) het vergroten van de 
bewustwording over mantelzorg (o.a. via tv-campagnes); (3) het verbeteren van 
het samenspel tussen mantelzorgers en professionals. Op deze manier brengen 
we gezamenlijk meer lijn in het mantelzorgbeleid.  
Verder heeft MantelzorgNL een overzichtspagina van alle mantelzorgsteunpunten 
in Nederland en een wegwijzer respijtzorg voor mantelzorgers gemaakt.  
 
Antwoord van de minister van Volksgezondheid, Welzijn en Sport op de 
vraag van het Kamerlid Tellegen (VVD) over goede, vindbare info vanuit 
de overheid over alles wat het onderwerp palliatieve zorg raakt en een 
landelijke bewustwordingscampagne, gericht op kwaliteit en regie in de 
laatste fase van je leven.  
 
In 2019 heeft VWS een publiekscampagne gehouden in samenwerking met 
betrokken veldpartijen. Het doel van deze campagne was bewustwording creëren 
bij burgers en patiënten voor het belang van tijdige aandacht voor mogelijkheden 
van palliatieve zorg. De campagne heeft geresulteerd in de website 
www.overpalliatievezorg.nl. Op 9 oktober jl., de dag van de Palliatieve zorg, is de 
vernieuwde website voor publieksinformatie gelanceerd. Deze site biedt patiënten 
en hun naasten informatie met als doel hen bewust te maken van het uitgebreide 
aanbod van zorg en ondersteuning in de palliatieve zorg. Deze informatie kan 
patiënten helpen bij het voeren van een gesprek met hun zorgverlener(s) over te 
maken keuzes. De site biedt ook informatie voor mensen die nog niet in een 
Pagina 15 van 81 
 

ouderen – door een verbetering van preventie, zorg en ondersteuning in het 
maatschappelijke domein – zo lang mogelijk zelfstandig te laten blijven wonen. De 
prikkels die in het artikel beschreven worden, kunnen één van de oorzaken zijn 
van de hoge groei van de Wlz. De auteurs stellen: “een onbedoeld effect van de 
decentralisatie was dat gemeenten een financiële prikkel kregen om zorgkosten  
te verschuiven naar de Wet langdurige zorg.”  
 
Ik herken dit beeld uit eerdere studies. In de commissie ‘Toekomst zorg 
thuiswonende ouderen’ en in de dialoognota ‘Ouder worden 2020-2040’ zijn 
hiervoor verschillende beleidsopties uitgewerkt. Daarnaast worden ook in het 
aankomende IBO Ouderenzorg beleidsopties onderzocht, gericht op een houdbare 
ouderenzorg, waarin deze thematiek zal worden betrokken. 
  
Antwoord van de minister van Volksgezondheid, Welzijn en Sport op de 
vraag van het Kamerlid Hijink (SP) over hoe de zorgmedewerkers met 
een loonsverhoging van 1% de hogere energierekening en de duurdere 
boodschappen gaan betalen. 
 
Via de overheidsbijdrage in de arbeidskostenontwikkeling (ova) heb ik voor 2022 
circa 1,6 miljard euro aan arbeidsvoorwaardenruimte beschikbaar gesteld, wat 
neerkomt op een loonruimte van circa 2,5%. Daarbovenop heb ik naar aanleiding 
van de motie Hijink/Bikker nog eens 675 miljoen euro beschikbaar gesteld, 
waarmee een extra loonstijging van 1,5% voor de middengroepen onder het 
zorgpersoneel mogelijk wordt gemaakt (in totaal dus circa 4%). Ik heb vervolgens 
met de werkgeversorganisaties afgesproken dat zij inzetten op het gebruik van 
deze 675 mln extra arbeidsvoorwaardenruimte voor het verkleinen van de 
salarisachterstanden van de middengroepen cf. de aanbeveling uit het SER-avies 
“Aan de slag voor zorg; een actieagenda voor de zorgarbeidsmarkt”. 
 
Daarmee stel ik marktconforme loonruimte beschikbaar voor alle medewerkers en 
voor de middengroep nog een extra salarisstijging. In het cao-bod dat de NFU op 
5 september jl. heeft gedaan wordt 3,5% loonsverhoging geboden voor de 
cliëntgerichte middengroep van het loongebouw en wordt aan het einde van 
enkele schalen in het midden van het loongebouw twee extra periodieken 
toegevoegd. Voor de overige zorgverleners is een salarisstijging van 1% 
beschikbaar. Dit bod is gedaan vóór het beschikbaar stellen van de 675 miljoen 
euro aan extra arbeidsvoorwaardenruimte. De NFU is nu in gesprek met partijen 
over de inzet van deze extra middelen bovenop het eerdere bod. Het is aan sociale 
partners om met de beschikbaar gestelde middelen tot een cao te komen.  
 
Het kabinet heeft onlangs ook besloten om diverse maatregelen te nemen om de 
stijging van de energierekening voor Nederlanders te verminderen. 
  
Antwoord van de staatssecretaris van Volksgezondheid, Welzijn en Sport 
op de vraag van het Kamerlid Hijink (SP) over dat het RIVM constateert 
dat de afspraken met de voedingsindustrie niets hebben opgebracht; we 
eten een snufje minder suiker. Is het logisch dat er dure 
overheidscampagnes tegen overgewicht zijn, terwijl er nog steeds 30 
klontjes suiker in een fles cola mag zitten?  
 
Ik vind inzet op gezondere producten belangrijk. Ik informeer uw Kamer begin 
november per brief over de resultaten van productverbetering tot op heden. Bij de 
brief voeg ik de laatste herformuleringsmonitor van het RIVM bij. 
Pagina 17 van 81 
 

goed is, maar voor de ander ingewikkeld kan zijn. Concurrentie mag de gewenste 
samenwerking tussen aanbieders en de toegankelijkheid en eenvoud voor de 
patiënt dan ook niet in de weg staan. In de periode 2018 - 2021 is mede daarom 
als onderdeel van het huidige regeerakkoord ingezet op de versterking van 
onafhankelijke cliëntondersteuning. Daar zijn ook komende jaren structurele 
middelen voor beschikbaar. Ook is cliëntondersteuning één van de speerpunten in 
de Toekomstagenda Gehandicaptenzorg (LZ) die uw Kamer voor de zomer heeft 
ontvangen. Met het oog op de organiseerbaarheid en toekomstbestendigheid van 
zorg en ondersteuning kan niettemin op onderdelen een aanscherping van 
publieke randvoorwaarden nodig zijn. In de discussienota Zorg voor de Toekomst 
is een aantal beleidsopties geschetst om zorg meer rondom de behoefte van de 
cliënt te organiseren. Bijvoorbeeld een herkenbare spil in de wijk of de 
mogelijkheid om cliëntondersteuning verder te versterken. Het is gezien de 
demissionaire status aan een volgend kabinet om definitieve keuzes te maken. 
  
Antwoord van de  staatssecretaris van Volksgezondheid, Welzijn en Sport 
op de vraag van het Kamerlid Hijink (SP) over of de staatssecretaris 
bereid is af te stappen van vrijblijvende afspraken over zout/suiker/vet 
in het eten en te gaan naar wettelijke eisen? (stoppen met de 
vrijblijvendheid van de voedselindustrie en overgaan maat wettelijke 
normen). 
 
Ik vind inzet op gezondere producten belangrijk. Ik informeer uw Kamer begin 
november over de voortgang van de Nieuwe Aanpak Productverbetering die in het 
Nationaal Preventieakkoord is aangekondigd. 
De mogelijkheden voor wettelijke maatregelen vergen een nadere verkenning. Ik 
laat een ambtelijke verkenning naar mogelijke opties uitvoeren. Mijn verwachting 
is dat de uitkomsten begin 2022 bekend zijn. Mijn verwachting is dat de 
uitkomsten begin 2022 bekend zijn. Een oordeel over de uitkomsten van deze 
verkenning laat ik aan een nieuw Kabinet. 
  
Antwoord van de minister van Volksgezondheid, Welzijn en Sport op de 
vraag van het Kamerlid Hijink (SP) over het doorbreken van de hoge 
werkdruk bij huisartsen door meer tijd voor de patiënt te creëren. Wat 
gaat het kabinet doen om de positie van de huisarts te verbeteren? Kan 
de praktijknorm verder worden verlaagd?  
 
Samen met partijen van het hoofdlijnenakkoord huisartsenzorg heb ik afspraken 
gemaakt over werkdruk en tekorten. Zo zetten we in op investeringen in 
ICT/digitalisering, beperking van administratieve lasten, meer tijd voor de patiënt 
en extra opleidingsplekken. Dit laatste is uiteraard afhankelijk van voldoende 
beschikbare (praktijk)opleiders. Daarnaast loopt er nu een evaluatie naar zeven 
‘meer tijd voor de patiënt’-projecten, die door zorgverzekeraars worden 
gefinancierd. Met de uitkomsten daarvan wordt in een aantal regio’s een 
versnellingsaanpak gestart. 
 
Door het verlagen van het aantal patiënten per huisartsenpraktijk zal een 
gemiddeld langer consult mogelijk worden. Dit kan betere, doelmatige zorg 
opleveren, maar of het minder zorgkosten oplevert, is nog niet eenduidig te 
beantwoorden. Dat hangt vaak af van de mate waarin de hogere kosten van extra 
personeelsinzet in de huisartsenpraktijk leiden tot lagere kosten in de tweede lijn 
of andere sectoren. Bovendien berust een langer consult op de beschikbaarheid 
Pagina 19 van 81 
 

circa 1,6 miljard euro aan arbeidsvoorwaardenruimte beschikbaar gesteld, wat 
neerkomt op een loonruimte van circa 2,5%. Daarbovenop heb ik naar aanleiding 
van de motie Hijink/Bikker nog eens 675 miljoen euro beschikbaar gesteld, 
waarmee een extra loonstijging van 1,5% voor de middengroepen onder het 
zorgpersoneel mogelijk wordt gemaakt (in totaal dus circa 4%). Het is vervolgens 
aan sociale partners om met de beschikbaar gestelde middelen tot een cao te 
komen. Om zorgprofessionals te behouden is meer nodig, salaris staat niet 
bovenaan het lijstje van redenen voor uitstroom. Inzet op behoud van 
medewerkers in de zorg heeft daarom de allergrootste urgentie. We hebben 
immers iedereen nodig om goede zorg te kunnen blijven geven in de toekomst. 
Met het actieprogramma Werken in de Zorg heb ik de afgelopen jaren diverse 
instrumenten en acties ingezet om het werken in de zorg aantrekkelijker te 
maken. Dat heeft effect gehad, het aantal zorgmedewerkers is gegroeid, maar de 
vraag naar zorgprofessionals is groot dus is verdere inzet nodig om de uitstroom 
te beperken. Het kabinet heeft daarom bij de begroting van 2021 al besloten om 
structureel middelen beschikbaar te stellen voor het aantrekkelijker maken van 
het werken in de zorg, 80 miljoen in 2022 oplopend tot 130 miljoen euro per jaar 
vanaf 2023. Invulling van die middelen is aan een nieuw kabinet, maar uit de 
rapporten van de SER en de Commissie Werken in de Zorg komt een algemene 
rode lijn met herkenbare aandachtspunten naar voren, zoals focus op 
behoud,  verhogen van de deeltijdfactor, sociale en technologische innovatie en 
aandacht voor zeggenschap. Dat laatste vind ik een belangrijk thema, waarop in 
het afgelopen jaar veel stappen zijn gezet. Zo heb ik recent de werkagenda van 
de ziekenhuizen ontvangen. Deze heb ik met de SER-brief aan uw Kamer 
verzonden. De werkagenda’s van de andere sectoren verwacht ik dit najaar. 
Tevens verwacht ik dan ook de door mij gevraagde adviezen van onze Chief 
Nursing Officer prof. dr. E. Fynnema over de onafhankelijke monitoring en de 
gewenste cultuurverandering met het oog op zeggenschap. Deze adviezen zal ik 
samen met partijen betrekken bij de werkagenda’s. Daarnaast wordt binnen het 
ZonMw programma verpleging en verzorging 2 miljoen voor zeggenschap 
vrijgemaakt. Deze gelden zullen worden ingezet voor onder meer een 
leiderschapsprogramma en het verzamelen en delen van goede voorbeelden. 
 
Antwoord van de staatssecretaris van Volksgezondheid, Welzijn en Sport 
op de vraag van het Kamerlid Hijink (SP) over hoe campagnes tegen 
overgewicht succesvol kunnen zijn als het kabinet toe blijft staan dat de 
industrie mensen verslaafd houdt aan suiker en vet? 
 
Overgewicht en ongezonde voedingsgewoonten worden veroorzaakt door een 
veelheid aan factoren. Er is niet één enkele maatregel waarmee het omvangrijke 
probleem van overgewicht opgelost kan worden. In mijn brief van 4 juni jl. 
(Kamerstukken 2020/21, 32 793, nr. 551) heb ik benadrukt dat wat we eten sterk 
beïnvloed wordt door onze voedselomgeving. De maatregelen in het Nationaal 
Preventieakkoord zijn met name gericht op het gezonder maken van die 
voedselomgeving, zodat de gezonde keuze makkelijker wordt; de keuze voor 
producten uit de Schijf van Vijf die nauwelijks suikers of zout bevatten. Daarbij zet 
ik ook in op productverbetering om de hoeveelheid zout en suiker in veel gegeten 
producten van buiten de Schijf te verlagen. Campagnes zoals de Eetwissel van het 
Voedingscentrum en Fit op jouw manier zijn ondersteunend aan de andere 
maatregelen. Ze kunnen mensen informeren over betrouwbare informatiebronnen 
en inspireren om andere keuzes te maken. Aan dit laatste kan een 
voedselkeuzelogo zoals Nutri-score ook bijdragen. 
  
Pagina 21 van 81 
 

moeten nemen, ook het besparen van zorgkosten en het waarderen van de 
toename in kwaliteit van leven (Qaly’s). 
 
Antwoord van de minister van Volksgezondheid, Welzijn en Sport en de 
staatssecretaris van Volksgezondheid, Welzijn en Sport op de vraag van 
het Kamerlid Paulusma (D66) over structurele inspraak door 
patiëntenverenigingen, om zo samen beslissen naar een hoger niveau te 
tillen, terwijl er verontrustende geluiden uit het veld zijn over de 
subsidieregelingen gehandicapten- en patiëntenverenigingen in 2022. 
 
Patiëntenorganisaties spelen een belangrijke rol in het zorglandschap. Zij 
vertegenwoordigen de georganiseerde stem van de patiënt die van belang is voor 
het patiëntcentraal maken van zorg en voor het realiseren van een inclusieve 
samenleving waarin mensen met een aandoening, handicap of psychische 
kwetsbaarheid onbeperkt kunnen meedoen. 
 
De huidige subsidieregeling voor patiënten- en cliëntenorganisaties loopt af in 
2022. Op dit moment werken wij aan de contouren van een nieuwe 
subsidieregeling, die ingaat in 2023. Wij bereiden dat zoveel mogelijk voor in de 
wetenschap dat het aan het nieuwe kabinet en onze ambtsopvolger(s) is om 
hierover te besluiten. Door tijdig de voorbereiding ter hand te nemen blijft 
inwerkingtreding per 1 januari 2023 binnen handbereik. 
 
De toenmalige minister voor Medische Zorg en Sport heeft uw Kamer bij brief van 
12 juli jl. op hoofdlijnen geïnformeerd over de stand van zaken. Daarin zijn ook 
globaal de uitdagingen geschetst waaraan een nieuw subsidiekader zou moeten 
voldoen. Wij verwijzen u kortheidshalve naar deze brief (Kamerstukken, 
vergaderjaar 2020/2021, 29 214, nr. 91). 
 
Bij de voorbereidingen van een nieuw beleidskader is en wordt veel gesproken 
met patiënten- en gehandicaptenorganisaties. Tevens worden de landelijke 
patiëntenkoepels Ieder(In), MIND en de Patiëntenfederatie Nederland nauw 
betrokken. Als er verontrustende geluiden zijn, nodigen wij partijen uit die 
signalen met het ministerie van VWS te delen. 
 
Antwoord van de staatssecretaris van Volksgezondheid, Welzijn en Sport 
op de vraag van het Kamerlid Paulusma (D66) hoe de staatssecretaris 
verder gaat met het programma aanpak Dak- en Thuisloosheid in een 
afgeslankte vorm. 
 
Het Rijk, gemeenten en andere partijen hebben de afgelopen jaren samengewerkt 
aan de aanpak van dakloosheid via de brede aanpak dakloosheid: ‘een (t)huis een 
toekomst’ en het actieprogramma dak- en thuisloze jongeren. Deze programma’s 
richten zich vooral op het voorkomen van dakloosheid, vernieuwing van de opvang 
en het realiseren van passende woonplekken met begeleiding. De programma’s en 
de hieraan gekoppelde financiering lopen eind 2021 af. Er is vooralsnog niet 
voorzien in voortzetting van de programma’s in huidige of een afgeslankte vorm. 
Jaarlijks ontvangen 43 centrumgemeenten 385 miljoen euro voor de 
maatschappelijke opvang vanuit de Wet maatschappelijke ondersteuning 2015 
(decentralisatie-uitkering). Daarmee zetten gemeenten en Rijk zich blijvend in 
voor de aanpak van dakloosheid. Het is aan het volgende kabinet om te voorzien 
in voldoende (structurele) middelen voor 2022 en verder. 
  
Pagina 23 van 81 
 

demissionair is en het om forse investeringen gaat, zal daar op een later moment 
besluitvorming over moeten plaatsvinden door het nieuwe kabinet.  
 
In de zorg is het aan sociale partners om samen afspraken te maken over 
arbeidsvoorwaarden en deze vast te leggen in een cao. Het is aan hen om een 
afweging te maken over de voor- en nadelen van een aparte cao voor 
verzorgenden en verpleegkundigen. Ik wil en kan mij daar niet in mengen. Als 
blijkt dat sociale partners gezamenlijk de beweging naar één cao voor 
verpleegkundigen en verzorgenden willen maken, dan ben ik bereid hen daarin te 
ondersteunen. 
 
Antwoord van de minister van Volksgezondheid, Welzijn en Sport op de 
vraag van het Kamerlid Paulusma (D66) over hoe we de schotten en 
verschillende financieringsstromen die de samenwerking ontmoedigen, 
kunnen veranderen.  
 
Om te komen tot integrale gezondheidszorg die mensen echt centraal stelt, is het 
inderdaad van belang dat we de overgang tussen (en in) de verschillende 
zorgdomeinen verder vergemakkelijken en verminderen. Zorg is complex om 
goed te organiseren. We moeten voorkomen dat mensen tussen wal en schip 
vallen door de verschillende (sub)domeinen, specialismes en zorginkopers.  
 
Met het opstellen van regiobeelden en regioaanpakken, waarin partijen afspraken 
maken over domeinoverstijgende samenwerking, worden al belangrijke stappen 
gezet in het werken over schotten heen. Dit blijkt ook uit talloze goede 
praktijkvoorbeelden die onder andere beschikbaar zijn via de website van de 
Juiste Zorg op de Juiste Plek. 
 
In de discussienota Zorg voor de Toekomst zijn daarnaast verschillende 
beleidsopties voor het inbouwen van extra financiële prikkels voor het intensiveren 
van samenwerking in de regio en extra financiële prikkels voor het bevorderen 
van coördinatie tussen de domeinen beschreven. Het is aan een nieuw kabinet om 
te beslissen over deze beleidsopties. 
  
Antwoord van de minister van Volksgezondheid, Welzijn en Sport op de 
vraag van het Kamerlid Paulusma (D66) over het Manifest Hoofdzaken 
van ZonMW en hoe we in de breedste zin discipline overstijgend 
onderzoek kunnen doen om gezondheid te bevorderen, anders te 
financieren, en te stimuleren? 
 
Ik vind discipline-overstijgend onderzoek erg belangrijk en wil dit ook stimuleren. 
Daarop wordt via NWO, ZonMW en ook in het topsectorenbeleid ingezet. Het 
onderzoeksprogramma in het kader van de Nationale Dementiestrategie 2021-
2030, dat door ZonMW wordt uitgevoerd met financiering van het ministerie van 
VWS, vereist bijvoorbeeld expliciet dat er samengewerkt wordt in consortia met 
verschillende disciplines. Dit onderzoek is nadrukkelijk ook gericht op 
gezondheidsbevordering.  
 
Antwoord van de minister van Volksgezondheid, Welzijn en Sport op de 
vraag van het Kamerlid Paulusma (D66) over dat patiënten zelf moeten 
kunnen kiezen voor fysieke of digitale zorg. Als dit niet vanzelf gaat, 
moeten we dit gaan vastleggen en daarmee mogelijk maken. Iedere 
patiënt heeft recht op ‘digitale zorg en daarmee zorg dichterbij huis’. 
Pagina 25 van 81 
 

jaren diverse instrumenten en acties in gang gezet die gericht zijn op deze 
aspecten. Deze inspanningen blijven ook in de toekomst van belang. Het kabinet 
heeft daarom bij de begroting van 2021 al besloten om hiervoor structureel 
middelen beschikbaar te stellen, 80 miljoen in 2022 oplopend tot 130 miljoen euro 
per jaar vanaf 2023. De precieze inhoud en vormgeving van een vervolg op het 
actieprogramma Werken in de zorg is aan een nieuw kabinet. 
  
Antwoord van de staatssecretaris van Volksgezondheid, Welzijn en Sport 
op de vraag van het Kamerlid Kuiken (PvdA) over hoe het staat met de 
uitvoering van de motie om tot een integrale visie te komen op de 
bekostiging en prijzen van medicijnen en vaccins.  
 
Op 8 juli jl. is een motie van mevrouw Kuiken aangenomen die de regering 
verzoekt het Zorginstituut, de Nederlandse Zorgautoriteit (NZa) en de Autoriteit 
Consument en Markt (ACM) te vragen om te adviseren op welke wijze tot een 
zwaarwegend integraal beleidsadvies voor geneesmiddelen gekomen kan worden. 
Dit proces is in gang gezet. Ik ben met deze partijen in gesprek over de wijze 
waarop samenwerking en structureel overleg op een betekenisvolle en efficiënte 
manier kan worden georganiseerd. Daarmee kan hun gezamenlijke en integrale 
advies bijdragen aan het geneesmiddelenbeleid ten behoeve van de 
toegankelijkheid en betaalbaarheid van geneesmiddelen en vaccins. 
 
Antwoord van de minister van Volksgezondheid, Welzijn en Sport en de 
staatssecretaris van Volksgezondheid, Welzijn en Sport op de vraag van 
het Kamerlid Van den Berg (CDA) over strengere regels voor toelating 
van behandelingen en geneesmiddelen. Het CDA denkt daarbij aan een 
grotere rol voor het Zorginstituut en de Nederlandse Zorgautoriteit (NZa). 
Daarbij past ook de visie van het CDA, ondersteund door de 
Wetenschappelijke Raad voor het Regeringsbeleid (WRR), dat alle 
behandelingen vooraf worden getoetst op bewezen effectiviteit voordat 
een behandeling wordt vergoed.  
 
Het is aan een volgend kabinet om inhoudelijk te reageren op de aanbevelingen 
van de WRR. Het is niet opportuun daar nu, op onderdelen, al op vooruit te lopen. 
Wij zijn het wel eens met het CDA dat we kritisch moeten kijken hoe we effectieve 
zorg van kwaliteit het beste kunnen realiseren. Dit thema heeft al langer de 
aandacht. Er zijn programma’s specifiek gericht op het bevorderen van gepast 
gebruik en kwaliteit van zorg, waaronder de programma’s Uitkomstgerichte Zorg, 
Zorgevaluatie en Gepast Gebruik en verschillende ZonMw-programma’s. In deze 
programma’s ligt de focus op het verbeteren van de kwaliteit van zorg door 
middel van kennis over de effectiviteit en relevante uitkomsten. Ook de overheid 
heeft hierbij een rol, waaronder het scheppen van de juiste randvoorwaarden om 
implementatie te bevorderen. Daar hebben het Zorginstituut, de NZa en de 
Inspectie Gezondheidszorg en Jeugd ook (wettelijke) taken in. Ten slotte zijn wij 
zelf samen met deze partijen en het veld aan het verkennen hoe we de volgende 
stap kunnen zetten en welke (wettelijke) instrumenten daarvoor nodig zijn.  
Pagina 27 van 81 
 

zorgpartijen zelf invulling geven aan hoe zij waarborgen dat de zorg kwalitatief 
goed en bereikbaar is, zoals bijvoorbeeld bij de professionele en 
kwaliteitsstandaarden. Voor zover het gaat om kwaliteitsstandaarden kan een 
norm via de doorzettingsmacht van het Zorginstituut worden afgedwongen.   
 
Voor een goede kwaliteit en bereikbaarheid is ook van belang dat het zorgaanbod 
in de regio goed aansluit bij de zorgvraag. Via de doorontwikkeling van de 
regiobeelden stimuleert en faciliteert VWS dat zorgverzekeraars, zorgkantoren en 
gemeenten vooruit kijken en in hun inkoopbeleid anticiperen op ontwikkelingen in 
de zorgvraag. Daarnaast heeft het kabinet ideeën gepresenteerd voor een 
toekomstbestendige acute zorg in de Houtskoolschets acute zorg. Deze ideeën 
hebben bijvoorbeeld betrekking op zorgcoördinatie en acute zorg dichtbij waar het 
kan en verder weg als dat met het oog op de kwaliteit of doelmatigheid nodig is. 
Uw Kamer heeft deze houtskoolschets controversieel verklaard. Tegelijkertijd is er 
een breed erkende noodzaak om te zorgen dat de acute zorg in de toekomst 
crisisbestendig en robuust is en om een goede balans te zoeken in kwaliteit, 
toegankelijkheid en betaalbaarheid van de acute zorg. Hier ligt dan ook een grote 
uitdaging voor een nieuw kabinet. 
 
Ook in Caribisch Nederland werkt het ministerie van VWS aan het voortdurend 
verbeteren van de kwaliteit van de zorg. Uitgangspunt is dat de zorg toegroeit 
naar een met Europees Nederland vergelijkbaar kwaliteitsniveau, waarbij rekening 
wordt gehouden met wat er in de regio mogelijk is. De COVID-crisis in het 
Caribische deel van het Koninkrijk heeft duidelijk gemaakt dat een verdergaande 
samenwerking tussen de CAS- en de BES-eilanden noodzakelijk is om een hogere 
kwaliteit mogelijk te maken en te houden. De problemen die in Europees 
Nederland spelen, zoals het groeiende tekort aan zorgpersoneel, spelen in het 
Caribische deel van het Koninkrijk eveneens. Door samenwerking van 
ziekenhuizen in de regio te stimuleren (door middel van de Dutch Carribean 
Hospital Association) heeft het ministerie van VWS de ambitie om de 
bereikbaarheid van de zorg in de Caribische regio te verhogen en uitzendingen 
naar Colombia te verminderen. 
 
Het waarborgen van de kwaliteit en bereikbaarheid in alle onderdelen van de zorg 
is een belangrijk onderdeel van houdbaarheid van de zorg. Dit onderwerp zal dan 
ook aan bod komen in de kabinetsreactie op het WRR rapport die door een 
volgend kabinet zal worden opgesteld. 
  
Antwoord op de vraag van het Kamerlid Van den Berg (CDA) over dat 
zorgverzekeraars, zorgkantoren en gemeentes eenduidige eisen moeten 
stellen aan verantwoording. Dus geen 30 pagina’s die een GGZ-instelling 
moet invullen voor een specialistische behandeling. Kwaliteitsregistraties 
die automatisch zijn gekoppeld aan patiëntendossiers in plaats van 
handmatig. ICT-leveranciers die hopelijk met de Wet elektronische 
gegevensuitwisseling in de zorg (WEGIZ) gedwongen gaan worden 
eenduidige systemen te maken qua taal, techniek en koppelingen.  
 
Ik ben het met de fractie van het CDA eens dat de administratieve lasten en 
ervaren regeldruk in de zorg verder omlaag moeten. En dat dat een gezamenlijke 
inspanning vergt van financiers, toezichthouders, zorginstellingen zelf, het 
ministerie van VWS en andere betrokken partijen. De afgelopen periode is hier 
reeds intensief aan gewerkt in het programma [Ont]Regel de Zorg, en dat heeft 
ook tot resultaten geleid. Meer dan 100 concrete, door zorgverleners aangekaarte 
Pagina 29 van 81 
 

van de ervaringen van partijen een advies kan geven over mogelijke 
verbeteringen. 
 
Antwoord van de minister van Volksgezondheid, Welzijn en Sport op de 
vraag van het Kamerlid Van den Berg (CDA) over het onderzoeken of de 
opleiding tot tandarts een jaar korter kan, zoals ook in de ons 
omringende landen.   
 
Zoals bekend is tandheelkunde een initiële opleiding die primair onder de 
verantwoordelijkheid van de minister van Onderwijs, Cultuur en Wetenschap 
(OCW) valt. Naar ik heb begrepen is deze vraag ook aan haar gesteld in het kader 
van de begrotingsbehandeling van OCW. De vraag zal dan ook binnenkort door 
haar worden beantwoord.  
 
Antwoord van de minister van Volksgezondheid, Welzijn en Sport op de 
vraag van het Kamerlid Werner (CDA) over hoe de minister aankijkt tegen 
meer preventief investeren in mantelzorgers - omdat het aantal 
beroepskrachten steeds krapper wordt - en daarbij tijdig vragen wat 
iemand nodig heeft om het langer vol te houden, waardoor mensen langer 
thuis kunnen blijven. 
 
Het preventief ondersteunen van mantelzorgers is een belangrijk doel geweest 
vanuit het programma Langer Thuis. Op die manier kan overbelasting bij hen 
voorkomen worden en kunnen ouderen langer thuis blijven wonen. Daarom is 
vorig jaar de landelijke campagne #deeljezorg gestart, om mantelzorgers 
vroegtijdig bewust te maken van het belang van het delen van hun zorgtaken om 
zo de zorg voor hun naaste beter vol te kunnen houden. Ook goede respijtzorg en 
logeerzorg is belangrijk en ook daar zet ik vanuit Langer Thuis samen met VNG en 
MantelzorgNL volop op in. Ik deel dus met het lid Werner het belang van inzetten 
op “voorzorg”. 
  
Antwoord van de staatssecretaris van Volksgezondheid, Welzijn en Zorg, 
op de vraag van het Kamerlid Werner (CDA) over het vervolg na het 
programma Onbeperkt Meedoen in 2022, de middelen voor 2022, en 
welke onderdelen geslaagd en minder geslaagd zijn. 
 
Bij de start van het programma was het duidelijk dat de implementatie van het 
VN-verdrag handicap een langlopend traject zou zijn dat niet in één regeerperiode 
afgerond kon worden. Als vervolg op de inspanningen uit de afgelopen periode is 
mijn ambitie om nu met diverse partners door te bouwen aan een inclusieve 
samenleving. De invulling hiervan is aan een volgend kabinet. Een geslaagd 
onderdeel is het inzetten op bewustwording en positieve beeldvorming en het 
stimuleren van de inzet van ervaringsdeskundigheid. Verder zie ik veel interesse 
om verdere concrete stappen te zetten op een aantal aan het VN-verdrag 
verbonden inhoudelijke opgaven, zoals bijvoorbeeld de aansluiting tussen 
onderwijs en arbeidsmarkt en het vormgeven van een toegankelijke en inclusieve 
stad. In de eindrapportage die uw Kamer half november ontvangt ga ik nader in 
op kansrijke uitgangspunten voor een volgende fase. Het ministerie van VWS 
heeft voor het coördineren van de implementatie van het VN-verdrag jaarlijks 
circa € 4 miljoen beschikbaar gesteld gedurende de looptijd van dit programma, 
van 2018 tot en met 2021. Dit budget is ook beschikbaar voor 2022. Dit budget 
betreft niet de middelen voor specifieke onderdelen van de implementatie, zoals 
bijvoorbeeld de toegankelijkheid van het openbaar vervoer of de digitale 
Pagina 31 van 81 
 

op de actieprogramma’s, waardoor de verbeteringen verloren dreigen te 
gaan. Hoe gaat het kabinet hiermee om?  
 
Er is in de afgelopen kabinetsperiode door het kabinet via actieprogramma’s fors 
geïnvesteerd om de zorg te versterken en te verbeteren. Het kabinet heeft oog 
voor de borging van de resultaten van deze programma’s. Waar nodig stellen we 
komend begrotingsjaar ook aanvullende middelen beschikbaar om de bereikte 
verbeteringen te borgen. Zo stellen we bijvoorbeeld voor 2022 voor het 
programma ‘Geweld hoort nergens thuis’ 5 miljoen euro beschikbaar en voor het 
programma ‘Kansrijke Start’ 7 miljoen euro. Verdere besluitvorming over middelen 
voor de komende periode is aan het nieuwe kabinet. 
 
Antwoord van de minister van Volksgezondheid, Welzijn en Sport op de 
vraag van het Kamerlid Ellemeet (GL) over het vergoeden van 
anticonceptie vanuit de overheid. Vrouwen hebben meer zorgkosten en 
hebben meer bijdragen rondom zwangerschap en zwanger worden.  
 
Om zorg nu en in de toekomst betaalbaar te houden, moeten we kritisch kijken 
naar wat er vergoed wordt uit het basispakket en hoe we omgaan met het 
collectief financieren van wensen uit de samenleving. Het uitgangspunt voor 
financiering vanuit het basispakket is dat er sprake is van medisch noodzakelijke 
zorg. Bij anticonceptie is dit niet het geval. Daar komt bij dat de rechter in een 
recente rechtszaak, aangespannen door bureau Clara Wichmann, bepaald heeft 
dat anticonceptie voldoende betaalbaar is en niet door de overheid beschikbaar 
hoeft te worden gesteld. De eigen bijdrage voor de poliklinische bevalling en 
kraamzorg zijn bovendien onderdeel van veel aanvullende verzekeringen, 
waaronder gemeentepolissen. Daarnaast krijgen gemeenten vanaf 2017 
structureel 268 miljoen euro waarmee zij financieel maatwerk kunnen leveren in 
verband met zorgkosten. 
 
Antwoord van de minister van Volksgezondheid, Welzijn en Sport op de 
vraag van het Kamerlid Ellemeet (GL) of de minister de problematiek 
herkent dat veel zorgverleners onvoldoende kennis en expertise hebben 
om complexe vragen bij euthanasie op te pakken. Dit leidt tot 
wachtlijsten bij euthanasie.    
 
Ik vind het schrijnend dat mensen met complexe euthanasieverzoeken soms lang 
moeten wachten totdat hun verzoek in behandeling wordt genomen. Dit heeft 
verschillende oorzaken. Ik ben daarom in gesprek met betrokken zorginstellingen, 
het Expertisecentrum Euthanasie en beroeps- en brancheorganisaties over tijdige 
en passende zorg voor patiënten met een euthanasieverzoek. Versterking van 
kennis en expertise van artsen is één van de manieren om meer artsen 
beschikbaar te krijgen die bereid zijn om complexe euthanasieverzoeken in 
behandeling te nemen. Het is de verantwoordelijkheid van de beroepsgroepen om 
te voorzien in voldoende scholing en consultatie. De expertise van het 
Expertisecentrum Euthanasie is daarbij van toegevoegde waarde, zeker voor de 
complexe categorieën van euthanasieverzoeken.  
 
Antwoord van de staatssecretaris van Volksgezondheid, Welzijn en Sport  
op de vraag van het Kamerlid Westerveld (GL) over het doorgaan met de 
implementatie van het VN-verdrag handicap. 
 
Pagina 33 van 81 
 

van ambassadeurs. Als het lokale partijen niet lukt om te komen tot 
prestatieafspraken kunnen ze dit aangeven bij de Taskforce. Met hulp van 
ambassadeurs en beschikbare ondersteuningsinstrumenten probeert de Taskforce 
dilemma’s en knelpunten weg te nemen. Aanvullend kunnen ook de koepels en 
het Rijk informeel contact leggen met achterblijvende regio’s en gemeenten. Als 
ook deze uitnodiging niet tot het gewenste resultaat leidt wordt dit besproken in 
de Stuurgroep Wonen en Zorg, waarna zo nodig branches op hun betrokken leden 
een beroep doen om alsnog in beweging te komen.  
 
Antwoord van de staatssecretaris van Volksgezondheid, Welzijn en Sport 
op de vraag van het Kamerlid Bikker (CU) over hard verder te werken aan 
het Nationale Preventieakkoord Mentale Gezondheid, in het bijzonder 
mentale kwetsbaarheid, het vergroten van mentale weerbaarheid en het 
taboe in de samenleving wegnemen.   
 
Ik heb u op 15 oktober jl. per brief geïnformeerd over de voortgang van de 
Verkenning Nationaal Preventieakkoord Mentale Gezondheid. Deze verkenning laat 
zien dat urgentie en draagvlak wordt gevoeld door alle betrokken partijen om 
gezamenlijk preventief aan de slag te gaan. In deze brief heb ik een aantal 
vervolgstappen aangekondigd. Zo werk ik samen met de minister van Onderwijs 
Cultuur en Wetenschap (OCW) aan het landelijke onderzoek naar mentale 
gezondheid onder studenten in het hoger onderwijs en onder studenten in het 
middelbaar beroepsonderwijs. Samen met de Nationale Jeugdraad (NJR) richten 
we dit jaar nog een jongerenpanel mentale gezondheid op. Verder is er nog het 
programma Welbevinden binnen Gezonde School-aanpak. Ik zal uw Kamer begin 
2022 informeren over de vervolgstappen van de verkenning.  
 
Het lid Bikker vraagt specifiek aandacht voor mentale kwetsbaarheid en mentale 
weerbaarheid. Ik heb diverse activiteiten ingezet om de kwetsbare jongeren te 
ondersteunen en de weerbaarheid te vergroten. Ik noem steunpakketten van ruim 
€ 100 mln. Van eind 2020 en voorjaar 2021 om contacten te faciliteren en 
activiteiten te organiseren voor lichte mentale ondersteuning. Hierbij hebben 
vooral jeugd- en jongerenwerk forse inzet gepleegd om kwetsbare jeugdigen te 
helpen. Ruim € 10 mln. is ingezet via landelijke organisaties voor bijvoorbeeld het 
organiseren van fysieke inloopbijeenkomsten voor en door jongeren met mentale 
problemen (@ease). 
  
Ook wil ik u wijzen op de Publiekscampagne “Hey, het is oké”. Deze 
jongerencampagne loopt sinds 2018 en deelt onder meer ervaringsverhalen via 
influencers op social media. Deze campagne draagt bij aan het wegnemen van het 
taboe in de samenleving met betrekking tot jongeren met psychische zorgen en/of 
problemen. 
 
Nu coronamaatregelen grotendeels zijn teruggedraaid, zien we onder meer in het 
RIVM-gedragsonderzoek dat een groot deel van de jongeren grote veerkracht 
heeft en dat het mentale welzijn daarmee weer toeneemt. Tegelijkertijd weten we 
nog niet of en welke specifieke groepen jongeren achterblijven in mate van 
mentaal welzijn. Daarom blijven we dit ook de komende jaren goed monitoren om 
gericht beleid in te kunnen zetten voor jongeren die mentaal kwetsbaar zijn.  
 
Antwoord van de minister van Volksgezondheid, Welzijn en Sport op de 
vraag van het Kamerlid Bikker (CU) over of de minister inzicht kan geven 
Pagina 35 van 81 
 

Antwoord van de minister van Volksgezondheid, Welzijn en Sport op de 
vraag van het Kamerlid Bikker (ChristenUnie) over hoe de minister 
aankijkt tegen een verlaging van de eigen bijdrage in de Wlz en een 
maximering van de eigen bijdrage aan hulpmiddelen. 
 
Het is ongewenst als mensen vanwege financiële redenen geen toegang hebben 
tot zorg of afzien van noodzakelijke zorg. Iedereen in Nederland heeft toegang tot 
kwalitatief goede zorg tegen een betaalbare prijs. Er zijn zowel op landelijk als 
gemeentelijk niveau verschillende maatregelen genomen om ongewenste 
zorgmijding tegen te gaan. Op de website van de Staat van Volksgezondheid en 
 
Zorg is te zien dat het percentage van de mensen dat aangeeft de afgelopen 
twaalf maanden te hebben afgezien van zorg vanwege de kosten (niet specifiek 
het eigen risico), is afgenomen van 16% in 2016 naar 7% in 2020. Daarnaast 
heeft het kabinet meerdere maatregelen genomen om de stapeling van 
zorgkosten te verminderen, waaronder het verlagen van het marginale tarief en 
de vermogensinkomensbijtelling, waardoor de eigen bijdrage voor de Wet 
langdurige zorg (Wlz) is verlaagd. Onlangs is een wetsvoorstel aangenomen om 
het verplicht eigen risico voor 2022 te bevriezen op 385 euro. Het is aan een 
volgend kabinet om desgewenst nieuwe wijzigingen aan te brengen in de eigen 
betalingen. Ik hecht eraan om te benadrukken dat de financiering van de zorg een 
hoge mate van solidariteit kent. Vergeleken met de ons omringende, vergelijkbare 
landen zijn de eigen betalingen in Nederland laag. De eigen betalingen (cure en 
care) bedragen circa 11% van de totale zorguitgaven. Dat is iets hoger dan 
Frankrijk (9%), maar een stuk lager dan in bijvoorbeeld België (18%) en 
Zwitserland (25%). 
 
Antwoord van de staatssecretaris van Volksgezondheid, Welzijn en Sport 
op de vraag van het Kamerlid Van Esch van de Partij voor de Dieren over 
het door de WHO benoemen van de klimaatcrisis als grootste bedreiging 
voor de volksgezondheid. Luchtvervuiling, hittegolven, voedselschaarste 
en overstromingen bedreigen de hele wereld en zetten de zorg juist in 
kwetsbare delen van de wereld zwaar onder druk. Elke extra megaton 
CO2 die we uitstoten veroorzaakt 226 doden wereldwijd. Ook Nederland 
heeft te maken met hoge sterfte als gevolg van hittegolven. En medische 
vakbladen waarschuwen voor catastrofale gezondheidsschade als het niet 
lukt de opwarming van de aarde tot 1,5 graad Celsius te beperken. Erkent 
de minister dit gevaar?  
 
Ik herken inderdaad dat de WHO recent klimaatverandering het grootste gevaar 
voor de volksgezondheid heeft genoemd. Het RIVM heeft ook al meerdere 
onderzoeken gepubliceerd over de gezondheidsgevolgen voor Nederland. U kunt 
daarbij onder andere denken aan gevolgen van hitte, allergieën, uv-straling en 
infectieziekten. Het kabinet houdt inderdaad rekening met meerdere gevolgen van 
klimaatverandering voor de volksgezondheid. Al is het nog moeilijk die gevolgen 
precies te kwantificeren. Het ministerie van VWS bevordert de voorbereiding 
daarop als onderdeel van de Nationale Adaptatie Strategie, waarmee onder 
coördinatie van de minister van IenW wordt gewerkt aan klimaatadaptatie in 
Nederland. VWS heeft in april uw Kamer een brief gestuurd over het programma 
Gezonde Groene Leefomgeving (Kamerstukken 2020/21, 132793, nr. 549). Hierin 
wordt verwezen naar de in 2019 verschenen kennisagenda Klimaat en 
Gezondheid, waarin een fundament gelegd is voor onderzoek op het gebied van 
klimaatverandering en gezondheid. In samenwerking met andere ministeries zet 
Pagina 37 van 81 
 

Mevrouw van Esch vraagt wanneer uw Kamer een reactie kan verwachten op het 
rapport Bekedam, waarin aanbevelingen zijn gedaan om het huidige 
zoönosenbeleid te versterken. De minister van LNV en ik zullen uw Kamer - in 
vervolg op onze eerdere brief van 6 juli jl. (TK 2020/21, 25 295, nr. 1357) - vóór 
de kerst met een voortgangsbrief informeren. Zoals in de brief van 6 juli 
aangegeven, hecht het kabinet er waarde aan om deze periode te benutten voor 
gesprekken met belanghebbenden, zoals veehouders, natuurorganisaties, 
zorgpartijen en kennisinstellingen over dit rapport. Zo kunnen de voorbereidingen 
worden getroffen voor een meerjarig actieplan zoönosen in 2022 ter versterking 
van het bestaande zoönosenbeleid. De definitieve besluitvorming over een 
meerjarig actieplan zoönosen is aan een nieuw kabinet.    
 
Antwoord van de  staatssecretaris van Volksgezondheid, Welzijn en Sport 
op de vraag van het Kamerlid van Esch (PvdD) over dat het Planbureau 
van de Leefomgeving constateert dat na 12 jaar het beleid voor 
eiwittransitie nog steeds in de kinderschoenen staat. Gaat de 
staatssecretaris zich nu wel hard maken voor de concrete doelstellingen 
en concrete maatregelen om de eiwittransitie eindelijk van de grond te 
krijgen? 
 
Op dit moment werkt de overheid samen met het Voedingscentrum aan het 
bereiken van een balans van 50/50 in consumptie van dierlijke en plantaardige 
eiwitten volgens de Schijf van Vijf. Deze balans hebben we nog niet bereikt; 
momenteel eten we gemiddeld in een verhouding van 60/40. Er liggen nog 
voldoende uitdagingen om op het gewenste punt te komen. Het is aan het 
volgende kabinet om eventuele nieuwe doelstellingen te formuleren en 
aanvullende maatregelen te nemen. Hierover heb ik uw Kamer in een 
gezamenlijke brief met minister Schouten van LNV recent geïnformeerd 
(Kamerstuk 2021/22, 32 793, nr. 570). 
  
Antwoord van de minister van Volksgezondheid, Welzijn en Sport op de 
vraag van het Kamerlid van Esch (PvdD) over  Zoönose ziektes zoals 
vogelgriep en de motie van de PvdD over het verminderen van het aantal 
dieren in de veehouderij, verminderen van het aantal bedrijven in 
waterrijke gebieden en het nemen van maatregelen tegen 
klimaatverandering, overconsumptie, etc. Vraag: We zijn benieuwd waar 
die kabinetsplannen nou blijven om hier werk van te maken? Wanneer 
kunnen we die verwachten?  
 
Mevrouw Van Esch vraagt wanneer uw Kamer een reactie kan verwachten op het 
rapport Bekedam, waarin aanbevelingen zijn gedaan om het huidige 
zoönosenbeleid te versterken. De minister van LNV en ik zullen uw Kamer - in 
vervolg op onze eerdere brief van 6 juli jl. (TK 2020-2021, 25 295, nr. 1357) - 
vóór de kerst met een voortgangsbrief informeren. Zoals in de brief van 6 juli 
aangegeven, hecht het kabinet er waarde aan om deze periode te benutten voor 
gesprekken met belanghebbenden, zoals veehouders, natuurorganisaties, 
zorgpartijen en kennisinstellingen over dit rapport om zo de voorbereidingen te 
treffen voor een meerjarig actieplan zoönosen in 2022 ter versterking van het 
bestaande zoönosenbeleid. De definitieve besluitvorming over een meerjarig 
actieplan zoönosen is aan een nieuw kabinet.    
 
Antwoord van de  staatssecretaris van Volksgezondheid, Welzijn en Sport 
op de vraag van het Kamerlid Van Esch (PvdD) of het, gegeven alle 
Pagina 39 van 81 
 

leefstijl, waarvoor in het totaal € 200 miljoen is uitgetrokken voor jeugd, 
kwetsbare groepen en voor leefstijl. Voor leefstijl is 59,5 miljoen uitgetrokken. Het 
doel van het steunpakket was om op korte termijn de negatieve gevolgen van de 
coronamaatregelen te dempen en structurele schade zo veel mogelijk te 
voorkomen. Het is aan een volgend kabinet om te investeren in een vervolg op het 
Nationaal Preventieakkoord 
 
Antwoord van de minister van Volksgezondheid, Welzijn en Sport op de 
vraag van het Kamerlid Van Esch (PvdD) over hoe het kabinet van plan is 
om de zorg te helpen om de CO2-uitstoot te verlagen gegeven het feit dat 
de green deal voor de zorg niet meer is dan een intentieverklaring.   
 
De staatssecretaris en ik hebben veel waardering voor de ambities en bijdragen 
die partijen die de “Green Deal 2.0 - Zorg voor een gezonde toekomst” hebben 
ondertekend. Dit geeft het vertrouwen dat de zorg bereid is om te veranderen. 
Dat gaat niet op stel en sprong. Er moet een nieuwe balans gevonden worden 
tussen duurzaamheid, toegankelijkheid, betaalbaarheid en veiligheid van de 
zorgverlening.  
Terecht wordt geconstateerd dat de Green Deal 2.0 gericht is op het verwoorden 
van de ambities van ondertekenaars. Met de door de Kamer gevraagde evaluatie 
van de Green Deal wordt eind dit jaar duidelijk welke meerwaarde de Green Deal 
heeft gehad in de afgelopen jaren. Daarnaast wordt onderzocht op welke manier 
de resultaten van de verduurzaming zichtbaar kunnen worden gemaakt.  
Voorts wordt in de komende maanden de ambitie geïnventariseerd van de 
verschillende partijen die in de zorg de Green Deal 2.0 dragen. De uitkomsten 
hiervan zullen de basis vormen voor een dialoog over het vervolg op de Green 
Deal. Daarbij zullen ook de behoefte, de rollen en de verantwoordelijkheden van 
de verschillende actoren worden herijkt en zal er aandacht zijn voor de vraag over 
de vrijblijvendheid 
  
Antwoord van de staatssecretaris van Volksgezondheid, Welzijn en Sport 
op de vraag van het Kamerlid Van Esch van de Partij voor de Dieren over 
de inzet van het kabinet voor het mitigeren van de klimaatverandering. 
Realiseert de minister van volksgezondheid zich dat zijn collega’s in het 
kabinet aansturen op die escalerende klimaatcrisis? Beseft hij zich wat de 
gevolgen op korte en lange termijn gaan zijn voor de Nederlandse 
volksgezondheid? Heeft hij die gevolgen in beeld? Zo nee, is hij bereid om 
deze gevolgen gedetailleerd in beeld te brengen voor de Nederlandse 
situatie? Wat gaat hij doen om het rücksichtsloze klimaatbeleid van zijn 
collega’s bij te sturen om die zorgkosten op zijn dossier te kunnen 
verminderen?  
 
Het kabinet heeft het klimaatakkoord van Parijs ondertekend en vertaald in de 
Klimaatwet. Het kabinet heeft recent bij de Miljoenennota in september voor de 
komende jaren extra geld (€ 6,8 mld.) uitgetrokken om klimaatmaatregelen te 
versterken. VWS werkt samen met de betrokken ministeries en steunt hen in hun 
ambitie om vooral het gebruik van fossiele brandstoffen te verminderen. Niet 
alleen dragen we daarmee bij aan klimaatmitigatie, maar het zorgt naar 
verwachting ook voor vermindering van de luchtvervuiling en is daarmee 
belangrijk voor de gezondheid. 
Pagina 41 van 81 
 

zorglandschap voor de langere termijn, waarbij capaciteit in de zorg en specifiek 
IC-capaciteit aandachtspunten zijn. Tot slot wordt er ook gewerkt aan een agenda 
leveringszekerheid medische hulpmiddelen, waarbij ook internationale afstemming 
van belang is. In de beleidsbrief die u eind dit jaar ontvangt, zal op deze punten 
worden ingegaan. De verdere uitwerking hiervan en besluitvorming hierover is aan 
een volgend kabinet. 
  
Antwoord van de minister van Volksgezondheid, Welzijn en Sport op de 
vraag van het Kamerlid van Houwelingen (FVD) over of het normaal is dat 
er geen volledige verantwoording in één hoofdstuk wordt gegeven van de 
kosten van de coronacrisis?  
 
Er is bij aanvang van de coronacrisis niet besloten om een separaat hoofdstuk te 
creëren voor alle rijksbrede corona gerelateerde uitgaven. Er is vanuit het kabinet 
wel integraal gestuurd, onder meer door het instellen van een separate 
ministeriële commissie. Daarnaast treft u op de site Overheidsfinanciën in 
coronatijd | Ministerie van Financiën - Rijksoverheid (rijksfinancien.nl) een 
integraal overzicht van de uitgaven.   
 
Antwoord van de minister van Volksgezondheid, Welzijn en Sport en de 
staatssecretaris van Volksgezondheid, Welzijn en Sport op de vraag van 
het Kamerlid Van Houwelingen (FVD) of het normaal is dat er naar 
aanleiding van de ernstige bevinding bij de verantwoording 2020 niets 
substantieels te vinden is over transparantie en een significante 
verbetering van financieel beheer rondom uitgaven, garanties en 
subsidies? 
 
Uw Kamer heeft recentelijk een voortgangsbrief ontvangen over de voortgang van 
het financieel beheer met kenmerk 3273830-1017501-FEZ. Hierin is opgenomen 
welke acties in gang zijn gezet om het financieel beheer op korte termijn en lange 
termijn te verbeteren. Deze verbeteringen hebben onder andere betrekking op de 
coronagerelateerde uitgaven en op het subsidiebeheer.  
 
Antwoord van de minister van Volksgezondheid, Welzijn en Sport op de 
vraag van het Kamerlid Van Houwelingen (FVD) over knelpunten in de 
jeugdzorg, GGZ-zorg, ouderenzorg en de thuiszorg en dat er geen 
transparante integrale oplossing hiervoor lijkt te zijn. 
 
De verschillende sectoren binnen de zorg kennen uiteenlopende uitdagingen. Het 
is helaas niet zo eenvoudig dat er één integrale oplossing is die voor alle sectoren 
volstaat. Het uitgangspunt is altijd toegankelijke, betaalbare en kwalitatief goede 
zorg en ondersteuning. 
 
Antwoord van de minister van Volksgezondheid, Welzijn en Sport op de 
vraag van het Kamerlid van Houwelingen (FVD) of de minister kennis 
heeft genomen van het #zorginfarct en de verontrustende verhalen die 
onder die noemer verschijnen. 
 
Ja, deze signalen hebben mij bereikt en baren mij zorgen. De druk op de zorg is 
hoog en dat wordt gevoeld in verschillende sectoren. De krapte op de 
arbeidsmarkt is daar een van de oorzaken van. In de nota Zorg voor de Toekomst 
heb ik aangegeven dat de noodzakelijke en urgente transformatie vorm moet 
krijgen langs de lijnen (i) preventie en gezondheid; (ii) organisatie en regie; (iii) 
Pagina 43 van 81 
 

 
Jaar Aantal IC-bedden (NICE) 
2013 1208 
 
2014 1210 
2015 1210 
 
2016 1191 
2017 1209 
 
2018 1208 
 
Volgens cijfers uit 2017 van the Organisation for Economic Cooperation and 
Development (OECD) heeft Nederland een lagere IC-capaciteit dan het 
gemiddelde. Er zijn verschillen tussen landen. Duitsland en België hebben relatief 
een hogere IC-capaciteit, terwijl de Scandinavische landen ongeveer vergelijkbaar 
zijn met Nederland. Het is lastig om hier een exacte vergelijking tussen landen te 
maken, omdat de inrichting van de zorg tussen landen onderling flink kan 
verschillen. Zo is de zorg in Nederland in het algemeen gericht op zo kort mogelijk 
verblijf op de IC, waardoor de gemiddelde ligduur op de IC in Nederland lager is 
dan in veel andere Europese landen en zelfs half zo lang als in Duitsland. Dat 
heeft doorwerking in het aantal operationeel benodigde IC-bedden. Ook hanteren 
landen verschillende definities voor ‘intensive care’. Wat in sommige landen tot 
‘intensive care’ wordt gerekend, wordt in Nederland als ‘high care’ of ‘medium 
care’ gezien. Dergelijke bedden zijn dan ook niet in de Nederlandse IC-
capaciteitscijfers meegenomen.  
De toenmalige minister voor Medische Zorg en Sport heeft de Kamer eerder 
gemeld dat – mede op basis van de geleerde lessen uit de COVID-19-pandemie – 
gewerkt wordt aan bouwstenen om de zorg robuust en crisisbestendig in te 
richten. Onderdeel hiervan is een flexibele capaciteit van IC-bedden en medisch 
geschoolde zorgprofessionals. Besluitvorming over eventuele structurele 
opschaling van de IC-capaciteit in de toekomst wordt aan het nieuwe kabinet 
overgelaten. 
 
Antwoord van de minister van Volksgezondheid, Welzijn en Sport en de 
staatssecretaris van Volksgezondheid, Welzijn en Sport op de vraag van 
het Kamerlid Gündogan (Volt) over het ontschotten van budgetten 
waardoor gemeenten en verzekeraars gemakkelijker samen kunnen 
werken om in de zetten op preventie.   
 
Het vraagstuk van financiering van preventie is onderdeel van het bredere 
vraagstuk over de verdeling van taken en verantwoordelijkheden rondom 
preventie.  
 
Het is niet altijd duidelijk hoe die verdeling tussen zorgverzekeraars en 
gemeenten is. Daarom wordt in de brief van 7 juli (Kamerstukken 32 793, nr. 
558) over de bouwstenen voor een fundament onder toekomstig preventiebeleid, 
gesproken over een verduidelijking van wettelijke taken voor de gemeenten. Dit 
om tot samenwerkingsafspraken met zorgverzekeraars te komen met een pleidooi 
voor geoormerkte en duurzame financiering. Zorgverzekeraars dienen hierbij ook 
met gemeenten samen te werken. Om die manier moet een duurzame preventie 
infrastructuur tot stand gebracht worden, waarmee ook financiële samenwerking 
wordt gestimuleerd. Het is aan een volgend kabinet om hier eventueel keuzes in 
te maken. 
 
Pagina 45 van 81 
 

Zorgverzekeringswet) eind 2021 afloopt.  
 
Ziekenhuizen in grensregio’s hebben vaak al bestaande samenwerkingen met 
ziekenhuizen aan de andere kant van de grens. Deze samenwerkingen blijven 
bestaan. Het is mij niet bekend of er specifiek voor inhaalzorg nieuwe 
samenwerkingen zijn aangegaan. Als iemand die wacht op een behandeling naar 
een zorgaanbieder in het buitenland wil en die aanbieder de zorg binnen de 
gewenste tijd kan bieden, is (gedeeltelijke) vergoeding van die zorg in beginsel 
mogelijk. Het gaat dan om geplande zorg waarvoor in het algemeen voorafgaande 
toestemming van de zorgverzekeraar nodig is. 
  
Antwoord van de staatssecretaris van Volksgezondheid, Welzijn en Sport 
op de vraag van het Kamerlid Gündogan (Volt) over € 1,3 miljard extra in 
2022 voor de jeugdzorg. Het betreft incidenteel geld voor een structureel 
probleem, waarbij gemeenten het tevens gebruiken voor het dichten van 
financiële tekorten. Hoe is dit te verantwoorden?  
 
Het is aan een nieuw kabinet om te besluiten over de structurele financiën en 
noodzakelijke aanpassingen aan het jeugdhulpstelsel om de jeugdzorg in de 
toekomst effectief en beheersbaar te houden. Vooruitlopend op deze 
besluitvorming is wel al gestart met het nemen van maatregelen en het 
voorbereiden van een beter houdbaar jeugdstelsel op de lange termijn. Samen 
met gemeenten en andere partijen (gemeenten. cliënten, professionals en 
aanbieders) werken we, vooruitlopend op de besluitvorming van een nieuw 
kabinet, samen aan een Hervormingsagenda. De afgelopen jaren hebben 
gemeenten meer middelen dan hun beschikbare budget uitgegeven aan 
jeugdzorg. De €1,3 miljard die aan gemeenten is toegezegd – bovenop de eerder 
toegezegde €300 miljoen voor 2022 – is ter compensatie. Hiermee bedoel ik dat 
het gemeenten de ruimte geeft om in 2022 de extra uitgaven in de jeugdzorg, die 
ze de afgelopen jaren ook hebben gedaan (ten kosten van andere zaken) op te 
vangen. De €1,3 miljard is daarmee niet specifiek bedoeld als een extra 
investering in de jeugdzorg, bovenop de middelen die gemeenten al extra 
uitgeven. Gemeenten ontvangen deze middelen via de algemene uitkering van het 
gemeentefonds en zij zijn daarin vrij om te bepalen waaraan ze de middelen 
uitgeven. Zeker omdat gemeenten jaren meer aan de jeugdhulp hebben 
uitgegeven, is het mogelijk dat naast kosten voor de jeugdzorg gemeenten ook 
aan andere maatschappelijke doelen hun extra budget besteden. Hier hebben ze 
immers in de afgelopen jaren op bezuinigd, mede vanwege de tekorten op jeugd. 
Buiten kijf staat uiteraard wel dat ze een jeugdzorgplicht hebben en daar moeten 
ze aan voldoen. En ook dat ze maatregelen moeten nemen om het 
jeugdzorgstelsel te verbeteren. Hier heb ik ook afspraken met hen over gemaakt. 
En zoals ik tijdens het notaoverleg van 11 oktober jl. over de initiatiefnota van het 
lid Peters heb toegezegd zal ik dit met de VNG bespreken.   
 
Antwoord van de staatssecretaris van Volksgezondheid, Welzijn en Sport 
op de vraag van het Kamerlid Gündogan (Volt) over hoe ervoor wordt 
gezorgd dat bij de hervorming van het jeugdzorgsysteem eerst gekeken 
gaat worden vanuit de perspectief van de cliënt in plaats van enkel en 
alleen te kijken naar de bekostiging.   
 
Ik ben momenteel met de VNG en andere partijen aan de slag om te komen tot 
een hervormingsagenda voor de jeugdzorg. Deze heeft twee doelen die 
nadrukkelijk aan elkaar gekoppeld zijn: betere en tijdige zorg en ondersteuning 
Pagina 47 van 81 
 

De kwartiermaker transgenderzorg werkt al een paar jaar samen met partijen in 
het veld hard aan het terugdringen van de wachttijden in de transgenderzorg. De 
kern van dit probleem is vooral een forse groei in de vraag naar transgenderzorg 
(tussen december 2018 en juli 2021 is de zorgvraag met maar liefst 154% 
toegenomen) en het feit dat er een grens zit aan het extra zorgaanbod dat 
jaarlijks kan worden gerealiseerd.  
 
Dat neemt niet weg dat er op dit gebied al stevige resultaten zijn behaald: van 
december 2018 tot januari 2021 is het aanbod van chirurgische zorg met 36% 
gestegen; het aanbod van psychologische zorg met 58%; en het aanbod aan 
endocrinologische (hormoonbehandelingen) zorg met 133%.  
 
Ook op dit moment is de kwartiermaker in gesprek met aanbieders die in de 
nabije toekomst wellicht transgenderzorg willen gaan aanbieden. Ik heb dan ook, 
samen met Zorgverzekeraars Nederland, de opdracht aan de kwartiermaker 
transgenderzorg verlengd tot 1 oktober 2022. De kwartiermaker gaat de komende 
periode onverminderd door met het stimuleren en aanjagen van de uitbreiding 
van het zorgaanbod, zodat verzekeraars extra zorg kunnen inkopen. Ook is hij aan 
het bekijken of kan worden bevorderd dat de huisartsen een grotere rol gaan 
spelen bij het verstrekken van hormonen aan transgender personen. In de 
Kamerbrief over transgenderzorg die uw Kamer binnenkort ontvangt, zal ik hier 
nader op ingaan.  
 
Antwoord van de minister van Volksgezondheid, Welzijn en Sport op de 
vraag van het Kamerlid Gündogan (Volt) over het betaalbaar houden van 
de zorg op de langere termijn en het actief betrekken van burgers bij het 
maken van moeilijke keuzes.  
 
Het verbeteren van de toekomstbestendigheid van de zorg vraagt om politieke 
keuzes, het schrappen van overbodige zorg hoort hier ook bij. Moeilijke keuzes 
vragen echter ook om een maatschappelijk debat. Ik heb hier ook een bijdrage 
aan willen leveren met de discussienota Zorg voor de Toekomst en de dialoognota 
‘Ouder worden 2020-2040’. Het WRR adviseert om moeilijke beleidskeuzes ook 
voor te leggen aan burgerfora. Het volgend kabinet zal op een later moment met 
een uitgebreide reactie komen op dat WRR-advies. Hier zal ook op dit onderdeel 
van het WRR-advies gereageerd worden. Het is niet opportuun daar nu, op 
onderdelen, al op vooruit te lopen. 
  
Dat burgers een stem moeten hebben bij belangrijke zorgvraagstukken juich ik 
overigens van harte toe. We doen dat ook op verschillende plekken binnen het 
programma van de Juiste Zorg op de Juiste Plek. Zo worden burgers en patiënten 
actief betrokken bij regiobeelden die binnen dit programma worden opgesteld die 
gaan over hoe het zorgaanbod voor de komende 30 jaar goede aansluiting kan 
houden bij de zorgvraag. Er lopen momenteel concrete onderzoeken die verdere 
aanknopingspunten zullen bieden om de inzet van burgers verder te verbeteren. 
Daarnaast is er in de aanpassingswet Wet toetreding zorgaanbieders (Wtza) een 
bepaling opgenomen die zorgaanbieders verplicht om actiever te communiceren 
met burgers in de omgeving indien er ingrijpende besluiten worden genomen 
t.a.v. acute zorg. Denk daarbij aan sluiting, verplaatsing of fusie en dergelijke. 
  
Antwoord van de minister van Volksgezondheid, Welzijn en Sport op de 
vraag van het Kamerlid Gündogan (Volt) over of er wordt gewerkt aan 
een plan om overbodige zorg te schrappen, bijvoorbeeld in navolging van 
Pagina 49 van 81 
 

zorgverzekeraars resp. zorgkantoren, en zorgaanbieders. Daarbij trekken zowel 
zorgverzekeraars, zorgkantoren als zorgaanbieders gezamenlijk op waar het kan 
en ondersteunen NZa en het Zorginstituut bij het slechten van barrières rond 
bekostiging en bewijslast rond kwaliteit. 
 
VWS voert een verkenning uit naar de wenselijkheid en haalbaarheid van 
experimenteerruimte voor zorgverzekeraars voor nieuwe kansrijke interventies op 
het snijvlak van selectieve en geïndiceerde preventie. In het voorjaar van 2022 
wordt u nader geïnformeerd over de uitkomsten hiervan. Daarnaast wordt u nader 
geïnformeerd over eventuele andere maatregelen die nodig en mogelijk zijn om de 
prikkels voor zorgverzekeraars om te investeren in preventie te versterken.  
 
Verder heb ik u in mijn brief (Kamerstukken 2020/21, 31765-548) van 19 maart 
jl. het consultatieverslag Zorg voor de Toekomst toegezonden. In deze 
discussienota wordt uitgebreid ingegaan op het thema preventie in het zorgstelsel. 
Het is aan een volgend kabinet om de verdere vormgeving van dit traject ter hand 
te nemen.  
 
Antwoord van de minister van Volksgezondheid, Welzijn en Sport op de 
vraag van het Kamerlid Gündogan (Volt) over  of er toezicht komt op het 
toenemende datagebruik in de zorg.  
 
Medische persoonsgegevens zijn gevoelige gegevens. Daarom zijn er regels 
gesteld aan het verwerken van gezondheidsgegevens en is ook toezicht ingericht. 
Ten eerste is op het verwerken van gezondheidsgegevens onder andere de 
Algemene Verordening Gegevensbescherming (AVG) van toepassing. De AVG stelt 
eisen aan de verwerking van persoonsgegevens. Zo volgt uit de AVG dat niet 
meer persoonsgegevens mogen worden verwerkt dan strikt noodzakelijk en dat 
persoonsgegevens niet zonder meer voor andere doelen kunnen worden gebruikt. 
Daarnaast moeten zorginstellingen aan verschillende NEN-normen ten aanzien van 
informatiebeveiliging voldoen. 
 
De Autoriteit Persoonsgegevens is aangewezen als toezichthouder op de AVG en 
de Uitvoeringswet AVG, en heeft ook laten zien bij misstanden op te treden in de 
zorg. Voldoen aan de normen ten aanzien van informatieveiligheid is onderdeel 
van het eHealth toetsingskader van de IGJ en daarmee onderdeel van het toezicht 
van de IGJ. 
  
Antwoord van de minister van Volksgezondheid, Welzijn en Sport op de 
vraag van het Kamerlid Gündogan (Volt) over hoe we ervoor zorgen dat 
technologie iedereen bereikt, ook ouderen, laaggeletterden en mensen in 
kwetsbare sociaaleconomische posities.  
 
Het is belangrijk dat iedereen gebruik kan maken van de kansen die slimme 
toepassingen te bieden hebben. Welke toepassing geschikt is voor een patiënt of 
cliënt hangt af van de ondersteuningsvraag en mogelijkheden van de patiënt of 
cliënt. Om daar achter te komen is een goed gesprek tussen de patiënt/cliënt en 
professional nodig. Met het communicatieprogramma Zorg van Nu van het 
ministerie van VWS zorg ik voor bekendheid van slimme zorg onder ouderen, 
patiënten, mantelzorgers en zorgprofessionals om het gebruik te laten stijgen. Om 
digitale vaardigheden te bevorderen bestaat het platform digivaardigindezorg.nl 
en is er het afgelopen jaar een digicoach-regeling opgezet. Ook zet het publiek-
private samenwerkingsverband ‘Alliantie Digitaal Samenleven’ zich ervoor in dat 
Pagina 51 van 81 
 

Antwoord van de minister van Volksgezondheid, Welzijn en Sport op de 
vraag van het Kamerlid Pouw-Verweij (JA21) over de stressbestendigheid 
van de zorg. 
 
In de Houtskoolschets acute zorg (Kamerstukken 2019/20 29 247, nr. 314) is 
ingegaan op knelpunten in de acute zorg, het sluiten van SEH’s en het aantal 
traumacentra. De Houtskoolschets is door uw Kamer echter controversieel 
verklaard. Daarom heeft de toenmalige Minister voor Medische Zorg en Sport in 
haar brief van 26 mei 2021 (Kamerstukken 2019/20, 31 765, nr. 566) 
aangegeven dat het aan het nieuwe kabinet is om besluiten te nemen over de 
crisisbestendigheid van de acute zorg. Dit kabinet zorgt ervoor dat er bouwstenen 
voor deze discussie klaar staan. 
Dat neemt niet weg dat ons zorgstelsel waarborgen biedt voor de kwaliteit en 
toegankelijkheid van de zorg. De zorgverzekeraar heeft een zorgplicht en de NZa 
ziet toe op de naleving daarvan. Er zijn regels voor zorgaanbieders (Stb. 2021, 
291 en Stcrt. 2021, 41958.) met betrekking tot de beschikbaarheid en 
bereikbaarheid van acute zorg. Zoals ik in mijn brief van 13 september 2021 
(bijlage bij Kamerstukken 2020/21, 29 247, 336) heb aangegeven, constateert de 
NZa dat volgens zowel de zorgverzekeraars als de Inspectie voor Gezondheidszorg 
en Jeugd (IGJ) er op basis van de bij hen beschikbare informatie geen 
aanwijzingen zijn dat de responstijden van de ambulancediensten in 2020 tot een 
risico hebben geleid voor de toegankelijkheid of kwaliteit van zorg. 
  
Antwoord van de minister van Volksgezondheid, Welzijn en Sport op de 
vraag van het Kamerlid Pouw-Verweij (JA21) over regionale dekking van 
spoedeisende zorg en signalen uit Amsterdam. 
 
In de ministeriële regeling over de beschikbaarheid en bereikbaarheid van de 
acute zorg (Stcrt. 2021, 41958) zijn normen opgenomen voor de bereikbaarheid 
van de acute zorg. In heel Nederland en alle regio’s worden deze normen 
nageleefd. Ten aanzien van Amsterdam kan ik melden dat op dit moment overleg 
plaatsvindt, niet alleen in het Regionaal Overleg Acute Zorgketen (ROAZ), maar 
ook tussen o.a. aanbieders, verzekeraars en de gemeente over de toekomst van 
de acute zorgketen in Amsterdam, op basis van het Regiobeeld. De inzet is erop 
gericht om voldoende capaciteit voor de Spoedeisende Hulp in Amsterdam te 
behouden en de kwaliteit van de acute zorg 24 uur per dag en zeven dagen per 
week verder te versterken in goede samenwerking met alle stakeholders. 
 
Antwoord van de minister van Volksgezondheid, Welzijn en Sport op de 
vraag van het Kamerlid Verweij (JA21) over de opschaling naar 1350 IC-
bedden en de flexibele opschaling naar 1700 IC-bedden. Wanneer is dit 
resultaat gerealiseerd? En is deze opschaling voldoende om ten opzichte 
van vergelijkbare landen blijvend een vergelijkbare IC-capaciteit te 
hebben? Hoewel landen verschillen, is het onvoldoende om alleen te 
verwijzen naar de verschillen tussen landen.  
 
Op verzoek van de toenmalige minister voor Medische Zorg en Sport heeft het 
Landelijk Netwerk Acute Zorg (LNAZ) in de zomer van 2020 het IC-
Opschalingsplan opgesteld. Daarin werd aangegeven dat een vaste uitbreiding van 
de IC-capaciteit tot 1.350 IC-bedden mogelijk was en aanvullend een flexibele 
opschaling van de capaciteit tot 1.700 IC-bedden. Op verzoek van het ministerie 
van VWS werkt het LNAZ nu aan een evaluatie en actualisatie van het 
Opschalingsplan. In het kader van deze exercitie hebben de voorzitters van het 
Pagina 53 van 81 
 

laatste voortgangsbrief (Kamerstukken 29 515, nr. 452) over het programma 
[Ont]Regel de Zorg gestuurd, waarin zij inging op de bereikte resultaten.  
Er zijn ongeveer 120 concrete, in meerderheid door zorgverleners zelf 
geagendeerde knelpunten opgelost. Om één voorbeeld te noemen: 
wijkverpleegkundigen hebben niet meer voor iedere wijziging in het zorgplan een 
handtekening van de cliënt nodig. Dat scheelt vaak een extra ritje naar de cliënt 
met het formulier onder de arm. De stand van zaken voor alle actiepunten uit het 
programma [Ont]Regel de Zorg is altijd actueel raadpleegbaar op www.ordz.nl. 
Daarnaast is een lokale ontregelbeweging op gang gebracht en door VWS 
ondersteund met verschillende instrumenten en materialen, zoals de 
[Ont]Regelbus. Op het lokale niveau, binnen zorginstellingen zelf, is veel winst te 
behalen als het gaat om regeldrukvermindering. Tal van mooie voorbeelden van 
inspirerende werkwijzen en best practices illustreren dat. Bij de laatste 
voortgangsbrief zat een publicatie met een aantal van die goede voorbeelden. 
Maar ook deze week nog was te lezen dat op de polikliniek oogheelkunde van het 
Reinier de Graaf ziekenhuis 55.000 vinkjes op jaarbasis minder gezet worden bij 
fysieke patiëntconsulten, nadat de interne ontregelaar daar had geconstateerd dat 
die eigenlijk onnodig waren. 
In de meest recente monitoringsinformatie, waar genoemde voortgangsbrief ook 
op inging, is te zien dat dit alles heeft geleid tot een (lichte) daling van de ervaren 
regeldruk. Naar mijn smaak nog niet voldoende, en ook nog niet over de gehele 
breedte van de zorg, maar wel een kentering na jaren waarin dit probleem alleen 
maar erger werd. Ik heb in het kader van het programma [Ont]Regel de Zorg 
geen onderzoek naar werkplezier gedaan, omdat dat van veel meer factoren 
afhangt dan de ervaren regeldruk 
  
Antwoord van de minister van Volksgezondheid, Welzijn en Sport op de 
vraag van het Kamerlid Pouw-Verweij (JA21) over hoe de minister ervoor 
wil zorgen dat het stimuleren van mantelzorg rekening houdt met de 
realiteit van een hogere arbeidsparticipatie. 
 
Werkgevers hebben een belangrijke taak bij het ondersteunen van mantelzorgers. 
Het is belangrijk dat managers en leidinggevenden het gesprek met hun 
medewerkers aan gaan over het combineren van werk en mantelzorg. Zij worden 
met het programma ‘Mantelzorg werkt’ van de Stichting Werk & Mantelzorg hierin 
ondersteund. Werkgevers kunnen van de Stichting het keurmerk 
mantelzorgvriendelijk krijgen als zij een mantelzorgvriendelijk beleid hanteren. 
Inmiddels zijn er 500 ‘mantelzorgvriendelijke’ bedrijven en het aantal groeit. 
Daarnaast worden de sociale partners via de Stichting van de Arbeid gestimuleerd 
om cao-afspraken te maken over het combineren van werk en zorg 
 
Antwoord van de minister van Volksgezondheid, Welzijn en Sport op de 
vraag van het Kamerlid Verweij (JA21) over verschillende eisen die aan 
het mantelzorgpaspoort worden gesteld, zodat voor mantelzorg zonder 
problemen mantelzorgwoningen kunnen worden gebouwd. 
 
In toenemende mate wordt door onder andere gemeenten en woningcorporaties 
gevraagd om een ‘bewijs van mantelzorg’ om in aanmerking te kunnen komen 
voor specifieke voorzieningen, zoals een parkeer- of woonvergunning voor 
mantelzorgers. Door het uitblijven van een uniforme verklaring lopen 
mantelzorgers tegen belemmeringen aan bij de aanvraag van een voorziening of 
ondersteuning. Er is in totaal vier miljoen euro beschikbaar (2021 en 2022) om 
lokaal te experimenteren met het verbeteren van de toegang tot 
Pagina 55 van 81 
 

Daarvoor helpt een hogere vaccinatiegraad, het kabinet blijft zich daarom inzetten 
om de vaccinatiegraad in Nederland nog verder te verhogen. 
  
Antwoord van de minister van Volksgezondheid, Welzijn en Sport op de 
vraag van het Kamerlid Van der Staaij (SGP) over waarom in de begroting 
geen voorstel opgenomen is om de publieke gezondheidssector te 
versterken?  
 
In mijn stand van zakenbrief COVID-19 van 18 juni jl. (TK 2020-2021, 25 295, nr. 
1297) heb ik aangegeven dat ik toewerk naar een beleidsagenda voor het 
verbeteren van de pandemische paraatheid en het vergroten van het 
aanpassingsvermogen om in de toekomst verschillende crisissen aan te kunnen. 
Kerndoelen zijn versterking van de publieke gezondheid, met name 
infectieziektebestrijding, opschaalbare zorg, snelle toegang hulp- en 
geneesmiddelen en inzet op kennis en innovatie.  
Het versterken van de GGD’en en de infectieziektebestrijding vormt daarmee dus 
een belangrijk onderdeel van de beleidsagenda pandemische paraatheid die u eind 
dit jaar zult ontvangen. De verdere uitwerking hiervan en besluitvorming hierover 
is aan een volgend kabinet. 
 
Versterking van de publieke gezondheid betreft daarnaast een versterkte inzet op 
gezondheidsbevordering en preventie. Er moet een omslag komen want de inzet 
op gezondheid en preventie komt niet vanzelf tot stand. Ik heb in mijn brief 
‘Bouwstenen voor een fundament onder toekomstig preventiebeleid’ geschetst wat 
er nodig is (TK 2020-2021, 32 793, nr. 558). 
  
Antwoord van de minister van Volksgezondheid, Welzijn en Sport op de 
vraag van het Kamerlid Van der Staaij (SGP) over wat de minister vindt 
van een concreet plan om de nijpende personeelsschaarste in krimpregio 
aan te pakken.   
 
De arbeidsmarktaanpak van het ministerie van VWS is sterk regionaal 
georiënteerd. De arbeidsmarkt is namelijk per definitie een regionale markt, 
omdat het merendeel van de mensen woont en werkt in de regio waarin zij is 
opgegroeid en de gemiddelde reisbereidheid ruim onder een uur ligt. In het 
actieprogramma ‘Werken in de Zorg’ zijn er in alle regio’s ‘Regionale Actieplannen 
Aanpak Tekorten’ (RAAT) opgesteld waarin partijen op basis van de regionale 
knelpunten actieplannen hebben geformuleerd.  
Uiteraard heb ik ook aandacht voor het oplossen van specifieke tekorten, zoals bij 
de huisartsen en specialisten ouderengeneeskunde. Samen met de Landelijke 
Huisartsen Vereniging (LHV) zijn we een arbeidsmarktaanpak gestart, waarin in 
negen regio’s ondersteuning op maat wordt geboden om arbeidsmarktknelpunten 
in de huisartsenzorg duurzaam aan te pakken.  
Het tekort aan huisartsen en specialisten ouderengeneeskunde (SO), die samen 
medisch-generalistische zorg (MGZ) verlenen, speelt niet alleen in krimpregio’s 
maar in heel Nederland. Van belang is dat iedere Nederlander, zowel mensen die 
thuis als in het verpleeghuis wonen, met en zonder Wlz-indicatie, toegang blijven 
houden tot MGZ. De afgelopen vier jaar heeft het project Duurzame Medische 
Zorg, ondersteund door Waardigheid & Trots vanuit het Programma Thuis in het 
Verpleeghuis, ingezet op de regionale samenwerking bij MGZ in tien pilot-regio’s 
door heel Nederland. Het project heeft daar geleid tot een andere mindset bij het 
organiseren van medisch-generalistische zorg: gericht op regionaal samenwerken 
Pagina 57 van 81 
 

eerdere versie van de regeling. Het aanvullende advies van ATR was dus geen 
reden voor verdere aanpassing of voor intrekking van de Regeling.    
 
Antwoord van de minister van Volksgezondheid, Welzijn en Sport op de  
vraag van het Kamerlid Van der Staaij (SGP) over hoe vrijwilligers die 
ontmoetingscentra voor thuiswonende ouderen met dementie opzetten 
meer ondersteund kunnen worden en hoe de financiering kan worden 
geregeld. 
In de begroting 2022 is € 5 miljoen beschikbaar voor de verdere ondersteuning 
van mantelzorgers en mensen met dementie in Nederland. Hiervan gaan onder 
andere 34 gemeenten aan de slag samen met lokale (vrijwilligers)organisaties om 
ontmoetingscentra voor mensen met dementie en hun naasten te stimuleren en 
realiseren. Daarnaast gaat ZonMw volgend jaar nog meer gemeenten 
ondersteunen bij het versterken van het aanbod van zinvolle dagactiviteiten. Deze 
pilots worden begeleid door ZonMw. Tevens krijgen de reeds bestaande 
ontmoetingscentra (250) een herinneringskoffer als instrument om het gesprek 
tussen mantelzorgers en ouderen te stimuleren. 
  
Antwoord van de  staatssecretaris van Volksgezondheid, Welzijn en Sport 
op de vraag van het Kamerlid Van der Staaij (SGP) over wat er gedaan 
kan worden om de toelating van nieuwe COVID-medicijnen met 
zorgvuldigheid te versnellen, en na toelating sneller over te kunnen gaan 
op verstrekking.  
 
In het coronadebat van 16 september jl. verzocht de Kamer mij via de motie van 
de leden Stoffer, van der Plas en Gündoğan (Kamerstukken 2021/22, 25 295, nr. 
1438) om een plan van aanpak op te stellen zodat COVID-19-geneesmiddelen na 
goedkeuring zo spoedig mogelijk kunnen worden toegepast bij patiënten. 
 
De eerste behandelingen, specifiek gericht op het beperken van de ziektelast van 
COVID-19, die beschikbaar kwamen zijn antilichaambehandelingen. Inmiddels 
wordt één behandeling ingezet voor de Nederlandse patiënt. Dit geneesmiddel 
wordt via het Rijksinstituut voor Volksgezondheid en Milieu (RIVM) beschikbaar 
gesteld voor ziekenhuisapotheken. De behandelend arts kan dit middel inzetten 
via de ziekenhuisapotheken. Wanneer nieuwe geneesmiddelen die beschikbaar 
komen in ziekenhuizen worden ingezet, zal naar verwachting deze route weer 
worden gebruikt.  
 
Naar verwachting komen er in de komende maanden minimaal twee verschillende 
antivirale middelen beschikbaar die, via de eerstelijnszorg, in de vroege fase van 
een COVID-19-besmetting kunnen worden ingezet. Ik ben samen met de 
beroepsgroepen, het RIVM, het Zorginstituut en de farmaceutische bedrijven het 
proces van implementatie aan het vormgeven om dit proces zo soepel mogelijk te 
laten verlopen. Zo heeft het Zorginstituut voor COVID-19-geneesmiddelen een 
versnelde beoordelingsprocedure vastgesteld, die kan worden toegepast. Daarbij 
staan snelheid, maar ook een goede beoordeling voorop. We willen daarnaast 
kijken of we de COVID-19-middelen samen met Benelux-landen kunnen 
beoordelen. Dat helpt om snel en goed de juiste COVID-19-producten te kunnen 
inzetten bij patiënten die daar baat bij hebben. 
 
Het is goed om te realiseren dat behandelingen waarover gerapporteerd wordt in 
de media lang niet altijd al beschikbaar zijn. Vaak wordt er gerapporteerd over 
eerste onderzoeksresultaten, maar zijn er meer onderzoeken nodig voordat we 
Pagina 59 van 81 
 

Elke instelling waar lichaamsmateriaal, dus ook eicellen, worden verkregen en 
bewaard, moet in het bezit zijn van een erkenning op grond van de Wet veiligheid 
en kwaliteit lichaamsmateriaal. Een instelling kan enkel deze erkenning krijgen als 
zij een not-for-profit instelling is. Dit is een vereiste bij de erkenning verlening, 
maar de instelling staat ook onder toezicht van periodieke inspectie door de 
Inspectie Gezondheidszorg en Jeugd (IGJ) op naleving van de Wet veiligheid en 
kwaliteit lichaamsmateriaal. 
Daarnaast is in de Embryowet vastgelegd dat de verstrekking van eicellen niet tot 
geldelijk gewin mag leiden; voor eiceldonatie mogen alleen kosten worden 
vergoed die rechtsreeks gevolg zijn van de handelingen die benodigd zijn voor de 
eiceldonatie. De IGJ is belast met het toezicht op de naleving van de Embryowet 
en zal ook handhavend optreden als daar aanleiding voor is. Er zijn mij geen 
signalen bekend dat er in Nederland een praktijk zou bestaan van commercieel 
doneren van eicellen. 
Ten slotte geldt dat in Nederland een kliniek wettelijk verplicht is om de gegevens 
van de eiceldonor die gebruikt zijn bij een fertiliteitsbehandeling te registreren bij 
de Stichting donorgegevens kunstmatige bevruchting (op basis van de Wet 
donorgegevens kunstmatige bevruchting). Zo is gewaarborgd dat een donorkind 
kan beschikken over zijn afstammingsgegevens. 
  
Antwoord van de minister van Volksgezondheid, Welzijn en Sport op de 
vraag van het Kamerlid Van der Staaij (SGP) over “Het opschalen van de 
IC capaciteit is mislukt”.  Wat kan gedaan worden om nu meer IC 
personeel te werven om die hindernissen die er zijn wel weg te nemen?  
 
Ziekenhuizen werken hard aan het opleiden van personeel en het aantrekken van 
nieuwe medewerkers. Het kabinet ondersteunt ziekenhuizen op verschillende 
manieren, door fors te investeren in de zorg. Specifiek voor de bemensing van de 
IC’s, maar ook buiten het ziekenhuis voor een goede doorstroom van patiënten. 
Zo heeft het kabinet voor de jaren 2020-2022 bijna € 500 miljoen euro 
beschikbaar gesteld voor uitvoering van het IC-opschalingsplan. In 2020 is met 
inzet van deze middelen vervroegd gestart met de Basis Acute Zorg (BAZ) 
opleiding. Deze opleiding duurt 6 maanden. Daarna kunnen deze 
verpleegkundigen worden ingezet voor verschillende taken binnen het acute 
cluster, onder andere op de IC. Na de BAZ-opleiding kunnen de overige modules 
voor het diploma IC-verpleegkundige worden gevolgd. Ook kunnen ziekenhuizen 
onbeperkt gespecialiseerde verpleegkundigen, waaronder de IC-verpleegkundigen, 
opleiden via de beschikbaarheidsbijdragen voor de verpleegkundige 
vervolgopleidingen. In 2020 zijn er 74 mensen met de BAZ-opleiding gestart en in 
2021 tot september al 190. In 2019 stroomden er 440 verpleegkundigen in de 
opleiding tot IC-verpleegkundige, in 2020 463 en in 2021 zijn er tot september 
316 ingestroomd, dit is bovenop de aantallen die in de BAZ-opleiding zijn 
ingestroomd. 
 
Daarnaast heeft de NVZ 15 september jl. een Verklaring Versterking Arbeidsmarkt 
Zorg vastgesteld. Hierin spreken zij de ambitie uit om in 2022 en 2023 de 
adviezen van het Capaciteitsorgaan op te volgen voor de FZO-opleidingen in het 
ziekenhuis, waaronder de opleiding tot IC-verpleegkundige. 
 
Er wordt hard gewerkt aan het realiseren van de verdere opschaling volgens het 
Opschalingsplan, daar is continu alle inzet op gericht, maar het kabinet ziet ook 
dat goed opleiden begeleiding vraagt en dat is lastig nu de druk op de 
ziekenhuizen en de IC’s al zo lang zo groot is. Daarom wordt ook gekeken naar 
Pagina 61 van 81 
 

van een Nationaal Preventieakkoord Mentale Gezondheid aan het verkennen. In de 
Kamerbrief van 15 oktober jl. (Kamerstukken 2020-2021, 32793, nr. 573) is de 
tussenstand van de verkenning gemeld. Deze verkenning laat zien dat alle 
betrokken partijen gezamenlijk preventief aan de slag willen op het thema 
mentale gezondheid. De verdere uitwerking hiervan en besluitvorming hierover is 
aan een volgend kabinet. 
  
Antwoord van de  staatssecretaris van Volksgezondheid, Welzijn en Sport 
op de vraag van het Kamerlid Kuzu (DENK) over of de minister kan 
uitleggen waarom eenzaamheid onder jongeren weggemoffeld wordt 
onder de koepelaanpak van Maatschappelijke Diensttijd? 
 
Eenzaamheid onder jongeren is een serieus probleem dat de hele samenleving 
raakt. De oplossing is inderdaad ook veel breder dan alleen via de 
Maatschappelijke Diensttijd (MDT). Corona heeft het belang hiervan extra 
benadrukt. MDT heeft laten zien dat het met de bijdrage van jongeren aan de 
maatschappij, talentontwikkeling en stimuleren van ontmoetingen bijdraagt aan 
maatschappelijke vraagstukken als eenzaamheid bij jongeren. Dit is een 
belangrijk onderdeel bij de inbedding van MDT als instrument in de uitvoering van 
het sociaal domein. In coronatijd heeft het ministerie van VWS daarnaast met het 
steunpakket welzijn jeugd laagdrempelige projecten ondersteund die het mentale 
welzijn van jongeren moeten vergroten, zoals luisterlijnen, sociale 
ontmoetingsplekken en activiteiten. Ook is ingezet op doorontwikkeling van Join-
us en BRAVICO, organisaties die zich met succes inzetten tegen eenzaamheid bij 
jongeren. Het programma Eén tegen eenzaamheid –primair gericht op ouderen- 
heeft ook aandacht voor eenzaamheid bij jongeren. 
 
Antwoord van de staatssecretaris van Volksgezondheid, Welzijn en Sport 
op de vraag van het Kamerlid Kuzu (DENK) over een specifieke aanpak 
voor eenzame jongeren met bijbehorende doelstellingen, conform het 
Programma Een tegen eenzaamheid voor ouderen. 
 
Het actieprogramma Eén tegen eenzaamheid is opgezet als onderdeel van het 
‘Pact voor de Ouderenzorg’ (2018) met de focus op ouderen waar eenzaamheid 
het vaakst voorkomt. Met de vergrijzende bevolking is dit tevens een groeiend 
urgent probleem. De aanpak heeft lokaal en landelijk een bewustwording en actie 
op gang gebracht die impact heeft op deze opgave, niet alleen bij ouderen. 
Gemeenten kiezen in hun lokale aanpak van eenzaamheid op welke doelgroep ze 
zich richten. De minister van Volksgezondheid, Welzijn en Sport (VWS) 
ondersteunt deze aanpak met adviseurs en toolkits. Ik richt daarnaast een 
jongerenpanel in, in het kader van de mentale gezondheid. In de 
publiekscampagne besteed de minister van VWS ook aandacht aan jongeren. In 
2021 heeft de minister van VWS de Wetenschappelijke Adviescommissie advies 
gevraagd over eenzaamheid bij jongeren en waar de kansen liggen voor een 
impactvolle aanpak. Dit advies stuurt de minister van VWS u met de 
voortgangrapportage eind dit jaar. Het actieprogramma Eén tegen eenzaamheid 
gaat in ieder geval door tot in 2023. Nadere keuzes over hoe de aanpak van 
eenzaamheid bij jongeren verder wordt vormgegeven is aan het nieuwe kabinet.  
 
Antwoord van de minister van Volksgezondheid, Welzijn en Sport op de 
vraag van het Kamerlid Kuzu (DENK) over hoe het kan zijn dat GGZ-
aanbieders miljoenen winst kunnen maken, maar de premies voor 
burgers nog steeds stijgen?  
Pagina 63 van 81 
 

zien, waardoor chronisch zieken steevast onderaan de behandellijst 
worden geplaatst?  
  
Op 15 oktober 2021 is – naar aanleiding van een verzoek van het Kamerlid Van 
Baarle (DENK) – een brief naar de Tweede Kamer gestuurd waarin wordt 
toegelicht hoe de perverse prikkels in de geestelijke gezondheidszorg (ggz) 
worden aangepakt (Kamerstukken 2020/21, 25 424, nr. 591). De huidige DBC-
bekostiging werkt in de praktijk onderfinanciering van zware ggz en 
overfinanciering van lichte ggz in de hand. Met de nieuwe bekostiging die per 1 
januari 2022 in de ggz wordt ingevoerd, wordt onderfinanciering van zware ggz en 
overfinanciering van lichte ggz naar verwachting tegengegaan, omdat de nieuwe 
bekostiging niet langer wordt gebaseerd op gemiddelde trajecten van diagnostiek 
en behandeling – zoals de DBC-bekostiging – maar op de feitelijke inzet van 
beroepen en aantallen behandel- en diagnostiekconsulten. Daarmee biedt de 
nieuwe bekostiging handvatten om gerichte afspraken te maken over een 
passende vergoeding van zorg voor hoogspecialistische en outreachende ggz, zorg 
die doorgaans gebruikt wordt door cliënten met een complexe zorgvraag en/of 
een ernstige psychiatrische aandoening. Omdat financiële prikkels ook worden 
bepaald door de afspraken die zorgaanbieders en zorgverzekeraars onderling 
maken, is het van belang dat zij in de contractering gebruik gaan maken van de 
handvatten die de nieuwe bekostiging geeft om tot afspraken te komen over een 
vergoeding op maat voor geleverde zorg. 
 
 
Antwoord van de staatssecretaris van Volksgezondheid, Welzijn en Sport 
op de vraag van het Kamerlid Kuzu (DENK) over dat het voor DENK 
onvoorstelbaar is dat mondzorg niet in het nationaal preventieakkoord is 
opgenomen. Kan de minister dat uitleggen? 
 
Bij de totstandkoming van het Nationaal Preventieakkoord in 2018 is ervoor 
gekozen om focus aan te brengen en prioriteit te geven aan de aanpak van drie 
leefstijlthema’s: roken, overgewicht en problematisch alcoholgebruik. Omdat deze 
thema’s, met 20%, de grootste oorzaak van de leefstijlgerelateerde ziektelast in 
Nederland zijn, met 35.000 doden en 9 miljard euro aan zorguitgaven per jaar. 
  
Antwoord van de minister van Volksgezondheid, Welzijn en Sport op de 
vraag van het Kamerlid Kuzu (DENK) over wat de minister doet op het 
gebied van de mondzorg voor de kwetsbare groep ouderen die nog thuis 
wonen en wat de minister doet om hen te identificeren en te helpen.  
 
Het is bekend dat bij een deel van de kwetsbare ouderen de mondgezondheid 
afneemt. Dit heeft veel verschillende oorzaken. In de monitor mondgezondheid die 
ik ga opstarten zal specifiek aandacht zijn voor deze groep, om zo de 
problematiek beter in beeld te krijgen. Ook heb ik recent de stichting ‘de mond 
niet vergeten!’ (DMNV) een subsidie verleend om middels een publiekscampagne 
het belang van de mondgezondheid bij ouderen onder de aandacht te brengen. 
Deze campagne is recent van start gegaan en richt zich primair op ouderen zelf en 
hun mantelzorgers, maar heeft ook aandacht voor (mond)zorgprofessionals 
rondom de oudere. 
 
Antwoord van de minister van Volksgezondheid, Welzijn en Sport op de 
vraag van het Kamerlid Kuzu (DENK) over weigering om rechterlijke 
uitspraken t.a.v. Wob-verzoeken in te willigen.  
Pagina 65 van 81 
 

 
 
Antwoord van de minister van Volksgezondheid, Welzijn en Sport op de 
vraag van het Kamerlid Den Haan (Fractie-Den Haan) over wat er nodig is 
om een maatschappelijke dialoog over de betaalbaarheid van de zorg op 
gang te brengen.   
 
Het verbeteren van de toekomstbestendigheid van de zorg vraagt om politieke 
keuzes. Moeilijke keuzes vragen ook om een maatschappelijk debat. Ik heb hier 
ook een bijdrage aan willen leveren met de discussienota ‘Zorg voor de Toekomst’ 
en de dialoognota ‘Ouder worden 2020-2040’. De WRR adviseert om moeilijke 
beleidskeuzes ook voor te leggen aan burgerfora. Het volgend kabinet zal op een 
later moment met een uitgebreide reactie komen op het WRR-advies. Hierbij zal 
ook gekeken worden naar de adviezen van de WRR om maatschappelijk draagvlak 
voor politieke keuzes te creëren. 
  
Antwoord van de minister van Volksgezondheid, Welzijn en Sport op de 
vraag van het Kamerlid den Haan (Fractie Den Haan) over de evaluatie 
van het actieprogramma Langer Thuis en op de vraag of er zicht is op 
lokale programma's in andere steden. Daarnaast de vraag hoe het komt 
dat de Kamer nu pas de uitkomsten van de evaluatie te lezen krijgt, en  
wat met de aanbevelingen uit de analyse is gebeurd. 
 
Met de derde voortgangsrapportage heb ik ook de lerende evaluatie van het 
programma Langer Thuis met uw Kamer gedeeld (Kamerstukken 2020/21 31765, 
nr. 607). De lerende evaluatie van het programma Langer Thuis richtte zich met 
name op de samenwerking en bevat waardevolle aanbevelingen voor de 
toekomst. In de evaluatie staan bevindingen over wat goed is gegaan, 
bijvoorbeeld dat het programma in veel regio’s gezorgd heeft voor een stimulans 
op het genereren en implementeren van oplossingen en dat er zich een netwerk 
heeft gevormd met veel potentie voor toekomstige samenwerking. De drie 
voortgangsrapportages laten zien dat er op veel verschillende terreinen en op 
grote dossiers voortgang is geboekt. Tegelijkertijd komt uit de evaluatie ook naar 
voren dat er nog meer impact mogelijk was. Zo geven verschillende partijen aan 
dat er vanuit hun optiek ‘geen echte doorbraken’ zijn gerealiseerd. In de evaluatie 
wordt dit vooral gewijd aan onuitgesproken verwachtingen.  
De evaluatie is met de betrokken veldpartijen besproken en er is nagedacht hoe 
op korte termijn opvolging gegeven kan worden aan de aanbevelingen. Zo zal er 
een bijeenkomst voor de betrokken partijen worden georganiseerd waarin 
regionale vragen centraal staan en gaan partijen met elkaar in gesprek over (het 
versterken van) de sociale basis. Ook hebben partijen de behoefte uitgesproken 
ook de komende jaren met elkaar samen te werken aan de opgaven in het kader 
van de ouderenzorg. Mijn rol hierin is zowel ondersteunend als faciliterend. De 
evaluatie richtte zich op de samenwerking tussen partijen rondom het landelijke 
programma Langer Thuis en niet op lokale programma’s, waardoor hier verder ook 
geen inzicht in is. Tenslotte vraagt u waarom deze inzichten over het programma 
Langer Thuis nu pas met de Kamer gedeeld worden. Uw Kamer heeft drie 
voortgangsrapportages van het programma Langer Thuis ontvangen; daarin wordt 
inzicht gegeven in het gevoerde beleid en de voortgang hierop.  
 
Antwoord van de minister van Volksgezondheid, Welzijn en Sport op de 
vraag van het Kamerlid Den Haan (Fractie Den Haan) over het meenemen 
van evaluaties en inzichten van afgeronde en lopende actieprogramma’s 
Pagina 67 van 81 
 

De aansluiting tussen de opleiding en praktijk is een belangrijk aandachtpunt voor 
de opleidingen in de zorg. Zoals reeds aangegeven in mijn brief aan de Tweede 
Kamer van 25 oktober jl. (kenmerk 3269975-1017886-MEVA) werk ik actief 
samen met het ministerie van Onderwijs, Cultuur en Wetenschap (OCW) op het 
gebied van voldoende stages die van voldoende kwaliteit zijn. Tevens zet ik met 
het Stagefonds (125 mln. in 2021) in op het investeren in de kwaliteit van de 
zorgopleidingen en stages. Voor 2022 heb ik daar bovenop € 63,5 mln. 
beschikbaar gesteld voor zorginstellingen om te innoveren in stagebegeleiding. 
Een betere aansluiting tussen opleiding en praktijk vormt hierbij onderdeel van 
genoemde kwaliteitsimpuls. Daarnaast voert het ministerie van OCW actief beleid 
om uitval uit de opleiding terug te dringen, door bijvoorbeeld met stakeholders in 
te zetten op een goede loopbaanoriëntatie (Kamerstukken II, 2020/2021, 31 524, 
nr. 489).   
 
Antwoord van de minister van Volksgezondheid, Welzijn en Sport op de 
vraag van het Kamerlid Den Haan (Fractie Den Haan) over het Delta 
Masterplan Arbeidsmarkt Zorg en het voorstel om 
arbeidsmarktcontracten anders in te richten. 
 
In verschillende arbeidsmarktregio’s zijn initiatieven in ontwikkeling. Deze 
initiatieven zijn erop gericht om meer rekening te kunnen houden met de wensen 
van zorgmedewerkers om wat meer flexibiliteit te hebben. Steeds gaat het er om 
een betere balans te creëren tussen werk en privé. Ik ben zeker bereid het 
initiatief verder te bekijken. Binnenkort wordt een inventarisatie gemaakt van hoe 
de ideeën zich verhouden tot de bestaande arbeidswetgeving.  
 
Antwoord van de  staatssecretaris van Volksgezondheid, Welzijn en Sport 
op de vraag van het Kamerlid Den Haan (Fractie den Haan) over dat op dit 
moment andere ministeries niet betrokken zijn bij de uitvoer van het 
preventieakkoord. Dit is een verkokerde visie op preventie, hoe ziet de 
staatssecretaris dit in het licht van het WRR-rapport?  
Bij de totstandkoming van het Nationaal Preventieakkoord is ervoor gekozen om 
focus aan te brengen en prioriteit te geven aan de aanpak van drie 
leefstijlthema’s: roken, overgewicht en problematisch alcoholgebruik. Deze 
thema’s zijn namelijk, met 35.000 doden en 9 miljard euro aan zorguitgaven per 
jaar, de grootste oorzaak van de ziektelast in Nederland. Bij bepaalde acties uit 
het akkoord zijn ook andere ministeries betrokken. Zoals het ministerie van 
Sociale Zaken en Werkgelegenheid bij de vormgeving van het programma Vitaal 
Bedrijf. De WRR bepleit een structureel grotere inzet op gezondheid vanuit andere 
beleidsterreinen en voor een inzet op brede preventie. Dit is in lijn met de insteek 
die dit kabinet heeft opgenomen in de discussienota Zorg voor de Toekomst, met 
de gezonde leefomgeving bij het inlopen van gezondheidsachterstanden. Het is 
aan het volgende kabinet om hier verdere beleidskeuzes in te maken. 
 
Antwoord van de  staatssecretaris van Volksgezondheid, Welzijn en Sport 
op de vraag van het Kamerlid Den Haan (Fractie Den Haan) over een 
aparte portefeuille voor de ggz in het komende kabinet.  
 
Ik wil vooropstellen dat de geestelijke gezondheidszorg (ggz) een domein is waar 
veel professionals zich dag in dag uit inzetten om mensen die geestelijke 
gezondheidszorg nodig hebben te helpen. Tegelijk ben ik het met het lid Den Haan 
eens dat de ggz voor grote uitdagingen staat. Hier ligt een stevige opgave voor 
het volgende kabinet. Het is uiteraard aan dit volgende kabinet om te bepalen hoe 
Pagina 69 van 81 
 

Antwoord van de minister van Volksgezondheid, Welzijn en Sport op de 
vraag van het Kamerlid Van der Plas (BBB) over de mens centraal stellen, 
regels schrappen en te gaan voor radicale vernieuwing van de zorg.  
 
In de afgelopen periode heb ik, samen met alle betrokken partijen, met het 
programma [Ont]Regel de Zorg ingezet op het verminderen van de regeldruk die 
zorgverleners ervaren. Dat programma omvat tal van acties gericht op het 
wegnemen van concrete knelpunten waar zorgverleners in hun dagelijkse praktijk 
tegenaan liepen en die zij in schrapsessies op tafel legden. De oproep van het lid 
Van der Plas om te luisteren naar de vakmensen en hun zorgen serieus te nemen 
onderschrijf ik dan ook van harte. Zij weten zelf het beste waar de schoen wringt 
en door welke regels, processen of werkwijzen de bezem moet. Ook voor de 
aanpak van regeldruk in de zorg in de komende periode acht ik het betrekken van 
zorgverleners zelf essentieel, waarbij ik aanteken dat de precieze invulling van die 
aanpak aan een volgend kabinet is. 
  
Antwoord van de  staatssecretaris van Volksgezondheid, Welzijn en Sport 
op de vraag van het Kamerlid Van der Plas (BBB) over of de minister 
bereid is de Nederlandse boeren, telers en tuinders en vissers te 
betrekken bij het preventieakkoord.   
 
Ik zou het toejuichen als bij een eventueel volgend akkoord met nóg meer 
partijen, die aantoonbaar kunnen bijdragen aan het behalen van de gestelde 
ambities in 2040, aan een gezonder Nederland kan worden gebouwd. 
Daarbij kan wat mij betreft zeker ook aan de door het lid Van der Plas genoemde 
beroepsgroepen worden gedacht. 
  
Antwoord van de  staatssecretaris van Volksgezondheid, Welzijn en Sport 
op de vraag van het Kamerlid Van der Plas (BBB) over of de minister 
bereid is om te kijken of voedselonderwijs onderdeel kan laten zijn van 
het curriculum (vanaf groep 1 basisonderwijs) op te nemen?  
 
Via het programma Gezonde School vindt deze samenwerking tussen OCW, LNV 
en VWS al plaats. Dit programma werkt vraaggestuurd; scholen kunnen zelf 
aangeven of ze mee willen doen en op welk gezondheidsthema. Scholen kunnen 
onder meer kiezen voor het thema ‘Voeding en bewegen’.  
Via de aanpak “Jong Leren Eten” (JLE) worden jongeren bewust gemaakt van de 
herkomst en waarde van voedsel en het maken van gezonde en duurzame keuzes. 
  
Antwoord van de staatssecretaris van Volksgezondheid, Welzijn en Sport 
op de vraag van het Kamerlid Van der Plas (BBB) over hoe het kabinet 
ervoor zorgt dat we in de jeugdzorg niet kampioen uithuisplaatsing maar 
kampioen ondersteuning zijn en welke rol kan familie hierbij spelen?  
 
Het beleid is dat een uithuisplaatsing alleen gebeurt als er geen alternatief meer 
is. Samen met de sector wordt hard gewerkt om het aantal uithuisplaatsingen 
terug te dringen. Aanbieders ontwikkelen innovatieve vormen van hulp om 
uithuisplaatsingen te voorkomen, zoals de methode KINGS (Accare) en Gezin 
Totaal (Horizon) waarbij het gehele gezin (kind én ouders gezamenlijk), vaak op 
locatie, worden geholpen. De sector voert onderzoek uit waarbij wordt uitgezocht 
bij een aantal uithuisplaatsingen, wat wel en wat niet gewerkt heeft en wat we 
daarvan kunnen leren. Daarnaast wordt op 8 november a.s. een ronde tafel 
georganiseerd met experts uit het veld over de vraag hoe uithuisplaatsingen in de 
Pagina 71 van 81 
 

van gemeenten, lokaal en in regionaal verband. En met meer inzet van 
zorgpartijen op gezondheid. Het is aan een nieuw kabinet om de balans op te 
maken en een volgende stap te zetten met preventie en gezondheid. 
 
Antwoord van de minister van Volksgezondheid, Welzijn en Sport op de 
vraag van het Kamerlid Van der Plas (BBB) over de tekorten in de 
kraamzorg en het verzoek voor een integraal plan. En de vraag of er 
subsidiemogelijkheden kunnen komen voor branche-erkende opleidingen 
tot kraamverzorgende.  
 
Door een combinatie van factoren is er momenteel een piek in het aantal 
geboortes. Tot dusver hebben de zorgaanbieders gezamenlijk de zorg voor moeder 
en kind voldoende kunnen opvangen. De sector doet wat zij kan, er wordt 
intensief samengewerkt. Dit alles om de zorg zo goed mogelijk in regio’s op elkaar 
af te stemmen en te coördineren. 
 
Zowel de Inspectie Gezondheidszorg en Jeugd (IGJ) als de Nederlandse 
Zorgautoriteit (NZa) houden ieder vanuit hun eigen rol de borging van de 
zorgcontinuïteit in de geboortezorgketen in de gaten. Er is hierbij nauw contact 
met ziekenhuisbestuurders in alle regio’s en de betrokken veldpartijen. Het 
ministerie van VWS zet daarnaast met het Actieprogramma Werken in de Zorg in 
op het voldoende werven van medewerkers, op te leiden en te behouden. Met de 
toenemende zorgvraag en de krappe arbeidsmarkt is voldoende gekwalificeerd 
personeel één van de grootste uitdagingen waar we ook bij de kraamzorg voor 
staan. Daarom moeten we ook de komende jaren blijven inzetten op méér en 
flexibel opleiden voor de toekomst, het anders organiseren en inrichten van het 
werk en op méér waardering voor zorgprofessionals via goede 
arbeidsvoorwaarden en arbeidsomstandigheden. 
Met de beschikbaar gestelde (extra) middelen voor het breed pakket werken in de 
zorg zal het nieuwe kabinet daar ook mee doorgaan. 
 
VWS investeert extra in instroom en behoud van zorgprofessionals met de 
subsidieregeling Sectorplanplus, als onderdeel van het programma Werken in de 
Zorg. Iedere werkgever uit de sector zorg en welzijn kan hierop een beroep doen 
mits ze zich verbindt aan een regionaal actieplan tegen tekorten op de 
arbeidsmarkt. Deze middelen kunnen ook ingezet worden voor de 
brancheopleiding Kraamverzorgende.   
Ook wil ik wijzen op de mogelijkheid dat het opleiden van kraamverzorgenden als 
bespreekpunt terug kan komen in de contracteergesprekken tussen 
zorgverzekeraars en kraamzorgorganisaties. Zorgverzekeraars kunnen hierover in 
de tarieven afspraken maken met zorgaanbieders. In het licht van de herijkte NZa 
tarieven in de kraamzorg is er duidelijkheid dat er voor komende jaren hogere 
tarieven beschikbaar zijn in de kraamzorg.  
De branche erkende opleiding tot kraamverzorgende valt nu niet onder het 
Stagefonds Zorg. De opleidingen die in het Stagefonds zitten leiden tot een door 
OCW erkend diploma. Bij de branche opleidingen tot kraamverzorgende is dat niet 
het geval. De mbo-opleiding Verzorgende IG – waarin de brancheverbijzondering 
Kraamverzorgende is opgenomen en studenten kunnen kiezen voor het keuzedeel 
Verdieping Kraamzorg-  zit wel in het Stagefonds Zorg. Op basis van een positieve 
evaluatie in 2020 is de Subsidieregeling stageplaatsen zorg II recentelijk verlengd 
tot 1 augustus 2022 en ligt voortzetting van de subsidieregeling na 1 augustus 
2022 in de lijn der verwachting. Het nieuwe kabinet zal een beslissing nemen over 
eventuele inhoudelijke wijzigingen en over de opleidingen die in aanmerking 
Pagina 73 van 81 
 

deze slachtoffers?   
 
Ik vind het verschrikkelijk dat de problemen met de kinderopvangtoeslag op welke 
manier dan ook een rol gespeeld hebben bij het uit huis plaatsen van kinderen 
van gedupeerde ouders. Dat had niet mogen gebeuren. Specifiek voor ouders en 
kinderen die op dit moment nog te maken hebben met een uithuisplaatsing werkt 
het Rijk samen met de VNG en vertegenwoordigers van de Raad voor de 
Kinderbescherming (RvdK), jeugdbescherming, jeugdhulpaanbieders en de 
rechtspraak aan een plan van aanpak. Daarbij zal bekeken worden of herstel van 
de gezinssituatie wenselijk en mogelijk is, en in hoeverre een lopende 
uithuisplaatsing heroverwogen kan worden en welke hulp en ondersteuning hierbij 
nodig is voor het hele gezin. Dit vereist per geval een individuele afweging waarbij 
het belang van het kind voorop staat. Deze aanpak moet zorgvuldig worden 
uitgewerkt en getoetst worden bij getroffen ouders en kinderen. De minister voor 
Rechtsbescherming heeft u hierover op 21 oktober per brief geïnformeerd 
(3598550, d.d. 21 oktober 2021). Het plan van aanpak ontvangt Uw Kamer medio 
november. 
 
Het CBS heeft gekeken naar kinderen van gedupeerde ouders waarbij sprake is 
van een kinderbeschermingsmaatregel (dus met tussenkomst van de rechter) in 
combinatie met jeugdhulp met verblijf in de periode 2015-2020. De cijfers hebben 
niet betrekking op het aantal vrijwillige uithuisplaatsingen. Er vindt geen 
registratie plaats van vrijwillige uithuisplaatsingen, waarbij ouders zelf aangeven 
de opvoeding niet aan te kunnen en kinderen (tijdelijk) elders verblijven. De 
periode waarop de analyse ziet (2015-2020) heeft te maken met de ingang van de 
Jeugdwet per 2015 en hoe vanaf dat moment de registratie bij het CBS is 
vormgegeven. Voor 2015 werd geen centrale registratie bijgehouden van zowel 
kinderbeschermingsmaatregelen als van jeugdhulp met verblijf. 
  
Antwoord van de minister van Volksgezondheid, Welzijn en Sport op de 
vraag van het Kamerlid Simons (BIJ1) over de verloren € 5,1 miljard.  
 
Anders dan de vraag doet veronderstellen is er € 5,1 miljard uitgegeven aan het 
beheersen van de coronacrisis. Wel heeft de Algemene Rekenkamer bij het  
Jaarverslag VWS 2020 een aantal onvolkomenheden geconstateerd. Hierop is een 
verbeterprogramma met de Algemene Rekenkamer afgesproken, waarover de 
Tweede Kamer is geïnformeerd. Op 26 oktober jl. heb ik hierover een 
voortgangsbrief naar de Tweede Kamer gestuurd (kenmerk 3273830-1017501-
FEZ). Onderdeel van het verbeterprogramma is het project “Herstel’’. Dit beoogt 
onzekerheden en fouten in de rechtmatigheid uit 2020 alsnog te herstellen. 
  
Antwoord van de minister van Volksgezondheid, Welzijn en Sport op de 
vraag van het Kamerlid Simons (BIJ1) over hoe het belang van 
persoonlijk contact met de cliënt of patiënt zich verhoudt tot werkdruk in 
de zorg. 
 
De begroting start met een reflectie en vooruitblik op de Coronaperiode waarin 
een acceptabele belastbaarheid van de zorg als één van de beleidsdoelen wordt 
genoemd. Als het gaat om belastbaarheid en de ervaring van werkdruk is het 
belangrijk dat zorgprofessionals voldoende werkplezier ervaren. Het persoonlijk 
contact met cliënten en patiënten is hier een essentiële component van en het 
verlagen van de administratieve lastendruk ook. Voor dit laatste wordt met het 
programma Ontregel de zorg gewerkt aan het verminderen van de ervaren 
Pagina 75 van 81 
 

De pandemie kent een grillig verloop. Er kan ook niet gesteld worden dat 
ondersterfte automatisch volgt op oversterfte.  
 
Antwoord van de minister van Volksgezondheid, Welzijn en Sport op de 
vraag van het Kamerlid Van Haga (Groep Van Haga) over of de minister 
zich eigenlijk geen zorgen maakt over de bijwerkingen van de 
verschillende vaccins? En hoeveel gevallen van Myocarditis zijn er geteld? 
En hoeveel meer miskramen vinden er nu plaats in vergelijking met het 
pre-vaccinatie tijdperk?  
 
Ik heb veel vertrouwen in de zorgvuldigheid waarmee de verschillende vaccins zijn 
beoordeeld en de wijze waarop mogelijke bijwerkingen worden onderzocht. Het 
Lareb verzamelt, registreert en analyseert alle meldingen die worden gedaan na 
vaccinatie. Opvallende meldingen worden gemeld aan het College ter Beoordeling 
van Geneesmiddelen. Als meldingen daartoe aanleiding geven, worden deze 
verder besproken met het Europees Geneesmiddelenagentschap. Het grootste 
deel van de bijwerkingen is niet ernstig en zien we ook bij andere vaccins. 
Voorbeelden zijn pijn op de prikplek, spierpijn, hoofdpijn, of algehele malaise. 
Meestal zijn de klachten binnen enkele dagen over.  
 
De heer Van Haga vraagt in het bijzonder naar het aantal gevallen van 
myocarditis na vaccinatie. Volgens de meest actuele cijfers van het Lareb betreft 
het 34 meldingen na vaccinatie met het vaccin van BioNTech/Pfizer (op ruim 18 
miljoen vaccinaties met dit vaccin) en 16 meldingen na vaccinatie met het 
Moderna-vaccin (op bijna 2 miljoen vaccinaties met dit vaccin). Myocarditis kan 
ook voorkomen na infectie met het coronavirus. Uit de beschikbare onderzoeken 
en analyses blijkt dat de voordelen van vaccinatie opwegen tegen de eventuele 
nadelen. 
 
Tot slot vraagt u naar het aantal miskramen dat nu plaatsvindt in vergelijking met 
het pre-vaccinatie tijdperk. Uit recent wetenschappelijk onderzoek blijkt dat 
gevaccineerde vrouwen geen verhoogd risico lopen op een miskraam. Het betreft 
onderzoek van het Noorse Instituut voor de Publieke Gezondheid, in 
samenwerking met het Institute of Environmental Health Sciences in de VS en de 
University of Ottawa in Canada (Zie: 
https://www.nejm.org/doi/full/10.1056/NEJMc2114466). Zwangere vrouwen 
lopen echter wel een hoger risico op het ontwikkelen van ernstige ziekte door 
COVID-19 in vergelijking tot niet-zwangere vrouwen. Dat heeft niet alleen 
gevolgen voor de moeder, maar ook voor het ongeboren kind (met name door 
vroeggeboorte indien het kind eerder gehaald moet worden). Vaccineren is voor 
deze groep dus extra belangrijk. Dat geven ook de Nederlandse Vereniging voor 
Obstetrie en Gynaecologie (NVOG) en de Koninklijke Nederlandse Organisatie van 
Verloskundigen (KNOV) aan.  
 
Antwoord van de minister van Volksgezondheid, Welzijn en Sport op de 
vraag van het Kamerlid Van Haga ( Groep Van Haga) over waarom in 
Noorwegen, Zweden en Finland acuut is gestopt met het Moderna-vaccin?  
 
Deze landen hebben naar aanleiding van een Noorse studie besloten het Moderna-
vaccin niet meer aan te bieden aan jongeren, vanwege een iets hogere kans op 
een ontsteking van de hartspier (myocarditis) na vaccinatie. Het is een bijwerking 
die reeds bekend was en ook is opgenomen in de bijsluiter. De Nederlandse 
Gezondheidsraad heeft geadviseerd om het Moderna-vaccin beschikbaar te stellen 
Pagina 77 van 81 
 

Door inspanningen van velen is het gelukt het personeelsaanbod de afgelopen 
kabinetsperiode te laten groeien. De instroom is groter dan de uitstroom waarmee 
per saldo het netto aantal medewerkers in de zorg is toegenomen. De zorgvraag 
groeit echter nog harder. Deze groei is met name het gevolg van demografische 
ontwikkelingen waardoor er meer en gemiddeld oudere mensen zijn, en van 
technologische ontwikkelingen die meer behandeling mogelijk maken. De 
afgelopen jaren is volop ingezet op het verminderen van tekorten. Om de 
broodnodige inzet te kunnen continueren heeft het kabinet het afgelopen jaar ook 
structureel middelen ingezet voor blijvende inzet op het tegengaan van tekorten. 
  
Antwoord van de minister van Volksgezondheid, Welzijn en Sport op de 
vraag van het Kamerlid Van Haga (Groep Van Haga) over waarom in de 
afgelopen anderhalf jaar het aantal IC-bedden niet opgeschaald is als het 
criterium de druk op de IC’s is.   
 
Op verzoek van de toenmalige minister voor Medische Zorg en Sport heeft het 
Landelijk Netwerk Acute Zorg (LNAZ) in de zomer van 2020 het IC-
Opschalingsplan opgesteld. Daarmee werd – binnen de grenzen van het haalbare 
– een forse uitbreiding van de capaciteit in de ziekenhuizen gerealiseerd: een 
uitbreiding van 200 extra IC-bedden structureel voor de duur van de COVID-19-
pandemie en daarbovenop nog 350 IC-bedden die flexibel opschaalbaar zijn. 
Daarnaast zijn maatregelen doorgevoerd op het vlak van onder meer de opleiding 
van personeel, vervoer, coördinatie, monitoring en informatiedeling. Voor de 
uitvoering van het plan heeft het kabinet voor de jaren 2020-2022 circa 500 
miljoen euro beschikbaar gesteld.  
 
Op verzoek van VWS werkt het LNAZ nu aan een evaluatie en actualisatie van het 
Opschalingsplan. In het kader van deze exercitie hebben de voorzitters van het 
Regionaal Overleg Acute Zorgketen bij het LNAZ aangeven dat er in de huidige 
situatie en gegeven de inzetbare personeelscapaciteit maximaal 1.350 IC-bedden 
in Nederland beschikbaar kunnen worden gemaakt. Ik heb het LNAZ daarom 
gevraagd om te onderzoeken hoe we de beschikbare IC-capaciteit optimaal 
kunnen inzetten en waar mogelijk extra flexibiliteit kunnen inbouwen. De 
resultaten van het onderzoek van het LNAZ verwacht ik een dezer dagen. 
  
Antwoord van de minister van Volksgezondheid, Welzijn en Sport op de 
vraag van het Kamerlid Van Haga (Groep Van Haga) over de vraag 
waarom de minister heeft gekozen voor maar 24 uur, terwijl de 
incubatietijd langer is. Kan deze tijd langer?  
 
Er is gekozen voor een geldigheidsduur van 24 uur na afname van een antigeen 
test op grond van het advies van OMT (advies 122, van 30 juli 2021), als deze een 
negatieve uitslag heeft. Bij een geldigheidsduur van 24 uur is de kans dat iemand 
toch besmet en besmettelijk is in deze periode acceptabel laag. Bij een 
geldigheidsduur die langer is dan 24 uur zou deze kans groter worden en dat is 
ongewenst.  
 
Antwoord op de vraag van het Kamerlid Van Haga (Groep Van Haga) over 
besmette gevaccineerden met een groen vinkje.  
 
Voorop staat dat als iemand klachten heeft, je thuis moet blijven en je laten 
testen bij de GGD. Mocht het een positieve testuitslag opleveren dan blijf je in 
thuisisolatie en vermijd je contact met anderen. Dit is de belangrijkste maatregel 
Pagina 79 van 81 
 

gesprekken zijn bedoeld om te luisteren en te horen wat er leeft en speelt en waar 
behoefte aan is.  
 
 
 
Pagina 81 van 81 
 

