Bezoekadres:
De Voorzitter van de Tweede Kamer
Parnassusplein 5
der Staten-Generaal
2511 VX  Den Haag
Postbus 20018
www.rijksoverheid.nl
2500 EA  DEN HAAG
Kenmerk
3501322-1042505-ZJCN
Bijlage(n)
-
Correspondentie uitsluitend 
richten aan het retouradres 
met vermelding van de datum 
en het kenmerk van deze 
brief.
Datum 25 januari 2023
Betreft Reisverslag werkbezoeken Saba - Sint Maarten - 
Curaçao 18 - 22 december 2022
Geachte voorzitter, 
Van 18 tot 20 december jl. heb ik een bezoek gebracht aan het eiland Saba in het 
kader van aanbieding van excuses voor het handelen van de Nederlandse staat in 
het slavernijverleden in Suriname en in het Caribisch deel van het koninkrijk 
namens het kabinet. De minister van VWS heeft in dit kader Sint Maarten 
aangedaan. 
 
Aansluitend op de programma’s in het kader van de excuses voor het 
slavernijverleden hebben de minister en ik (kennismaking)bezoeken gebracht op 
het terrein van de zorg op Saba, Sint Maarten en Curaçao. Met deze brief breng 
ik, mede namens de minister van VWS, verslag uit van onze werkbezoeken en 
ontmoetingen.  
 
Op 20 december heb ik op Sint Maarten een werkbezoek afgelegd bij het 
ziekenhuis en tevens een ontmoeting gehad de minister belast met 
volksgezondheid. Bij het werkbezoek en ontmoeting met de minister werd ik 
vergezeld door de minister van VWS die op Sint Maarten was als 
vertegenwoordiging van het kabinet in verband met de aanbieding van excuses 
voor het slavernijverleden. Op 20 en 21 december heb ik het eiland Curaçao 
bezocht en aldaar een aantal werkbezoeken, ontmoeting met gezagsdragers 
afgelegd. Hierbij werd ik ook vergezeld door de minister van VWS.  
 
Saba 
Op Saba heb ik een aantal gesprekken gevoerd met gezagsdragers, leden van de 
eilandsraad van het eiland en cliënten behorende tot de kring van verzekerden 
voor zorg bij de programmadirectie Zorg en Jeugd Caribisch Nederland (ZJCN) van 
het ministerie van VWS, alsook werkbezoeken afgelegd bij zorginstellingen en 
faciliteiten voor de jeugd op het eiland. Op 18 december heb een gesprek gehad 
met een afvaardiging van het bestuurscollege (BC) van het Openbaar Lichaam 
Saba. Met het BC heb ik gesproken over de initiatieven die VWS de afgelopen 
jaren heeft ontplooid op Saba.  
We hebben stil gestaan bij de verbeteringen die ZJCN samen met alle betrokken 
partijen organiseert om de medische uitzendingen te optimaliseren. Onder 
de
anderen het pilotprogramma “directe verwijzingen” voor 2 lijn zorg buiten Saba.  
De afvaardiging wees mij op de zorgen die bij een deel van de bevolking van Saba 
bestaat over verwijzingen voor zorg in het buitenland. Mijn voornemen om tijdens 
mijn aanwezigheid op het eiland direct in gesprek te gaan met een aantal 
verzekerden van de ZJCN om hun ervaringen te horen is bij het BC goed gevallen. 
Pagina 1 van 5

Op 20 december heb ik een gesprek gevoerd met Dave Levenstone, presentator 
Kenmerk
van radioprogramma’s op Saba en organisator van een protestactie op Saba 
3501322-1042505-ZJCN
omtrent de dienstverlening van de ZJCN bij medische uitzendingen en zorg op het 
eiland. De heer Levenstone heeft mij aangegeven persoonlijk goede ervaringen te 
hebben met de dienstverlening van de ZJCN, maar hoort hij bij de mensen ook 
veel problemen. Die zouden opgelost moeten worden. Naar zijn mening wordt op 
het gebied van dienstverlening van de ZJCN ook teveel op “Bonaire” besloten. In 
dit gesprek heb ik onder andere aangegeven dat ik verwacht dat de pilot directe 
verwijzingen een groot deel van de klachten zal oplossen. Ik heb het gesprek als 
constructief en open van aard ervaren. Het gesprek werd ook afgesloten met een 
live interview via zijn Facebook-pagina.  
 
Sint Maarten 
De bedoeling was dat ik op 20 december in de vroege ochtend naar Sint Maarten 
zou reizen. Echter, door logistieke omstandigheden werd onze vlucht vertraagd 
waardoor een gepland bezoek door mij bij het bejaarden en verzorgingstehuis van 
Sint Maarten, Wit-Gelekruis, niet door kon gaan. De minister heeft dit bezoek 
zonder mij afgelegd en gesproken met de directie over het werk van de 
organisatie op het eiland. Er werd stil gestaan bij de dienstverlening voor de 
verzekerden van de ZJCN afkomstig van Saba en Sint Eustatius. Ook is gesproken 
over de mogelijkheden van kennisoverdracht en samenwerking met Nederlandse 
instellingen. 
 
De minister en ik werden bij het ziekenhuis Sint Maarten Medical Center (SMMC) 
ontvangen door een brede delegatie van de directie en medische staf. Een van de 
belangrijkste onderwerpen die werd besproken was het pilotprogramma directe 
verwijzingen vanuit Saba en Sint Eustatius naar het SMMC.  
Hierbij werd aandacht gevraagd voor het verbeteren van de dienstverlening door 
SMMC ten behoeve van patiënten uit Saba en Sint Eustatius. Het bestuur van het 
ziekenhuis heeft ook een toelichting gegeven van de rol van de ‘international 
patient office’ bij het organiseren van afspraken bij de vrije verwijzing van 
patiënten vanuit Saba en Sint Eustatius. Ook de samenwerking bij het opzetten 
van mogelijkheden voor peritoneaal dialyse op Sint Eustatius is aan de orde 
gekomen. Ook werd stilgestaan bij de belangrijke rol van SMMC in het kader van 
de Dutch Caribbean Hospital Alliance.  Het bestuur van het SMMC heeft 
dankbaarheid uitgesproken over steun van VWS tijdens de covid-crisis alsmede 
voor de recente financiële bijdrage ten behoeve van de nieuwbouw van het 
ziekenhuis. Het bezoek werd afgesloten met een rondleiding door het ziekenhuis 
en bij het nieuwbouwgedeelte. VWS waardeert de goede samenwerking met  
SMMC.   
 
Na het bezoek bij het SMMC vond er een ontmoeting plaats met de minister belast 
met Volksgezondheid, Sociale zaken en Arbeid van Sint Maarten, Omar Ottley. Hij 
sprak nogmaals zijn dank uit voor de steun die VWS heeft gegeven tijdens de 
covid-crisis. Ook hebben wij stilgestaan bij de samenwerking op het gebied van 
geestelijke gezondheidszorg. Aan het VWS werd steun gevraagd voor het helpen 
bij opstellen van wetgeving, welke is toegezegd. Prioriteit daarbij is het 
gezamenlijk optrekken met de CAS-landen om de krankzinnigenwet te 
moderniseren. Voortgang voor wat betreft de zogenaamde “General Health 
Insurance” is ook aan de orde gekomen. De minister gaf hierbij aan dat de 
wetgeving hiervoor gereed is en dat in de tweede kwartaal van 2023 de wet aan 
het parlement van het eiland voorgelegd zal worden. De stand van zaken 
nieuwbouw van het SMMC, het opzetten van een regionale hub in het kader van 
de implementatie van de WHO International Health Regulations (IHR) en het 
deelnemen van Sint Maarten bij gezamenlijk inkoop van dure medicijnen in 
koninkrijksverband waren ook onderwerpen die tijdens de ontmoeting werden 
besproken. De ontmoeting werd afgesloten met de waardering van minister Ottley 
namens het land Sint Maarten voor de goede samenwerking in vierlandenverband.  
Pagina 3 van 5

Gezien het feit dat ik op 21 december in de avonduren naar Nederland ben 
Kenmerk
teruggevlogen, heeft de minister VWS de werkbezoeken die op 22 december 
3501322-1042505-ZJCN
gepland stonden afgelegd. Deze waren: 
 
Bezoek aan het Antillean Advent Hospital (Advent ziekenhuis) waar de het bestuur 
en een aantal leden medische staf een presentatie heeft gegeven over de 
werkzaamheden in de instelling.  
Besproken werd dat het van groot belang is dat het CMC en het Advent ziekenhuis 
verder het gesprek aangaan over samenwerking.   
  
Hierna volgde een bezoek aan de Capriles Kliniek/GGZ Curaçao. Hier werd een 
door het bestuur en de medische staf een presentatie gegeven van het werk van 
Capriles, waarbij ook stil werd gestaan bij de zorg die Capriles levert aan Mental 
Health Caribbean en patiënten van de BES-eilanden. Het belang werd besproken 
van samenwerking in het Carbisch gebied en de recent opgerichte Dutch Carribean 
Mental Health Alliance en stil gestaan bij de exercitie om nieuwe wetgeving voor 
de verschillende landen in Caribisch gebied op te stellen en daarbij afstemming te 
zoeken. Ook de recentelijk toegezegde subsidie van ZonMW aan Capriles voor 
onderzoek op Curaçao en Bonaire is besproken. Het bezoek werd afgerond met 
een rondleiding op de short- en long-stay afdelingen. 
 
Ik kijk terug op een constructief bezoek en zal de Kamer blijven informeren over 
voortgang van een aantal zaken die in deze brief aan de orde zijn gekomen. 
 
Hoogachtend, 
 
de staatssecretaris van Volksgezondheid, 
Welzijn en Sport, 
 
 
 
 
 
 
Maarten van Ooijen
Pagina 5 van 5

