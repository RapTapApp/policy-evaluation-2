Kenmerk
De voorzitter van de Tweede Kamer der Staten-Generaal
2023-0000010189
Postbus 20018
Uw kenmerk
2500 EA  Den Haag
2022D51511
Datum 18 januari 2023
Betreft Antwoorden schriftelijk overleg Kabinetsreactie Atlas van 
afgehaakt Nederland
  
Hierbij zend ik u de antwoorden naar aanleiding van de inbreng van het verslag 
van een schriftelijk overleg van de vaste commissie voor Binnenlandse Zaken 
over de Kabinetsreactie op de Atlas van afgehaakt Nederland, ingezonden op 8 
december 2022 (kenmerk 2022D51511). 
  
  
De minister van Binnenlandse Zaken en Koninkrijksrelaties, 
 
 
 
 
 
 
 
Hanke Bruins Slot 
 
 
 
 
 
 
 
 
 
 
 
 
 
 
 
 
 
 
 
Pagina 1 van 29

Kenmerk
2023-0000010189
geconstateerde problematiek uit de Atlas. De leden van de VVD-fractie 
vragen op welke manier de minister van Binnenlandse Zaken en 
Koninkrijksrelaties zorgt voor coördinatie in de ´follow-up´ en op welke 
wijze de minister stuurt op een integrale aanpak.  
 
Antwoord 
De problematiek/uitdagingen die zijn geschetst in de Atlas, alsmede de acties die 
worden ondernomen, zijn besproken en afgestemd binnen het kabinet in het 
kader van de kabinetsreactie. Met de genoemde acties en maatregelen is het 
kabinet ervan overtuigd dat de nodige stappen worden gezet om de uitdagingen 
die in de Atlas zijn geschetst op te pakken. 
Elke betrokken bewindspersoon is vanuit zijn of haar eigen verantwoordelijkheid 
betrokken bij de voortgang en follow-up van de aangekondigde acties en 
maatregelen en hierop aanspreekbaar.  
 
4. Deze leden wachten de uitkomsten van de verdiepende onderzoeken naar 
de verklaringen voor de lage opkomst bij de gemeenteraadsverkiezingen 
af. Hopelijk bieden de resultaten aanknopingspunten om de opkomst bij 
verkiezingen in de nabije toekomst te verhogen.  
 
Antwoord 
De uitkomsten van het verdiepende onderzoek naar de opkomst bij de 
gemeenteraadsverkiezingen in maart 2022 heb ik op 10 oktober jl. aan uw Kamer 
aangeboden (zie Kamerstukken II 2022/23, 35165, nr. 51).  
Uit het onderzoek naar de opkomst bij de gemeenteraadsverkiezingen komt naar 
voren dat de lage opkomst en het niet-stemmen bij de 
gemeenteraadsverkiezingen vooral bepaald wordt door structurele factoren: de 
mate van politieke interesse, kennis over de verkiezing, het belang dat kiezers 
hechten aan een verkiezing, vertrouwen in de politiek, in combinatie met dat veel 
mensen het moeilijk vinden om een keuze te maken tussen partijen. De motieven 
van mensen om wel of niet te stemmen, zijn volgens de onderzoekers heel 
‘gelaagd’ en gevarieerd. In algemene zin zijn de ‘kosten’ in termen van tijd en 
moeite om te kiezen en te stemmen voor veel mensen bij lokale verkiezingen te 
hoog. Daarbij valt op dat een groot deel van de kiesgerechtigden bij sommige 
verkiezingen wel stemt, en bij sommige verkiezingen niet. Deze groep wordt ook 
wel situationele niet-stemmers genoemd.  Ongeveer een derde van de groep niet-
stemmers stemt structureel niet, of nooit lokaal.  
Het onderzoek laat helder zien dat de lage opkomst ook een uiting is van een 
gebrek aan vertrouwen in het functioneren van de overheid en de politiek. In mijn 
appreciatie op het onderzoek schrijf ik dat het voor het bevorderen van de 
opkomst bij de verkiezingen een blijvende inspanning vergt van de overheid en de 
politiek om vertrouwen van de kiezer te herstellen. Mensen moeten zich 
beschermd en gezien voelen, anders verliest de democratie aan draagvlak. 
Richting de aankomende provinciale staten- en waterschapsverkiezingen zet ik 
me ervoor in dat in de komende communicatiecampagne het belang van deze 
vertegenwoordigende organen en het belang van stemmen bij deze verkiezingen 
voor het voetlicht wordt gebracht. Om de opkomst onder praktisch opgeleide 
jongeren te verhogen wil ik, samen met de ministers van Onderwijs, Cultuur en 
Wetenschap en voor Primair en Voortgezet Onderwijs verkennen hoe het 
Pagina 3 van 29

Kenmerk
2023-0000010189
nadrukkelijk gezamenlijk met de verschillende regio’s, steden en hun bestuurlijke 
vertegenwoordigers worden uitgevoerd. De opgaven uit de regio’s staan 
nadrukkelijk voorop. De regio’s zelf bepalen daarvoor in belangrijke mate de 
agenda. Vanzelfsprekend gaat dat in goed overleg en samenwerking met het Rijk.  
Alhoewel geld een belangrijk instrument is, is dat zeker niet het enige dat wordt 
ingezet voor de opgaven in de regio’s en specifiek kwetsbare wijken en gebieden. 
De inzet bestaat uit een combinatie van financiële impulsen, gebiedsgerichte 
aanpak, innovatieve oplossingen voor opgaven waar regio’s voor aan de lat staan 
en versterking van de interbestuurlijke en grensoverschrijdende samenwerking.  
Om opgaven gebiedsgericht in kwetsbare gebieden aan te kunnen pakken, heeft 
het kabinet regio deals ingesteld. Daarmee zijn gedurende de kabinetsperiode 
financiële middelen beschikbaar waarmee beoogd wordt structurele effecten te 
bewerkstelligen. De intentie is om de Regio Deals als  vliegwiel te laten 
functioneren voor samenwerking in de regio. Uit een tussentijdse evaluatie van 
Lysias Advies komt ook naar voren dat o.a. het opgavegerichte en bottom-up 
proces om tot integrale deals te komen, heeft geleid tot een positieve prikkel voor 
samenwerking in en met de regio. 
 
7. De leden van de D66-fractie zijn verder van mening dat voorzieningen in 
regio’s en gemeenten de basis zouden moeten vormen voor de financiële 
bijdragen vanuit het Rijk. Deze leden vragen of de minister bereid is in 
kaart te brengen wat de basisvoorzieningen zouden moeten zijn in een 
bepaald gebied of per x aantal inwoners (dus scholen, huisarts, OV, 
pinautomaat, brievenbus). Op dit moment leunt de aanwezigheid van 
basale voorzieningen te veel op het ‘businessmodel’ waarbij centralisatie 
het uitgangspunt is. Deze leden vinden dat sommige van de 
bovengenoemde voorzieningen zo basaal zijn, dat in het kader van 
leefbaarheid het eigenlijk vanzelfsprekend moet zijn om deze gewoon 
beschikbaar te stellen ook al is het volgens het businessmodel niet 
helemaal rendabel. Hierdoor verminderen we de uitstroom uit die 
gebieden, verbeteren wij het welzijn van burgers en winnen we het 
vertrouwen weer terug. Zij vragen aan de minister om op deze visie te 
reflecteren.  
 
8. De leden van de D66-fractie vragen verder aan de minister of die bereid is 
het gemeentefonds, of andere structurele financiën zodanig aan te passen 
dat dit op termijn mogelijk is.  
 
Antwoord vraag 7 en 8 
De financiering vanuit het gemeentefonds is gebaseerd op het uitgangspunt dat 
gemeenten, uitgaande van een gelijke belastingdruk, een gelijk 
voorzieningenniveau kunnen realiseren. Vanuit deze gelijke financiële 
uitgangspositie kunnen gemeenten zelf keuzes maken welk voorzieningenniveau 
zij daadwerkelijk willen realiseren en welke middelen zij hiervoor beschikbaar 
willen stellen. De middelen uit het gemeentefonds zijn vrij besteedbaar. Het is 
uiteindelijk aan de lokale democratie (gemeenteraad) hoe de middelen uit het 
gemeentefonds daadwerkelijk besteed worden.  
Pagina 5 van 29

Kenmerk
2023-0000010189
aan het opzetten van een panel van ervaringsdeskundigen, dat geraadpleegd kan 
worden op het gebied van discriminatie in de zorg, welzijn en sport. Tevens wordt 
er onderzoek gedaan naar de problematiek van discriminatie in de zorg. Deze 
resultaten moeten inzichten geven voor een daaropvolgend landelijk onderzoek 
naar discriminatie en gelijke kansen in de zorg, welzijn en sport dat in het 
voorjaar van 2023 start. De Tweede Kamer wordt voor de zomer van 2023 
geïnformeerd over de stand van zaken van de VWS-brede aanpak discriminatie en 
gelijke kansen.   
Parallel aan deze aanpak op het terrein van discriminatie en gelijke kansen wordt 
de Stichting Pharos in het kader van het terugdringen van 
gezondheidsachterstanden gesubsidieerd om blijvend aandacht te besteden aan 
diezelfde thematiek. Deze organisatie brengt de invloed van langdurig ervaren 
discriminatie op gezondheidsverschillen breed onder de aandacht bij zorg en 
welzijn-medewerkers, en faciliteert daarbij een netwerk van (zorg)organisaties die 
discriminatie en (onbewuste) vooroordelen in de zorg aan de kaak willen stellen 
en hierop actie ondernemen.  
 
11. De leden zijn van mening dat een inclusief bestuur alleen kan 
functioneren in een sociaal veilige werkomgeving. Dat zorgt ervoor dat 
ondervertegenwoordigde groepen niet alleen instromen maar ook kunnen 
doorstromen binnen het Rijk en alle andere lagen van overheid. Is de 
minister tevreden over het instroom- en doorstroombeleid van het Rijk? 
Bij welke groep blijft de ondervertegenwoordiging op hetzelfde niveau en 
kan de minister dit nader toelichten?  
 
Antwoord 
Diversiteit en inclusie is een belangrijk onderwerp binnen het Rijk. Zoals ook 
geformuleerd in het Strategisch Personeelsbeleid Rijk 2025, zet ik in op een 
inclusieve overheidsorganisatie met divers samengestelde teams, en meer 
diversiteit in met name de hogere schalen. 
Rijksbreed zijn positieve ontwikkelingen te zien op het gebied van de 
doelstellingen voor de samenstelling van het personeelsbestand. Tegelijkertijd 
worden de gestelde ambities nog niet gehaald. Er zijn diverse Rijksbrede 
maatregelen, initiatieven en samenwerkingen om de diversiteitsdoelstellingen 
verder te brengen, waaronder op het gebied in- en doorstroom. Enkele 
voorbeelden: 
  Om meer gelijkwaardige kansen te creëren tijdens het selectieproces wordt 
momenteel een breed pakket aan maatregelen gericht op breed werven en 
objectief selecteren uitgewerkt, mede naar aanleiding van de motie Azarkan. 
De Tweede Kamer wordt hier begin volgend jaar over geïnformeerd.  
  Met een reeks programma’s wordt de doorstroming van het zittende 
personeel naar functies in hogere schalen bevorderd, o.a. 
talentontwikkelingsprogramma’s voor schalen 12 – 14 en beginnend 
leidinggevenden en het programma cross-coaching. 
  Op het gebied van genderdiversiteit is in 2021 is naar aanleiding van het SER-
advies ‘Diversiteit in de top, tijd voor versnelling’ vastgesteld dat het Rijk 
inzet op een evenredige verdeling van mannen en vrouwen in hogere 
managementfuncties: 45% - 55% vrouwen in (sub)topfuncties in 2026. Voor 
de groep van ABD-functies zijn we hard op weg om deze ambitie te halen 
Pagina 7 van 29

Kenmerk
2023-0000010189
- dat mensen de ruimte hebben om zichzelf te kunnen zijn en hun eigen leven te 
leiden op een manier die bij hen past (eigenheid, vrijheid, veiligheid)  
- dat mensen elkaar daar ook de ruimte voor laten, op een actieve manier, door 
elkaar te accepteren zoals ze zijn, rekening te houden met elkaar en elkaar waar 
nodig zelfs te steunen (tolerantie)  
- dat er onderling respect is voor elkaar, dat mensen elkaar zien en dat mensen 
op elkaar durven te vertrouwen (respect, vertrouwen)  
- dat er gelijkwaardigheid en rechtvaardigheid is: iedereen krijgt kansen, die 
mogen verschillen van elkaar, maar niet te veel en er is een bepaalde mate van 
solidariteit binnen en tussen groepen (gelijkwaardigheid, rechtvaardigheid). 
 
Dit betekent dat er op een zeker abstractieniveau inderdaad wel degelijk gedeelde 
waarden zijn waarop men elkaar vindt. Op het moment dat mensen echter het 
gevoel krijgen dat deze waarden in de praktijk in de samenleving niet zichtbaar 
zijn, draagt dit bij aan het risico van ‘afhaken’. 
 
14. De minister kondigt aan dat zij onder andere in overleg met het Sociaal 
en Cultureel Planbureau zal bezien welk vervolgonderzoek zinvol is. Deze 
leden vragen of de minister het onderzoek kent dat Twente Board heeft 
laten doen naar brede welvaart (genaamd het ‘Bruto Twents Geluk’)? Zou 
het een idee zijn een dergelijk onderzoek in iedere provincie te laten 
doen, zo vragen zij. 
 
Antwoord 
Het door u genoemde onderzoek vertoont grote overeenkomsten met de 
Regionale monitor Brede Welvaart die het CBS jaarlijks uitvoert. In de regionale 
Monitor Brede Welvaart wordt de brede welvaart van gemeentes, provincies en 
COROP-gebieden in kaart gebracht. Aan de hand van 42 indicatoren geeft de 
monitor een breed en divers beeld van de staat en ontwikkeling van de regionale 
samenleving. Dit biedt informatie voor beleidsontwikkeling, met name binnen de 
gebieden zelf.  
 
15. Het kabinet erkent de rol die anderen dan de overheid spelen in het 
maatschappelijk leven van alledag en noemt daarbij onder meer het 
maatschappelijk middenveld en vrijwilligersorganisaties. Is de minister 
het met de leden van de CDA-fractie eens, dat wetten en regels aan de 
voorkant beter getoetst moeten worden op bijvoorbeeld nadelige 
uitwerking voor vrijwilligers en verenigingen? Welke mogelijkheden ziet 
de minister hiervoor?  
 
Antwoord 
Ik hecht veel waarde aan de rol van anderen dan de overheid in het 
maatschappelijk leven van alledag. Het maatschappelijk middenveld maar ook 
vrijwilligersorganisaties en bewonersinitiatieven dragen in belangrijke mate bij 
aan het (sociale) leefklimaat van ons land. Wet- en regelgeving die nadelig 
uitwerkt voor het functioneren van deze partijen moet om die reden beter 
getoetst worden voor die van kracht wordt.  
Rijksbreed kunnen we in onze reguliere beleidsprocessen bewustwording, kennis 
en vaardigheden ontwikkelen op de vraag waarom, hoe en wanneer we de 
Pagina 9 van 29

Kenmerk
2023-0000010189
Wat doet het kabinet om de uitvoeringskracht van gemeenten te borgen 
en te versterken? Heeft het kabinet speciaal oog voor de 
uitvoeringskracht in middelgrote en kleinere gemeenten? Welke rol speelt 
de Uitvoerbaarheidstoets Decentrale Overheden (UDO) hierbij? Zij 
constateren dat gemeenten voor inwoners het gezicht zijn van ‘één 
overheid’, terwijl ze weinig beleidsvrijheid hebben om Rijksbeleid passend 
te maken bij lokale omstandigheden. Is de minister het met deze leden 
eens, dat dit het vertrouwen van inwoners in de overheid niet ten goede 
komt? In de nieuwe Code Interbestuurlijke Verhoudingen zijn spelregels 
vastgelegd voor een goed en gelijkwaardig samenspel tussen Rijk en 
gemeenten. Ook is er een Actieagenda Sterk Bestuur aangekondigd die 
spoedig naar de Kamer zal worden gezonden. Hoe zorgt het kabinet 
ervoor dat er conform deze Code en Actieagenda gewerkt wordt? 
 
Antwoord 
Het is belangrijk meer aandacht te hebben voor de uitvoerbaarheid van beleid. En 
dat we daarbij ook aandacht moeten hebben voor de vraag of alle gemeenten, 
maar dat zelfde geldt ook voor de andere decentrale overheden, in staat zijn om 
de aan hen toebedachte taken uit te voeren. Ontwikkeling van ambtelijk 
vakmanschap is belangrijk; gemeenten zijn daarvoor primair zelf 
verantwoordelijk. Daarbij moeten we ons ook de vraag stellen of het wenselijk is 
om taken met weinig beleidsvrijheid aan gemeenten over te dragen. En als we dat 
wel doen welke voorwaarden nodig zijn om de beoogde doelen van beleid te 
realiseren. De UDO benadrukt het belang en faciliteert het proces om als Rijk en 
medeoverheden samen op te trekken bij het ontwikkelen van nieuwe 
beleidsvoornemens, waarbij zowel bestuurlijke als financiële aspecten belicht 
worden, en ondersteunt mijn rol als verantwoordelijke voor de coördinatie van 
beleid dat medeoverheden raakt. Het proces van een UDO geeft concreet vorm 
aan het gedachtengoed van de Code interbestuurlijke verhoudingen en is 
complementair aan het in ontwikkeling zijnde Beleidskompas als de keuze op 
medeoverheden valt om taken op te pakken. De grootste winst is te behalen door 
aan het begin van nieuwe beleidsvoornemens beter te doordenken wat we willen 
bereiken, wie daarin welke bijdrage levert, hoe we daarbij samenwerken, welke 
middelen nodig zijn en wie de regie neemt als dat nodig is.  
 
Vragen en opmerkingen van de leden van de SP-fractie 
 
19. Deze leden delen ook dat het onderzoek een zeer waardevol begin is maar 
dat er meer onderzoek noodzakelijk is. Zij vragen in dat verband of de 
minister ook bereid is hierbij te betrekken wat de rol is geweest van de 
overgang van ‘de verzorgingsstaat’ naar de ‘participatiemaatschappij’. 
Kan zij hier ook zelf op reflecteren? Vindt de minister dat we 
tegenwoordig in een participatiemaatschappij leven en vindt zij dit tot op 
heden geslaagd?  
 
Antwoord 
Nee, zoals aangekondigd in de kabinetsreactie richt het vervolgonderzoek zich op 
de ‘burgerschapszone’ die Cuperus en De Voogd in ons land hebben ontdekt. Wat 
maakt deze zone anders dan de andere gebieden? Wat maakt dat mensen zich 
Pagina 11 van 29

Kenmerk
2023-0000010189
van de democratie, is het echter ook essentieel dat de overheid in de 
spiegel kijkt bij de uitvoering van zijn kerntaken.”. Vindt zij dat dit 
voldoende gebeurt?  
 
Antwoord 
Publieke dienstverleners, uitvoeringsorganisaties en medeoverheden, van de 
Belastingdienst tot Rijkswaterstaat en van gemeenten tot aan het CBR, spelen 
een essentiële rol om de opgaven waar Nederland voor staat te realiseren en 
daarmee het vertrouwen in de overheid te herstellen. In onze dienstverlening 
wordt zichtbaar wat beleid betekent en of de uitvoering in staat is burgers en 
ondernemers op de juiste manier tegemoet te treden: zorgvuldig, snel en met de 
menselijke maat. Het werk van de overheid begint en eindigt in die praktijk van 
de dienstverlening. Met de mensen waar we ons werk voor doen. Dat vraagt van 
alle actoren, politiek en ambtelijk, aandacht en oprechte interesse voor wat onze 
publieke dienstverleners nodig hebben om burgers en ondernemers recht te doen, 
volgens de waarden van onze democratische rechtsstaat. 
4
In de kabinetsreactie van 5 mei 2021 op de rapporten Werk aan Uitvoering is 
toegezegd dat er jaarlijks zal worden gerapporteerd over de “Staat van de 
Uitvoering”. De Staat van de Uitvoering focust nadrukkelijk op de ‘slepende 
problematiek’ van de uitvoering, voorbij de waan van de dag en biedt de 
gelegenheid om met een kritische noot te kijken naar het eigen 
overheidshandelen binnen de uitvoeringspraktijk. De eerste Staat van de 
Uitvoering zal op 18 januari 2023 aan de Tweede Kamer worden aangeboden.  
Voor de Staat van de Uitvoering zijn uitvoeringsorganisaties nader in beeld 
gebracht. Er is gekeken naar de Standen van de Uitvoering waarin de 
uitvoeringsorganisaties rapporteren over de knelpunten die zij ervaren. Parallel 
vergaarden onderzoekers nieuwe kennis over bijvoorbeeld burgertevredenheid, 
organisatiecultuur, media-aandacht, innovatief vermogen, internationale 
praktijken en werkomstandigheden. De meest opvallende uitkomsten zijn nu in 
een rapportage aan de Tweede Kamer samengevat. De totstandkoming van de 
Staat van de Uitvoering is onderdeel van het programma Werk aan Uitvoering 
(WaU) en zal een belangrijke impuls geven aan het gesprek tussen politiek, beleid 
en uitvoering en de uitvoering van de overheid verder op de agenda zetten.   
 
22. Kunt u aangeven hoe voor iemand die in een onveilig huis woont, met een 
hoge energierekening en met een windmolen naast de deur, maatregelen 
als de regio deals, de Gelijke Kansen Alliantie en de City Deal Energieke 
Wijken oplossingen zijn voor de ellende waar deze mensen mee te maken 
krijgen?  
 
Antwoord 
Met deze trajecten ondersteunt en investeert het rijk in de aanpak van 
kansenongelijkheid en het verbeteren van de leefbaarheid, samen met 
gemeenten, scholen, en maatschappelijke organisaties. Via de Regio Deals 
gebeurt dit bijvoorbeeld in een meer gebiedsgerichte aanpak, bij de Gelijke 
 
4
 https://open.overheid.nl/repository/ronl-3331ad42-c8a8-40f9-9feb-
9a4c42f376b3/1/pdf/kabinetsreactie-rapporten-werk-aan-uitvoering-versterken-publieke-
dienstverlening.pdf 
Pagina 13 van 29

Kenmerk
2023-0000010189
ondernemers betekent dat het belangrijk is om te weten wat er speelt door actief 
burgers en ondernemers te spreken over hoe zij het huidige beleid ervaren. Dit 
vraagt wat van beleidsmakers, net zoals van uitvoering en politiek. 
Om professionals hierin te ondersteunen, lopen veel initiatieven zoals het 
interdepartementale programma Ambtelijk Vakmanschap, diverse programma's 
per departement en een vernieuwd aanbod vanuit verschillende 
opleidingsinstituten. Bundeling en versterking van de initiatieven is een 
noodzakelijke volgende stap die de komende maanden zal worden gezet.  
Een ander onderdeel hiervan is de menselijke maat in de dienstverlening. Hierop 
is voortgang geboekt door onder meer het stimuleren van het gebruik van 
eenvoudige taal in de communicatie van en over de dienstverlening, het 
verbeteren van digitale vindbaarheid, en het stimuleren van het persoonlijk 
contact tussen burger en overheid. Inzet is om daar waar nodig vaker extra 
ondersteuning en dienstverlening op maat aan te bieden. Hierbij wordt 
aangesloten op de behoeften van burgers en ondernemers.  
In het kader van de loketfunctie van de overheid wordt vaak gesproken over 'één 
loket'. In de meest letterlijke zin zou dit betekenen dat alle burgers en 
ondernemers voor alle dienstverlening bij één loket terecht zouden kunnen. Dat 
vraagt echter zoveel extra uitvoeringslast door onder andere dubbelingen in de 
processen dat het niet doelmatig is. In nauwe samenspraak met onder meer de 
publieke dienstverleners en medeoverheden is een breed gedragen beeld van de 
loketfunctie opgesteld. In de praktijk krijgt de loketfunctie via verschillende 
initiatieven en trajecten vorm waarbij steeds de samenwerking tussen gemeenten 
en/of landelijke uitvoeringsorganisaties centraal staat. Hierbij worden inzichten en 
ervaringen van burgers en ondernemers gebruikt om de loketfunctie voor de 
doelgroep concreet te verbeteren.  
Voorbeelden zijn:  
- De gemeente Amsterdam werkt aan fysiek contact op locatie met 
daarachter een digitale en telefonische samenwerkingsstructuur tussen 
gemeentelijke instanties en landelijke uitvoeringsorganisaties. 
- De gemeenten Enschede en Utrecht werken aan een overheidsloket waar 
verschillende uitvoeringsorganisaties op locatie aanwezig zijn. 
Geëxperimenteerd wordt met de toeleiding en ingang van de loketfunctie, 
de mate van ondersteuning en de inzet van een overheidsdienstverlener 
(casemanager). 
- In ’s-Hertogenbosch werken de gemeente, gemeentelijke instanties en 
landelijke uitvoeringsorganisaties samen in een fysiek loket. 
Een aantal van deze initiatieven wordt op gestructureerde wijze gevolgd en 
continu getoetst bij burgers, zodat duidelijk wordt wat werkt en wat niet. 
Inzichten worden meteen toegepast en waar mogelijk landelijk uitgerold.  
 
Vragen en opmerkingen van de leden van de PvdA-fractie 
 
25. Te veel mensen zijn op een negatieve wijze in contact gekomen met de 
overheid. Deelt de minister deze mening en waarom is ervoor gekozen 
daar geen verdere analyse van te geven dan een bijzin over de 
toeslagenaffaire? Van de omgang met Groningers in het 
aardbevingsgebied tot de slachtoffers van de toeslagenaffaire: er zijn 
helaas voorbeelden te over waarbij de overheid burgers wantrouwt en 
Pagina 15 van 29

Kenmerk
2023-0000010189
minister-president gepast is. Deelt u die mening? Zo ja, op welke wijze 
was de minister-president concreet betrokken bij de voorliggende 
kabinetsreactie? En gaat de minister-president de regie in dit dossier 
nemen? Zo nee, waarom deelt u die mening niet? 
 
Antwoord 
De problematiek/uitdagingen die zijn geschetst in de Atlas hebben een breed en 
omvattend karakter en raken zodoende aan verschillende beleidsdossiers. De 
acties die worden ondernomen, zijn besproken en afgestemd binnen het kabinet 
in het kader van de kabinetsreactie. Met de genoemde acties en maatregelen is 
het kabinet ervan overtuigd dat de nodige stappen worden gezet om de 
uitdagingen die in de Atlas zijn geschetst op te pakken. 
Elke betrokken bewindspersoon is vanuit zijn of haar eigen verantwoordelijkheid 
betrokken bij de voortgang en follow-up van de aangekondigde acties en 
maatregelen en is hierop aanspreekbaar, zoals dat geldt voor al het beleid 
waarvoor zij verantwoordelijk zijn. Coördinatie door de minister-president ligt 
hierbij niet in de rede. 
 
28. Waarom kiest het kabinet -in tegenspraak met het belang dat zij aan 
bestaanszekerheid en kansengelijkheid zegt te hechten - niet voor 
daadwerkelijk bijpassende maatregelen zoals het minimumloon verhogen 
naar 14 euro, werken meer lonend maken en kapitaal fors meer belasten?  
Met andere woorden: forse woorden over het belang van 
bestaanszekerheid en gelijkheid krijgen onvoldoende navolging in 
kabinetsbeleid naar de mening van de leden van de PvdA-fractie. Deelt u 
die mening? Zo ja, hoe gaat u hier alsnog naar handelen? Zo nee, waaruit 
blijkt dat dat de bestaanszekerheid voor iedereen gewaarborgd wordt of 
gaat worden?  
 
Antwoord 
Het kabinet hecht veel belang aan bestaanszekerheid en kansengelijkheid, zeker 
in deze tijden van hoge inflatie en onzekerheid over de energierekening. Het 
kabinet heeft dan ook gekozen voor een groot pakket aan maatregelen om de 
koopkracht te ondersteunen en de bestaanszekerheid te borgen. Het kabinet 
steunt huishoudens bij de stijgende energierekening, verhoogt de zorgtoeslag en 
het kindgebonden budget (waarvan deels structureel). Verder verhoogt het 
kabinet structureel de huurtoeslag en het minimumloon met de gekoppelde 
uitkeringen. Het kabinet kijkt ook breder naar bestaanszekerheid met de 
Commissie Sociaal Minimum. De uitkomsten worden met de Tweede Kamer 
besproken. 
Daarnaast vindt het kabinet het belangrijk dat werken en meer uren werken meer 
loont. De lasten op arbeid worden substantieel verlaagd en het wettelijk 
minimumloon en de daarbij horende uitkeringen worden met ruim 10% verhoogd.  
De leden van de PvdA-fractie noemen een aantal maatregelen die de 
bestaanszekerheid kunnen borgen. Een verhoging van het minimumloon met ruim 
10% doet echter al een fors beroep op het absorptievermogen van werkgevers. 
Een verdere verhoging kan ook een negatief effect hebben op de 
werkgelegenheid. Het kabinet kijkt daarnaast naar de voltijdsbonus als maatregel 
om meer uren werken te stimuleren. Ook op de langere termijn blijft het kabinet 
Pagina 17 van 29

Kenmerk
2023-0000010189
Het SCP verricht op dit moment een onderzoek naar de rol van scheidslijnen bij 
maatschappelijk onbehagen, waaronder ook regionale verschillen. Op basis van 
de eerste bevindingen, die in het eerste kwartaal worden verwacht, zal worden 
bezien welke nadere verdieping er eventueel nog nodig is. 
 
31. Wat is ervoor nodig om de regiefunctie van de Minister van Binnenlandse 
Zaken op deze regio-inzet te versterken?  
 
Antwoord 
De rijksinzet voor de regio’s versterkt zich door bestuurlijk afspraken binnen het 
kabinet en met andere partners om verschillende kansen en belemmeringen 
daadkrachtig aan te kunnen pakken. Het is noodzakelijk om een goede 
wisselwerking tussen lokale, regionale en centrale overheden, kennisinstellingen, 
maatschappelijk en (internationale) organisatie en bedrijfsleven te organiseren, 
naast inspanningsverplichtingen van het kabinet om kansen en belemmeringen uit 
verschillende regio’s adequaat en oplossingsgericht te kunnen agenderen. Ik werk 
er aan om dergelijke afspraken, ook met de collega’s in de buurlanden, te 
realiseren. Zie bijvoorbeeld de recent aan uw Kamer aangeboden kabinetsbrief 
over het vervolg van de bestuurlijke werkgroep grensbelemmeringen. 
 
32. Verder is de Atlas van afgehaakt Nederland mede aanleiding geweest voor 
de motie Segers (Kamerstuk 35788, nr. 136) die vraagt om onderzoek 
naar een meer weerbare democratie. De leden van de ChristenUnie-fractie 
vragen naar het tijdspad van dit onderzoek.  
 
Antwoord 
Met de benoeming van de leden per 7 oktober 2022 is de ‘Adviescommissie 
versterken weerbaarheid democratische rechtsorde’ die is ingesteld n.a.v. de 
motie compleet en officieel van start. De commissie is verzocht om in oktober 
2023 met haar aanbevelingen te komen. Ik informeer uw Kamer in elk geval 
halverwege de looptijd over de voortgang, zoals in de Kamerbrief van 15 juli jl. is 
benoemd. Daarnaast staat het de commissie vrij om zelf eigen 
7
communicatiemomenten te kiezen.  
 
33. Deze leden vinden het buitengewoon zorgelijk dat iemand met een 
wetenschappelijke opleiding gemiddeld 14 jaar langer in goede 
gezondheid leeft dan iemand met een meer praktische opleiding. Deelt 
het kabinet deze diepe onvrede en zorg? Krijgt dit op dit moment ook 
voldoende zijn weerklank in het algemene volksgezondheidbeleid en wordt 
dit ook in beleid én middelen afdoende vertaald in een stevige preventie-
inzet gericht op het verbeteren van de gezondheidsbeleving van mensen, 
waarin juist aandacht is voor het bereiken van lager opgeleiden? Ziet het 
kabinet dat hierin ook afdoende aandacht is voor de regionale component 
 
7
 Zie de brief van 7 oktober hierover: 
https://www.rijksoverheid.nl/documenten/kamerstukken/2022/10/07/kamerbrief-
samenstelling-en-werkzaamheden-adviescommissie-versterken-weerbaarheid-
democratische-rechtsorde 
Pagina 19 van 29

Kenmerk
2023-0000010189
betrokkenheid van bewoners, versterken van de samenwerking en verduurzamen 
van de aanpak de aandacht. De resultaten en ‘lessons learned’ die voortkomen uit 
dit programma worden landelijk beschikbaar gesteld. 
Tegelijkertijd is de problematiek complex. Wij realiseren ons daarom terdege dat 
we er niet zijn met een paar acties. De omstandigheden die leiden tot 
gezondheidsachterstanden zijn niet snel op te lossen en eisen langdurige inzet. 
Omdat gezondheidsproblemen vaak onderdeel zijn van onderliggende 
problematiek zoals schulden, armoede, laaggeletterdheid of werkloosheid hebben 
de staatssecretaris van VWS en de bewindspersonen van Sociale Zaken en 
Werkgelegenheid de Sociaal Economische Raad (SER) gevraagd om een advies uit 
te brengen dat zich integraal richt op de domeinen waar veel van de 
achterliggende oorzaken samenkomen: het arbeidsmarktbeleid, het stelsel van 
sociale zekerheid en het sociaal domein. Dit advies wordt in het voorjaar van 
2023 verwacht. Naar aanleiding hiervan wordt bezien welke aanvullende 
maatregelen nodig zijn. De staatssecretaris informeert uw Kamer voor de zomer 
van 2023 over de bredere inzet om gezondheidsachterstanden terug te dringen. 
 
34. Deze leden missen een reflectie in de kabinetsreactie op het verdwijnen 
van voorzieningen in regio’s. Zij zien dat hierbij vaak sprake is van een 
vicieuze cirkel waarbij voorzieningen verdwijnen, waardoor mensen 
wegtrekken, waardoor nieuwe voorzieningen verdwijnen. Wat is de inzet 
van het kabinet om dit te doorbreken? En ziet het kabinet ook hoe het 
kabinetsbeleid deze negatieve spiraal soms ook nu nog in stand houdt?  
 
Antwoord 
De financiering vanuit het gemeentefonds is gebaseerd op het uitgangspunt dat 
gemeenten, uitgaande van een gelijke belastingdruk, een gelijk 
voorzieningenniveau kunnen realiseren. Vanuit deze gelijke financiële 
uitgangspositie kunnen gemeenten zelf keuzes maken welk voorzieningenniveau 
zij daadwerkelijk willen realiseren en welke middelen zij hiervoor beschikbaar 
willen stellen. De middelen uit het gemeentefonds zijn vrij besteedbaar. Het is 
uiteindelijk aan de lokale democratie (gemeenteraad) hoe de middelen uit het 
gemeentefonds daadwerkelijk besteed worden. 
 
Het voorzieningenniveau is één van de onderdelen van de ervaren leefbaarheid 
waar de vragenstellers aan refereren. Het eenduidig meten van het 
voorzieningenniveau voor inwoners is, zoals ik heb gemeld in mijn Kamerbrief 
d.d. 28 maart 2022, een complexe opgave. Gemeenten hebben een open 
huishouding en bepalen dus zelf, binnen wettelijke kaders, welke beleidsdoelen ze 
stellen en hoe ze die invullen. Dit alles maakt dat er geen eenduidige wijze is om 
het voorzieningenniveau op een betrouwbare en vergelijkbare manier te vatten. 
Een gemeente kan bijvoorbeeld een bibliotheek sluiten, maar de functie hiervan 
verplaatsen naar een buurthuis. Dit kan voor inwoners ook een verbetering zijn, 
gelet op nabijheid van voorzieningen.  
 
35. De leden van de ChristenUnie-fractie zien dit in sterke mate terug bij 
infrastructurele projecten. Deze leden vinden het jammer dat hier in de 
kabinetsreactie ook weinig aandacht voor is. Investeringen in het 
Openbaar Vervoer vinden vaak plaats in economisch krachtige gebieden. 
Pagina 21 van 29

Kenmerk
2023-0000010189
maatwerkaanpak de brede leefbaarheid in enkele van de meest kwetsbare wijken 
in Nederland langjarig en structureel verbeteren. Het programma spitst zich toe 
op de plaatsen waar de urgentie het grootst is. Onder andere in de 20 stedelijke 
focusgebieden stapelen slechte gezondheid, armoede, onderwijsachterstanden, 
onveiligheid en een gebrek aan perspectief. Deze stedelijke focusgebieden zijn 
verspreid over het hele land. 
Juist omdat het kabinet burgerbetrokkenheid en medezeggenschap essentieel 
vindt, is in de samenwerkingsafspraken van het Nationaal Programma benoemd 
dat het uitvoeringsprogramma van een stedelijk focusgebied inzicht moet geven 
hoe en waarbij bewoners worden betrokken. Zo is burgerbetrokkenheid en 
medezeggenschap één van de pijlers van het Nationaal Programma. De partijen 
die actief zijn in de focusgebieden formuleren zelf op welke manier ze invulling 
geven aan bewonersbetrokkenheid. Dat is maatwerk waarbij wordt aangesloten 
10
bij de opgaven en netwerken van het gebied. 
De praktijk tot nu wijst uit dat bewoners op veel verschillende manieren worden 
betrokken bij de ontwikkeling van de gebieden. Zo heeft Den Haag Zuid West een 
partnerraad met bewoners ingesteld, in Amsterdam Zuidoost wordt gewerkt aan 
‘community organizing’, in Heerlen Noord worden burgerberaden georganiseerd 
en in Breda zijn er stadsgesprekken gevoerd. Door middel van het kennis- en 
leernetwerk en het delen van ervaringen op dit punt tussen de verschillende 
focusgebieden wordt de kennis over het betrekken van bewoners breder 
verspreid.    
 
37. De leden van de ChristenUnie-fractie lezen in de kabinetsreactie dat onder 
meer wordt gesproken over de aandacht die gaat naar bevolkingsdaling 
via het Actieplan Bevolkingsdaling. Deze leden vragen of zij het juist zien 
dat dit Actieplan inmiddels is gestopt en geen structureel vervolg heeft 
gekregen. Ziet het kabinet aanleiding om tot een hernieuwde inzet op het 
gebied van bevolkingsdaling en krimpgebieden te komen? Zij vragen of 
afdoende inzichtelijk is wat de gevolgen zijn van het vertrek van mensen 
uit krimpgebieden naar meer stedelijke gebieden voor de 
personeelstekorten in vitale sectoren in krimpgebieden maar bijvoorbeeld 
ook de beschikbaarheid van mantelzorg. Een reden voor het wegtrekken 
uit krimpgebieden is onder meer het ontbreken van onderwijsaanbod op 
het gewenste niveau. Juist ook gezien de relatie die in de Atlas wordt 
gelegd tussen opleidingsniveau en al dan niet ‘aangehaakt’ zijn, lijkt het 
de leden van de ChristenUnie-fractie gewenst te bezien hoe in die 
gebieden het aanbod van HBO en universitair onderwijs kan worden 
versterkt. Ziet de minister dat hierin ook een mogelijk instrument ligt en 
tot welk beleidsgevolg leidt dit?  
 
Antwoord 
Het Actieplan bevolkingsdaling is inderdaad afgelopen en geëvalueerd. Uit de 
evaluatie blijkt dat sec een focus op bijvoorbeeld bevolkingsdaling, geen recht 
doet aan de ontwikkeling van deze regio’s. Ook wordt de term krimp door veel 
regio’s als negatief en onwenselijk ervaren. Uit de evaluatie blijkt dat het 
belangrijk is om interbestuurlijk samen te werken aan de regionale opgaven. Om 
 
10
 Kamerstukken II, 2022/23, 30 995, nr. 101 
Pagina 23 van 29

Kenmerk
2023-0000010189
afdoende vorm in het integraal afwegingskader en wordt dit ook naar 
behoren toegepast? 
 
Antwoord 
Uw Kamer heeft meermaals aandacht gevraagd voor de gevolgen van nieuw en 
gewijzigd beleid, wet- en regelgeving in de grensregio’s. In antwoord hierop heeft 
15
het kabinet in 2018 de Leidraad Grenseffecten aangekondigd en als hulpmiddel 
16
in het IAK opgenomen. In 2020 heeft de Tweede Kamer in een motie de 
regering verzocht deze toe te voegen aan het IAK als verplichte kwaliteitseis. In 
2021 is de kwaliteitseis grenseffecten officieel toegevoegd aan het IAK. Het 
ministerie van BZK organiseert trainingen en workshops, om de toepassing 
hiervan (inter)departementaal in te bedden in beleids- en wetgevingsprocedures. 
Het ministerie van BZK zal over 2 jaar de toepassing van de kwaliteitseis 
grenseffecten evalueren en ik zal daarover de Kamer vanzelfsprekend informeren.  
 
39. Deze leden brengen het kabinet de motie Bikker/Van Dijk (Kamerstuk 
36200-VII, nr. 33) in herinnering die oproept om naar analogie van de 
werkgroep Donner/Berx tot een soortgelijk initiatief te komen gericht op 
de verbetering van regelgeving met Nedersaksen en Noordrijn-Westfalen. 
Zij vragen naar de voortgang van deze motie.  
 
Antwoord 
Van belang is, en dat heb ik ook bij de appreciatie van de motie aan uw Kamer 
gemeld, dat ik niet eenzijdig een soortgelijke initiatief ga nemen zonder goed 
overleg met het bestuur in de grensregio en uiteraard de partners in Nedersaksen 
en Noordrijn-Westfalen. Zij zullen allereerst goed geïnformeerd moeten worden 
en dan een standpunt in moeten nemen. Met name de standpuntbepaling van de 
buurlanden zal enige tijd in beslag nemen. Ik zal Uw Kamer voor de zomer van 
2023 over de voortgang informeren. 
 
40. Deze leden vragen in dit verband ook naar de voortgang van de motie 
Bikker/Van Dijk (Kamerstuk 36200-VII nr. 31) over de versterking van de 
uitwisseling tussen religieuze instellingen en gemeenten. Ziet het kabinet 
dat samenwerking van de overheid en lokale gemeenschappen, zoals 
religieuze instellingen, kan bijdragen aan een gevoel van betrokkenheid 
op en nabijheid van het lokaal bestuur?  
 
Antwoord 
Naar aanleiding van de motie ben ik in overleg getreden met de VNG en het CIO. 
Daarin verkennen we de manier waarop we de aandacht voor het Tweeluik binnen 
VNG, gemeenten en CIO het beste vorm kunnen geven. Over de resultaten 
daarvan zal ik u dit kwartaal nader infomeren. 
 
41. Zij vragen tot slot of er lessen uit de Atlas van afgehaakt Nederland (en 
uit de beleidsreactie) te trekken zijn die ook van meerwaarde kunnen zijn 
 
15
 Kamerstukken II, 2018/19, 32 851, nr. 53 
16
 Kamerstukken II, 2020/21, 32 851, nr. 62 
Pagina 25 van 29

Kenmerk
2023-0000010189
onderdeel is die bepalend is voor de leefbaarheid en ervoor zorgt dat 
mensen niet afhaken. Kan de minister een werkbezoek plannen om met 
gemeenten het belang van ziekenhuizen voor de verschillende regio’s te 
verkennen? Daarnaast is het lid van de BBB-fractie benieuwd of de 
minister in kaart wil brengen welke lessen we leren uit ziekenhuizen waar 
essentiële voorzieningen dicht zijn gegaan (zoals in Waalwijk), of uit 
ziekenhuizen die juist openbleven (zoals in Zutphen).  
 
Antwoord 
Tijdens het debat met uw Kamer over acute zorg op 9 november jl. heeft de 
minister van VWS aangegeven te begrijpen dat een ziekenhuis of een afdeling 
Spoedeisende Hulp (SEH) niet alleen een zorginhoudelijke rol heeft. Hij gaf aan 
dat een ziekenhuis of SEH ertoe doet voor de mensen in een gemeente of een 
regio, want het in de nabijheid hebben van een ziekenhuis of SEH draagt niet 
alleen bij aan het gevoel van leefbaarheid voor zowel patiënten als hun naasten, 
maar draagt bijvoorbeeld ook bij aan de werkgelegenheid, die er in en om een 
ziekenhuis is. De minister van VWS brengt ook de nodige werkbezoeken, 
bijvoorbeeld in Drenthe en Zuidoost Groningen, waar het aanbod van zorg in 
Stadskanaal en Hoogeveen is gewijzigd in samenhang met het aanbod in Emmen 
en zo toekomstbestendig is gemaakt. In het Integraal Zorgakkoord (IZA) zijn 
onder andere afspraken gemaakt over de inrichting van toekomstbestendige 
medisch specialistische zorg, gegeven onder meer de schaarste aan zorgpersoneel 
en de ambitie om de patiënt passende zorg te geven en de kwaliteit van zorg 
verder te verbeteren. Het uitgangspunt daarbij is “nabij als het kan, veraf als het 
moet”, met oog voor samenhangend zorgaanbod voor de patiënt, het voorkomen 
van versnippering en waarbij de patiënt uiteraard ook de vrijheid heeft om te 
kiezen voor een zorgaanbieder veraf.  
Ook zijn afspraken gemaakt over het opstellen van regiobeelden op basis van 
data en het maken van regioplannen om de belangrijkste opgaven die blijken uit 
de regiobeelden, aan te pakken. De regiobeelden moeten bijvoorbeeld data 
bevatten over gezondheids- en sociale kenmerken van de regio. Het is aan de 
regio om op basis van die gegevens te bezien welke uitdagingen met voorrang 
opgelost moeten worden. Er is ruimte voor iedere regio om daarbij de oplossingen 
te kiezen die daar het best passend zijn. Uiteraard zorgen de IZA-partijen 
gezamenlijk voor het uitwisselen van belangrijke lessen en dat zal de minister van 
VWS ook stimuleren. 
 
44. Het BBB-team heeft onderzoek gedaan om de budgetverdeling van de 
politie te ontrafelen. De conclusie is dat het platteland stelselmatig 
financieel aan het kortste eind trekt en het dus moet doen met minder 
geld. We hebben te maken met een steden verheerlijking terwijl er 
nauwelijks aandacht is voor de uitdagingen die de politie op het platteland 
tegenkomt. Snapt de minister dan ook dat dit de kloof binnen Nederland 
vergroot?  
 
Antwoord 
Politiecapaciteit is schaars, die schaarste wordt in alle eenheden gevoeld. De 
verdeling van de totale sterkte over de regionale eenheden is ruwweg gebaseerd 
op de grootte van de eenheid voor de vorming van de nationale politie. In de 
Pagina 27 van 29

Kenmerk
2023-0000010189
het OV op verschillende plekken overbelast. Ook de toegang tot de steden (en 
hun banen en voorzieningen) staat onder druk. Infrastructurele oplossingen zijn in 
de grote steden vaak kostbaarder, omdat er grotere stromen mensen en 
goederen zijn, steeds minder fysieke ruimte is en externe effecten steeds meer 
mensen raken.  
 
In de minder-stedelijke regio’s en het platteland staat de bereikbaarheid ook 
onder druk door afname en/of concentratie van banen en voorzieningen 
(waaronder ook OV-diensten). Dit vergt een andere aanpak en andere keuzes dan 
dat er in en om de steden gemaakt wordt. Soms is een betere verbinding met het 
stedelijk gebied en bijbehorende investering in infrastructuur een oplossing. Zo is 
in het coalitieakkoord een afspraak gemaakt over de Lelylijn naar het noorden. 
Voor de OV-insluiting van het platteland zijn afspraken gemaakt over 
19
maatwerkaanpak van hubs, en MaaS -voorzieningen. Andere projecten buiten de 
Randstad zijn bijvoorbeeld de spoorverbinding Zwolle-Twente-Münster, de 
RegioExpres (sneltrein op het spoor Arnhem-Doetinchem-Winterswijk) en de 
MIRT-verkenning A50 tussen knooppunten Ewijk en Paalgraven. Vaak gaat het om 
een combinatie van maatregelen over verschillende sectoren heen. Dit zien we 
bijvoorbeeld terug in de Regionale Mobiliteitsstrategie Zeeland (verkenning 
samenwerkingsafspraken ten behoeve van een duurzaam mobiliteitssysteem voor 
OV) en de investeringen in de ruimtelijke schaalsprong van de Brainport-regio.  
 
In het afgelopen jaar zijn stappen gezet om woningbouw én goede bereikbaarheid 
20
een impuls te geven. In het coalitieakkoord is € 7,5 miljard beschikbaar gesteld 
voor de bereikbaarheid en ontsluiting van nieuwe woningen in grootschalige 
woningbouwlocaties en daarbuiten. Er is gekozen om de investeringen zo 
evenwichtig mogelijk over het land te spreiden, met nadruk op de gebieden waar 
de druk op de woningmarkt het hoogst is en de bereikbaarheidsopgaven het 
grootst zijn. Om te komen tot een evenwichtige verdeling is het aantal 
grootschalige woningbouwlocaties uitgebreid van 15 naar 17. Spoorzone Arnhem-
21
Oost en Foodvalley zijn toegevoegd als nieuwe grootschalige NOVEX-
woningbouwlocaties buiten de Randstad. Daarnaast is van de beschikbare 
middelen circa € 1,5 miljard gereserveerd voor versnelling van het realiseren van 
woningbouwlocaties door middel van kleinere bereikbaarheids- en 
infrastructuurmaatregelen. Deze versnellingsafspraken zijn voor een belangrijk 
deel buiten de Randstad terecht gekomen in middelgrote en kleine steden, zoals 
Goes, Maastricht, Leeuwarden en Duiven. Het resultaat is dat circa 35% van de € 
7,5 miljard buiten de Randstad is belegd, dit is in lijn met de daar bestaande 
22
woningbouwopgave. Naast de investeringen uit de € 7.5 miljard, wordt via het 
reguliere MIRT-proces besloten over investeringen in bereikbaarheid in heel 
Nederland.
 
19
 Mobility as a Service 
20
 Kamerstukken II, 2021/22, 35788, nr. 77 
21
 Kamerstukken II, 2021/22, 32847 nr. 921 
22
 Kamerstukken II, 2022/23, 36200-A, nr. 9 
Pagina 29 van 29

