www.rijksoverheid.nl
Aan de Voorzitter van de Tweede Kamer der Staten 
www.facebook.com/minbzk
Generaal
www.twitter.com/minbzk
www.linkedin.com/company/
ministerie-van-bzk
Postbus 20018
Kenmerk
2023-0000040301
2500 EH  Den Haag
Uw kenmerk
2022D41640
Datum 18 januari 2023
Betreft Reactie op de inbreng voor een schriftelijk overleg over de 
brief ‘Acties kabinet bevorderen menselijke maat wetten en 
regels’
  
Hierbij bied ik u, mede namens de minister voor Rechtsbescherming, de reactie 
aan op de inbreng van de vaste commissie voor Binnenlandse Zaken voor het 
verslag van een schriftelijk overleg over de brief van 11 juli 2022 inzake ‘Acties 
kabinet bevorderen menselijke maat wetten en regels’ (Kamerstukken II 
2021/22, 35510, nr. 102). 
 
In de reactie heb ik de volgorde van de inbreng (in cursief) aangehouden en de 
vragen doorlopend genummerd en beantwoord. 
 
 
  
De minister van Binnenlandse Zaken en Koninkrijksrelaties, 
 
 
 
 
 
 
Hanke Bruins Slot 
 
  
  
Pagina 1 van 33

Kenmerk
2023-0000040301
vraaggesprekken, beleidsevaluaties of pre-testen. Wanneer er een kennislacune 
is, zou waar mogelijk nieuw gedragskundig onderzoek moeten worden uitgezet.  
 
De stap naar actieve participatie van inwoners in de doenvermogentoets wordt op 
verschillende plekken eveneens gezet. Zo is er meer directe participatie van 
mensen in de beleidsvoorbereiding mogelijk, in de zin van ronde tafel 
bijeenkomsten, inwonerpanels en gesprekken met (vertegenwoordigers van) 
burgers. Het Behavioural Insights Netwerk Nederland (BIN NL) is een 
samenwerkingsverband voor de toepassing van gedragskennis binnen de 
(rijks)overheid, dat hierbij kan adviseren. Bij de ministeries wordt op regelmatige 
basis gesproken met mensen voor wie het te ontwikkelen beleid van belang is. Ik 
geef graag een aantal actuele voorbeelden: 
- Het ministerie van Sociale Zaken en Werkgelegenheid geeft in het traject 
‘Participatiewet in Balans’ binnen de projectstructuur een vaste plek aan 
burgerparticipatie door middel van een zogenaamde focusgroep. In deze 
focusgroep hebben ervaringsdeskundigen en hun vertegenwoordigers 
(Iederin, de Landelijke Cliëntenraad en Sterk uit Armoede) zitting. In 
overleg met Sterk uit Armoede en de Landelijke Cliëntenraad wordt voor 
elke sessie specifiek gekeken naar de samenstelling van de focusgroep, 
zodat de te bespreken problematiek en oplossingsrichtingen steeds 
aansluiten bij die samenstelling. Ook zijn er in het kader van de Wet 
inkomen naar arbeidsvermogen in het voorjaar van 2022 twee WIA-
panels georganiseerd, specifiek over werken naast een WIA-uitkering. In 
deze WIA-panels zaten uitkeringsgerechtigden, bestaande uit 
ervaringsdeskundigen die via een oproep op LinkedIn hadden aangegeven 
te willen meedenken over beleid. Het doel van de WIA-panels was om met 
uitkeringsgerechtigden in gesprek te gaan, in plaats van over hen te 
praten. Zo konden medewerkers van SZW uit eerste hand de ervaringen 
in de praktijk horen. Een aantal van de signalen die in deze sessies is 
opgehaald, kan worden meegenomen in het proces ten aanzien van WIA-
hardheden. 
- Binnen het ministerie van Economische Zaken en Klimaat en het 
ministerie van Landbouw, Natuurbeheer en Visserij is sprake van 
participatie van burgers en bedrijven op diverse terreinen. Zo werkt de 
directie Ondernemerschap met ondernemerspanels om (voorgenomen) 
beleid te toetsen of meningen te peilen. Daarnaast verkent het ministerie 
van Binnenlandse Zaken en Koninkrijksrelaties met deze departementen 
de mogelijkheden van een nationaal burgerforum over het klimaatbeleid. 
Zoals aangekondigd in de kabinetsreactie op de Atlas voor afgehaakt 
Nederland zal ik de Kamer binnenkort informeren over mijn plannen en 
ambities om op nationaal niveau de betrokkenheid van burgers te 
6
versterken.  
- Bij het ministerie van Infrastructuur en Waterstaat (IenW) kunnen 
burgers een formele zienswijze indienen (via www.platformparticipatie.nl) 
op projecten van het ministerie, zoals over (spoor)wegen, milieu, water 
en luchtvaart. Van 2016 tot en met oktober 2022 zijn in totaal 19.303 
zienswijzen binnengekomen op projecten van IenW en daarvan waren 
16.293 (85%) zienswijzen van burgers/inwoners. IenW heeft ook ervaring 
met meer informele vormen van burgerparticipatie zoals burgerpanels, de 
door onderzoekers van de TU Delft ontwikkelde participatieve waarde 
evaluatie (PWE’s), meedenkbijeenkomsten, focusgroepen, online 
participatieplatforms, enquêtes en thematische gesprekstafels. Zo konden 
 
6
 Kamerstukken II, 2022/23, 35200-VII-17, p. 14. 
Pagina 3 van 33

Kenmerk
2023-0000040301
ook af en toe een hoorzitting in het kader van voorgenomen wetten en regels, om 
rechtstreeks van het veld of deskundigen te horen wat men van een bepaald 
beleidsidee vindt.  
 
2. Do-fase 
Het perspectief van mensen in de do-fase komt op verschillende manieren tot 
uitdrukking. In de do-fase moet er voldoende tijd genomen kunnen worden voor 
de goede implementatie van wetten en regels en voorlichting daarover zodat de 
doelgroep het ook begrijpt en niet alleen weet, maar ook doet. In deze fase komt 
als het ware de opvolging van de doenvermogentoets uit de ontwerpfase. Nu 
moeten de communicatie en dienstverlening worden afgestemd op de specifieke 
doelgroep(en) van wetten en regels en moeten informatiemateriaal en 
werkprocessen aansluiten bij de behoefte. Bijvoorbeeld het ministerie van 
Infrastructuur en Waterstaat voert pretests en campagne-effectonderzoek uit. Dit 
gebeurde bijvoorbeeld bij het verbod op telefoongebruik op de fiets en binnenkort 
bij de invoering van de helmplicht bij snorfietsen. Het ministerie van Buitenlandse 
Zaken informeert mensen over consulaire zaken via de website 
www.nederlandwereldwijd.nl. Daarnaast maakt BZ de informatie over consulaire 
wet- er regelgeving op andere manieren toegankelijk. Bijvoorbeeld door te 
werken met filtertools: op basis van enkele vragen krijgt de burger informatie die 
op zijn of haar situatie is toegesneden; een voorbeeld hiervan is de paspoorttool. 
Of door aan de hand van levensgebeurtenissen uit te leggen wat men (ingevolge 
wet- en regelgeving) moet doen; een voorbeeld hiervan is ‘Verhuizen naar het 
buitenland’. Websites gericht op burgers worden bovendien onderworpen aan 
gebruikstesten (is de informatie van de website gemakkelijk toegankelijk?). Ook 
wordt gebruik gemaakt van een uitgebreide feedback-balk. 
 
Wat betreft de dienstverlening is het wenselijk dat elementen hiervan, zoals 
formulieren, getest worden door mensen voor wie de regeling relevant is. Ik 
noem een paar voorbeelden waar dat gebeurt. De Dienst Uitvoering Onderwijs 
laat bijvoorbeeld systeemwijzigingen die voortvloeien uit wetten en regels toetsen 
door klantpanels. Binnen de rijksdienst voor ondernemend Nederland lopen er 
diverse projecten gericht op betere ondersteuning van medewerkers van de RVO. 
Men richt zich hierbij met name op de klantbeleving: bij de ontwikkeling van de 
dienstverlening wordt in beeld gebracht waar de klant mee te maken krijgt, denk 
bijvoorbeeld aan de stappen die een ondernemer zet om gebruik te maken van 
een subsidieregeling. Door het monitoren van bijvoorbeeld website-bezoeken en 
analyse van ontvangen klantvragen, en door deze intern te bespreken, kan RVO 
tijdig bijsturen en knelpunten die zich voordoen oplossen. Binnen het ministerie 
van Financiën maakt Toeslagen gebruik van burgerpanels om uitvoering en 
dienstverlening te toetsen alvorens dit daadwerkelijk in te zetten. In het kader 
van de Wet inburgering 2021 wordt een platform ‘vertegenwoordigers van 
inburgeraars’ ingericht met mensen die het perspectief van inburgeraars 
vertegenwoordigen.  
 
In de do-fase is begrijpelijke taal essentieel. Diverse uitvoeringsorganisaties zijn 
hiermee aan de slag. Zo werkt het uitvoeringsinstituut werknemersverzekering 
aan het verbeteren van teksten in brieven. Uit onderzoek is gebleken dat onvrede 
van mensen vaak terug te voeren is op de toon of de strekking van gelijksoortige 
tekstblokken die in meerdere brieven terugkeren, bijvoorbeeld over het maken 
van bezwaar. Door te concentreren op aanpassing van deze tekstblokken zijn in 
2022 al ruim 400 brieven aangepast. Ook de Nederlandse voedsel en 
warenautoriteit speelt met het project ‘passend contact’ in op vragen van burgers 
Pagina 5 van 33

Kenmerk
2023-0000040301
online burgerbegrotingen of gelote burgerpanels worden bijvoorbeeld steeds meer 
toegepast, verder ontwikkeld of gecombineerd met online raadplegingen of 
stemmingen. Doel van het genoemde wetsvoorstel is om de inspraakverordening 
te moderniseren en te verbreden tot een participatieverordening, waarin de 
decentrale volksvertegenwoordigingen naast de betrokkenheid van inwoners bij 
de voorbereiding, ook regels stellen over de betrokkenheid van inwoners bij de 
uitvoering en evaluatie van beleid. Daarnaast legt het voorstel ook het 
uitdaagrecht expliciet wettelijk vast. Gemeenten, provincies, waterschappen en de 
openbare lichamen in Caribisch Nederland kunnen zo ruimte geven en de 
randvoorwaarden regelen voor initiatieven van inwoners en maatschappelijke 
partijen.  
 
Ten slotte spelen (cliënten)raden van uitvoeringsinstanties een belangrijke rol in 
de verschillende fasen van de beleidscyclus. Zo consulteert DUO de Jongerenraad 
regelmatig, met name op het gebied van communicatie-uitingen. De Kamer van 
Koophandel heeft op landelijk niveau een Centrale Raad en een vijftal regioraden 
ingesteld waar stakeholders meedenken en inbreng leveren op diverse 
vraagstukken waar de Kamer van Koophandel landelijk of regionaal mee te 
maken heeft of een rol in kan spelen. De centrale cliëntenraad van het UWV wordt 
door het ministerie van Sociale Zaken en Werkgelegenheid regelmatig betrokken 
in de beleidsvormende fase. In de centrale cliëntenraad zitten werknemers en 
werkzoekenden met een uitkering, zoals de WIA, de WW of de Wajong. Zij geven 
gevraagd en ongevraagd advies over de uitvoering van beleid. Tevens wordt de 
landelijke cliëntenraad vaak betrokken. Zij vertegenwoordigt een iets bredere 
doelgroep, van personen die een uitkering hebben, geen werk (meer) hebben of 
op een andere manier ondersteuning vanuit de overheid nodig hebben. In het 
kader van het oplossen van hardvochtige effecten in SZW-wetgeving wordt 
bijvoorbeeld via de cliëntenraden het perspectief van de gebruiker gevraagd om 
tot goede oplossingen te komen.  
 
2. De leden van de VVD-fractie begrijpen dat het kabinet voornemens is om de 
Aanwijzingen voor de regelgeving aan te passen als het gaat om 
hardheidsclausules. Deze leden vragen of het standpunt c.q. visie inzake 
hardheidsclausules, zoals beschreven in deze brief, in de Aanwijzingen wordt 
opgenomen. Graag krijgen zij daarvan een verduidelijking. Verder vragen zij hoe 
de eventuele implementatie in de tijd kan worden weggezet.  
 
Antwoord vraag 2  
Het kabinet meent dat hardheidsclausules in wetgeving moeten worden 
opgenomen indien er aanleiding is om te verwachten dat, gelet op het doel en de 
strekking van de regeling, de toepassing van de regeling kan leiden tot 
onbillijkheden van overwegende aard in niet precies te voorziene gevallen of 
groepen van gevallen en de normstelling in de regeling mogelijk onvoldoende 
ruimte zal bieden om dit te voorkomen. Het is inderdaad de bedoeling om deze 
visie op het gebruik van hardheidsclausules vast te leggen in de Aanwijzingen 
11
voor de regelgeving. Bovendien wordt gewerkt aan een wijziging van de 
12
aanwijzing over het tegengaan van onevenredige gevolgen. De strekking 
daarvan zal zijn dat wetgeving bestuursorganen voldoende in staat moet stellen 
om onevenredige besluiten te kunnen voorkomen. Dat resultaat kan worden 
bereikt door meer categorisering in de normstelling toe te passen of door op 
specifieke onderdelen van de regeling meer beslisruimte aan bestuursorganen toe 
 
11
 Zie thans Aanwijzing 5.25. 
12
 Zie thans Aanwijzing 2.11. 
Pagina 7 van 33

Kenmerk
2023-0000040301
4. De leden van de D66-fractie lezen dat in de brief vaak wordt gesproken over de 
burger. Deze leden vinden dat als de burger daadwerkelijk centraal staat, het ook 
belangrijk is dat er met de burger wordt gesproken. Zij vragen aan de minister 
waar de momenten zijn dat mét de burger wordt gepraat en vanuit diens 
leefwereld gekeken gaat worden. Hoe gaat de minister zorgen dat de burger een 
prominentere plek krijgt in het wetgevingsproces en dat er daadwerkelijk mét in 
plaats van over de burger gepraat wordt? 
 
Antwoord vraag 4  
Verwezen wordt naar het antwoord op vraag 1. 
 
5. De leden van de D66-fractie hechten veel waarde aan het betrekken van het 
burgerperspectief bij de uitvoering en het wetgevingsproces. Deze leden vragen 
wat de visie is van de minister op het actiever betrekken van burgers in de 
uitvoering en in het wetgevingsproces. Zij vragen tevens welke waarborgen de 
minister voorziet om ervoor te zorgen dat burgers daadwerkelijk betrokken 
worden in het proces.  
 
Antwoord vraag 5 
Verwezen wordt naar het antwoord op vraag 1. In aanvulling hierop merk ik over 
waarborgen het volgende op. Zoals bij vraag 1 opgemerkt maken 
kwaliteitsinstrumenten als de doenvermogentoets onderdeel uit van het Integraal 
Afwegingskader beleid en regelgeving (IAK) dat de minister voor 
Rechtsbescherming momenteel omvormt naar het Beleidskompas. Het 
Beleidskompas wordt in de eerste helft van 2023 geïntroduceerd en komt in de 
13
plaats van het IAK. Het Beleidskompas wordt de centrale werkwijze in de 
beleidsvoorbereiding, ook bij voorstellen voor beleid en regelgeving die niet aan 
het parlement worden voorgelegd. In het Beleidskompas wordt de vraag: “Wie 
zijn belanghebbend?” centraal gesteld. Door deze vraag in iedere fase opnieuw te 
stellen, wordt het belang ervan onderstreept en is de verwachting dat de 
samenwerking met verschillende partijen, zoals burgers, uitvoeringsorganisaties, 
koepelorganisaties, toezichthouders, bedrijven en ngo’s verder wordt versterkt. 
De openbare informatie die een beslisnota bevat zou een reflectie moeten zijn van 
de afwegingen die zijn gemaakt in de beleidsvoorbereiding met behulp van het 
Beleidskompas. Tot slot wijs ik nogmaals op de inzet van 
www.internetconsultatie.nl, waarvan de uitkomsten worden verwerkt in de 
toelichting van een regeling.  
 
6. De leden van de D66-fractie hebben kennisgenomen van het voornemen van 
de minister om in de Algemene wet bestuurswet (hierna Awb) de mogelijkheid op 
te nemen om een evenredigheidstoets te kunnen uitvoeren. Deze leden vragen 
aan de minister waarom een evenredigheidstoets dan wel evenredigheidsbeginsel 
niet kan worden opgenomen in de sectorwet.  
 
Antwoord op vraag 6  
In de motie-Jetten/Marijnissen (Kamerstukken II 2020/21, 35510, nr. 15) is de 
regering opgeroepen om het “bij voorkeur door aanpassing van de Algemene wet 
bestuursrecht” mogelijk te maken dat de rechter in een voorkomend geval 
wetsbepalingen van dwingend recht buiten toepassing kan laten. Het kabinet is 
van oordeel dat de Awb de aangewezen plaats is voor een algemene regeling over 
evenredige wetstoepassing en deelt daarmee de in de motie uitgesproken 
 
13
 Brief van 20 oktober 2022, Kamerstukken II 2022/23, 36200-VI, nr. 10.  
  
Pagina 9 van 33

Kenmerk
2023-0000040301
gewaarborgd. Zij vragen aan de minister wat tot nu toe de ervaring is en wat de 
feedback is vanuit ambtelijk niveau.  
 
Antwoord op vraag 9  
Binnen de rijksoverheid geldt als norm dat rijksambtenaren zich vanuit hun 
ambtelijke professionaliteit en persoonlijke waarden moeten kunnen uitspreken 
over zaken die niet goed gaan. Hiervoor moeten ze terecht kunnen bij directe 
collega’s of hun leidinggevende. Het thema krijgt op dit moment veel aandacht in 
bijvoorbeeld dialoogsessies over vakmanschap, over transparantie en over ethiek. 
De ervaringen die daaruit naar voren komen zijn verschillend van aard en lopen 
uiteen van ‘moeilijk tegen de stroom in te uiten’ tot ‘grotere transparantie geeft 
ruimte kwaliteit te laten zien’. Door het er veel over te hebben, wordt het belang 
van het onderwerp benadrukt, wordt er van elkaar geleerd en wordt meer inzicht 
verkregen in wat nodig is. 
 
Verschillende (soms nog lopende) onderzoeken die dit thema ook raken, geven 
een meer algemene indicatie van hoe ambtenaren de veiligheid op de werkvloer 
ervaren. Uit een Personeelsenquête Rijk over integriteit en sociale veiligheid van 
eind 2021 blijkt bijvoorbeeld dat het merendeel van de medewerkers zich sociaal 
veilig voelt op het werk. Gemiddeld geeft men een 4.1 op een schaal van 1-5. 
Toch voelt 9% van de medewerkers zich niet veilig om directie collega’s feedback 
te geven. Uit een indicatief, niet-representatief onderzoek uitgevoerd onder 315 
rijksambtenaren naar de morele vragen van rijksambtenaren blijkt dat 
ambtenaren met morele vragen overwegend tevreden zijn over of en hoe ze bij 
een collega of leidinggevende hun hart kunnen luchten. Men heeft wel behoefte 
aan een meer ontvankelijke cultuur waar morele kwesties onderzocht kunnen 
worden. Investeren in een gezonde gesprekscultuur levert de meest effectieve 
bijdrage aan het creëren van sociale veiligheid op de werkvloer. In de brief 
Sociale veiligheid, veilig werken en weerbaarheidsscan personeel Rijk is nader op 
14
deze onderzoeken ingegaan.  
Er zijn verschillende acties in gang gezet om te bevorderen dat ambtenaren 
ruimte voelen en nemen om zaken aan te kaarten in een veilige en ontvankelijke 
werkcultuur. Voorbeelden hiervan zijn:  
- de workshops ter bevordering van ‘uitspreken’ in de ambtelijke 
organisatie waar alle rijksambtenaren aan deel konden nemen,  
- het organiseren van rijksbrede dialoogsessies waarbij ervaringen en 
dilemma’s gedeeld worden,  
pilots op het gebied van interventies om de ruimte voor het geven van 
tegenspraak te vergroten en het ondersteunen van leidinggevenden om 
voldoende geëquipeerd te zijn om tegenspraak te kunnen ontvangen.  
Ook is in de nieuwe CAO vastgelegd dat elk departement dient te bepalen welke 
rol vertrouwenspersonen of personeelsraadgevers kunnen vervullen als 
rijksambtenaren zich niet gehoord voelen. 
In september 2022 is wederom een Personeelsenquête Rijk uitgevoerd waarin een 
aantal vragen zijn opgenomen specifiek over hoe ambtenaren het geven en 
ontvangen van tegenspraak ervaren binnen hun eigen organisatie. De uitkomsten 
van dit onderzoek worden in maart 2023 verwacht.  
De inzichten uit deze Personeelsenquête Rijk en de vele dialogen zullen de eerder 
benoemde acties en interventies verder vormgeven. Over 1 à 2 jaar zal de impact 
van de ingezette acties op het vergroten van de ruimte voor tegenspraak binnen 
de ambtelijke organisatie opnieuw worden gemeten. 
 
 
14
 Kamerstukken II 2021/22, 31490, nr. 317. l 
Pagina 11 van 33

Kenmerk
2023-0000040301
Het streven is om het wetsvoorstel begin 2024 te kunnen indienen bij de Tweede 
Kamer. Voorafgaand aan aanbieding van het wetsvoorstel aan de Tweede Kamer 
worden eerst de gebruikelijke stappen van (internet)consultatie en advisering 
door de Afdeling advisering van de Raad van State gevolgd. In de consultatiefase 
zal ook een groot aantal uitvoeringstoetsen worden verricht door 
uitvoeringsorganisaties, VNG, IPO en UvW.  
Voorafgaand aan de (internet)consultatie wordt een pre-consultatie over het 
wetsvoorstel gehouden wegens het grote belang van de Awb als stelselwet voor 
vrijwel al het overheidshandelen in Nederland, teneinde in een vroeg stadium 
kennis te vergaren over de bruikbaarheid en uitvoerbaarheid van de voorgestelde 
wijzigingen. Het streven is deze pre-consultatie begin 2023 van start te laten 
gaan. De opbrengsten daarvan zijn van groot belang voor de verdere ontwikkeling 
van het wetsvoorstel.  
 
De leden van de CDA-fractie hebben de volgende vragen gesteld:  
 
12. De minister stelt dat wetten en regels moeten worden beoordeeld op 
eenvoud, menselijke maat en uitvoerbaarheid. De leden van de CDA-fractie 
vragen of de uitvoeringstoetsen dan ook niet fundamenteel moeten worden 
aangepast. 
 
Antwoord op vraag 12 
Verwezen wordt naar het antwoord op vraag 10. Belangrijk in de 
beleidsvoorbereiding is een goede uitvoeringstoets. In de praktijk geven veel 
uitvoerders en departementen deze toets op dit moment naar eigen inzicht vorm, 
zowel in proces als opzet. In 2023 worden voorstellen ontwikkeld om dit proces 
van uitvoeringstoetsen en de opzet daarvan te verbeteren. Concreet wordt 
bekeken of een mate van uniformering goed zou zijn zodat de Tweede Kamer op 
eenduidige wijze kennis kan nemen van de effecten van voorstellen. Datzelfde 
geldt voor het inrichten van meer ketenbrede toetsen en het vormgeven van 
uitvoeringstoetsen op meer generieke (horizontale) wetgeving. 
 
13. De leden van de CDA-fractie constateren dat de minister spreekt over de 
burger, menselijke maat en gedragskunde. Deze leden vragen de minister ook in 
het wetgevingsproces uitdrukkelijk ruimte te scheppen om mét de burger te 
praten en de beleidsvoornemens te bekijken vanuit die leefwereld. Welke 
waarborgen wil de minister voorzien om ervoor te zorgen dat de betrokkenheid 
van burgers en de uitvoering daadwerkelijk meegenomen worden. 
 
Antwoord op vraag 13  
Verwezen wordt naar het antwoorden op vragen 1 en 5.  
 
14. De leden van de CDA-fractie zijn het met de minister eens dat mensen niet 
gereduceerd mogen worden tot rationeel handelende burgers die in alle gevallen 
feilloos alle wetten en regels kennen, begrijpen of toepassen. In het licht van dit 
uitgangspunt vragen deze leden waarom het kabinet dan wel strak hangt aan de 
uitspraak van de rechter met betrekking tot de belastingheffing in box 3. Deelt de 
minister de mening dat de wijze waarop het kabinet in dat dossier handelt haaks 
staat op dit uitgangspunt? Deelt de minister de mening dat burgers veel geld 
mislopen als ze geen bezwaar maken, terwijl het gaat om gelijke gevallen? 
 
Antwoord op vraag 14  
Pagina 13 van 33

Kenmerk
2023-0000040301
starten in 2023 ook met zo’n loket. Op deze manier kijken we wat goed werkt en 
dat wordt meteen toegepast en ingevoerd.  
 
Nu al kunnen mensen op rijksoverheid.nl voor dertig levensgebeurtenissen een 
persoonlijk overzicht samenstellen. Alles wat je moet regelen met de overheid of 
waar je recht op hebt, wordt door het beantwoorden van een beperkt aantal 
vragen voor je op een rijtje gezet. Bijvoorbeeld als je een woning gaat huren, een 
samenlevingscontract afsluit of een kind wil adopteren. 
 
Daarnaast wordt gewerkt aan de (door)ontwikkeling van een landelijke website 
inclusief contactfunctionaliteit over publieke dienstverlening, waar informatie in 
samenhang wordt aangeboden op basis van levensgebeurtenissen van mensen. 
 
16. Het kabinet bevordert de menselijke maat in en bij de toepassing van wetten 
en regels langs vier verschillende lijnen. De leden van de CDA-fractie constateren 
dat het in alle gevallen gaat om reparatie van huidige wetten en regels. Deze 
leden vragen de minister op welke wijze het kabinet werkt aan preventieve lijnen 
voor de menselijke maat in beleid, wet- en regelgeving. 
 
Antwoord op vraag 16 
Verwezen wordt naar het antwoord op vragen 1 en 8.  
 
17. Het kabinet geeft uitvoering aan de motie-Ploumen/Jetten die het kabinet 
oproept wetten en regels door te lichten op hardvochtige effecten voor mensen en 
deze waar nodig aan te passen. De leden van de CDA-fractie vragen wanneer de 
Kamer de eerste besluiten hierover tegemoet kan zien. 
 
Antwoord op vraag 17  
Dit verloopt via de betreffende beleidsdomeinen en reguliere overleggen met de 
Kamer hierbij. De stand van zaken is als volgt: 
- Het ministerie van Binnenlandse zaken en Koninkrijksrelaties verwacht 
begin 2023 een brief met de resultaten van het BZK-onderzoek aan uw 
Kamer te doen toekomen.  
- Het ministerie van Buitenlandse Zaken heeft tot nu toe geen 
hardvochtigheden gesignaleerd. Zoals uit het verslag van de 
internetconsultatie blijkt zijn er bij de rijksbrede uitvraag ook geen 
hardvochtigheden op de beleidsterreinen dan wel de uitvoeringspraktijk 
van het ministerie aangedragen. De inventarisatie van de Raad voor de 
Rechtspraak en de reflectie op knellende wetgeving van de Raad van 
State bevatten evenmin knelpunten op het terrein van Buitenlandse 
Zaken. Het ministerie heeft uw Kamer hier meer uitgebreid over 
geïnformeerd per brief van 20 december 2022, die ziet op de bredere 
doorlichting van de dienstverlening en de regelgeving in het kader van de 
opvolging van de conclusies van de Parlementaire 
19
ondervragingscommissie Kinderopvangtoeslag.  
- Ook het ministerie van Defensie heeft tot nu toe geen hardvochtigheden 
gesignaleerd. Zoals blijkt uit het verslag van de internetconsultatie zijn er 
bij de rijksbrede uitvraag ook geen hardvochtigheden op de 
beleidsterreinen dan wel de uitvoeringspraktijk van het ministerie 
aangedragen. De inventarisatie van de Raad voor de Rechtspraak en de 
reflectie op knellende wetgeving van de Raad van State bevatten evenmin 
 
19
 Brief van 20 december 2022 van de minister van Buitenlandse Zaken Inventarisatie hardvochtigheden in 
dienstverlening BZ ter uitvoering van de motie Ploumen en Jetten, nr. 2022Z25717. 
Pagina 15 van 33

Kenmerk
2023-0000040301
in het geding kan komen (nadelige effecten), zoals geluid, trillingen en 
stoffen. Het gaat hier om casuïstiek met ingewikkelde keuzes: tussen het 
algemeen belang en individuele belangen; en tussen efficiënte uitvoering 
en de menselijke maat. De wet- en regelsystemen (stelsels) bestaan 
meestal al langer en wijzigingen kosten tijd. De inzet van IenW is 
uiteraard om het zo goed mogelijk te doen voor burgers en bedrijven, in 
beleid, uitvoering, toezicht en handhaving. Door goed te kijken naar de 
gevolgen van het IenW-beleid voor burgers en bedrijven en door 
verbetering van de omgang met burgers en bedrijven, maakt het 
ministerie haar werk maatschappelijk relevanter en wordt gewerkt aan 
draagvlak in de samenleving.  
- Binnen het ministerie van Justitie en Veiligheid zijn de 
uitvoeringsorganisaties actief bevraagd of en zo, ja welke signalen over 
hardvochtige effecten van wet- en regelgeving bekend zijn. Deze signalen 
zijn verzameld en gedeeld met de verschillende beleidsdirecties. De 
signalen zijn deels al geduid en worden verder beoordeeld op welke wijze 
hier opvolging aan moet worden gegeven. De Tweede Kamer wordt via de 
gebruikelijke brieven over inhoudelijke beleidsthema’s geïnformeerd over 
de opvolging van de op dat terrein ontvangen signalen. Daarnaast is JenV 
actief aan het inregelen op welke wijze signalen goed en structureel 
opgehaald, geduid en opgevolgd kunnen worden. 
- Het ministerie van Onderwijs, Cultuur en Wetenschap heeft eind 2022 de 
24
uitkomsten van het onderzoek naar de Kamer gestuurd. 
- Het ministerie van Sociale Zaken en Werkgelegenheid heeft op 18 
november 2022 een kabinetsreactie verstuurd op het onderzoeksrapport 
naar ‘Hardvochtige effecten van overheidshandelen voor burgers binnen 
de sociale zekerheid’, uitgevoerd door extern onderzoeksbureau Panteia 
25
naar aanleiding van de motie Omtzigt. Hierin wordt gereageerd op de 
conclusies en de aanbevelingen van de externe onderzoekers en wordt 
aangegeven welke stappen er al gezet zijn en worden gezet met 
betrekking tot de Participatiewet, de werknemersregelingen en de 
uitbetaling van het persoonsgebonden budget. Verder wordt in de 
kabinetsreactie ook de stand van zaken weergeven van de inventarisatie 
naar overige knelpunten in wet- en regelgeving van SZW, zoals verzocht 
in de motie Ploumen/Jetten. 
- Het ministerie van Volksgezondheid, Welzijn en Sport heeft uw Kamer op 
26
23 juni 2022 geïnformeerd over de inventarisatie. 
 
18. De minister is van plan om in het vervolg beter te doordenken wat de 
gevolgen zijn voor de uitvoerbaarheid van wetten en regels door decentrale 
overheden. De uitvoerbaarheidstoets decentrale overheden zal ingaan op 
aspecten als mate van beleidsvrijheid, gevolgen voor de uitvoering, wat nodig is 
aan instrumenten en financiering, maar ook op de benodigde capaciteit, 
deskundigheid en organisatie. De leden van de CDA-fractie vragen waarom de 
betrokkenheid van de minister alleen in voorkomende gevallen en aan de hand 
van nader te bepalen randvoorwaarden wordt vermeld. Als sluitstuk zou dat 
moeten leiden tot medeondertekening van wetsvoorstellen, zoals wordt gevraagd 
in de motie-Inge van Dijk/Grinwis. Deze leden zijn van mening dat 
medeondertekening het uitgangspunt dient te zijn van de 
 
24
 Brief van 22 december 2022, Kamerstukken II, Resultaten onderzoek naar hardvochtigheden in wet- en 
regelgeving OCW, 
https:www.tweedekamer.nl/kamerstukken/brieven_regering/detail?id=2022Z26150&did=2022D56371  
25
 Kamerstukken II 2021-2022, 29362, nr. 313. 
26
 Brief van de Minister van VWS van 23 juni 2022, Kamerstukken II 2021/22, 29362, nr. 307. 
Pagina 17 van 33

Kenmerk
2023-0000040301
Dit komt ook aan de orde in het wetsvoorstel tot aanpassing van de Awb om de 
waarborg functie hiervan te versterken. In dit wetsvoorstel worden regels 
opgenomen voor mensen om kennelijke fouten, zoals schrijffouten, rekenfouten 
of andere kennelijke fouten die zich voor eenvoudig herstel lenen, te laten 
herstellen. 
 
20. De leden van de SP-fractie juichen het ook van harte toe dat de menselijke 
maat in het contact tussen overheid en inwoner als essentiële waarde wordt 
gezien. Daarin kunnen generieke wetten niet altijd voorzien en dient er ruimte 
gelaten te worden aan de beslissingsbevoegdheid, verantwoordelijkheid, ervaring 
en vakbekwaamheid van ambtenaren die schrijnende casussen voorbij zien 
komen. Vindt de minister dat daar binnen het huidige systeem voldoende ruimte 
voor is, met uiteraard de waarborgen die daarbij horen? Kan dit antwoord 
uitgebreid toegelicht worden? Kan de minister aangeven of er onderzoek gedaan 
is onder medewerkers of zij dit zo voldoende ervaren en, zo nee, wat er verbeterd 
dient te worden?  
 
Antwoord op vraag 20 
Ik deel de mening dat een (generieke) wet alleen niet voldoende is om de 
menselijke maat in het contact tussen overheid en inwoners te borgen. Wel kan 
een algemene wet zoals de Awb de uitvoering sturen. Dat is de functie van een 
aantal bestaande bepalingen in de Awb en ook van de zorgplicht uit het nieuwe 
artikel 2:1, eerste lid, Awb dat wordt ingevoerd met het thans bij de Eerste 
Kamer aanhangige wetsvoorstel Wet modernisering elektronisch bestuurlijk 
29
verkeer. Het voornemen is om in het in de brief van 11 juli 2021 aangekondigde 
wetsvoorstel tot aanpassing van de Awb bepalingen op te nemen die stimuleren of 
voorschrijven dat er bij de voorbereiding van een beschikking of een beslissing op 
bezwaar contact tussen het bestuursorgaan en de belanghebbende plaatsvindt. 
Ook is het voornemen om de regels over verschoonbaarheid van te laat indienen 
van bezwaar en beroep te versoepelen. Andere voorgenomen regels betreffen het 
herstel van kennelijke fouten, het standaard aanbieden van een betalingsregeling 
en een laagdrempelige behandeling van bezwaarschriften.  
 
Bestuursorganen die hebben meegedaan aan pilots van Passend contact met de 
30
overheid, laten zien dat resultaten kunnen worden bereikt. Ook wordt de 
benutting van bestaande mogelijkheden in de Awb gestimuleerd met de door het 
kantoor van de Landsadvocaat opgestelde toolbox “Maatwerk met de Awb” uit 
31
2018. 
Zoals aangegeven in de brief van 11 juli 2022, is het verder van belang dat 
bijzondere of sectorale wetten en regels waar mogelijk zorgen voor voldoende 
beslisruimte. Ik wijs hierbij op het onderzoek “Maatwerk en bijzondere wetgeving, 
ondanks of dankzij?” dat handvatten biedt bij het opstellen van nieuwe, of de 
32
aanpassing van bestaande wetten en regels. Daarnaast wordt via de acties die 
lopen op bevordering van ambtelijk vakmanschap gestimuleerd dat ambtenaren 
meer oplossingsgericht te werk gaan en daar ook de ruimte voor krijgen binnen 
hun organisatie (zie tevens het antwoord op vraag 9). Het wetsvoorstel beoogt 
een bijdrage leveren aan een cultuurverandering bij de overheid op dit punt.  
 
 
29
 Kamerstukken I 2021/22, 35261, A 
30 L. van der Velden, C. Koetsenruijter, M. Euwema, Prettig contact met de overheid 2, Eindrapportage 
pionierstraject mediationvaardigheden resultaten, analyses & aanbevelingen, Den Haag 2020, pp. 60-77. 
31 Bijlage bij Kamerstukken II 2019/20, 26643, nr. 644. 
32 A.C.M. Meuwese en C.J. Wolswinkel, “Maatwerk en bijzondere wetgeving, ondanks of dankzij?”, Tilburg 2020-
2021, Bijlage bij Kamerstukken II 2020/21, 29362, nr. 289. 
Pagina 19 van 33

Kenmerk
2023-0000040301
 
22. De leden van de PvdA-fractie lezen dat de inventarisatie van hardvochtige 
wetgeving bij meerdere departementen nog niet is afgerond. De motie Ploumen 
en Jetten die aan deze inventarisatie ten grondslag ligt dateert van januari 2021. 
Wanneer is de inventarisatie wel afgerond? En – belangrijker nog – wanneer 
worden de gevonden hardvochtigheden weggenomen en daar waar nodig 
hardheidsclausules opgenomen 
 
Antwoord op vraag 22 
Verwezen wordt naar het antwoord op vraag 17. 
 
23. De leden van de PvdA-fractie lezen dat volgens het kabinet het voorkomen 
van hardvochtigheden primair gerealiseerd zou moeten worden door meer 
aandacht daaraan te geven bij de totstandkoming van wetten en dat dat de 
voorkeur geniet boven het bij voorbaat opnemen van hardheidsclausules in 
wetten. Geldt dat ook voor reeds bestaande wetten waarin hardvochtigheden 
worden geconstateerd? Is het inpassen van een hardheidsclausule in bestaande 
wetten te prefereren boven het aanpassen van die wetten, bijvoorbeeld vanwege 
de noodzaak om snel hardvochtigheden weg te nemen? Zo ja, waarom? Zo nee, 
waarom niet? 
 
Antwoord op vraag 23  
Ook voor bestaande wetten en regels gaat de voorkeur uit naar het voorkomen 
van hardvochtigheden boven het introduceren van generieke hardheidsclausules. 
Om hardvochtigheden in bestaande wetgeving op te sporen wordt een uitgebreide 
inventarisatie verricht, waarvan in sommige gevallen de uitkomsten al met de 
Kamer zijn gedeeld (zie het antwoord op vraag 17). Het kabinet acht het in de 
eerste plaats de taak en verantwoordelijkheid van de bijzondere of sectorale 
wetgever om onbedoelde hardvochtigheden te onderkennen en te voorkomen dan 
wel weg te nemen. Dat vergt doorgaans aanpassing van de regels. Zoals in de 
brief van 11 juli 2022 al is gesteld, zijn hardheidsclausules geen panacee voor 
niet goed doordachte, te strenge of niet uitvoerbare wetgeving. Dat zou het 
probleem van gebrekkige wetgeving bij het uitvoeringsorgaan leggen. Om die 
primaire verantwoordelijkheid van de wetgever te accentueren wordt momenteel 
gewerkt aan een wijziging van de Aanwijzingen voor de regelgeving. Daarmee 
wordt stelliger tot uitdrukking gebracht dat de wetgever zich ervan dient te 
vergewissen dat nieuwe wetgeving wel adequate normen bevat maar geen 
onevenredige gevolgen heeft. Dat doel kan worden bereikt door inhoudelijke en 
passende normstelling in de wetgeving op te nemen, die nochtans 
bestuursorganen voldoende in staat stelt om onevenredige besluiten te 
34
voorkomen. Dit evenwicht dient de gewenste democratische legitimatie van 
wetgeving. De rechtszekerheid voor de burger wordt met dergelijke normstelling 
beter gediend dan met een hardheidsclausule. Bovendien vindt het 
bestuursorgaan zo voldoende sturing in de wetgeving, hetgeen niet of veel minder 
het geval is bij de verlening van een ongeclausuleerde bevoegdheid tot 
aanwending van een algemene hardheidsclausule.  
 
Voor zover aan de vraag de veronderstelling ten grondslag ligt dat met het 
introduceren van een hardheidsclausule minder tijd is gemoeid dan met het 
verbeteren van de normstelling, wijs ik u erop dat voor beide trajecten een 
reguliere wetswijziging benodigd is. Met het opstellen van een hardheidsclausule 
als zodanig wordt mogelijk een bescheiden tijdswinst geboekt. Daar staat 
 
34
 Zie thans Aanwijzing 2.11. 
Pagina 21 van 33

Kenmerk
2023-0000040301
Ja ik vind het van belang dat de mogelijkheid om succesvol een beroep te doen 
op een hardheidsclausule niet onbenut blijft. Hardheidsclausules komen thans 
voor in allerlei beleidsdomeinen. In wetten en regels waar een hardheidsclausule 
is opgenomen, is de formulering hiervan doorgaans neutraal, in die zin dat zowel 
betrokkene om toepassing kan verzoeken, als dat het bestuursorgaan ambtshalve 
hiertoe over kan gaan. Om ervoor te zorgen dat mensen beter in staat worden 
gesteld een beroep te doen op een hardheidsclausule, bieden sommige 
overheidsorganisaties informatie aan op hun website. Ook blijkt uit de 
bijeenkomst die is georganiseerd over hardheidsclausules (zie paragraaf 3 van de 
brief van 11 juli 2022) dat mensen in besluitvormingsprocessen individueel actief 
worden geattendeerd op een hardheidsclausule, of dat bestuursorganen zelf 
onderzoeken of iemand daarvoor in aanmerking komt. Verder zorgen meer 
algemene voorzieningen zoals het Juridisch Loket en duidelijke en begrijpelijke 
overheidscommunicatie ervoor dat mensen beter in staat worden gesteld om 
rechtsmiddelen in te stellen, bijzondere omstandigheden te vermelden of een 
beroep te doen op zoiets als een hardheidsclausule.  
 
Een initiatief dat ik in dit kader verder wil noemen is het project ‘Persoonlijke 
Regelingen Assistent’. Met dit project bouwen ICTU en de Dutch Blockchain 
Coalition samen met het ministerie van Binnenlandse Zaken en 
Koninkrijksrelaties, verschillende partners als TNO, het ELSA Lab Schulden en 
Armoede, de Belastingdienst, de Kamer van koophandel en de Provincie Fryslân 
aan een betere digitale dienstverlening. Met digitale innovaties (zoals apps) kan 
de dienstverlening van de overheid worden verbeterd. Digitalisering kan het 
bijvoorbeeld burgers en ondernemers gemakkelijker maken en hen wijzen op 
risico’s (“Let op, deze regeling heeft impact op…”) maar ook op kansen (“Wist u 
dat u recht had op?”).  
 
Daarnaast wil het kabinet stimuleren dat bestuursorganen waar mogelijk 
ambtshalve onderzoeken of een hardheidsclausule of een andere vorm van 
maatwerk (een bijzondere oplossing bieden in het individuele geval) moet worden 
toegepast als een dossier hier aanwijzingen voor bevat of als een bestuursorgaan 
uit anderen hoofde weet dat hiervoor aanleiding bestaat. Een uitdaging hierbij is 
dat een bestuursorgaan soms niet op de hoogte is van bijzondere individuele 
omstandigheden, die toepassing van maatwerk (bijvoorbeeld een 
hardheidsclausule) rechtvaardigen, bijvoorbeeld wanneer deze niet blijken uit het 
dossier. Daarom laat ik dit thema onderzoeken door de Universiteit Leiden met 
een inventarisatiestudie naar het proactief identificeren van maatwerk gevallen. 
Het onderzoek heeft onder meer als doel inzicht te krijgen in welke 
belemmeringen (juridisch, technisch, organisatorisch etc) er thans zijn om 
gevallen waarin maatwerk wenselijk is op te sporen. Dit geeft mogelijk ook al een 
eerste indruk van hoe te voorkomen dat maatwerkgevallen worden gemist. 
Maatwerk wordt hierbij breed opgevat en kan dus ook zien op de situatie dat 
iemand in aanmerking zou moeten komen voor een begunstigende regeling. Het 
genoemde onderzoek is onlangs van start gegaan. Naar verwachting wordt het 
begin 2023 afgerond en daarna aan de Kamer aangeboden.  
 
26. Het bezwaar dat door het introduceren van een hardheidsclausule in een wet 
de wetgever als het ware de normstelling (de in de brief genoemde “hete 
aardappel”) door zou schuiven naar het bestuursorgaan zien de leden van de 
PvdA-fractie niet meteen voor ogen. Waarom zou bij de totstandkoming van een 
wet geen rekening kunnen worden gehouden met mogelijke hardvochtigheden? Of 
meent het kabinet dat de wetgever door het inbouwen van een hardheidsclausule 
Pagina 23 van 33

Kenmerk
2023-0000040301
De wet- en regelgeving biedt immers al ruimte. Het opnemen van een 
hardheidsclausule is wel zinvol als de ruimte voor de uitvoering in de normstelling 
niet of niet voldoende op een andere manier kan worden vormgegeven (zie ook 
de kabinetsreactie op het eerder genoemde Panteia onderzoek waar de inzet van 
37
de hardheidsclausule in het sociale domein wordt geduid. )  
In iedere wet een hardheidsclausule opnemen, zoals de door de leden van de 
PvdA-fractie genoemde moties lijken te suggereren, schiet zijn doel voorbij. Een 
bepaling die voor alle wetten moet gelden, kan naar zijn aard beter in de Awb 
worden opgenomen. Met het in artikel 3:4, tweede lid, Awb opgenomen 
evenredigheidsbeginsel is reeds voorzien in een algemeen toepasbare waarborg 
tegen onevenredige uitkomsten.  
 
28. De leden van de PvdA-fractie lezen dat in gevallen dat burgers worden 
getroffen door een onevenredig besluit dat niet binnen het kader van de sectorwet 
kan worden gecorrigeerd er in de Awb de mogelijkheid wordt gecreëerd om door 
middel van een evenredigheidstoets van een wet te kunnen afwijken. In hoeverre 
kunnen een beroep op een hardheidsclausule in een sectorwet en een beroep op 
onevenredigheid op basis van de toekomstige Awb samenlopen? Kunnen 
hardheidsclausules een beroep op onevenredigheid voorkomen? 
 
Antwoord op vraag 28 
Zoals bij het antwoord op vraag 27 is aangegeven, vormt het opnemen van een 
hardheidsclausule naar het oordeel van het kabinet één van de methoden om een 
uitvoerend bestuursorgaan de ruimte te geven om rekening te houden met 
individuele omstandigheden. Bij een sectorwet die evenredig is vorm gegeven en 
waarmee hardvochtigheden worden vermeden, zal een beroep wegens 
onevenredigheid in veel gevallen niet aan de orde zijn. Hardheidsclausules kunnen 
op verschillende manieren worden vormgegeven en kunnen verschillen in 
reikwijdte. Het staat daarom niet vast dat een hardheidsclausule automatisch in 
alle gevallen een beroep op onevenredigheid voorkomt. Daarmee maakt een 
hardheidsclausule een evenredigheidstoets op basis van artikel 3:4 Awb niet 
overbodig. Een voorbeeld hiervan is aan de orde in de zaak betreffende de uitleg 
van het begrip gewerkte uren waarin staatsraad advocaat-generaal Wattel 
conclusie heeft genomen. Daarin stelt hij vast dat geen van de in 2017 bestaande 
of de in 2020 ingevoerde hardheidsclausules de appellante lijkten te kunnen 
38
baten, waarna hij alsnog een evenredigheidstoets doet. Wel zal in bezwaar en 
beroep eerst het beoordelingskader van de betreffende wet aan de orde zijn, 
inclusief een eventuele hardheidsclausule, en pas daarna een evenredigheidstoets 
aan artikel 3:4 Awb.  
 
De leden van de GroenLinks-fractie hebben de volgende vragen gesteld:  
 
29. De leden van de GroenLinks-fractie lezen dat er voor de voorgenomen 
wijzigingen in de Awb een preconsultatie wordt aangekondigd. Worden de 
wijzigingen zoals in een eerdere voortgangsbrief toegezegd ook aan de 
wetenschap voorgelegd?  
 
Antwoord op vraag 29 
 
37
 Kamerstukken II 2021-2022, 29362, nr. 313.  
38
 Conclusie staatsraad advocaat-generaal Wattel 16 februari 2022, ECLI:NL:RVS:2022: 516, r.o. 10.14 en 10.15. 
De Afdeling heeft deze conclusie overgenomen in haar uitspraak van 6 april 2022, ECLI:NL:RVS:2022:1225. 
Pagina 25 van 33

Kenmerk
2023-0000040301
is als de normstelling van de sectorwet geen oplossing biedt. De rechter heeft niet 
de taak om de waarde of het maatschappelijk gewicht dat aan de betrokken 
43
belangen wordt toegekend naar eigen inzicht vast te stellen. Wel kan hij de 
geschiktheid van de regel toetsen aan het met de regel te bereiken doel en zo 
nodig die regel in een concreet geval buiten toepassing laten. 
 
31. De leden van de GroenLinks-fractie lezen in de brief dat voorgesteld wordt om 
de bezwaartermijnen te verlengen. Is dat wel een echte oplossing? Blijven 
hiermee niet dezelfde problemen bij het te laat indienen van een bezwaar, alleen 
zoveel weken later? Zo nee, waarom niet? Waarom is een termijnoverschrijding 
niet altijd verschoonbaar, behalve als er andere belanghebbenden zijn, dus bij 
een zaak tussen één burger en de overheid? 
 
Antwoord op vraag 31  
Op dit moment bedraagt de termijn voor het indienen van een bezwaar- of 
beroepschrift zes weken (artikel 6:7 Awb) en is er weinig ruimte om een bezwaar- 
of beroep bij overschrijding van die termijn toch inhoudelijk te behandelen. Het 
voornemen is om de regeling uit de Awb over de bezwaar- en beroepstermijn op 
twee onderdelen te wijzigen. Het eerste voorstel strekt ertoe om voor een deel 
van het bijzonder bestuursrecht de bezwaar- en beroepstermijn standaard te 
verlengen. Het tweede voorstel heeft tot doel om bestuursorganen en 
bestuursrechters meer ruimte te geven om een overschrijding van de bezwaar- of 
beroepstermijn verschoonbaar te achten. Met beide voornemens wordt beoogd 
om meer rekening te houden met de persoonlijke omstandigheden van mensen 
en daarmee de toegang tot het recht te versterken. Bij de keuze voor de 
regelingen waarvoor een langere bezwaar- en beroepstermijn zal gelden, wordt 
primair gedacht aan besluiten die naar verwachting van invloed (kunnen) zijn op 
de bestaanszekerheid van mensen of waarbij een gerede kans is dat het 
doenvermogen van een deel van de mensen (tijdelijk) verminderd is. Hierbij kan 
in het bijzonder gedacht worden aan besluiten op het terrein van de sociale 
zekerheid. Een termijn van dertien weken geeft substantieel meer ruimte dan op 
dit moment het geval is om een afgewogen beslissing te nemen over het al dan 
niet instellen van bezwaar of beroep. Het biedt mensen die om enigerlei reden 
niet in staat zijn om binnen zes weken een rechtsmiddel aan te wenden, 
bijvoorbeeld vanwege ziekte, meer ruimte om dit alsnog te doen. Er is ook meer 
ruimte om (aanvullende) informatie te vergaren, (professioneel) advies in te 
winnen of informeel tot een oplossing proberen te komen met het 
bestuursorgaan. 
Daarnaast moet het mogelijk worden om een te laat ingediend bezwaar- of 
beroepschrift vaker “verschoonbaar” te achten. Op grond van de huidige uitleg 
wordt een beroep op artikel 6:11 Awb wegens persoonlijke omstandigheden 
slechts in uitzonderlijke gevallen gehonoreerd. De doelstelling van het voornemen 
is om de gevallen waarin een termijnoverschrijding verschoonbaar te achten is 
vanwege bijzondere persoonlijke omstandigheden die de indiener betreffen, 
bijvoorbeeld ingeval van ingrijpende gebeurtenissen in de persoonlijke sfeer, te 
vergroten. 
 
Ook is het voornemen om met het wetsvoorstel bestuursorganen te stimuleren 
fouten te herstellen en maatregelen te treffen om de informele beslechting van 
geschillen tussen mensen en bestuursorganen te bevorderen, in de verwachting 
dat dit een formele bezwaarprocedure soms overbodig zal maken. Al deze 
maatregelen tezamen moeten ervoor zorgen dat geschillen bij voorkeur op een 
 
43
 Zie ABRvS, 12 februari 2020, ECLI:NL:RVS:2020:452, r.o. 6.  
Pagina 27 van 33

Kenmerk
2023-0000040301
slechts buiten behandeling mag laten als de aanvrager eerst in de gelegenheid is 
gesteld om de aanvraag aan te vullen (artikel 4:5, eerste lid, Awb). Een 
bestuursorgaan is daarnaast in beginsel verplicht om belanghebbenden te horen 
voordat het op een bezwaarschrift beslist (artikel 7:2 Awb). Dit geeft mensen de 
mogelijkheid om gewijzigde omstandigheden of eerder gemaakte vergissingen toe 
44
te lichten. De al eerder genoemde toolbox “Maatwerk met de Awb” uit 2018 
geeft een overzicht van de mogelijkheden die bestuursorganen op grond van de 
Awb hebben om vergissingen te (laten) herstellen.  
 
33. De Raad van State heeft knelpunten in het bestuurs(proces)recht 
geconstateerd. De leden van de GroenLinks-fractie vragen aan de minister welke 
van deze knelpunten met de nu door het kabinet voorgestelde wijzigingen worden 
geadresseerd? Kan dit schematisch worden toegelicht? 
 
Antwoord op vraag 33  
Het debat over de jurisprudentie over de kinderopvangtoeslag is voor de Afdeling 
bestuursrechtspraak van de Raad van State aanleiding geweest om breder te 
onderzoeken of er ook op andere terreinen die tot haar competentie behoren 
sprake is van regelgeving waarbij óf de strenge regels zelf óf een strenge 
uitvoeringspraktijk een rol spelen. Om een representatief beeld te krijgen, is aan 
verschillende doelgroepen gevraagd om zulke knellende regelgeving of strenge 
uitvoering onder de aandacht van de werkgroep te brengen (zie par. 5.1 van het 
verslag). De aangedragen knelpunten zijn vervolgens onderverdeeld in 
verschillende categorieën. Categorie C betreft de reactie waarin meer in het 
algemeen onvrede naar voren is gebracht over de werking van het 
bestuurs(proces)recht en over de wijze waarop de Afdeling zaken behandelt. Het 
gaat om reacties van uiteenlopende aard die weergeven hoe verschillende 
respondenten aankijken tegen het bestuurs(proces)recht en welke knelpunten 
men daarbij ervaart. De leden van de GroenLinks-fractie vragen naar een 
schematisch overzicht van welke reacties met het wetsvoorstel worden 
geadresseerd. Een deel van de reacties ziet op de handelwijze van de rechterlijke 
macht zelf en is niet in onderstaande opsomming opgenomen. Het gaat 
bijvoorbeeld om het aangedragen knelpunt dat rechtbanken wel rekening houden 
met verhinderdata van gemachtigden van bestuursorganen maar niet met die van 
advocaten. Het is niet aan de Awb-wetgever hier iets aan te veranderen, mocht 
dit inderdaad het geval zijn. Ik merk hierbij op dat in de rechtspraak een positieve 
beweging is ingezet om te reflecteren op het eigen functioneren, bijvoorbeeld 
door knelpunten analyses en via de jaarverslagen die ik heb aangehaald in de 
brief van 11 juli 2022. Verder zien sommige reacties op onderwerpen die buiten 
het bereik van het wetsvoorstel tot aanpassing van de Awb vallen, zoals het 
aangedragen knelpunt dat gemeenten te gemakkelijk zouden afwijken van 
bestemmingsplannen indien daarvoor politieke steun is.  
 
In de pre-consultatie van het wetsvoorstel worden onderstaande knelpunten in 
ieder geval geadresseerd. In de linker kolom van onderstaande opsomming zijn 
deze knelpunten opgenomen en in de rechterkolom de bijbehorende passages uit 
de brief van 11 juli 2022 waar het om gaat. In de verdere ontwikkeling van het 
wetsvoorstel en het bijbehorende wetstraject (zie vraag 11) volgen mogelijk nog 
aanvullingen.  
 
 
44
 Bijlage bij Kamerstukken II 2019/20, 26643, nr. 644. 
Pagina 29 van 33

Kenmerk
2023-0000040301
als het besluit anders onevenredig 
uitpakt voor betrokkene. Ook 
verdisconteerde omstandigheden 
kunnen er namelijk, op zichzelf of in 
samenhang met andere 
omstandigheden, toe leiden dat 
onverkorte toepassing van de 
beleidsregel onevenredige gevolgen 
heeft. 
 
 
34. Verder missen de leden van de GroenLinks-fractie in de brief van de minister 
het onderwerp van rechterlijke toetsing. Weliswaar is dit een breder onderwerp 
dan waar deze brief over gaat, maar het heeft er wel raakvlakken mee. De 
jurisprudentie ten aanzien van het evenredigheidsbeginsel is, zoals de minister 
zelf ook schrijft, in beweging. Kan de minister uitgebreider reflecteren op deze 
ontwikkelingen en de gevolgen hiervan voor rechterlijke toetsing in het 
bestuursrecht in het licht van het meer aandacht hebben voor de menselijke 
maat?  
 
Antwoord op vraag 34  
Artikel 3:4, tweede lid, Awb is de codificatie van het willekeurverbod, het 
materiële zorgvuldigheidsbeginsel (artikel 3:2 Awb ziet op het formele 
45
zorgvuldigheidsbeginsel) en het evenredigheidsbeginsel. Deze norm richt zich 
primair tot bestuursorganen en houdt in dat tussen doel en middel een redelijke 
verhouding moet bestaan. Volgens de memorie van toelichting bij deze bepaling 
kan de rechter dat toetsen, zonder te hoeven toetsen of het betreffende besluit 
46
als zodanig redelijk is. De wijze waarop die toetsing plaats vindt, wordt van 
oudsher marginale toetsing genoemd. Het is goed te bedenken dat “marginale 
toetsing” van oorsprong is bedoeld om de mogelijkheid van toetsing door de 
rechter uit te breiden in plaats van te beperken. Aanvankelijk gold de leer dat 
waar het bestuur beleidsvrijheid heeft, de rechter niet kan treden in de invulling 
47
van die beleidsvrijheid. De Hoge Raad heeft in 1949 de mogelijkheid tot toetsing 
geïntroduceerd met het criterium dat sprake is van willekeur als een 
bestuursorgaan niet in redelijkheid tot een besluit heeft kunnen komen en een 
afweging van belangen geacht moet worden niet te hebben plaats gehad. De 
standaard-uitspraak onder de Awb was altijd de Maxis en Praxis-zaak, waarin de 
Afdeling Bestuursrechtspraak oordeelde dat de rechtbank zich had dienen te 
beperken tot de vraag of sprake is van een zodanige onevenwichtigheid van de 
afweging van de betrokken belangen, dat moet worden geoordeeld dat het 
48
gemeentebestuur niet in redelijkheid tot verlening van de gevraagde vrijstelling. 
Hirsch Ballin heeft in zijn preadvies voor de Vereniging voor bestuursrechtspaak 
VAR gewezen op het gevaar van een rechtsvrije ruimte als een 
evenredigheidstoets bij de rechter beperkt blijft tot een marginale toets, in geval 
de wet de invulling van beoordelingsruimte of beslisruimte heeft overgelaten aan 
49
de uitvoerende macht. Dit klemt te meer waar de afweging die bij de uitvoering 
moet worden gemaakt steeds vaker raakt aan grondrechten en het 
overheidshandelen steeds dieper ingrijpt in het leven van burgers. De 
kinderopvangtoeslagaffaire is hier een voorbeeld van. Hirsch Ballin bepleitte een 
 
45
 Kamerstukken II 1988/89, 21221, nr. 3, p. 69; PG Awb I, p. 210. 
46
 Kamerstukken II 1988/89, 21221, nr. 3, p. 70; PG Awb I, p. 211. 
47
 HR 25 februari 1949, ECLI:NL:HR:1949:AG1963 (Doetinchemse woonruimtevordering). 
48
 ABRvS 9 mei 1996, ECLI:NL:RVS:1996:ZF2153. 
49
 E.M.H. Hirsch Ballin, Dynamiek in de bestuursrechtspraak, in VAR-reeks 154, 2015. 
Pagina 31 van 33

Kenmerk
2023-0000040301
58
intensiteiten tussen vol en terughoudend toegepast moeten kunnen worden. Het 
kabinet is van oordeel dat de Afdeling met deze jurisprudentielijn de door de 
leden van de GroenLinksfractie genoemde ontwikkeling heeft bevestigd met een 
intensievere evenredigheidstoets dan voorheen. Deze jurisprudentielijn is ook 
voor bestuursorganen bruikbaar bij de voorbereiding van besluiten, met name bij 
de voorbereiding van besluiten op bezwaar. Bestuursorganen worden met deze 
jurisprudentie aangespoord om in de motivering van hun besluit aan te geven op 
welke wijze zij in een concreet geval met de evenredigheid rekening hebben 
gehouden.  
 
35. Tot slot staan de leden van de GroenLinks-fractie graag ook nog stil bij het 
onderwerp van constitutionele toetsing. Een vorm van rechterlijke toetsing aan 
grondrechten kan ook bijdragen aan het versterken van de rechtspositie van 
burgers en het bevorderen van de menselijke maat. Deelt de minister dit 
standpunt en kan zij hier ook een nadere reflectie op geven? Kan de minister ook 
aangeven hoe elke vorm van constitutionele toetsing die op dit moment 
onderzocht wordt specifiek kan bijdragen aan het bevorderen van de menselijke 
maat? 
 
Antwoord op vraag 35 
Voor het antwoord op deze vraag verwijs ik naar de hoofdlijnenbrief over 
59
constitutionele toetsing van 1 juli 2002. Uiteraard zal het invoeren van een toets 
aan grondrechten leiden tot versterking van de rechtspositie van burgers en de 
bevordering van de menselijke maat. Het kabinet is van oordeel dat de in die brief 
uitgesproken voorkeur voor gespreide toetsing het beste aansluit bij het 
versterken van de rechtspositie van burgers en het bevorderen van de menselijke 
maat, omdat dan de toetsing aan in de Grondwet verankerde klassieke 
vrijheidsrechten kan worden betrokken bij het aan de orde zijnde geschil. Een 
dergelijke wijze van toetsen sluit ook geheel aan op de toetsing van wetten aan in 
verdragen opgenomen grondrechten.  
 
 
 
 
58
 ABRvS 2 februari 2022, ECLI:NL:RVS:2022:285 (drugspand Harderwijk), r.o. 7.10. 
59
 Kamerstukken II 2021/22, 35925 VI, nr. 169; Kamerstukken I 2021/22, nr. 34430, AE. 
Pagina 33 van 33

