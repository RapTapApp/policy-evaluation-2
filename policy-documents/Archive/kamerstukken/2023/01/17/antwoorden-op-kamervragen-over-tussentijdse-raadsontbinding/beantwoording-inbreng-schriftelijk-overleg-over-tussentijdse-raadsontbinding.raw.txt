 
> Retouradres Postbus 20011 2500 EA  Den Haag
Directoraat-Generaal 
 
Openbaar Bestuur en 
Aan de Voorzitter van de Tweede Kamer
Democratische Rechtsstaat
der Staten-Generaal
Democratie en Bestuur
Postbus 20018 Inrichting Openbaar Bestuur
2500 EA  DEN HAAG
Turfmarkt 147
Den Haag
Postbus 20011
2500 EA  Den Haag
Kenmerk
Error! Unknown document 
property name.
Uw kenmerk
Error! Unknown document 
property name.
Datum 17 januari 2023
Bijlage(n)
Betreft Beantwoording gestelde vragen betreffende het schriftelijk 
overleg over de notitie varianten tussentijdse raadsontbinding
Hierbij bied ik u de antwoorden op de vragen aan betreffende het schriftelijk overleg over de notitie 
varianten tussentijdse raadsontbinding.  
 
  
De minister van Binnenlandse Zaken en Koninkrijksrelaties, 
 
 
 
 
 
Hanke Bruins Slot 
  
1 

echter niet-limitatief. De wetgever zou ook in andere situaties de raad voortijdig kunnen 
ontbinden. Het ligt op de weg van de formele wetgever om het criterium ‘incidentele en 
bijzondere gevallen’ nader in te vullen, maar naar vaste interpretatie mag tussentijdse 
ontbinding van de gemeenteraad niet als regulier instrument voor de gemeentelijke 
3
verhoudingen worden ingezet. In de praktijk is de formele wetgever buiten de twee hiervoor 
genoemde voorbeelden tot op heden nooit overgegaan tot tussentijdse ontbinding van de 
gemeenteraad. 
Artikel 132, vijfde lid, van de Grondwet geeft de wetgever de bevoegdheid om in geval van 
grove taakverwaarlozing, met afwijking van de artikelen 125 en 127 van de Grondwet, 
voorzieningen te treffen. Dit betekent dat wanneer er sprake is van grove taakverwaarlozing 
de wetgever niet alleen de raad kan ontbinden en nieuwe verkiezingen uit kan schrijven, maar 
dat ook andere voorzieningen kunnen worden getroffen, zoals bijvoorbeeld het aanstellen van 
een regeringscommissaris die het bestuur van de gemeente op zich neemt, waarbij er dus voor 
de duur van die voorziening geen raad en college meer zijn. Daarvan was sprake op grond 
van de Tijdelijke wet taakverwaarlozing Sint Eustatius.  
Het verschil met de in de brief genoemde derde variant (ontbinding door de regering bij 
koninklijk besluit) is tweeledig. Het verschil in procedure is dat een wet voordat deze is 
vastgesteld, ter advisering moet worden voorgelegd aan de Raad van State en dat zowel de 
Tweede als de Eerste Kamer met het voorstel moeten instemmen, waarmee de uitkomst dus 
niet op voorhand vaststaat. Dat geldt niet voor een koninklijk besluit. Het verschil qua inhoud 
is dat in geval van een afzonderlijke wet wegens grove taakverwaarlozing ook andere 
voorzieningen, in afwijking van de Grondwet, getroffen kunnen worden. Het koninklijk besluit 
daarentegen zou enkel neerkomen op het tussentijds ontbinden van de raad, gevolgd door 
nieuwe verkiezingen.  
 
De leden van de VVD-fractie zijn met de minister van mening dat na tussentijdse 
raadsontbinding teruggekeerd moet worden naar de normale verkiezingscyclus, zoals dat ook 
na herindelingsverkiezingen het geval is. Is overigens overwogen om tussentijdse 
raadsverkiezingen niet binnen een bepaalde periode voor de reguliere raadsverkiezingen te 
laten plaatsvinden? Gedacht zou kunnen worden aan een periode van zes maanden voor de 
verkiezingen. Hoe ziet de minister dat, zo vragen deze leden.   
 
Er bestaat consensus dat de gemeenteraadsverkiezingen voor alle gemeenten zoveel mogelijk 
op hetzelfde moment plaatsvinden. Mocht daadwerkelijk de invoering van een vorm van 
tussentijdse raadsontbinding overwogen worden, dan zou het in algemene zin onmogelijk 
maken van tussentijdse raadsontbinding binnen een bepaalde periode voor de reguliere 
gemeenteraadsverkiezingen niet mijn voorkeur hebben. Er zijn immers situaties denkbaar 
waarin verstoorde verhoudingen tot een acute bestuurscrisis kunnen leiden en met ingrijpen 
niet kan worden gewacht, hoe kort de tijd tot de reguliere verkiezingen ook is. Wel kan de 
periode die nog resteert tot de eerstvolgende raadsverkiezingen een belangrijke factor zijn bij 
de beoordeling of de bestuurlijke verhoudingen in een bepaald geval noodzaken tot 
voortijdige ontbinding van de raad. Naarmate het tijdpad tot de reguliere verkiezingen korter 
is, zal minder snel sprake zijn van een noodzaak tot tussentijdse raadsontbinding. 
 
De drie geschetste varianten beoordelend lijkt de eerste variant, te weten zelfontbinding door 
de raad, de meest voor de hand liggende variant, zo menen de leden van de VVD-fractie. Als 
daarvoor wordt gekozen, dan zou tot zelfontbinding niet met een gewone meerderheid moeten 
worden beslist, maar met een gekwalificeerde meerderheid. Deze leden nemen aan dat de 
minister dat ook bedoelt, waar zij het heeft over een “versterkte” meerderheid. Als er wordt 
 
3
 Kamerstuk 28 000 VII, A, p. 1. 
3 

Daartoe zal ik de andere eventuele nieuwe instrumenten nader uitwerken en uw Kamer 
hierover informeren. 
De drie varianten van tussentijdse raadsontbinding die in de notitie worden geschetst zijn in 
mijn optiek de drie hoofdvarianten van tussentijdse raadsontbinding, afgezien van de 
hierboven genoemde bevoegdheid die de formele wetgever heeft om de raad tussentijds te 
ontbinden die is beperkt tot incidentele en bijzondere gevallen. Binnen de drie hoofdvarianten 
zijn verschillende modaliteiten denkbaar waarop de betreffende variant kan worden 
vormgegeven.  
Op dit moment is het nog te vroeg om een tijdpad te schetsen voor een mogelijk wetsvoorstel. 
Omdat wijziging van de Grondwet noodzakelijk is, zal er eerst brede consensus in politiek en 
bestuur moeten zijn, wil de invoering van een bepaalde vorm van tussentijdse 
raadsontbinding daadwerkelijk overwogen worden. Graag ga ik dan ook in gesprek met uw 
Kamer over dit onderwerp. 
   
Vragen en opmerkingen van de leden van de D66-fractie    
 
De leden van de D66-fractie hebben kennisgenomen van de notitie van de minister d.d. 25 
juni 2020 betreffende de verschillende varianten voor tussentijdse raadsontbinding. Deze 
leden willen graag scherp krijgen hoe dit instrument zich verhoudt tot het bestaande 
instrumentarium, verkennen hoe vaak het nodig kan zijn, in welke gevallen en welke vorm 
daarbij het beste past. Dit met het oog op een geschikt voorstel indachtig de motie 
Middendorp c.s., dat de lokale democratie daadwerkelijk kan versterken. Zij hebben in dit 
verband nog verschillende vragen. 
 
De leden van de D66-fractie lezen in de schets van de achtergrond waartegen het vraagstuk 
van tussentijdse raadsontbinding zou moeten worden gewogen dat enkele casussen uit het 
verleden laten zien dat het kunnen dreigen met de inzet van grove taakverwaarlozing een 
effectief middel kan zijn om de bestuurlijke verhoudingen te normaliseren, maar ook dat de 
inzet een hoge drempel kent. Deze leden vragen de minister deze casussen uit te lichten en 
daarbij te verhelderen hoe, waarom en in welk opzicht het middel effectief is gebleken. Ook 
ontvangen zij graag een reflectie op de hoge drempel. Hoe erg is de pressie daadwerkelijk 
gevoeld? 
 
Hoewel ik de vraag van de aan het woord zijnde leden kan begrijpen, is het lastig om een 
dergelijke inschatting te geven. De persoonlijke beleving van direct betrokkenen zal immers 
verschillend zijn. In enkele gevallen deed de situatie zich voor dat vanwege bestuurlijke 
problemen een waarnemend burgemeester was aangesteld, welke na verloop van tijd niet 
tegen de situatie bleek te zijn opgewassen. In die gevallen is uiteindelijk een andere 
waarnemer benoemd, waarbij diens aanstelling als een laatste poging moest worden gezien 
om de gemeente nog tot goed zelfbestuur te laten komen. Indien dat ook niet zou zijn gelukt, 
was een tussentijdse raadsontbinding dan wel de aanstelling van een regeringscommissaris 
wegens grove taakverwaarlozing denkbaar geweest. Het blijft speculeren in hoeverre de 
impliciete dreiging van een tussentijdse raadsontbinding dan wel de aanstelling van een 
regeringscommissaris heeft bijgedragen aan (het begin van) herstel van bestuurlijke 
verhoudingen.   
 
De leden van de D66-fractie onderschrijven dat het huidige instrumentarium niet direct 
ingrijpt op de bestuurlijke verhoudingen zelf, ook niet als deze ernstig verstoord zijn. Zij 
constateren in dat kader dat enerzijds betoogd wordt dat het ontbreken van het instrument van 
tussentijdse raadsontbinding een aansporing vormt tot het voorkomen van conflicten en 
5 

 
De leden van de D66-fractie vragen de minister tevens in algemene zin of een tussentijdse 
raadsontbinding wat haar betreft een waardevol instrument is dat de lokale democratie kan 
versterken. Hoe weegt zij het democratisch aspect dat inwoners zich middels tussentijdse 
verkiezingen kunnen uitspreken over de verstoorde bestuurlijke verhoudingen en de rol die 
verschillende partijen daar al dan niet in hebben gespeeld? En verwacht de minister dat het 
nieuwe kiezersmandaat aan het gemeentebestuur in de regel tot doorbreking van de ontstane 
impasse kan leiden? Zo ja, ligt dat aan een verschuiving van verhoudingen, of het feit dat 
partijen weten hoe hun politieke aandeel en positie door de inwoners wordt gewogen? 
 
Indien het instrument tussentijdse raadsontbinding zou worden ingezet, krijgt de kiezer de 
gelegenheid zich uit te spreken over het bestuurlijke conflict en de betrokkenen daarbij. In dat 
opzicht zou tussentijdse raadsontbinding de lokale democratie kunnen versterken. 
Tegelijkertijd realiseer ik me ook dat de inzet van dit instrument een ingrijpende maatregel 
zou zijn, die met zich brengt dat de rechtstreeks gekozen lokale volksvertegenwoordiging 
tussentijds wordt ontbonden en de oplossing als het ware van de kiezer moet komen. Het 
vraagt de kiezer om zich tussentijds naar de stembus te begeven, terwijl niet zeker is of de 
4
kiezer daar ook behoefte aan heeft in geval van bestuurlijke conflicten. Om die reden acht ik 
het van belang  de mogelijkheid van tussentijdse raadsontbinding af te wegen tegen andere 
instrumenten die zouden kunnen bijdragen aan een oplossing voor het probleem van ernstig 
verstoorde bestuurlijke verhoudingen in gemeenten, juist ook vanuit het oogpunt van een 
sterke lokale democratie. Hiertoe zal ik enkele eventuele nieuwe instrumenten die kunnen 
bijdragen aan een oplossing voor bestuurlijke problemen, nader uitwerken en zal ik uw 
Kamer hierover informeren. Vervolgens ga ik graag het gesprek aan met uw Kamer over de 
afweging tussen de verschillende instrumenten. 
Of een tussentijdse ontbinding van de gemeenteraad leidt tot een doorbreking van de 
bestuurlijke impasse in een gemeente, is nooit met zekerheid te zeggen. Op zichzelf zorgen 
nieuwe verkiezingen nog niet automatisch voor herstel van de verhoudingen. Dit vraagt dan 
ook om een inzet die is gericht op het op gang brengen van een proces waarin daadwerkelijk 
wordt gewerkt aan het herstellen van de bestuurlijke verhoudingen.   
 
De leden van de D66-fractie lezen dat het bij de eerste variant, zelfontbinding, de vraag is of 
het instrument effectief kan zijn als toepassing afhankelijk is van een (gewone) meerderheid 
van de raad, terwijl diezelfde meerderheid het probleem kan zijn. Deze leden vragen de 
minister dit nader toe te lichten. Vindt de minister dat het instrument pas zou moeten worden 
ingezet in uiterste gevallen, waarin de bestuurlijke problemen niet langer redelijkerwijs op een 
andere manier op te lossen zijn? Zo ja, deelt zij dat een meerderheid in zo’n geval zeer 
waarschijnlijk wel gevonden kan worden? Kan zij daarbij ingaan op de mogelijkheid deze via 
coalitie en/of oppositie te behalen? Voorts vragen zij ten aanzien van een gekwalificeerde 
meerderheid hoe groot de minister het risico van blokkerende minderheden inschat. Aan 
welke gekwalificeerde meerderheden denkt de minister daarbij? En kan de minister bij haar 
inschatting bekende casus uit het verleden betrekken? Hoe weegt de minister het risico van 
blokkerende minderheden in verhouding tot aansluiting bij de idee van een uiterst redmiddel? 
Heeft de minister in het licht van het voorgaande een voorkeur voor een gewone of 
gekwalificeerde meerderheid, en waarom?  
 
Als zou worden besloten tot het introduceren van het instrument tussentijdse raadsontbinding, 
dan zou de inzet van dit instrument inderdaad als uiterste optie moeten worden beschouwd. 
 
4
 Zie ook de relatief lage opkomstcijfers bij gemeenteraadsverkiezingen na een herindeling, zie 
https://www.verkiezingsuitslagen.nl/verkiezingen. 
7 

zittingsperiode zal hebben dan de gebruikelijke vier jaar, tenzij een voorziening ten aanzien 
van de zittingsduur zou worden getroffen, zoals bij gemeentelijke herindeling. Overigens geldt 
dit verschil niet alleen bij zelfontbinding maar ook bij de andere varianten van tussentijdse 
raadsontbinding.  
 
De leden van de D66-fractie vragen ten aanzien van de variant van tussentijdse 
raadsverkiezingen via zelfontbinding tot slot hoe deze variant zich zou kunnen verhouden tot 
de direct gekozen burgemeester.  
  
Een rechtstreeks gekozen burgemeester zou zich anders verhouden tot de andere organen van 
het gemeentebestuur, gelet op het directe kiezersmandaat dat de burgemeester in dat geval 
zou hebben. Welke gevolgen dit precies zou hebben voor de verhouding met de variant van 
zelfontbinding door de raad, hangt in grote mate af van de dan te maken keuzes ten aanzien 
van de positie van de burgemeester in het gemeentelijk bestel. Een verandering in de 
aanstellingswijze van de burgemeester zou vragen om een herziening van het stelsel van het 
lokaal bestuur als geheel. Zoals ik in mijn brief aan uw Kamer over een toekomstbestendig 
burgemeestersambt heb vermeld, ziet het kabinet geen aanleiding voor een dergelijke 
7
verandering of herziening. 
 
De leden van de D66-fractie vragen ten aanzien van de tweede variant, ontbinding door een 
ander orgaan op decentraal niveau, welke mogelijke voordelen en nadelen de minister ziet in 
de variant waarbij de direct gekozen burgemeester de bevoegdheid tot ontbinding zou krijgen. 
Voorts vragen zij naar de mogelijke voordelen als de bevoegdheid tot tussentijdse 
raadsontbinding op provinciaal niveau zou worden belegd. 
 
Vooropgesteld dat ook een direct gekozen burgemeester ingevolge artikel 125, eerste lid, van 
de Grondwet niet aan het hoofd staat van de gemeente, ligt een raadsontbinding door de 
burgemeester niet direct voor de hand zonder dat hier een bredere herziening van Hoofdstuk 
7 van de Grondwet aan vooraf gaat. Zoals blijkt uit het antwoord op de vorige vraag, zal dan 
eerst de positie van de burgemeester in het gemeentelijk bestel bepaald dienen te worden. 
Tussentijdse raadsontbinding en het uitschrijven van verkiezingen door een orgaan op 
provinciaal niveau zou de provincie materieel in een hiërarchisch bovengeschikte positie 
brengen ten opzichte van het gemeentebestuur, terwijl deze hiërarchie er in grondwettelijke 
zin niet is. Weliswaar spelen provincies een rol in het (bestuurlijk en financieel) toezicht op 
gemeentebesturen, maar dan gaat het om het bewaken van door de wetgever bepaalde 
landelijke kaders. De bevoegdheden van de provincie richten zich daarbij altijd op de taak, 
het besluit of de handeling, niet op het gemeentelijk orgaan zelf. De vraag die dan door de 
wetgever beantwoord zal moeten worden, is in welke situatie een provinciaal orgaan de 
bevoegdheid zou mogen hebben de gemeentelijke volksvertegenwoordiging te ontbinden en 
hoe een dergelijke bevoegdheid zich verhoudt tot de afwezigheid van een Grondwettelijke 
hiërarchie tussen de besturen van provincies en gemeenten. 
 
De leden van de D66-fractie vragen met betrekking tot de derde en laatste variant, ontbinding 
door de regering bij koninklijk besluit, welke waarborgen en procedures daarbij volgens de 
minister zouden moeten worden opgenomen, gegeven het feit dat dit diep ingrijpt in de 
verhouding tussen de regering, de lokale volksvertegenwoordiging en de kiezers in de 
betreffende gemeente. Deze leden vragen de minister daarbij nader toe te lichten wat de 
precieze rol van de raad in dit proces zou moeten zijn en hoe de objectieve advisering aan de 
 
7
 Kamerbrief van 13 juni 2022 van de minister van Binnenlandse Zaken en Koninkrijksrelaties over een toekomstbestendig 
burgemeestersambt , Kamerstukken II 2021/22, 35 925 VII, nr. 164,  p. 3.  
9 

uit te oefenen. Er zijn echter gevallen denkbaar waarin een interventie gewenst is die is 
gericht op herstel van de bestuurlijke verhoudingen in een gemeente, zonder dat sprake is van 
grove taakverwaarlozing. Daarbij moet worden gedacht aan situaties waarin het bestuurlijk-
democratisch functioneren van het gemeentebestuur als zodanig nog niet in het geding is, 
maar waarin de verhoudingen binnen het gemeentebestuur de kwaliteit van het bestuur wel 
degelijk in negatieve zin beïnvloeden. Het is daarbij wel speculatief of een raadsontbinding in 
de praktijk ook tot het oplossen van het probleem leidt. Het ontbinden van een 
volksvertegenwoordiging, en het daarmee medeverantwoordelijk maken van de kiezer voor 
het vinden van een oplossing, is in iedere vorm ingrijpend. Het instrument moet daarom 
worden afgewogen tegen andere mogelijke instrumenten om situaties van bestuurlijke 
problemen het hoofd te bieden, waarbij zowel gedacht kan worden aan bestaande als aan 
nieuwe instrumenten. 
Bij de meest recente herindelingsverkiezingen, die plaatsvonden op 24 november 2021, was 
de gemiddelde opkomst 40,01%, variërend van 32,38% tot 49,86%. Bij de 
herindelingsverkiezingen van 18 november 2020 lag het gemiddelde opkomstpercentage met 
8
46,4% iets hoger.  
 
De leden van de fractie van de SP lezen in de notitie dat er drie varianten zijn uitgewerkt. 
Ontbinding door de raad zelf, ontbinding door een ander decentraal orgaan (college van 
burgemeester en wethouders of de provincie) of door de minister. Deze leden zien grote en 
onoverkomelijke bezwaren bij de eerste twee varianten, waarbij tegenstrijdige belangen van 
oppositie en coalitie of gemeente en provincie een reden kunnen zijn voor tussentijdse 
ontbinding, waarbij de inwoners van de gemeente de dupe worden. Welke extra waarborgen 
gelden er dan? Is een rechterlijke toets een mogelijkheid? Hoe wordt voorkomen dat politiek 
opportunisme de overhand kan krijgen? 
 
In de eerste plaats ga ik graag met uw Kamer in overleg over de vraag of tussentijdse 
raadsontbinding expliciete meerwaarde biedt ten opzichte van andere instrumenten in 
gevallen van aanhoudende bestuurlijke problemen. Pas daarna zal eventueel kunnen worden 
besloten over de precieze vormgeving van bepaalde varianten van dit instrument. Indien 
wordt gekozen voor een van de eerste twee varianten, te weten zelfontbinding dan wel 
ontbinding door een ander orgaan op decentraal niveau, zullen uiteraard waarborgen moeten 
worden ingebouwd om lichtvaardig en politiek gebruik van de bevoegdheid tot 
raadsontbinding zoveel mogelijk tegen te gaan. Bij de variant van zelfontbinding zou daarbij 
bijvoorbeeld kunnen worden gedacht aan het hanteren van het vereiste van een 
gekwalificeerde meerderheid voor een besluit tot raadsontbinding. Rechterlijke toetsing lijkt 
minder passend, gelet op de politieke aard van een raadsbesluit tot zelfontbinding. Bij 
ontbinding door een ander orgaan op decentraal niveau zou rechterlijke toetsing meer voor 
de hand kunnen liggen als waarborg. 
 
De leden van de fractie van de SP lezen dat de derde variant een tussentijdse ontbinding bij 
ministerieel besluit is. Wat is het voordeel daarvan ten opzichte van de huidige praktijk en een 
wetgevingsprocedure? Een wetgevingsprocedure kan immers ook snel en is democratischer.  
 
Zoals in antwoord op een vraag van de leden van de VVD-fractie is aangegeven, is het 
verschil tussen een koninklijk besluit en een wet, dat een wet voordat deze is vastgesteld, ter 
advisering moet worden voorgelegd aan de Raad van State en zowel de Tweede als de Eerste 
Kamer met het voorstel moeten instemmen. Hoewel een wet inderdaad in geval van spoed snel 
tot stand kan komen, kent een wet per definitie een uitgebreidere procedure met bijbehorend  
 
8
 Zie https://www.verkiezingsuitslagen.nl/verkiezingen. 
11 

van de commissaris van de Koning. De commissaris van de Koning doet een voordracht na 
advies ingewonnen te hebben van de betrokken burgemeester. Volgens deze leden zorgt de 
voordracht van de commissaris van de Koning voor een extra controle op de gemeente en 
depolitisering van de raadsontbinding. Zou de minister kunnen reflecteren op deze 
mogelijkheid en is de minister bereid deze mogelijkheid verder uit te werken en te 
onderzoeken?  
Ik ben de leden van de PvdA-fractie erkentelijk voor hun uitgebreide beschouwing en deze 
suggestie. De optie die deze leden schetsen betreft een mogelijke nadere uitwerking van de 
derde variant uit de notitie, namelijk de raadsontbinding door de regering bij koninklijk 
besluit. Indien we zouden constateren dat de introductie van de mogelijkheid van tussentijdse 
raadsontbinding de meest passende en wenselijke oplossing is voor aanhoudende bestuurlijke 
problemen en vervolgens voor deze derde variant zou worden gekozen, is een dergelijke 
uitwerking zeker denkbaar. De precieze rol van de commissaris van de Koning en van de 
burgemeester bij het proces zouden op dat moment moeten worden bezien.  
Daarnaast vragen de leden van de PvdA-fractie zich af of de minister heeft gekeken naar 
mogelijkheden van raadsontbindingen in andere landen. Zoals eerdere commissies die naar dit 
onderwerp hebben gekeken wel hebben gedaan. Ook vragen deze leden zich af of de minister 
nog andere mogelijkheden heeft voor het ontbinden van de gemeenteraad, naast de geschetste 
mogelijkheden die de minister reeds naar de Kamer heeft gestuurd. 
Op dit moment heb ik geen actueel overzicht voorhanden van de precieze mogelijkheden in 
andere landen om eventueel de gemeenteraad te ontbinden. Indien de uitkomst van het debat 
zou zijn dat tussentijdse raadsontbinding expliciete meerwaarde biedt ten opzichte van andere 
instrumenten bij bestuurlijke problemen, zal ik bij de uiteindelijke keuze van een variant en de 
precieze vormgeving hiervan ook goede voorbeelden uit het buitenland betrekken. Zo is in 
2009 bijvoorbeeld een enquête verricht onder de lidstaten van de Raad van Europa naar de 
9
mogelijkheid van tussentijdse raadsontbinding in de diverse lidstaten. Op dit moment zijn de 
drie varianten die mijn ambtsvoorganger in de notitie uit 2020 heeft uiteengezet, de varianten 
die ik in beeld heb. 
Vragen en opmerkingen van de leden van de GroenLinks-fractie   
De leden van de fractie van GroenLinks hebben met interesse kennisgenomen van de notitie 
van het kabinet waarin diverse varianten voor tussentijdse ontbinding van gemeenteraden 
worden geschetst. De motie Middendorp c.s. die aan de basis van deze notitie ligt werd 
destijds mede ingediend door de fractie van GroenLinks. Deze leden zijn blij dat er nu verder 
gesproken kan worden over de voor- en nadelen van tussentijdse raadsontbinding en 
vervroegde verkiezingen. Zij constateren dat er voor- en nadelen kleven aan de geschetste 
varianten en zij zien ook dat los van de specifieke varianten ook voor- en nadelen te bedenken 
zijn voor de meer principiële vraag of het wenselijk is om überhaupt de mogelijkheid van 
tussentijdse verkiezingen uit te breiden. Deze leden hebben naar aanleiding van de 
voorliggende notitie een aantal vragen aan de minister. 
 
Allereerst constateert de minister, naar de mening van de leden van de fractie van 
GroenLinks, terecht dat het uitgangspunt zou moeten blijven dat iedere vier jaar op een vast 
moment gemeenteraadsverkiezingen gehouden zouden moeten worden. Dit is goed voor de 
 
9
 Zie de brief van 22 april 2010 van de staatssecretaris van Binnenlandse Zaken en Koninkrijksrelaties over de Toezeggingen Algemeen 
Overleg Staat van de dualisering, Kamerstukken II 2009/10, 30 902, nr. 17. 
13 

tussentijdse ontbinding omdat de provincie – thans reeds bevoegd voor het interbestuurlijke 
toezicht op gemeenten – nog een oordeel velt over de wenselijkheid van een tussentijdse 
ontbinding van de gemeenteraad. Graag vernemen deze leden een reactie van de minister op 
voornoemde tussenvariant.  
 
De leden van de fractie van GroenLinks geven terecht aan dat er binnen de hoofdvarianten uit 
de notitie verschillende concrete uitwerkingen denkbaar zijn, waarvan sommige ook 
elementen van verschillende hoofdvarianten kunnen bevatten. Indien we tot de conclusie 
komen dat tussentijdse raadsontbinding een wenselijke oplossing is voor aanhoudende 
bestuurlijke problemen, zou de variant die deze leden schetsen zeker onderzocht kunnen 
worden. Daarbij moet wel worden aangetekend dat het toekennen van de uiteindelijke 
bevoegdheid om tot raadsontbinding over te gaan aan een provinciaal orgaan, niet voor de 
hand ligt. Tussen de bestuurslagen als zodanig bestaat namelijk geen hiërarchie. 
 
De leden van de fractie van GroenLinks zouden graag van de minister vernemen of en hoe 
tussentijdse raadsontbindingen in ons omringende landen met een enigszins vergelijkbaar 
ingericht openbaar bestuur zijn vormgegeven. Kan de minister hier bij de beantwoording een 
beeld van schetsen? 
 
Indien de uitkomst van het debat is dat tussentijdse raadsontbinding expliciete meerwaarde 
biedt bij herstel van ernstig verstoorde bestuurlijke verhoudingen, zal ik bij de uiteindelijke 
keuze voor en vormgeving van een variant ook goede voorbeelden betrekken uit landen met 
een vergelijkbaar bestuurlijk stelsel. Op dit moment heb ik hier nog geen actueel overzicht 
van. Wel wijs ik hierbij op de enquête die in 2009 is verricht onder de lidstaten van de Raad 
11
van Europa naar de mogelijkheid van tussentijdse raadsontbinding in de diverse lidstaten. 
 
Tot slot vragen de leden van de fractie van GroenLinks of de minister ook een opvatting heeft 
over de vraag of zij het logisch zou vinden dat, wanneer er besloten zou worden om 
tussentijdse raadsontbinding mogelijk te maken, dit tevens zou moeten gelden voor 
Provinciale Staten en voor het algemeen bestuur van waterschappen? Zo nee, waarom niet?  
 
Voorop staat dat ook bij provincies en zelfs bij waterschappen zich ernstig verstoorde 
bestuurlijke verhoudingen kunnen voordoen. Ik wijs erop dat Hoofdstuk 7 van de Grondwet 
en de daarop gebaseerde organieke wetgeving de hoofdlijnen van de bestuurlijke inrichting 
op gelijkluidende wijze regelt. Het ligt in de rede om de regelingen voor de decentrale 
volksvertegenwoordigingen op dit punt op elkaar te laten aansluiten. Daarbij zou het dan ook 
voor de hand liggen dit te regelen voor de eilandsraad in Caribisch Nederland. 
 
Vragen en opmerkingen van de leden van de SGP-fractie   
 
De leden van de SGP-fractie hebben met belangstelling kennisgenomen van de notitie. Deze 
leden menen dat zeer terughoudend omgegaan moet worden met de mogelijkheid van 
tussentijdse ontbinding. Zij hebben nog enkele vragen.  
 
Bestuurlijke appreciatie 
De leden van de SGP-fractie vragen of de minister nader wil toelichten waarom de 
mogelijkheid van tussentijdse ontbinding uitdrukkelijk gezien moet worden tegen de 
achtergrond van bestuurlijke misstanden en taakverwaarlozing. Deze leden wijzen erop dat de 
 
11
 Zie de brief van 22 april 2010 van de staatssecretaris van Binnenlandse Zaken en Koninkrijksrelaties over de Toezeggingen Algemeen 
Overleg Staat van de dualisering, Kamerstukken II 2009/10, 30 902, nr. 17. 
15 

 
17 

