 
Wijziging van enkele belastingwetten en enige andere wetten (Belastingplan BES 
eilanden 2024) 
VOORSTEL VAN WET 
Wij Willem-Alexander, bij de gratie Gods, Koning der Nederlanden, Prins van Oranje-
Nassau, enz. enz. enz. 
Allen, die deze zullen zien of horen lezen, saluut! doen te weten: 
Alzo Wij in overweging genomen hebben, dat het wenselijk is dat in het kader van het 
fiscale beleid voor het jaar 2024 en volgende jaren in een aantal belastingwetten en enige andere 
wetten die betrekking hebben op de BES eilanden wijzigingen aan te brengen; 
Zo is het, dat Wij, de Afdeling advisering van de Raad van State gehoord, en met gemeen 
overleg der Staten-Generaal, hebben goedgevonden en verstaan, gelijk Wij goedvinden en 
verstaan bij deze: 
 
Artikel I 
De Belastingwet BES wordt als volgt gewijzigd: 
 
A.  
Artikel 1.3 wordt als volgt gewijzigd: 
1. Voor de tekst wordt de aanduiding “1.” geplaatst. 
2. In het eerste lid (nieuw), onderdeel d, wordt “Wet loonbelasting BES en van” vervangen 
door “Wet loonbelasting BES, de” en wordt na “Wet inkomstenbelasting BES” ingevoegd “en de 
minimumbelasting geheven op basis van hoofdstuk VIIB”. 
3. Aan het eerste lid (nieuw) worden, onder vervanging van de punt aan het slot van 
onderdeel s door een puntkomma, twee onderdelen toegevoegd, luidende: 
t. personenauto: de personenauto, bedoeld in artikel 3, eerste lid, van de Wet op de 
belasting van personenauto’s en motorrijwielen 1992; 
u. bestelauto: de bestelauto, bedoeld in artikel 3, eerste lid, onderdeel b, en derde tot en 
met zesde lid, van de Wet op de belasting van personenauto’s en motorrijwielen 1992. 
4. Er wordt een lid toegevoegd, luidende: 
1 
 

 
J.  
In artikel 6.11, eerste lid, onderdeel k, wordt “artikel 6.4, eerste lid, onderdeel g” 
vervangen door “artikel 6.4, eerste lid, onderdeel f”. 
 
K.  
Artikel 6.14, derde lid, wordt als volgt gewijzigd: 
1. In de eerste zin wordt “is verplicht op verzoek van zijn afnemer een doorlopend 
genummerde en gedagtekende factuur aan de afnemer uit te reiken” vervangen door “reikt aan die 
ondernemer een doorlopend genummerde en gedagtekende factuur als bedoeld in artikel 8.89a, 
eerste lid, uit”. 
2. De tweede zin vervalt. 
 
L.  
In artikel 6.19, tweede lid, onderdelen a en b, wordt “personenauto’s” vervangen door 
“personenauto’s en bestelauto’s”. 
 
M.  
In artikel 6.19a, tweede lid, wordt “personenauto’s” vervangen door “personenauto’s en 
bestelauto’s”. 
 
N.  
In artikel 6.22 wordt in het eerste lid, onderdeel a, het vijfde lid en het zevende lid  
“USD 20.000” vervangen door “USD 30.000”.  
 
O.  
In artikel 7.4, eerste lid, onderdeel g, wordt “artikel 6.4, eerste lid, onderdeel g” vervangen 
door “artikel 6.4, eerste lid, onderdeel f”. 
 
P.  
Na hoofdstuk VIIA wordt een hoofdstuk ingevoegd, luidende: 
 
Hoofdstuk VIIB. Minimumbelasting 
 
Titel 1. Algemene bepalingen 
 
Artikel 7b.1 Toepassing Wet minimumbelasting 2024 
1. Met betrekking tot groepsentiteiten als bedoeld in artikel 2.1 van de Wet 
minimumbelasting 2024 die op grond van artikel 1.5 in samenhang met artikel 5.2 zijn gevestigd 
op de BES eilanden of die een op de BES eilanden gelegen vaste inrichting zijn als bedoeld in 
onderdeel c van de definitie van vaste inrichting in artikel 1.2, eerste lid, van de Wet 
minimumbelasting 2024 is de Wet minimumbelasting 2024, met uitzondering van de artikelen, 
bedoeld in het derde lid, van overeenkomstige toepassing, met dien verstande dat daarbij: 
3 
 

 
Artikel 7b.4 Inlichtingenverplichting 
1. De belastingplichtige is gehouden de inspecteur eigener beweging juiste en volledige 
inlichtingen of gegevens die van belang kunnen zijn voor de heffing van de belasting te verstrekken 
binnen twee weken nadat hem bekend is geworden dat die inlichtingen of gegevens niet, onjuist of 
onvolledig door hem zijn verstrekt. 
2. De verplichting, bedoeld in het eerste lid, wordt nagekomen op de door de inspecteur 
aangegeven wijze. 
3. De verplichting, bedoeld in het eerste lid, vervalt door verloop van zes jaren en vier 
maanden na het einde van het tijdvak waarover de belasting is verschuldigd. 
4. Indien artikel 7b.8, eerste en tweede lid, toepassing vindt, vervalt de verplichting, 
bedoeld in het eerste lid, door verloop van zes jaren en zeven maanden na het einde van het 
tijdvak waarover de belasting is verschuldigd. 
 
Titel 3. Bestuurlijke boeten en aansprakelijkheid 
 
Artikel 7b.5 Bestuurlijke boeten 
1. Voor de toepassing van artikel 8.22, tweede lid, vormt het verzuim het niet doen van 
aangifte dan wel het niet doen van aangifte binnen de ingevolge artikel 7b.2, tweede lid, dan wel 
artikel 7b.8, eerste lid, gestelde termijn. 
2. Voor de toepassing van artikel 8.23, eerste lid, vormt het verzuim het niet, gedeeltelijk 
niet, dan wel niet binnen de ingevolge artikel 7b.2, derde lid, dan wel artikel 7b.8, tweede lid, 
gestelde termijn betalen van de belasting. 
3. In afwijking van de artikelen 8.23, derde lid, en 8.26, vierde lid, vervalt de bevoegdheid 
tot het opleggen van een bestuurlijke boete op grond van die artikelen door verloop van zes jaren 
en vier maanden na het einde van het tijdvak waarover de belasting is verschuldigd. 
4. Indien artikel 7b.8, eerste en tweede lid, toepassing vindt, vervalt in afwijking van de 
artikelen 8.23, derde lid, en 8.26, vierde lid, de bevoegdheid tot het opleggen van een bestuurlijke 
boete op grond van die artikelen door verloop van zes jaren en zeven maanden na het einde van 
het tijdvak waarover de belasting is verschuldigd. 
 
Artikel 7b.6 Vergrijpboete overtreden inlichtingenverplichting 
1. Indien het aan opzet of grove schuld van de belastingplichtige is te wijten dat de 
verplichting, bedoeld in artikel 7b.4, eerste lid, niet is of wordt nagekomen, vormt dit een vergrijp 
ter zake waarvan de inspecteur hem een boete kan opleggen van ten hoogste 100 percent van de 
in het tweede lid omschreven grondslag van de boete. 
2. De grondslag voor de boete wordt gevormd door het bedrag aan belasting dat als gevolg 
van het niet nakomen van de verplichting, bedoeld in artikel 7b.4, eerste lid, ten onrechte niet zou 
zijn geheven. 
3. De bevoegdheid tot het opleggen van een vergrijpboete op grond van het eerste lid 
vervalt door verloop van zes jaren en vier maanden na het einde van het tijdvak waarover de 
belasting is verschuldigd. 
5 
 

2. Degene die een daartoe strekkend verzoek bij de inspecteur indient, wordt in elk geval 
uitgenodigd tot het doen van aangifte. 
3. In de uitnodiging tot het doen van aangifte wordt opgave verlangd van gegevens en kan 
overlegging of toezending worden gevraagd van bescheiden en andere gegevensdragers of de 
inhoud daarvan, waarvan de kennisneming voor de heffing van de belasting van belang kan zijn. 
4. Ieder die is uitgenodigd tot het doen van aangifte, is gehouden aangifte te doen door de 
in de uitnodiging gevraagde gegevens duidelijk, stellig en zonder voorbehoud in te vullen, te 
ondertekenen en in te leveren of toe te zenden. 
5. Bij ministeriële regeling kan worden bepaald: 
a. voor welke belastingen of groepen van belastingplichtigen of inhoudingsplichtigen het 
doen van aangifte uitsluitend langs elektronische weg kan geschieden; en 
b. onder welke voorwaarden hiervan door de inspecteur bij voor bezwaar vatbare 
beschikking ontheffing kan worden verleend. 
 
R.  
Aan hoofdstuk VIII, titel 2, afdeling 1, wordt een artikel toegevoegd, luidende: 
 
Artikel 8.6a. Mededelingsplicht  
1. In bij algemene maatregel van bestuur aan te wijzen gevallen kunnen belastingplichtigen 
of inhoudingsplichtigen worden gehouden de inspecteur eigener beweging mededeling te doen van 
onjuistheden of onvolledigheden in voor de belastingheffing van belang zijnde gegevens en 
inlichtingen die hun bekend zijn of zijn geworden. 
2. Bij algemene maatregel van bestuur kunnen regels worden gesteld met betrekking tot 
het uiterste tijdstip en de wijze waarop de mededeling gedaan moet worden. 
3. Bij algemene maatregel van bestuur kan het niet nakomen van de verplichting worden 
aangemerkt als een overtreding. Indien het niet nakomen van de verplichting is te wijten aan opzet 
of grove schuld van de belastingplichtige, onderscheidenlijk de inhoudingsplichtige, vormt dit een 
vergrijp ter zake waarvan de inspecteur hem een bestuurlijke boete kan opleggen van ten hoogste 
100 percent van het bedrag aan belasting dat als gevolg van het niet nakomen van de verplichting 
niet is of zou zijn geheven. 
 
S.  
Aan artikel 8.7, derde lid, wordt een zin toegevoegd, luidende: Indien binnen zes maanden 
voor het einde van de termijn een verzoek als bedoeld in artikel 8.3, tweede lid, wordt gedaan, of 
gegevens worden verstrekt zonder een aan die verstrekking van gegevens voorafgaande 
uitnodiging tot het doen van aangifte en die gegevens ook en op dezelfde wijze zouden moeten 
worden verstrekt in geval van een aan die verstrekking van gegevens voorafgaande uitnodiging tot 
het doen van aangifte, wordt die termijn met zes maanden verlengd. 
 
T.  
Artikel 8.10 wordt als volgt gewijzigd: 
1. Het derde lid komt te luiden: 
7 
 

onjuist of onvolledig is gedaan, vormt dit een vergrijp ter zake waarvan de inspecteur hem, 
gelijktijdig met de vaststelling van de aanslag, een bestuurlijke boete kan opleggen van ten 
hoogste 100 percent van de in het tweede lid omschreven grondslag voor die bestuurlijke boete. 
2. De grondslag voor de bestuurlijke boete wordt, voor zover een bedrag als gevolg van de 
opzet van de belastingplichtige niet is of zou zijn geheven, gevormd door: 
a. het bedrag van de aanslag; of 
b. indien verliezen ten onrechte in aanmerking zijn of worden genomen: het bedrag waarop 
de aanslag zou zijn berekend zonder rekening te houden met die verliezen. 
3. Indien verliezen in aanmerking zijn of worden genomen en als gevolg daarvan geen 
aanslag kan worden vastgesteld, kan de inspecteur de bestuurlijke boete niettemin opleggen. De 
bevoegdheid tot het opleggen van de bestuurlijke boete vervalt door verloop van vijf jaren na het 
einde van het kalenderjaar waarin de belastingschuld zou zijn ontstaan indien geen verliezen in 
aanmerking zouden zijn genomen. 
  
X.  
In artikel 8.64 wordt “onderdeel h” vervangen door “onderdeel g”. 
 
Y.  
Artikel 8.67 wordt als volgt gewijzigd: 
1. In het eerste lid wordt na “de loonbelasting” ingevoegd “, de sociale verzekeringspremies 
en de algemene bestedingsbelasting”. 
2. In het derde lid wordt “Wet toezicht bank- en kredietwezen 1994 BES” vervangen door 
“Wet financiële markten BES” en wordt “betaling van belasting” vervangen door “betaling van 
loonbelasting, sociale verzekeringspremies en algemene bestedingsbelasting”. Voorts wordt 
“betaling die de inlener” vervangen door “betaling die de uitlener”. 
 
Z.  
Artikel 8.68 wordt als volgt gewijzigd: 
1. In het vijfde lid, aanhef, wordt na “de loonbelasting” ingevoegd “, de sociale 
verzekeringspremies en de algemene bestedingsbelasting”. 
2. In het zesde lid wordt “Wet toezicht bank- en kredietwezen 1994 BES” vervangen door 
“Wet financiële markten BES”. 
3. In het zevende lid wordt “een week” vervangen door “een maand”. 
 
AA.  
Na artikel 8.83 wordt een artikel ingevoegd, luidende: 
 
Artikel 8.83a Meldingsplicht vastgoedbelasting 
1. Voor de bepaling van de verschuldigde vastgoedbelasting is eenieder die: 
a. op enig moment van een onroerende zaak het genot verkrijgt krachtens eigendom, bezit 
of beperkt recht, verplicht binnen vier maanden na die verkrijging daarvan melding te doen bij de 
inspecteur; 
9 
 

 
Artikel 8.87a. Indienen jaarrekening 
1. Elk op de BES eilanden gevestigd lichaam is gehouden jaarlijks binnen negen maanden 
na afloop van het boekjaar een door de bestuurder van het lichaam gewaarmerkt afschrift van de 
jaarrekening, bestaande uit een balans, winst- en verliesrekening en toelichting op deze stukken, 
bij de inspecteur in te dienen. De eerste zin is eveneens van toepassing op een lichaam dat op 
grond van artikel 5.2 geacht wordt in Nederland te zijn gevestigd, alsmede op een lichaam dat niet 
op de BES eilanden is gevestigd en een onderneming drijft met behulp van een op de BES eilanden 
aanwezige vaste inrichting of met behulp van een op de BES eilanden woonachtige of gevestigde 
vaste vertegenwoordiger. 
2. De jaarrekening wordt opgesteld volgens de bepalingen van artikel 15 van Boek 2 van 
het Burgerlijk Wetboek BES, dan wel volgens soortgelijke buitenlandse regelingen. Onze Minister 
kan nadere regels geven voor de opstelling van de jaarrekening. 
3. De inspecteur reikt tegen ontvangst van de jaarrekening een ontvangstbewijs uit. 
4. De inspecteur kan onder door hem te stellen voorwaarden uitstel voor het indienen van 
de jaarrekening verlenen. 
 
DD.  
Artikel 8.89a, eerste lid, wordt als volgt gewijzigd: 
1. In de aanhef vervalt “, in afwijking in zoverre van artikel 6.14, derde lid,”. 
2. In onderdeel b wordt na “in rekening gebrachte bedrag” toegevoegd “en het bedrag aan 
algemene bestedingsbelasting”. 
 
EE.  
In artikel 8.124, eerste lid, vervalt “de Belastingregeling voor het Koninkrijk en”. 
 
FF.  
Hoofdstuk IX vervalt. 
 
Artikel II 
 
In de Belastingwet BES wordt in artikel 7b.1, derde lid, “De hoofdstukken 5, 11 en 12” 
vervangen door “Artikel 5.1, eerste lid, onderdeel c, en vijfde lid, de hoofdstukken 11 en 12”. 
 
Artikel III 
 
De Wet inkomstenbelasting BES wordt als volgt gewijzigd: 
 
A.  
Artikel 6 wordt als volgt gewijzigd: 
1. In het vijfde en zesde lid wordt “personenauto” vervangen door “personenauto of 
bestelauto”. 
2. Het zevende lid komt te luiden: 
11 
 

f. de door de werkgever ten behoeve van de werknemer gemaakte kosten in verband met 
geneeskundige behandeling en verpleging, alsmede de aanspraken van de werknemer op vrije 
geneeskundige behandeling en verpleging en op tegemoetkoming in ziektekosten; 
g. vergoedingen voor zover zij geacht kunnen worden te strekken tot bestrijding van 
kosten tot verwerving van het loon, behoudens ter zake van: 
1°. posten als bedoeld in artikel 9c, eerste lid, van de Wet inkomstenbelasting BES, met 
uitzondering van onderdeel h daarvan; 
2°. vervoerskosten als bedoeld in artikel 9c, derde lid, van de Wet inkomstenbelasting 
BES voor zover meer wordt vergoed dan de aldaar genoemde prijs per kilometer; 
3°. vaste vergoedingen voor zover niet is voldaan aan door Onze Minister nader te stellen 
regels; 
h. uitkeringen en verstrekkingen tot vergoeding van door de werknemer in verband met 
zijn dienstbetrekking geleden schade aan of verlies van persoonlijke goederen; 
i. uitkeringen tot dekking van op de werknemer drukkende kosten van zijn opleiding of 
studie voor een beroep, alsmede verstrekkingen met betrekking tot zodanige opleiding of studie; 
j. bedragen die worden ingehouden: 
1°. als bijdrage ingevolge een pensioenregeling; 
2°. als bijdrage voor aanspraken die ingevolge de onderdelen b en d niet tot het loon 
behoren. 
3. Er wordt een lid toegevoegd, luidende: 
6. Bij ministeriële regeling kan worden bepaald dat eveneens niet tot het loon behoren 
andere aanspraken dan bedoeld in het vijfde lid. 
 
B.  
Artikel 6c wordt als volgt gewijzigd: 
1. Het tweede lid komt te luiden: 
2. In afwijking van het eerste lid wordt, ingeval aan een werknemer in verband met het 
verrichten van arbeid een bestelauto of een personenauto ter beschikking is gesteld, tot de 
inkomsten uit arbeid gerekend ten minste het bedrag waarmee 15% van de nieuwwaarde, met 
inbegrip van de algemene bestedingsbelasting en de invoerrechten, van de bestelauto of 
personenauto de vergoeding die de werknemer ter zake van het gebruik, anders dan ten behoeve 
van het verrichten van arbeid, verschuldigd is, te boven gaat, tenzij de werknemer doet blijken dat 
die auto niet voor privédoeleinden, waaronder woon-werkverkeer, wordt gebruikt. Voor de 
toepassing van dit lid en de daarop berustende bepalingen wordt een bestelauto die door aard of 
inrichting uitsluitend of nagenoeg uitsluitend geschikt blijkt te zijn voor vervoer van goederen niet 
als bestelauto aangemerkt. 
2. In het derde lid wordt “de personenauto” vervangen door “de personenauto, 
onderscheidenlijk de bestelauto,”. 
3. In het vierde lid wordt “personenauto’s” vervangen door “de personenauto, 
onderscheidenlijk de bestelauto,” en wordt “zijn geregistreerd” vervangen door “is geregistreerd”. 
 
C.  
Artikel 7, vierde lid, onderdeel a, tweede opsommingsteken, vervalt. 
13 
 

b. aanmerkelijk belang: een aanmerkelijk belang als bedoeld in artikel 11, derde lid, van de 
Wet inkomstenbelasting BES; 
c. meest vergelijkbare dienstbetrekking: de dienstbetrekking die van alle 
dienstbetrekkingen: 
1°. waarbij een aanmerkelijk belang geen rol speelt; 
2°. die bekend zijn bij de inhoudingsplichtige en de inspecteur; 
3°. waarvan het loon bekend is of in redelijkheid geschat kan worden; en 
4°. waarvan het loon niet op een ander bedrag is vastgesteld dan in het economische 
verkeer gebruikelijk is; 
het meest vergelijkbaar is met de dienstbetrekking van de werknemer; 
d. met het lichaam verbonden lichaam: 
1°. een lichaam waarin de inhoudingsplichtige voor ten minste een derde gedeelte belang 
heeft; 
2°. een lichaam dat voor ten minste een derde gedeelte belang heeft in de 
inhoudingsplichtige; 
3°. een lichaam waarin een derde voor ten minste een derde gedeelte belang heeft, terwijl 
deze derde tevens voor ten minste een derde gedeelte belang heeft in de inhoudingsplichtige. 
 
Artikel V 
 
De Douane- en Accijnswet BES wordt als volgt gewijzigd: 
 
A.  
In artikel 2.51, eerste lid, wordt “identificatiebewijs” vervangen door “identiteitsdocument” 
en wordt “artikel 3 van de Wet identificatie bij financiële dienstverlening BES” vervangen door 
“artikel 2 van de Wet identificatieplicht BES”. 
 
B.  
In artikel 2.78, vijfde lid, onderdeel a, wordt “de eerste werkdag” vervangen door “10 
dagen”. 
 
C.  
In artikel 2.113, tweede lid, wordt “artikel 2.78, derde lid” vervangen door “artikel 2.78, 
zevende lid”. 
 
Artikel VI 
 
1. Deze wet treedt in werking met ingang van 1 januari 2024, met dien verstande dat: 
a. artikel I, onderdeel Y, subonderdeel 2, terugwerkt tot en met 1 juli 2012; 
b. artikel IV, onderdeel D, en artikel V, onderdeel C, terugwerken tot en met 1 januari 
2011; 
2. In afwijking van het eerste lid treedt artikel I, onderdeel P, in werking met ingang van 
31 december 2023 en vindt dat onderdeel voor het eerst toepassing met betrekking tot 
15 
 

Wijziging van enkele belastingwetten en enige andere wetten (Belastingplan BES 
eilanden 2024) 
 
Memorie van toelichting 
Inhoudsopgave 
 
I.  ALGEMEEN................................................................................................................ 18 
1. Aanleiding ................................................................................................................ 18 
2. Voorgestelde aanpassingen ........................................................................................ 18 
3. Budgettaire aspecten ................................................................................................. 25 
4. Uitvoeringsaspecten................................................................................................... 26 
5. Doenvermogen.......................................................................................................... 26 
6. Administratieve lasten/gevolgen voor bedrijfsleven en burger ........................................ 27 
7. EU-aspecten ............................................................................................................. 27 
II. ARTIKELSGEWIJZE TOELICHTING ..................................................................................... 28 
 
  
17 
 

wenselijke wijze gebruik van willen maken. Zij zouden door het overhevelen van winsten in lokale 
vennootschappen de belastinggrondslag in hun (voormalige) woonstaat fors kunnen eroderen. Om 
die reden moeten lichamen op de BES-eilanden beschikken over een vestigingsplaatsbeschikking. 
Deze beschikking wordt door de Belastingdienst afgegeven en is een antimisbruikregel op grond 
waarvan lichamen die geen materiele onderneming drijven (passieve beleggingsvennootschappen) 
niet onder de Belastingwet BES vallen maar voor de vennootschaps- en dividendbelasting geacht 
worden in Nederland gevestigd te zijn. Een uitzondering wordt gemaakt voor 
houdstervennootschappen die op de BES-eilanden zijn gevestigd. Deze vennootschappen krijgen 
een vestigingsplaatsbeschikking omdat zij een gekwalificeerd percentage houden in een 
werkmaatschappij op de BES-eilanden die over een vestigingsplaatsbeschikking beschikt. Met dit 
wetsvoorstel wordt weliswaar het percentage aan aandelen dat de houdstervennootschap moet 
bezitten in de werkmaatschappij verlaagd, maar er komt ook een nieuwe eis bij. De overige 
activiteiten van de houdstermaatschappij moeten ook gaan voldoen aan een aantal strengere 
voorwaarden die voor reguliere BES-vennootschappen gelden. 
 
Wijzigingen in de algemene bestedingsbelasting 
De grootste vereenvoudiging die in 2011 met de invoering van de algemene bestedingsbelasting 
(ABB) is bereikt, is dat de heffing voor de lokale levering van goederen grotendeels is ontdaan van 
haar cumulatieve karakter. Hierdoor vindt voor goederen een eenmalige heffing van ABB plaats bij 
invoer (ingeval het een ingevoerd goed betreft) ofwel, voor zover sprake is van lokale productie, bij 
de levering van het goed door de lokale producent. Om de eenvoud in de ABB te behouden, maar 
vooral om het kostprijsverhogende karakter van deze belasting verder weg te nemen, wordt 
voorgesteld om de zogenoemde integratieregeling af te schaffen. In Europees Nederland is de 
evenknie van deze regeling in de btw reeds per 1 januari 2014 afgeschaft. De integratieheffing is 
een regeling die een belastbaar feit creëert in de ABB bij de zelfvervaardiging van goederen. Deze 
heffing heeft tot doel het verschil in ABB-heffing te neutraliseren tussen een zelf vervaardigd 
product en een soortgelijk product indien dat van een andere ondernemer zou worden gekocht. 
Met de integratieheffing wordt per saldo alsnog ABB geheven over zelf vervaardigde producten. Het 
gaat hierbij bijvoorbeeld om de kosten voor de inzet van eigen personeel bij de vervaardiging van 
een onroerende zaak, de waarde van de ingebrachte kavel grond waarop de woning wordt 
gebouwd of de waarde van een leeg pand dat wordt omgevormd tot nieuwe woningen. Deze 
heffing kan zich onder meer voordoen indien een ondernemer nieuwe woningen gaat verhuren, die 
hij zelf heeft vervaardigd of heeft laten vervaardigen op eigen grond. De integratieheffing wordt 
door ondernemers op de BES-eilanden als een drempel ervaren bij de ombouw van oude 
leegstaande kantoren in te verhuren nieuwe woningen en weerhoudt hen ook om voor de verkoop 
gebouwde nieuwbouwwoningen, in afwachting van de verkoop ervan, te verhuren. Om dit knelpunt 
op de woningmarkt weg te nemen, wordt de integratieheffing afgeschaft.  
Verder wordt de jaarlijkse omzetgrens waarbij van de kleineondernemersregeling gebruik kan 
worden gemaakt verhoogd. Deze regeling betreft een vrijstelling voor de ABB voor natuurlijke 
personen (eenmanszaken) of een combinatie van natuurlijke personen (bijvoorbeeld een 
vennootschap onder firma). Ook deze grens is sinds de invoering van het fiscale stelsel op de BES-
eilanden niet meer aangepast. Hierdoor kunnen meer kleinere ondernemingen op de BES-eilanden 
19 
 

geen CO2-uitstoot; dan geldt in de ABB een nultarief). Aldus vormt het reguliere tarief geen reden 
meer om een bestelauto boven een personenauto te prefereren. Dit draagt bij aan een gelijk 
speelveld op de automarkt. Ook voor de toepassing van het autokostenforfait in de loonbelasting 
wordt nu zonder meer duidelijk dat de bijtelling op grond van privégebruik niet alleen voor 
personenauto’s maar ook voor bestelauto’s (waaronder pick-ups met enkele cabine) geldt.  
Personenauto’s en bestelauto’s die voor bepaalde doeleinden of door bepaalde diensten worden 
gebruikt (zoals ambulances, lijkwagens en auto’s voor politie, brandweer, de Belastingdienst, 
Douane en Koninklijke Marechaussee) vallen onder bepaalde voorwaarden niet onder het hoge 
ABB-tarief, maar onder het reguliere ABB-tarief. Een dergelijke mogelijkheid bestond reeds voor 
personenauto’s, maar wordt nu uitgebreid.  
Daarnaast wordt – conform de in Europees Nederland geldende regelgeving – ter zake van een 
bestelauto die uitsluitend of nagenoeg uitsluitend geschikt is voor het vervoer van goederen geen 
forfaitaire bijtelling bij het loon of het inkomen in aanmerking genomen. In de ABB gaat voor 
dergelijke bestelauto’s wel het hoge tarief gelden, omdat bij de invoer en/of ingebruikname veelal 
(nog) niet kan worden vastgesteld of deze bestelauto uitsluitend of nagenoeg uitsluitend geschikt 
is/blijft voor het vervoer van goederen (en niet ook van personen). 
 
Aanpassingen in het formele belastingrecht 
Voor de regels van het formele belasting(proces)recht die na de staatkundige vernieuwingen op de 
BES-eilanden van toepassing zijn, is bij de ontmanteling van de Nederlands-Antilliaanse 
staatsstructuur ervoor gekozen om het toenmalige formele belasting(proces)recht in beginsel te 
laten voortbestaan. In de loop van de jaren zijn weliswaar een fors aantal bepalingen aangepast of 
zijn er nieuwe bepalingen ingevoerd die overeenkomen met gelijkluidende bepalingen uit de 
Algemene wet inzake rijksbelastingen (AWR) die in Europees Nederland geldt, maar in hoofdzaak 
hebben de oude bepalingen nog de overhand. In dit wetsvoorstel wordt voorgesteld om een aantal 
bepalingen aan te passen inzake de termijnen die gelden om een (navorderings)aanslag op te 
leggen, worden regels geïntroduceerd om op termijn de mogelijkheden voor het indienen van een 
digitale aangifte mogelijk te maken, komt er een meldingsplicht voor de vastgoedbelasting indien 
eigenaren van vastgoed geen aanslag toegestuurd krijgen en wordt er een nieuwe boetebepaling 
geïntroduceerd. Verder zijn enkele redactionele wijzigingen opgenomen. 
 
Introductie van een minimumbelasting van 15% 
Dit wetsvoorstel introduceert op de BES-eilanden een minimumbelasting conform het wetsvoorstel 
Wet minimumbelasting 2024. Hoewel de BES-eilanden (de openbare lichamen Bonaire, Sint 
Eustatius en Saba) geen integraal deel uitmaken van de Europese Unie, heeft de inzet die 
Nederland als deelnemer van het IF heeft ook gevolgen voor het Caribische deel van Nederland, 
niet in de laatste plaats omdat op de BES-eilanden een winstbelasting ontbreekt. Omdat de BES-
eilanden volledig deel uitmaken van het Nederlandse staatsbestel is het wenselijk om het 
wetsvoorstel Wet minimumbelasting 2024 ook daar van toepassing te laten zijn, ongeacht het feit 
dat de impact van deze maatregelen beperkt zal zijn. De maatregelen in dit wetsvoorstel 
bewerkstelligen dat het wetsvoorstel Wet minimumbelasting 2024 ook in het Caribische deel van 
Nederland van toepassing wordt door middel van een schakelbepaling, en dat tevens een aantal 
aanpassingen en uitzonderingen hiervoor worden opgenomen in de Belastingwet BES. Zoals in de 
21 
 

8 van de Algemene wet bestuursrecht (Awb). De Belastingwet BES zelf bevat de regels voor het 
lokale formele belasting(proces)recht. Voor de invordering geldt dat de bepalingen voor het 
overgrote deel zijn geënt op de AWR met afwijkende termijnen. Om die reden worden, voor de 
toepassing van het wetsvoorstel Wet minimumbelasting 2024, alle verwijzingen naar de AWR, de 
Awb, de Invorderingswet 1990 (IW 1990) en het Wetboek van Strafrecht aangepast. Deze formele 
regels wijken af van de toepasselijke bepalingen die in hoofdstuk VIII van de Belastingwet BES zijn 
opgenomen. De formele bepalingen van het wetsvoorstel Wet minimumbelasting 2024 waarin naar 
de formele bepalingen uit het Nederlandse formele belastingrecht wordt verwezen zijn derhalve 
niet van toepassing op de BES-eilanden. 
 
Wijze van heffing 
Voor de bijheffing van de minimumbelasting op grond van het onderhavige wetsvoorstel wordt een 
voldoening op aangifte voorgesteld. De belastingplichtige formaliseert hiermee de belastingschuld. 
Een aangiftebelasting wordt het meest passende geacht, omdat de hoogte van de bijheffing wordt 
vastgesteld op basis van financiële gegevens van de groep waar een belastingplichtige deel van 
uitmaakt. Anders dan bij een aanslagbelasting is er dus geen tussenkomst van de inspecteur bij 
het formaliseren van de belastingschuld. Voor wat betreft de rechtsbescherming geldt in dit 
verband het volgende. Inherent aan een aangiftebelasting is dat een nieuw feit niet vereist is voor 
de inspecteur om een naheffingsaanslag op te leggen. Daarentegen beschikt de inspecteur niet 
over de verlengde termijn voor navordering van 12 jaar die van toepassing is op 
grensoverschrijdende situaties. 
Voor bezwaar en beroep wordt aangesloten bij de reguliere wettelijke bepalingen die hoofdstuk VIII 
van de Belastingwet BES voor een aangiftebelasting biedt. Dit betekent dat bezwaar en beroep 
openstaat tegen de voldoening die de belastingplichtige doet bij het indienen van de aangifte. 
Enkel het moment waarop bezwaar kan worden gemaakt wijkt af. Bij een aanslagbelasting kan 
bezwaar worden gemaakt bij vaststelling van de aanslag door de inspecteur. Er is derhalve geen 
verschil in de mate van rechtsbescherming die de belastingplichtige geniet bij een 
aangiftebelasting, versus een aanslagbelasting. Ook tegen een naheffingsaanslag kan bezwaar en 
beroep worden ingesteld. 
De grondslag voor de minimumbelasting is in grote mate gekoppeld aan de belastingdruk die 
multinationale groepen wereldwijd hebben. Daarom acht het kabinet het redelijk dat ook 
groepsentiteiten van multinationale groepen die niet op de BES-eilanden gevestigd zijn 
aansprakelijk gesteld kunnen worden voor een bedrag aan verschuldigde minimumbelasting. In 
beginsel zal de ontvanger de belastingschuldige aanspreken voor de verschuldigde 
minimumbelasting. In dit wetsvoorstel wordt hiervoor een nieuwe bepaling geïntroduceerd, op 
grond waarvan groepsentiteiten behorend tot een multinationale groep of binnenlandse groep 
aansprakelijk kunnen worden gesteld voor een onbetaald gebleven belastingschuld van een andere 
groepsentiteit behorend tot dezelfde multinationale groep of binnenlandse groep aansprakelijk 
worden gesteld. 
 
Invordering/Aansprakelijkheid 
Als een bedrag aan verschuldigde minimumbelasting onbetaald blijft, zal de ontvanger overgaan 
tot invorderingsmaatregelen. In beginsel zal de ontvanger de belastingschuldige aanspreken voor 
23 
 

In de inkomsten- en loonbelasting wordt voorgesteld om een aantal wijzigingen aan te brengen die 
verwijzen naar het begrip personenauto zoals hiervoor is toegelicht. Deze wijzigingen hebben dan 
ook gevolgen voor de bepalingen in de inkomstenbelasting die de bijtelling van de auto van de 
zaak regelen. Om die reden worden deze regels ook aangepast. Ook worden er uitgebreidere regels 
inzake de toepassing van het gebruikelijk loon voor de directeur-grootaandeelhouder (dga) 
geïntroduceerd. De gebruikelijkloonregeling houdt in dat een aanmerkelijkbelanghouder wordt 
geacht een loon te genieten dat normaal is voor het niveau en de duur van zijn arbeid. 
In de loonbelasting ontbreken expliciete bepalingen over de behandeling van aanspraken. Loon in 
de vorm van aanspraken in fiscale zin wordt in aanmerking genomen op het tijdstip waarop het 
recht (de aanspraak) ontstaat en niet wanneer de uit het recht voortvloeiende uitkering of 
verstrekking wordt genoten. Het maakt daarbij niet uit of de aanspraak voortvloeit uit een 
tegenwoordige of een vroegere dienstbetrekking. In dit wetsvoorstel wordt voorgesteld om de 
behandeling van aanspraken voor de loonbelasting meer expliciet te omschrijven door in de 
formulering ervan nadrukkelijk aansluiting te zoeken bij het aansprakenregime van de Wet LB 
1964 in Europees Nederland. Tevens wordt meer specifiek geregeld welke bestanddelen niet tot het 
loon behoren. Inhoudelijke wijzigingen zijn daarbij niet beoogd. De voorgestelde tekst beoogt een 
voortzetting en verduidelijking van de bestaande praktijk. 
3
In dit voorstel wordt ook de reeds in een beleidsbesluit vooruitlopend op dit wetsvoorstel per 1 
januari 2023 ingevoerde verhoging van de belastingvrije som van USD 12.198 naar USD 17.352 
wettelijk vastgelegd. Op deze wettelijke maatregel is vooruitgelopen om zo snel mogelijk zekerheid 
te bieden en tegemoet te komen aan de wens van de inwoners van de BES-eilanden om de forse 
stijging van de kosten van levensonderhoud te compenseren. Om die reden is de belastingvrije 
som gekoppeld aan het hoogste wettelijk minimumloon (van Sint Eustatius) zoals dat thans geldt 
op de BES-eilanden.  
Tot slot wordt voorgesteld om de dividendvrijstelling in de inkomstenbelasting af te schaffen. Bij de 
bepaling van het belastbaar inkomen in een jaar worden vanaf 2024 dus alle ontvangen dividenden 
integraal in de inkomstenbelasting betrokken. 
 
Enkele wijzigingen in de Douane- en Accijnswet BES 
In de DABES worden enkele redactionele wijzigingen doorgevoerd en wordt de termijn die van 
toepassing is op de betaling van de douaneschuld en de bestuurlijke boete gewijzigd voor gevallen 
waarbij het bedrag van de douaneschuld en de bestuurlijke boete bij wijze van mededeling aan de 
schuldenaar bekend wordt gemaakt. 
 
3. Budgettaire aspecten 
De meeste maatregelen in het wetvoorstel betreffen een kleine aanpassing of verheldering en 
zullen budgettair een nihil effect hebben. De raming van de budgettaire aspecten van het 
wetsvoorstel met betrekking tot het afschaffen van de dividendvrijstelling tot € 5.000 is gebaseerd 
op de gegevens uit de belastingaangiften over het jaar 2021. Dit jaar is het meest recente jaar 
waarvan de aangiftegegevens volledig in de systemen zijn verwerkt. Het budgettaire belang 
hiervan is een opbrengst van € 0,1 miljoen. en daarmee niet lastenrelevant. De raming van de 
 
3
 Tijdelijk besluit verhoging belastingvrije som Caribisch Nederland 2023, 16 december 2023, nr. 2022-311573.  
25 
 

voornamelijk voor de aansprakenregeling en de ambtshalve herzieningsregeling. De aanpassingen 
in dit wetsvoorstel komt daardoor ten goede aan het doenvermogen ten aanzien van het kunnen 
effectueren van de rechtsbescherming van de inwoners van de BES-eilanden. 
 
6. Administratieve lasten/gevolgen voor bedrijfsleven en burger 
Voor dit wetsvoorstel heeft geen internetconsultatie plaatsgevonden. Zoals hiervoor reeds is 
vermeld, is het grootste deel van de maatregelen in dit wetsvoorstel initieel in de concept-Fiscale 
verzamelwet 2024 opgenomen, terwijl later is besloten de BES-maatregelen in een apart 
wetsvoorstel bij het Belastingplan 2024 te formuleren. Het wetsvoorstel is wel ter advisering 
voorgelegd aan de ATR en het college van het ATR onderschrijft de gemaakte regeldruk inschatting 
en heeft geen nadere toevoegingen met betrekking tot de regeldrukkosten in dit wetsvoorstel. 
Onze inschatting is dat de maatregelen in dit wetsvoorstel geen noemenswaardige administratieve 
lasten tot gevolg hebben. Het wetsvoorstel bevat enkel een verhoging van het gebruikelijk loon 
voor de dga, alsmede gaat voor de invoer van bestelauto’s het hoge tarief van de ABB gelden. Als 
gevolg van een aantal overige maatregelen treden eenmalige niet noemenswaardige 
administratieve lasten op. Dit geldt onder meer voor de aanpassingen in de verplichtingen die 
administratieplichtigen hebben ter zake van het opstellen van facturen, de uitvoering van de 
meldplicht in de vastgoedbelasting en de bepaling van de hoogte van het gebruikelijk loon. 
Daarnaast zorgt de afschaffing van de integratieheffing en de verhoging van de grens voor de 
toepassing van de kleineondernemersregeling in de ABB voor een aantal ondernemers voor een 
afname van de administratieve lasten omdat zij geen ABB-aangiften meer hoeven te doen. De ATR 
heeft het wetsvoorstel niet geselecteerd voor een formeel advies, omdat het slechts 
verwaarloosbare gevolgen voor de regeldruk heeft. 
 
7. EU-aspecten 
Aan dit wetsvoorstel zijn, op de minimumbelasting na, geen bijzondere EU-aspecten verbonden. 
Met de invoering van hoofdstuk VIIb van de Belastingwet BES worden de maatregelen uit de 
Richtlijn (EU) 2022/2523 van de Raad van 14 december 2022 in de nationale wetgeving van de 
BES-eilanden doorgevoerd per 31 december 2023. 
  
27 
 

Door in de genoemde definities voor de ABB, de Wet IB BES en de Wet LB BES voortaan te 
verwijzen naar zowel de personenauto als de bestelauto wordt de reikwijdte van de in die wetten 
opgenomen bepalingen omtrent het belasten van (het gebruik van) auto’s geüniformeerd. De 
fiscale behandeling van auto’s wordt hierdoor eenduidiger en makkelijker toepasbaar, zowel voor 
belastingplichtigen en inhoudingsplichtigen als voor de Belastingdienst. Zo komt onder andere het 
onderscheid tussen pick-ups met enkele en dubbele cabine te vervallen. 
 
In het voorgestelde artikel 1.3, tweede lid, van de Belastingwet BES wordt tot slot 
vastgelegd dat er bij ministeriële regeling nadere regels kunnen worden gesteld op basis waarvan 
motorrijtuigen voor de toepassing van de ABB, de Wet IB BES of de Wet LB BES niet als 
personenauto of bestelauto worden aangemerkt. Wat betreft de ABB is daar op dit moment al 
invulling aan gegeven via het huidige artikel 6.2 van de Uitvoeringsregeling Belastingwet BES. 
 
Artikel I, onderdeel B (artikel 5.2 van de Belastingwet BES) 
In artikel 5.2, derde lid, onderdeel b, van de Belastingwet BES is een regeling opgenomen 
die bepaalde op de BES-eilanden gevestigde persoonlijke houdstervennootschappen in staat stelt 
om met betrekking tot de op de BES-eilanden geldende opbrengstbelasting een 
vestigingsplaatsbeschikking te verkrijgen, op grond waarvan zij met betrekking tot die belasting 
niet geacht worden in Nederland te zijn gevestigd. Een van de voorwaarden voor een 
houdstervennootschap om in aanmerking te komen voor een vestigingsplaatsbeschikking is dat zij 
95 percent of meer van de aandelen houdt in een vennootschap die eveneens op de BES-eilanden 
is gevestigd en die ook in het bezit is van een vestigingsplaatsbeschikking of die is toegelaten tot 
een handels- en dienstenentrepot als bedoeld in hoofdstuk V DABES. De genoemde eis van 95 
percent blijkt vaak op praktische problemen te stuiten. Diverse samenwerkingsverbanden kunnen 
hierdoor nimmer op basis van gelijkwaardigheid een onderneming drijven door middel van een 
vennootschapsstructuur waarbij participanten via een persoonlijke houdstermaatschappij een gelijk 
belang in de werkmaatschappij houden. Om deze samenwerkingsvormen toch mogelijk te maken, 
wordt voorgesteld met ingang van 1 januari 2024 het criterium van 95 percent te vervangen door 
een criterium van 50 percent. Hierdoor worden samenwerkingsverbanden waarbij twee 
belastingplichtigen een gelijkwaardig percentage aan aandelen in de werkmaatschappijen 
verwerven via een persoonlijk houdstervennootschap mogelijk gemaakt zonder dat de persoonlijke 
houdstervennootschap voor de toepassing van de Belastingwet BES wordt geacht in Nederland te 
zijn gevestigd en daardoor in Nederland belastingplichtig wordt voor de vennootschaps- en 
dividendbelasting. 
Gelijktijdig wordt voorgesteld de regeling aan te passen om misbruiksituaties te 
voorkomen. Een houdstervennootschap vraagt niet zelden een vestigingsplaatsbeschikking voor 
een werkmaatschappij aan om zelf passieve activiteiten op de BES-eilanden uit te (blijven) oefenen 
en op deze manier niet belastingplichtig te worden voor de Nederlandse vennootschaps- en 
dividendbelasting. De huidige wettekst biedt deze mogelijkheid voor een houdstervennootschap 
door een deelname van 95 percent in een vennootschap te eisen die eveneens op de BES-eilanden 
is gevestigd, en waarbij die werkmaatschappij ook in het bezit is van een 
vestigingsplaatsbeschikking of is toegelaten tot een handels- en dienstenentrepot als bedoeld in 
hoofdstuk V DABES. In de huidige wettekst worden geen andere eisen gesteld aan de overige 
29 
 

meer van toepassing in relatie tot Curaçao en Sint Maarten, waardoor thans zou moeten worden 
verwezen naar de Belastingregeling Nederland Curaçao (BRNC) of de Belastingregeling Nederland 
Sint Maarten (BRNS). Hierdoor is het onduidelijk of deze regel van toepassing is op een 
inhoudingsplichtige die op grond van de toepasselijke bepalingen van de BRNC of de BRNS niet 
meer wordt aangemerkt als inwoner van de BES-eilanden. Daar komt nog bij dat de BRK 
binnenkort zal worden vervangen door de nieuwe Belastingregeling Nederland Aruba. Om de 
toepassing van artikel 5.8 van de Belastingwet BES niet te veel te beperken, en tevens de 
leesbaarheid van dat artikel te behouden, wordt voorgesteld om in dat artikel de verdragen ter 
voorkoming van dubbele belasting die ook betrekking hebben op de BES-eilanden, de drie 
belastingregelingen die thans van kracht zijn tussen de BES-eilanden en Aruba, Curaçao en Sint 
Maarten, alsmede de Belastingregeling voor het land Nederland (BRN) voor wat betreft de relatie 
tussen Nederland en de BES-eilanden aan te duiden als regelingen ter voorkoming van dubbele 
belasting. 
 
Artikel I, onderdeel D (artikel 5.10 van de Belastingwet BES) 
Voorgesteld wordt de inhoud van artikel 5.10 van de Belastingwet BES in het voorgestelde 
artikel 8.87a van de Belastingwet BES op te nemen en daarbij uit te breiden. De nieuwe bepaling 
strekt ertoe de verplichting die voor op de BES-eilanden gevestigde lichamen bestaat om binnen 
negen maanden na afloop van het kalenderjaar een gewaarmerkt (ondertekend) afschrift van de 
jaarrekening bij de inspecteur in te dienen uit te breiden tot een algemene verplichting die niet 
meer aan de opbrengstbelasting is gekoppeld. Voor een nadere toelichting op het voorgestelde 
artikel 8.87a van de Belastingwet BES wordt verwezen naar de toelichting op artikel I, onderdeel 
CC. Als gevolg van het voorgestelde artikel 8.87a van de Belastingwet BES kan artikel 5.10 van die 
wet komen te vervallen. 
 
Artikel I, onderdeel E (artikel 6.1 van de Belastingwet BES) 
Met de voorgestelde wijziging van artikel 1.3 van de Belastingwet BES wordt daarin een 
algemene definitie van het begrip personenauto opgenomen. Als gevolg hiervan wordt de definitie 
zoals deze thans nog in artikel 6.1, onderdeel f, van die wet is opgenomen overbodig en kan deze 
komen te vervallen. 
Met de voorgestelde aanvulling van artikel 1.3 van de Belastingwet BES wordt daarin ook 
een algemene definitie van het begrip bestelauto opgenomen. Het voorgestelde artikel 6.1, 
onderdeel f (nieuw), van de Belastingwet BES wordt ten opzichte van de huidige tekst van dat 
onderdeel uitgebreid met een verwijzing naar dit begrip. Ten gevolge hiervan wordt de CO2-uitstoot 
van bestelauto’s, net als van personenauto’s, gemeten overeenkomstig bijlage XII bij Verordening 
(EG) nr. 692/2008 van de Commissie van 18 juli 2008 tot uitvoering en wijziging van Verordening 
(EG) nr. 715/2007 van het Europees Parlement en de Raad betreffende de typegoedkeuring van 
motorvoertuigen met betrekking tot emissies van lichte personen- en bedrijfsvoertuigen (Euro 5 en 
Euro 6) en de toegang tot reparatie- en onderhoudsinformatie (PbEU 2008, L 199), met dien 
verstande dat indien de meting mede met LPG of aardgas als brandstof is uitgevoerd, de CO2-
uitstoot van de auto met LPG of aardgas als brandstofsoort wordt gehanteerd, zodat bestelauto’s 
zonder CO2-uitstoot in de ABB tegen een nihiltarief kunnen worden belast. 
 
31 
 

administratieplichtigen opgenomen die ook voor de toepassing van de ABB van toepassing is. Om 
onduidelijkheden te voorkomen ter zake van deze twee factuurverplichtingen, wordt voorgesteld de 
eisen die artikel 8.89a, eerste lid, van de Belastingwet BES aan de factuur stelt leidend te laten 
zijn. Daarom wordt voorgesteld artikel 6.14, derde lid, eerste zin, van de Belastingwet BES aan te 
passen en daarin een verwijzing op te nemen naar artikel 8.89a, eerste lid, van die wet. Daarnaast 
wordt voorgesteld artikel 6.14, derde lid, tweede zin, aanhef en onderdelen a tot en met g, van de 
Belastingwet BES, waarin de vereisten zijn opgenomen die ter zake van zelf voortgebrachte 
goederen voor een factuur gelden, te laten vervallen. Dit betekent dan ook dat voor de producent 
die leveringen van door hem voortgebrachte goederen verricht het verplichte factuurstelsel van 
toepassing wordt, en dat dus niet enkel op verzoek een factuur wordt uitgereikt. 
 
Artikel I, onderdeel L (artikel 6.19 van de Belastingwet BES) 
Voor de toelichting op dit onderdeel wordt verwezen naar de toelichting op artikel I, 
onderdeel H. 
 
Artikel I, onderdeel M (artikel 6.19a van de Belastingwet BES) 
Voor de toelichting op dit onderdeel wordt verwezen naar de toelichting op artikel I, 
onderdeel H. 
 
Artikel I, onderdeel N (artikel 6.22 van de Belastingwet BES) 
In artikel 6.22 van de Belastingwet BES is een kleineondernemersregeling opgenomen die 
voorziet in een ontheffing voor ABB voor onder andere natuurlijke personen die ondernemer als 
bedoeld in artikel 6.1, onderdeel f (nieuw), van de Belastingwet BES zijn en die een jaaromzet 
exclusief ABB van niet meer dan USD 20.000 hebben behaald. Deze omzetgrens is sinds de 
invoering van de ABB nimmer verhoogd, dan wel anderszins aangepast aan de prijsindexcijfers van 
de gezinsconsumptie. Om die reden wordt voorgesteld de omzetgrens voor natuurlijke personen 
die ondernemer zijn te verhogen tot USD 30.000 per jaar. De verhoging van deze grens biedt een 
tegemoetkoming aan kleine ondernemers die anders met hoge administratieve lasten te maken 
hebben en verbetert eveneens de uitvoerbaarheid van de belastingwetgeving door de 
Belastingdienst. 
 
Artikel I, onderdeel O (artikel 7.4 van de Belastingwet BES) 
In verband met de voorgestelde verlettering van artikel 6.4, eerste lid, onderdeel g, van de 
Belastingwet BES wordt voorgesteld de verwijzing in artikel 7.4, eerste lid, onderdeel g, van de 
Belastingwet BES daarop aan te passen. 
 
 
 
 
 
 
 
 
 
 
 
33 
 

de Belastingwet BES. Het betreft hier vaste inrichtingen als omschreven in onderdeel c van de 
definitie van vaste inrichting in artikel 1.2, eerste lid, van het wetsvoorstel Wet minimumbelasting 
2024 en die op grond van artikel 1.3, vijfde lid, van dat wetsvoorstel op de BES-eilanden zijn 
gelegen voor toepassing van de minimumbelasting. Dit zijn dus ook vaste inrichtingen op de BES-
6
eilanden die fictief in Nederland zijn gelegen voor de toepassing van de Wet Vpb 1969. De BES-
eilanden hebben geen vennootschapsbelastingsysteem, maar de aldaar gelegen bedrijfsinrichting 
of een daarmee gelijkgestelde inrichting wordt overeenkomstig de BRN als een vaste inrichting 
aangemerkt. De BRN bevat op dit punt een bepaling (artikel 2.2) die overeenkomt met artikel 7 
van het OESO-modelverdrag. Op basis daarvan kan aan die bedrijfsinrichting inkomen worden 
toegerekend. 
In het voorgestelde artikel 7b.1, eerste lid, aanhef en onderdelen a tot en met d, van de 
Belastingwet BES zijn een aantal aanpassingen van het wetsvoorstel Wet minimumbelasting 2024 
opgenomen om deze toe te kunnen passen op de BES-eilanden. Ingevolge genoemd onderdeel a, 
onder 1˚, dient daar waar in het wetsvoorstel Wet minimumbelasting 2024 wordt verwezen naar 
“Nederland” voor de toepassing van die wet op de BES-eilanden te worden gelezen “BES eilanden”. 
Ingevolge genoemd onderdeel a, onder 2˚ dient daar waar in het wetsvoorstel Wet 
minimumbelasting 2024 de uitdrukking “in Nederland” wordt gebruikt te worden gelezen “op de 
BES eilanden”. 
Ingevolge het voorgestelde artikel 7b.1, eerste lid, aanhef en onderdeel b, van de 
Belastingwet BES worden de definities van kwalificerende binnenlandse bijheffing, kwalificerende 
inkomen-inclusiemaatregel en kwalificerende onderbelastewinstmaatregel aangepast om deze toe 
te kunnen passen op de BES-eilanden. Voor de toepassing van de in het wetsvoorstel Wet 
minimumbelasting 2024 opgenomen maatregelen op de BES-eilanden vervalt de verwijzing naar 
derde staten in die definities. Dit geldt ook voor de toepassing van artikel 6.2, tweede lid, 
onderdeel a, onder 4°, van dat wetsvoorstel. 
Ingevolge het voorgestelde artikel 7b.1, eerste lid, aanhef en onderdeel c, van de 
Belastingwet BES blijft de in artikel 4.1, eerste lid, aanhef, van het wetsvoorstel Wet 
minimumbelasting 2024 opgenomen zinsnede “of door een in een lidstaat gevestigde 
uiteindelijkemoederentiteit die een uitgesloten entiteit is” buiten toepassing. Deze zinsnede 
verwijst in de relatie tussen Nederland en een andere EU-lidstaat naar een in die andere EU-
lidstaat gevestigde uiteindelijkemoederentiteit die een uitgesloten entiteit is. Deze regel is voor de 
BES-eilanden niet relevant. 
Ingevolge het voorgestelde artikel 7b.1, eerste lid, aanhef en onderdeel d, van de 
Belastingwet BES dient daar waar in het wetsvoorstel Wet minimumbelasting 2024 wordt verwezen 
naar “artikel 23, vierde lid, van het Wetboek van Strafrecht” voor de toepassing van die wet op de 
BES-eilanden te worden gelezen “artikel 27, vierde lid, van het Wetboek van Strafrecht BES”. Het 
Nederlandse Wetboek van Strafrecht is niet op de BES-eilanden van toepassing, maar de 
strafrechtelijke bepalingen aldaar zijn in een eigen wetboek opgenomen. 
 
 
 
 
6
 Artikel 3, eerste lid, onderdeel d, Wet Vpb 1969 in samenhang met artikel 17, derde lid, onderdeel c, Wet Vpb 1969. 
35 
 

 
Artikel 7b.2, tweede lid 
In afwijking van artikel 8.5, tweede lid, eerste zin, en artikel 8.11, derde lid, van de 
Belastingwet BES stelt de inspecteur de termijn voor het doen van de aangifte voor de 
minimumbelasting zodanig vast dat deze niet eerder verstrijkt dan zeventien maanden na het 
einde van het tijdvak. Omdat de benodigde informatie uit de bijheffing-informatieaangifte niet later 
dan vijftien maanden na het einde van het tijdvak beschikbaar moet zijn, wordt de 
belastingplichtige een termijn geboden van ten minste twee maanden na het beschikbaar komen 
van de relevante informatie voor het doen van de belastingaangifte. In de bijheffing-
informatieaangifte zal worden vastgesteld hoeveel belasting er verschuldigd is op de BES-eilanden. 
Dit bedrag moet worden geformaliseerd door middel van de belastingaangifte. Omdat er voor de 
belastingaangifte geen, of slechts beperkt, aanvullende berekeningen hoeven te worden gemaakt 
om het te betalen bedrag aan belasting vast te stellen wordt een termijn van twee maanden na 
afloop van de termijn waarbinnen de bijheffing-informatieaangifte moet worden ingediend 
voldoende geacht. 
 
Artikel 7b.2, derde lid 
In het voorgestelde artikel 7b.2, derde lid, van de Belastingwet BES wordt geregeld dat de 
belasting, in afwijking van artikel 8.11, eerste lid, van de Belastingwet BES binnen zeventien 
maanden na het einde van het tijdvak moet worden betaald. 
 
Artikel 7b.2, vierde lid 
Het voorgestelde artikel 7b.2, vierde lid, van de Belastingwet BES regelt tot slot dat de 
betalingsverplichting van een bedrag aan binnenlandse bijheffing vervalt als artikel 8.4, zevende 
lid, van het wetsvoorstel Wet minimumbelasting 2024 toepassing vindt ten aanzien van dat bedrag. 
Genoemd artikel 8.4, zevende lid, van dat wetsvoorstel regelt namelijk dat voor zover een bedrag 
aan kwalificerende binnenlandse bijheffing dat over een verslagjaar is verschuldigd niet of niet 
volledig is betaald binnen vier verslagjaren na het verslagjaar waarover die bijheffing verschuldigd 
is, het niet-betaalde bedrag aan kwalificerende binnenlandse bijheffing wordt aangemerkt als een 
additionele bijheffing als bedoeld in artikel 8.4, zevende lid, van het wetsvoorstel Wet 
minimumbelasting 2024 over het vijfde verslagjaar na het verslagjaar waarover die bijheffing was 
verschuldigd. Voor zover de op de BES-eilanden verschuldigde binnenlandse bijheffing dus niet 
binnen die termijn betaald is, vervalt ook de betalingsverplichting. 
Voor de volledigheid wordt opgemerkt dat het vervallen van de betalingsverplichting niet 
tot gevolg heeft dat opgelegde verzuim- of vergrijpboetes of in rekening gebrachte 
invorderingsrente komen te vervallen. Dit zou immers tot gevolg hebben dat een belastingplichtige 
of -schuldige die zijn belastingschuld niet binnen de in het voorgestelde artikel 8.4, zevende lid, 
van het wetsvoorstel Wet minimumbelasting 2024 gestelde termijn betaalt bevoordeeld zou 
worden door het niet betalen van de belastingschuld. 
 
 
 
 
37 
 

aan kwalificerende binnenlandse bijheffing (voor zover) dat niet is betaald binnen vier verslagjaren 
na het verslagjaar waarover die bijheffing verschuldigd is, aangemerkt als additionele bijheffing als 
bedoeld in het voorgestelde artikel 8.2, tweede lid, van het wetsvoorstel Wet minimumbelasting 
2024 over het vijfde verslagjaar volgend op het verslagjaar waarover die kwalificerende 
binnenlandse bijheffing was verschuldigd. 
Voor zover de binnenlandse bijheffing derhalve niet binnen de in het voorgestelde artikel 
8.4, zevende lid, van het wetsvoorstel Wet minimumbelasting 2024 gestelde termijn is betaald, 
vervalt met ingang van dat vijfde verslagjaar de bevoegdheid tot het opleggen van een 
naheffingsaanslag met betrekking tot het niet betaalde bedrag aan binnenlandse bijheffing. Ook 
een eventueel reeds opgelegde naheffingsaanslag voor een bedrag aan binnenlandse bijheffing 
vervalt voor zover die nog niet is ingevorderd op het tijdstip waarop artikel 8.4, zevende lid, van 
het wetsvoorstel Wet minimumbelasting 2024 toepassing vindt op dat bedrag. Voor zover die 
naheffingsaanslag reeds is ingevorderd op dat tijdstip, is de bijheffing betaald en vindt het 
voorgestelde artikel 8.4, zevende lid, van het wetsvoorstel Wet minimumbelasting 2024 geen 
toepassing. Effectief geldt voor de binnenlandse bijheffing dus een kortere naheffingstermijn, 
namelijk van vier jaar, dan voor de inkomen-inclusiebijheffing en de onderbelastewinstbijheffing. 
Opgelegde verzuim- of vergrijpboetes komen niet te vervallen als op een bedrag aan niet 
betaalde binnenlandse bijheffing het voorgestelde artikel 8.4, zevende lid, van het wetsvoorstel 
Wet minimumbelasting 2024 van toepassing is. Als dit wel het geval zou zijn, zou er immers een 
prikkel kunnen ontstaan voor de belastingplichtige om het verschuldigde bedrag aan binnenlandse 
bijheffing niet te voldoen. Ook zou een belastingplichtige die niet betaalt daarmee in een 
gunstigere positie komen dan een belastingplichtige die wel binnen de in het voorgestelde artikel 
8.4, zevende lid, van het wetsvoorstel Wet minimumbelasting 2024 gestelde termijn zijn 
verschuldigde binnenlandse bijheffing heeft betaald. 
 
Artikel 7b.4 van de Belastingwet BES 
 
Artikel 7b.4, eerste lid 
Op grond van het voorgestelde artikel 7b.4, eerste lid, van de Belastingwet BES wordt de 
belastingplichtige verplicht om eigener beweging juiste en volledige inlichtingen of gegevens die 
van belang kunnen zijn voor de heffing van de minimumbelasting te verstrekken aan de inspecteur 
nadat hem bekend is geworden dat die inlichtingen of gegevens niet, onjuist of onvolledig door 
hem zijn verstrekt. De termijn om tijdig de juiste en volledige inlichtingen en gegevens aan de 
inspecteur te verstrekken vangt aan zodra de belastingplichtige bekend wordt met het feit dat 
inlichtingen en gegevens eerder niet, onjuist of onvolledig zijn verstrekt en bedraagt twee weken. 
Deze actieve inlichtingenverplichting betreft onder andere de situatie dat onterecht geen aangifte is 
gedaan, dat onterecht een onvolledige aangifte is gedaan of dat een aangifte met een te laag 
bedrag aan verschuldigde minimumbelasting is gedaan. Met deze inlichtingenverplichting wordt een 
zelfstandige actieve rol voor de belastingplichtige ten behoeve van een juiste heffing van 
minimumbelasting geregeld. De termijn van twee weken om de inspecteur te informeren begint 
zoals gezegd te lopen zodra de belastingplichtige bekend is geworden dat inlichtingen en gegevens 
niet, onjuist of onvolledig zijn verstrekt. Omdat de inlichtingenverplichting hoofdzakelijk geldt voor 
onjuistheden in de belastingaangifte ten aanzien van de minimumbelasting, wordt deze termijn 
39 
 

minimumbelasting niet, gedeeltelijk niet, dan wel niet binnen de in het voorgestelde artikel 7b.2, 
derde lid, dan wel artikel 7b.8, tweede lid, van de Belastingwet BES gestelde termijn is betaald, 
een vergrijpboete op te leggen van ten hoogste 100 percent van de als gevolg van de opzet of 
7
grove schuld te weinig betaalde belasting. 
 
Artikel 7b.5, eerste lid 
Het voorgestelde artikel 7b.5, eerste lid, van de Belastingwet BES regelt dat voor de 
toepassing van artikel 8.22, tweede lid, van die wet het verzuim ziet op het niet doen van aangifte 
dan wel op het niet doen van aangifte binnen de ingevolge artikel 7b.2, tweede lid, dan wel – voor 
een overgangsjaar – artikel 7b.8, eerste lid, van de Belastingwet BES gestelde termijn. Deze 
bepaling is noodzakelijk omdat de voorgestelde minimumbelasting een afwijkende aangiftetermijn 
kent. Dit betekent dat in geval de aangifte minimumbelasting niet, dan wel niet binnen de in het 
voorgestelde artikel 7b.2, tweede lid, dan wel artikel 7b.8, eerste lid, van de Belastingwet BES 
gestelde termijn is gedaan een verzuimboete van ten hoogste USD 1.400 opgelegd kan worden. 
 
Artikel 7b.5, tweede lid 
Het voorgestelde artikel 7b.5, tweede lid, van de Belastingwet BES regelt dat voor de 
toepassing van artikel 8.23, eerste lid, van de Belastingwet BES het verzuim ziet op het niet, 
gedeeltelijk niet, dan wel niet betalen van de belasting binnen de termijn, bedoeld in het 
voorgestelde 7b.2, derde lid, dan wel artikel 7b.8, tweede lid, van die wet voor een overgangsjaar. 
Dit betekent dat ingeval de minimumbelasting niet, gedeeltelijk niet, dan wel niet binnen de in het 
voorgestelde artikel 7b.2, derde lid, dan wel artikel 7b.8, tweede lid, van de Belastingwet BES 
gestelde termijn is betaald een verzuimboete van ten hoogste USD 5.600 opgelegd kan worden. 
 
Artikel 7b.5, derde lid 
Het voorgestelde artikel 7b.5, derde lid, van de Belastingwet BES bepaalt dat in afwijking 
van de artikelen 8.23, derde lid, en 8.26, vierde lid, van die wet de bevoegdheid tot het opleggen 
van een bestuurlijke boete op grond van die artikelen vervalt door verloop van zes jaren en vier 
maanden na afloop van het tijdvak waarover de belasting is verschuldigd. De bevoegdheid om een 
bestuurlijke boete op te leggen vervalt derhalve gelijktijdig met de bevoegdheid om een 
naheffingsaanslag op te leggen. Voornoemde boetes zijn ook reguliere fiscale boetes bij 
aangiftebelastingen. Artikel 8.23 van de Belastingwet BES betreft een verzuimboete en ziet kort 
samengevat op het niet, gedeeltelijk niet of niet tijdig betalen van de belasting. Artikel 8.26 van de 
Belastingwet BES betreft een vergrijpboete. Deze vergrijpboete kan worden opgelegd ingeval het 
aan opzet of grove schuld van de belastingplichtige is te wijten dat de belasting welke op aangifte 
moet worden voldaan niet, gedeeltelijk niet of niet tijdig is betaald. 
 
 
 
 
 
 
7
 Artikel 8.26 van de Belastingwet BES. 
41 
 

minimumbelasting. Hiertoe kan gebruik worden gemaakt van de verschillende mogelijkheden die 
bijvoorbeeld het WABB-verdrag waaraan in het algemeen deel van deze memorie aan wordt 
gerefereerd. Het WABB-verdrag is ook van toepassing op de BES-eilanden. De mogelijkheden die 
bilaterale belastingverdragen bieden zijn voor wat de BES-eilanden betreft erg beperkt. Slechts een 
aantal bilaterale belastingverdragen is (ook) op de BES-eilanden van toepassing. 
De aansprakelijkheid bestaat alleen voor belastingschulden die zien op verslagjaren 
gedurende welke de aansprakelijk te stellen groepsentiteit onderdeel uitmaakte van die 
multinationale groep of binnenlandse groep. In de regel zal deze hoofdelijke aansprakelijkstelling 
eerst bij de andere op de BES-eilanden gevestigde groepsentiteiten plaatsvinden. Voor een nadere 
toelichting op de aansprakelijkheidsbepaling van het voorgestelde artikel 7b.7 van de Belastingwet 
BES wordt verwezen naar het algemeen deel van de memorie van toelichting bij het wetsvoorstel 
Wet minimumbelasting 2024 inzake de in het wetsvoorstel Wet minimumbelasting 2024 
opgenomen gelijkluidende aansprakelijkheidsbepaling (het voorgestelde artikel 41a IW 1990). 
Uit artikel 8.62, eerste lid, van de Belastingwet BES volgt dat een aansprakelijkstelling door 
de ontvanger plaatsvindt bij voor bezwaar vatbare beschikking. Derhalve heeft de 
aansprakelijkgestelde de mogelijkheid van bezwaar en beroep tegen de hoofdelijke 
aansprakelijkstelling. 
 
Artikel 7b.8 van de Belastingwet BES 
Op grond van het voorgestelde artikel 7b.8 van de Belastingwet BES worden enkele 
termijnen verlengd voor het zogenoemde overgangsjaar. De bepaling komt inhoudelijk overeen 
met artikel 14.3 van het wetsvoorstel Wet minimumbelasting 2024, maar omdat in die bepaling 
wordt verwezen naar de AWR wordt voor de BES-eilanden een eigen bepaling in de Belastingwet 
BES voorgesteld. De artikelen 14.1 en 14.2 van het wetsvoorstel Wet minimumbelasting 2024 zijn 
wel integraal op de BES-eilanden van toepassing. 
 
Artikel 7b.8, eerste en tweede lid 
Het voorgestelde artikel 7b.8, eerste en tweede lid, van de Belastingwet BES regelt dat de 
aangifte- en betaaltermijn voor het overgangsjaar twintig maanden is. In combinatie met de 
verlengde termijn voor het indienen van de bijheffing-informatieaangifte in het voorgestelde artikel 
7b.8, derde lid, van de Belastingwet BES wordt de belastingplichtige op die manier een effectieve 
aangifte- en betaaltermijn geboden van twee maanden na het tijdstip waarop de bijheffing-
informatieaangifte uiterlijk moet worden ingediend. 
 
Artikel 7b.8, derde lid 
In het voorgestelde artikel 7b.8, derde lid, van de Belastingwet BES wordt geregeld dat de 
termijn voor het indienen van de bijheffing-informatieaangifte en de kennisgeving voor het 
overgangsjaar achttien maanden is, in afwijking van het voorgestelde artikel 13.1, zevende lid, van 
het wetsvoorstel Wet minimumbelasting 2024. 
 
Artikel 7b.8, vierde lid 
Het voorgestelde artikel 7b.8, vierde lid, van de Belastingwet BES regelt dat er voor het 
overgangsjaar geen verlengde termijn is voor indiening van de bijheffing-informatieaangifte, het 
43 
 

 
 
Artikel I, onderdeel R (artikel 8.6a van de Belastingwet BES) 
Belastingheffing begint bij de beschikbaarheid van de juiste en volledige informatie. Een 
aanzienlijk deel van deze informatie moet door de belastingplichtige of inhoudingsplichtige 
aangeleverd worden. De Belastingdienst krijgt weliswaar ook van derden informatie, maar in veel 
gevallen is het de belastingplichtige, onderscheidenlijk de inhoudingsplichtige, die over specifieke 
informatie beschikt en de juistheid en volledigheid daarvan kan beoordelen. Het kan voorkomen 
dat het de belastingplichtige, onderscheidenlijk de inhoudingsplichtige, nadien blijkt dat door hem 
verstrekte informatie niet (meer) juist of niet (meer) volledig is. Op grond van de huidige wettelijke 
bepalingen hoeft de belastingplichtige, onderscheidenlijk de inhoudingsplichtige, in die concrete 
situatie niets te doen. Dit is ongewenst. Het zorgen voor de beschikbaarheid van de voor de 
belastingheffing relevante informatie is een gedeelde verantwoordelijkheid van de Belastingdienst 
en de belastingplichtige, onderscheidenlijk de inhoudingsplichtige. Het mag dan ook van de 
belastingplichtige, onderscheidenlijk de inhoudingsplichtige, worden verwacht dat hij de 
Belastingdienst uit zichzelf informeert zodra hij ermee bekend is of wordt dat eerder door hem 
verstrekte gegevens en inlichtingen onjuist of onvolledig zijn. Het voorgestelde artikel 8.6a, eerste 
lid, van de Belastingwet BES bevat een delegatiebepaling op grond waarvan in bij algemene 
maatregel van bestuur aan te wijzen gevallen aan belastingplichtigen en inhoudingsplichtigen de 
verplichting kan worden opgelegd om spontaan mededeling te doen van onjuistheden of 
onvolledigheden die hun bekend zijn (geworden). Op grond van het voorgestelde artikel 8.6a, 
tweede lid, van de Belastingwet BES kunnen bij algemene maatregel van bestuur termijnen worden 
gesteld en kan de wijze waarop de mededeling moet worden gedaan worden bepaald. In Nederland 
is voor een soortgelijke mededelingsplicht een soortgelijke bepaling van toepassing (artikel 10a 
AWR). Voor wat de BES-eilanden betreft wordt voorgesteld ook een verplichting tot het doen van 
een dergelijke mededeling aan de belastingplichtige, onderscheidenlijk de inhoudingsplichtige, op 
te leggen. Deze is vooral van belang voor suppleties voor de ABB, maar is hiertoe niet beperkt en 
geldt in beginsel voor alle rijksbelastingen op de BES-eilanden. De belastingplichtige, 
onderscheidenlijk de inhoudingsplichtige, is bij uitstek bekend met de relevante informatie. 
Daarnaast zijn onjuistheden of onvolledigheden in de ABB voor hem eenvoudig te constateren. Dan 
mag worden verwacht dat hij dit ook met de Belastingdienst deelt. Het voorgestelde artikel 8.6a, 
derde lid, van de Belastingwet BES voorziet in de mogelijkheid om bij algemene maatregel van 
bestuur het niet nakomen van de informatieverplichting of van de voorschriften aan te merken als 
een beboetbaar feit. Het opnemen van een boetemogelijkheid benadrukt het belang dat het kabinet 
aan deze verplichting hecht. Het voorgestelde artikel 8.6a, derde lid, van de Belastingwet BES 
voorziet uitsluitend in de mogelijkheid om een vergrijpboete op te leggen. De 
informatieverplichting geldt namelijk alleen indien de belastingplichtige, onderscheidenlijk de 
inhoudingsplichtige, bekend is of wordt met bepaalde onjuistheden of onvolledigheden. Bij het niet 
doen van mededeling daarvan in strijd met de hem opgelegde verplichting daartoe past geen 
verzuimboete. De inspecteur zal uiteraard moeten bewijzen dat de onjuistheid of onvolledigheid de 
belastingplichtige, onderscheidenlijk de inhoudingsplichtige, bekend is (geworden) en dat in de 
periode daarna opzettelijk niet de goede informatie is verstrekt. De vergrijpboete bedraagt 
45 
 

 
 
 
Artikel I, onderdeel U (artikel 8.20 van de Belastingwet BES) 
Artikel 8.20 van de Belastingwet BES bepaalt dat de inspecteur een onjuiste 
belastingaanslag of beschikking ambtshalve kan verminderen of een ontheffing ambtshalve kan 
verlenen. De Belastingwet BES stelt echter geen termijn waarbinnen ambtshalve vermindering of 
ontheffing mogelijk is, hetgeen voor wat de uitvoering van de regeling betreft als onwenselijk 
wordt ervaren. Daarom wordt voorgesteld in artikel 8.20, derde lid, van de Belastingwet BES 
hiervoor een vijfjaarstermijn te stellen, waarmee wordt aangesloten bij de algemene navorderings- 
en naheffingstermijn. Ingevolge de voorgestelde bepaling vervalt de termijn voor 
aanslagbelastingen of het verlenen van een ontheffing door verloop van vijf jaar na het einde van 
het kalenderjaar waarop de belastingaanslag betrekking heeft. Bij afwijkende tijdvakken gaat deze 
termijn lopen na afloop van het boekjaar of belastingtijdvak. Bij tijdstipbelastingen gaat de termijn 
lopen na het tijdstip waarop de belastingschuld is ontstaan. Ten aanzien van aangiftebelastingen, 
zoals bedoeld in artikel 8.20, tweede lid, vervalt de termijn door verloop van vijf jaar na het einde 
van het belastingjaar waarin de belastingschuld is ontstaan of waarop de teruggaaf betrekking 
heeft. In het voorgestelde artikel 8.20, vierde lid, van de Belastingwet BES wordt daarentegen 
bepaald dat de inspecteur in een aantal gevallen geen vermindering, ontheffing of teruggaaf 
verleent. In de eerste plaats is dat het geval indien de vereiste aangifte niet is gedaan. Daarnaast 
verleent de inspecteur geen vermindering of teruggaaf of geeft hij geen ontheffing indien aan een 
aantal overige informatieverplichtingen niet is voldaan die in de Belastingwet BES zijn vermeld. Het 
gaat hier om de situatie waarin aan de reguliere informatieverplichtingen in het verleden niet is 
voldaan, dan wel in het verleden niet aan die verplichtingen is voldaan op de wijze waar de 
inspecteur om heeft verzocht. Ook indien een administratieplichtige zijn administratie niet op de in 
de wet voorgeschreven wijze inricht en relevante gegevens niet volgens de voorgeschreven wijze 
aanlevert, kan een vermindering, ontheffing of teruggaaf worden geweigerd. Dit omvat ook de in 
artikel 8.20, tweede lid, genoemde situaties. 
Het blijft wel mogelijk dat de administratieplichtige op een andere wijze doet blijken dat hij 
recht heeft op een vermindering van een onjuiste belastingaanslag of beschikking. 
 
Artikel I, onderdeel V (artikel 8.24a van de Belastingwet BES) 
Zoals eerder is toegelicht, wordt voorgesteld om de inhoud van artikel 5.10 van de 
Belastingwet BES, de verplichting om binnen negen maanden na afloop van het kalenderjaar een 
gewaarmerkt afschrift van de jaarrekening bij de inspecteur in te dienen, te verplaatsen naar het 
voorgestelde artikel 8.87a van de Belastingwet BES. Daarom moeten de in artikel 8.24a van de 
Belastingwet BES opgenomen verwijzingen naar genoemd artikel 5.10 worden aangepast. Met de 
aanpassing van de verwijzing in artikel 8.24a, eerste en tweede lid, van de Belastingwet BES is 
geen inhoudelijke wijziging beoogd. 
 
Artikel I, onderdeel W (artikel 8.24b van de Belastingwet BES) 
Het voorgestelde artikel 8.24b van de Belastingwet BES introduceert de 100 percentboete 
bij de definitieve aanslagregeling. De laakbare gedraging bestaat uit het met opzet of grove schuld 
47 
 

gegevens die hem op andere wijze bekend zijn. Heeft bijvoorbeeld een belastingplichtige – met 
opzet of grove schuld – geen aangifte voor de inkomstenbelasting gedaan, maar is de inspecteur 
ermee bekend dat een deel van het belastbare inkomen bestaat uit loon waarover op regelmatige 
wijze loonbelasting is ingehouden, dan zal hij over de aan dat loon toe te rekenen 
inkomstenbelasting geen bestuurlijke boete berekenen. Het bedrag van de bestuurlijke boete ter 
zake van een onjuiste of onvolledige aangifte, zal mede afhangen van de mate van schuld die in 
het spel is. Er zijn gevallen waarin de belastingplichtige van een onjuistheid of onvolledigheid in het 
geheel geen verwijt kan worden gemaakt (afwezigheid van alle schuld of “avas”) of slechts een 
licht verwijt (lichte schuld). Daarnaast bestaan de gradaties grove schuld en opzet, waarbij het 
begrip opzet zich ook uitstrekt tot voorwaardelijke opzet. Dit wil zeggen dat de betrokkene zich bij 
het verrichten van een bepaalde gedraging willens en wetens blootstelt aan de geenszins als 
denkbeeldig te verwaarlozen kans, dat hij daardoor de Belastingdienst tekortdoet. Voor zover de 
kwalificaties avas of lichte schuld zich voordoen met betrekking tot onjuistheden of 
onvolledigheden in de aangifte, bewerkstelligt het voorgestelde artikel 8.24b, tweede lid, aanhef, 
van de Belastingwet BES dat de correcties ter zake buiten de grondslag van de boeteberekening 
blijven. Hierbij speelt onder meer een beroep op het zogenoemde pleitbare standpunt een rol. 
Het voorgestelde artikel 8.24b, tweede lid, onderdeel b, van de Belastingwet BES vermeldt 
voor gevallen waarin verliesverrekening een rol speelt, een daarvoor gecorrigeerde grondslag. Ook 
hierbij geldt dat het gaat om (het deel van) het bedrag dat als gevolg van de opzet van de 
belastingplichtige niet is of zou zijn geheven. Indien er verliezen te verrekenen zijn, wordt de 
bestuurlijke boete niet berekend over het bedrag van de belastingaanslag, maar over het bedrag 
waarop de belastingaanslag zou zijn berekend zonder rekening te houden met die verliezen.  
Het opleggen van een definitieve aanslag of een navorderingsaanslag is geen voorwaarde 
voor het opleggen van de bestuurlijke boete. De bestuurlijke boete kan eveneens worden opgelegd 
als verliesverrekening verhindert dat een belastingaanslag wordt vastgesteld of in stand blijft. Voor 
de gevallen waarin geen belasting is verschuldigd en ook geen nihilaanslag wordt vastgesteld, 
bewerkstelligt het voorgestelde artikel 8.24b, derde lid, van de Belastingwet BES dat toch een 
bestuurlijke boete kan worden opgelegd. Omdat het dan om een separate boetebeschikking gaat, 
zou zonder nadere voorziening voor het opleggen ervan geen termijn zijn gesteld. De voorgestelde 
tweede zin van genoemd derde lid bevat daarvoor een voorziening. De bevoegdheid tot het 
opleggen van de bestuurlijke boete vervalt na verloop van vijf jaren na het einde van het 
kalenderjaar waarover de belastingschuld zou zijn ontstaan, indien geen verliezen in aanmerking 
zouden zijn genomen. Voor deze termijnbepaling is aangesloten bij de navorderings- en 
naheffingstermijnen in de Belastingwet BES. 
 
Artikel I, onderdeel X (artikel 8.64 van de Belastingwet BES) 
Voor wat betreft de aansprakelijkheid voor de ABB verwijst artikel 8.64 van de 
Belastingwet BES naar de ondernemer, bedoeld in artikel 6.1, onderdeel h, van die wet. De 
omschrijving van ondernemer wordt ingevolge de voorgestelde wijziging van laatstgenoemd artikel 
echter verplaatst naar artikel 6.1, eerste lid, onderdeel g, van de Belastingwet BES. De 
voorgestelde wijziging van artikel 8.64 van de Belastingwet BES past de verwijzing hierop aan.  
 
 
49 
 

uiteraard digitaal zeer snel wereldwijd worden verstuurd, maar om alle getekende versies binnen 
een week volledig getekend retour te ontvangen en naar de inspecteur te sturen is zeer lastig. Om 
aan dit praktische bezwaar tegemoet te komen wordt voorgesteld de termijn van een week te 
verruimen naar een maand. 
 
Artikel I, onderdeel AA (artikel 8.83a van de Belastingwet BES) 
In het voorgestelde artikel 8.83a, eerste lid, van de Belastingwet BES wordt een 
meldingsplicht voor de vastgoedbelasting ingevoerd in drie situaties. In de eerste plaats geldt de 
meldingsplicht voor degenen die op enig moment het genot krachtens eigendom, bezit of een 
ander beperkt recht verkrijgen van een onroerende zaak. Ook geldt de meldingsplicht voor 
degenen die op enig moment het genot van een onroerende zaak hebben krachtens eigendom, 
bezit of enig ander zakelijk recht en ter zake waarvan zich wijzigingen als bedoeld in artikel 4.8, 
eerste lid, van de Belastingwet BES hebben voorgedaan. Het betreft wijzigingen aan die 
onroerende zaak door bouw, verbouwing, verbetering, afbraak of vernietiging. Tot slot geldt de 
meldingsplicht ook voor degenen die bij het begin van een kalenderjaar het genot krachtens 
eigendom, bezit of een ander beperkt recht hebben van een onroerende zaak, maar die in het 
daaropvolgende jaar geen aanslag vastgoedbelasting hebben ontvangen. 
De periode waarbinnen de melding moet worden gedaan verschilt. Voor de in het 
voorgestelde artikel 8.83a, eerste lid, onderdelen a en b, van de Belastingwet BES genoemde 
situaties bedraagt de termijn vier maanden na verkrijging van het genot van de onroerende zaak, 
onderscheidenlijk vier maanden nadat een wijziging van de onroerende zaak als bedoeld in artikel 
4.8, eerste lid, van de Belastingwet BES zich heeft voorgedaan. 
Voor diegenen die een onroerende zaak bezitten of een ander beperkt recht hebben en 
geen aanslag vastgoedbelasting ontvangen begint de viermaandentermijn pas te lopen als het 
kalenderjaar dat volgt op het kalenderjaar waarover geen aanslag is ontvangen is afgelopen. 
Ingeval meerdere personen of lichamen van een onroerende zaak het genot krachtens eigendom, 
bezit of beperkt recht hebben is het ingevolge het voorgestelde artikel 8.83a, tweede lid, van de 
Belastingwet BES toegestaan dat een van hen namens al die personen of lichamen een melding 
doet of laat doen. De reden voor het opnemen van een wettelijke meldingsplicht is dat de 
Belastingdienst niet altijd de juiste en actuele gegevens heeft om een aanslag in de 
vastgoedbelasting tijdig en tot het juiste bedrag op te leggen. Daarin wordt thans verandering 
gebracht door het voorstel om een meldingsplicht voor belastingplichtigen in te voeren. 
Het voorgestelde derde lid van artikel 8.83a van de Belastingwet BES omschrijft welke 
informatie de melding in ieder geval moet omvatten. 
Het voorgestelde artikel 8.83a, vierde lid, van de Belastingwet BES ziet op de situatie 
wanneer een aanslag niet of tot een te laag bedrag is vastgesteld omdat niet op tijd is voldaan aan 
de meldingsplicht. In dat geval kan de inspecteur een bestuurlijke boete opleggen gelijktijdig met 
het vaststellen van de aanslag. Deze boete kan maximaal 100 procent van het bedrag van de 
aanslag vast. 
 
Artikel I, onderdeel BB (artikel 8.87 van de Belastingwet BES) 
Artikel 8.87 van de Belastingwet BES regelt de inlichtingenverplichtingen van 
administratieplichtigen. Artikel 8.87, eerste lid, van de Belastingwet BES beperkt de aan de 
51 
 

 
 
Artikel I, onderdeel CC (artikel 8.87a van de Belastingwet BES) 
Op grond van artikel 5.10, eerste lid, van de Belastingwet BES is elk op de BES-eilanden 
gevestigd lichaam gehouden jaarlijks binnen negen maanden na afloop van het boekjaar een door 
de bestuurder van het lichaam gewaarmerkt afschrift van de jaarrekening, bestaande uit een 
balans, winst- en verliesrekening en toelichting op deze stukken, bij de inspecteur in te dienen. Op 
basis van de tekst van artikel 5.10, eerste lid, van de Belastingwet BES is het onduidelijk of deze 
verplichting ook geldt voor de belastingplichtige die niet op de BES-eilanden is gevestigd, maar wel 
een onderneming drijft met behulp van een op de BES-eilanden aanwezige vaste inrichting of een 
op de BES-eilanden woonachtige of gevestigde vaste vertegenwoordiger. Ook is de opname van 
deze verplichting in hoofdstuk V van de Belastingwet BES verwarrend. De verplichting is immers 
niet gekoppeld aan een daadwerkelijke uitdeling in de zin van artikel 5.3 van de Belastingwet BES. 
Het voorgestelde artikel 8.87a, eerste lid, van de Belastingwet BES strekt ertoe de verplichting die 
voor op de BES-eilanden gevestigde lichamen bestaat uit te breiden tot een algemene verplichting 
en de verplichting op te nemen in hoofdstuk VIII, titel 7, van de Belastingwet BES en voorts niet te 
koppelen aan de opbrengstbelasting. Verder gaat de verplichting gelden voor alle op de BES-
eilanden aanwezige vaste inrichtingen of op de BES-eilanden aanwezige vaste vertegenwoordigers. 
In die zin wordt het voorgestelde artikel 8.87a, eerste lid, van de Belastingwet BES uitgebreid ten 
opzichte van artikel 5.10, eerste lid, van die wet. Het voorgestelde artikel 8.87a, tweede tot en met 
vierde lid, van de Belastingwet BES is gelijkluidend aan het te laten vervallen artikel 5.10, tweede 
tot en met vierde lid, van de Belastingwet BES. 
 
Artikel I, onderdeel DD (artikel 8.89a van de Belastingwet BES) 
In het onderhavige wetsvoorstel wordt onder meer voorgesteld om de inhoud van artikel 
6.14 van de Belastingwet BES aan te passen (zie artikel I, onderdeel K) om deze volledig in lijn te 
brengen met de huidige tekst van artikel 8.89a van de Belastingwet BES. Als gevolg van de 
verwijzing in genoemd artikel 6.14 van die wet naar de vereisten die in genoemd artikel 8.89a aan 
een factuur worden gesteld, dient de in laatstgenoemd artikel opgenomen zinsnede over de 
afwijking van genoemd artikel 6.14 te vervallen. Het voorgestelde artikel 8.89a, eerste lid, 
onderdeel b, van de Belastingwet BES bepaalt dat ook het bedrag aan ABB op de factuur moet 
worden vermeld. 
 
Artikel I, onderdeel EE (artikel 8.124 van de Belastingwet BES) 
Voor wat betreft het juridische kader voor de uitwisseling van fiscale inlichtingen tussen de 
landen van het Koninkrijk is de BRK sinds 2016 niet meer van toepassing in de relatie tussen de 
BES-eilanden en Curaçao en tussen de BES-eilanden en Sint Maarten. Hierdoor is niet geheel 
duidelijk of de regels inzake internationale bijstandsverlening (afdeling 2 van hoofdstuk VIII van de 
Belastingwet BES) van toepassing zijn op de uitwisseling van inlichtingen ter zake van 
belastingplichtigen die woonachting of gevestigd zijn op de BES-eilanden, Curaçao of Sint Maarten 
op grond van de toepasselijke bepalingen van BRNC of de BRNS. Daar komt nog bij dat de BRK zal 
worden vervangen door de nieuwe Belastingregeling Nederland Aruba. Om de toepassing van 
artikel 8.124 van de Belastingwet BES niet te veel te beperken, de leesbaarheid te behouden, maar 
53 
 

 
 
Artikel III 
 
Artikel III, onderdeel A (artikel 6 van de Wet inkomstenbelasting BES) 
Het uniformeren van de begrippen personenauto en bestelauto door daar in de 
voorgestelde tekst van artikel 1.3 van de Belastingwet BES definities voor op te nemen werkt ook 
door naar artikel 6 Wet IB BES. Thans wordt in dat artikel alleen gerefereerd aan de personenauto. 
Daar wordt ingevolge de voorgestelde wijziging van dat artikel telkens de bestelauto aan 
toegevoegd. In verband daarmee wordt voorgesteld de tekst van het huidige artikel 6, zevende lid, 
Wet IB BES te vervangen door een andere tekst. Met de voorgestelde tekst van genoemd zevende 
lid wordt bereikt dat een bestelauto die door aard of inrichting uitsluitend of nagenoeg uitsluitend 
geschikt blijkt te zijn voor het vervoer van goederen voor de toepassing van artikel 6, vijfde en 
zesde lid, Wet IB BES niet als bestelauto wordt aangemerkt, waardoor de forfaitaire bijtelling van 
9
15% van de (nieuw)waarde niet van toepassing is. Deze uitzondering op de bijtelling is conform 
de in artikel 13bis, vijfde lid, onderdeel a, Wet LB 1964 opgenomen uitzondering op de in Europees 
Nederland geldende bijtelling. 
 
Artikel III, onderdeel B (artikel 8 van de Wet inkomstenbelasting BES) 
In artikel 8, onderdeel n, Wet IB BES is de dividendvrijstelling opgenomen. Dit onderdeel 
bevat een drempelvrijstelling en bepaalt dat ter zake van alle ontvangen dividenden in een jaar de 
eerste USD 5.000 is vrijgesteld van inkomstenbelasting. Deze vrijstelling stamt nog uit het 
Nederlands-Antilliaanse recht. Mede op basis van deze regeling worden dividenden die 
belastingplichtigen die woonachtig zijn op de BES-eilanden ontvangen nauwelijks belast. Dit acht 
het kabinet, vooral gezien de toch al relatief lage belastingdruk op de BES-eilanden, niet meer 
wenselijk. Daarom wordt voorgesteld deze drempelvrijstelling te laten vervallen, op grond waarvan 
iedere dividenduitkering vanaf de eerste dollar integraal wordt belast met inkomstenbelasting. 
 
Artikel III, onderdeel C (artikel 9a van de Wet inkomstenbelasting BES) 
Voor de eenduidigheid wordt voorgesteld in artikel 9a Wet IB BES het begrip 
personenautomobielen te vervangen door personenauto’s. 
 
Artikel III, onderdeel D (artikel 24 van de Wet inkomstenbelasting BES) 
Eind 2022 is afgeweken van de op grond van artikel 25 Wet IB BES opgenomen bedrag van 
toe te passen tabelcorrectiefactor om de belastingvrije som met terugwerkende kracht tot en met 1 
januari 2023 te verhogen naar USD 17 352. Met artikel III, onderdeel D, van dit wetsvoorstel 
wordt de in artikel 24, tweede lid, Wet IB BES opgenomen aangepaste lagere belastingvrije som 
van USD 13.549 opgenomen in artikel IX van de Bijstellingsregeling directe belastingen 2023 
(Stcrt. 2022, 32674) aangepast aan de hogere vastgestelde belastingvrije som van USD 17.352 
zoals werd besloten na vaststelling van deze bijstellingsregeling op 16 december 2022 (Stcrt. 
2022, 33352). Artikel III, onderdeel D werkt terug tot en met 1 januari 2023. 
 
9
 Ingeval er sprake is van privégebruik van een dergelijke bestelauto kan de aan het privégebruik toe te rekenen waarde op grond van 
artikel 6c, eerste lid, Wet LB BES wel als loon in aanmerking worden genomen. 
55 
 

BES en de Cessantiawet BES vrijgesteld. Niet de aanspraken, maar de op grond van deze wetten 
verstrekte uitkeringen behoren daardoor tot het loon. Wederom is met deze aanpassing geen 
inhoudelijke wijziging beoogd. In de praktijk wordt ervan uitgegaan dat ook onder de thans 
geldende wetgeving deze aan de dienstbetrekking verbonden aanspraken niet tot het loon behoren 
en de daaruit voortvloeiende uitkeringen wel. 
In het voorgestelde artikel 6, vijfde lid (nieuw), onderdeel b, Wet LB BES worden 
aanspraken op uitkeringen die naar aard en strekking overeenkomen met uitkeringen ingevolge de 
Wet ziekteverzekering BES, Wet ongevallenverzekering BES en de Cessantiawet BES vrijgesteld. 
Hierbij kan gedacht worden aan met deze werknemersverzekeringen overeenkomende 
buitenlandse sociale verzekeringen. Een verzekering van een risico dat in het stelsel van de BES 
niet verzekerd is, valt niet onder de reikwijdte van dit onderdeel en is niet vrijgesteld. 
In het voorgestelde artikel 6, vijfde lid (nieuw), onderdeel c, Wet LB BES worden de 
aanspraken ingevolge een pensioenregeling vrijgesteld. Het begrip pensioenregeling is gedefinieerd 
in artikel 6a Wet LB BES. In artikel 6b van die wet is aangegeven welke gevolgen zijn verbonden 
aan een onregelmatige afwikkeling van een pensioenregeling: de aanspraak wordt dan alsnog 
belast. Met het voorgestelde onderdeel c wordt geen inhoudelijke wijziging beoogd. In de praktijk 
wordt ervan uitgegaan dat ook onder de thans geldende wetgeving niet de door de werkgever 
toegekende pensioenaanspraak, maar de daaruit voortvloeiende uitkeringen tot het loon behoren. 
De voorgestelde bepaling is ook meer in lijn met de regeling in Europees Nederland (artikel 11, 
eerste lid, onderdeel c, Wet LB 1964). 
In het voorgestelde artikel 6, vijfde lid (nieuw), onderdeel d, Wet LB BES worden 
aanspraken op uitkeringen wegens overlijden of invaliditeit ten gevolge van een ongeval 
vrijgesteld, waardoor uitkeringen uit dergelijke aanspraken tot het loon behoren. De voorgestelde 
bepaling is nieuw. Het opnemen van deze vrijstelling past in het streven het aansprakenregime 
Wet LB BES meer in overeenstemming te brengen met dat van de Wet LB 1964. 
De vrijstelling van de eenmalige uitkering en verstrekking ter zake van het overlijden van 
een werknemer in het voorgestelde artikel 6, vijfde lid (nieuw), onderdeel e, Wet LB BES is 
nagenoeg ongewijzigd overgenomen uit het huidige artikel 6, derde lid, onderdeel b, Wet LB BES. 
Anders dan in laatstgenoemde bepaling, worden in de voorgestelde bepaling ook aanspraken op 
een dergelijke uitkering en verstrekking vrijgesteld. 
De in het voorgestelde artikel 6, vijfde lid, onderdelen f, g, h en i, Wet LB BES opgenomen 
vrijstellingen zijn ten opzichte van de huidige tekst van artikel 6, derde lid, Wet LB BES weliswaar 
anders geletterd, maar verder ongewijzigd overgenomen uit genoemd derde lid. 
In het voorgestelde artikel 6, vijfde lid (nieuw), onderdeel j, Wet LB BES wordt tot slot 
geregeld dat de van de werknemer ingehouden bijdragen aan bepaalde aanspraken op het loon in 
mindering kunnen worden gebracht. Het gaat hierbij om werknemersbijdragen voor enkele in het 
derde lid vrijgestelde aanspraken, te weten de op het loon van de werknemer ingehouden bijdrage 
ingevolge een pensioenregeling, een naar aard en strekking met de Wet ziekteverzekering BES, de 
Wet ongevallenverzekering BES en de Cessantiawet BES overeenkomende aanspraak en een 
aanspraak op uitkeringen wegens overlijden of invaliditeit ten gevolge van een ongeval. 
Op de BES-eilanden komt het voor dat pensioengerechtigden die niet voldoende dienstjaren 
hebben om een volledig (aanvullend) ouderdomspensioen op te bouwen, wel het volledige 
ouderdomspensioen ontvangen, maar ingevolge de pensioenregeling ter compensatie daarvan 
57 
 

bedoelde kosten. De bepaling in artikel 9, tweede lid, Wet LB BES dat het loon wordt verminderd 
met deze kosten is dus overbodig en kan vervallen. 
 
Artikel IV, onderdeel F (artikel 9a van de Wet loonbelasting BES) 
Voorgesteld wordt de gebruikelijkloonregeling in artikel 9a Wet LB BES op een aantal 
onderdelen aan te passen en uit te breiden. In plaats van het loon uit een soortgelijke 
dienstbetrekking wordt het loon uit de meest vergelijkbare dienstbetrekking als 
vergelijkingsmaatstaf gehanteerd. De gebruikelijkloonregeling is ook van toepassing op de partner 
van de werknemer met een aanmerkelijk belang in de vennootschap. Voor zogenoemde eenpitters 
wordt als vergelijkingsmaatstaf aansluiting gezocht bij de omzet van de vennootschap. Verder 
wordt voorgesteld het normbedrag te vervangen door een bedrag dat wordt gesteld op tweemaal 
de belastingvrije som. Deze wijzigingen worden hierna verder toegelicht. De regeling sluit thans 
beter aan bij de regeling zoals die in Europees Nederland geldt, maar houdt wel rekening met de 
specifieke omstandigheden op de BES-eilanden, omdat veel informatie over een vergelijkbare 
dienstbetrekking en andere referenties ontbreken. 
Voor de werknemer die arbeid verricht ten behoeve van een lichaam waarin hij of zijn 
partner een aanmerkelijk belang heeft (dga’s) geldt de zogenoemde gebruikelijkloonregeling. Deze 
regeling bepaalt op welk bedrag het loon van de dga minimaal gesteld moet worden en is bedoeld 
om te voorkomen dat de dga zichzelf geen of weinig loon toekent en zich de opbrengsten van de 
vennootschap (voor het overige) enkel in de vorm van vervreemdingsvoordelen of reguliere 
voordelen doet toekomen. Met de gebruikelijkloonregeling wordt ook meer de economische 
werkelijkheid gevolgd. Immers, voor de aanmerkelijkbelanghouder draagt de opbrengst van de 
vennootschap waarin hij een aanmerkelijk belang heeft en waarvoor hij werkzaam is, zowel een 
arbeidscomponent als een kapitaalcomponent in zich. Het normbedrag voor de 
gebruikelijkloonregeling (de arbeidscomponent) wordt op grond van de huidige regeling als 
hoofdregel jaarlijks ten minste gesteld op USD 14.000, en is voor wat het jaar 2023 betreft 
eenmalig op USD 25.000 vastgesteld. In de jaren voor 2023 is de hoogte van dit normbedrag 
nimmer aangepast, terwijl de belastingvrije som in de Wet IB BES wel jaarlijks is gecorrigeerd aan 
de prijsindexverhouding zoals wordt berekend door het Centraal Bureau voor de Statistiek. Thans 
is de belastingvrije som dermate gestegen (in 2023: USD 17.352) dat slechts een zeer beperkt 
deel van het op het normbedrag gestelde loon daadwerkelijk in de heffing van de loon- en 
inkomstenbelasting wordt betrokken. 
De belangrijkste voorgestelde wijziging ten opzichte van de huidige vormgeving van de 
gebruikelijkloonregeling is de introductie van het begrip “meest vergelijkbare dienstbetrekking” ter 
vervanging van het begrip “soortgelijke dienstbetrekking”. 
Onder de huidige regeling kan de inspecteur een soortgelijke dienstbetrekking aanvoeren, 
waarna de inhoudingsplichtige slechts aannemelijk hoeft te maken dat die dienstbetrekking niet 
soortgelijk is. Dit kan tot gevolg hebben dat in die gevallen een gebruikelijk loon niet wordt 
benaderd. Het gevolg daarvan kan zijn dat het loon op het standaardbedrag van (thans)  
USD 25.000 gesteld wordt, terwijl duidelijk is dat dit bedrag onzakelijk laag is. Dit is in strijd met 
het doel van de gebruikelijkloonregeling en dat acht het kabinet onwenselijk. Om het loon in die 
situaties toch op een gebruikelijk loon vast te kunnen stellen, wordt het criterium van de 
“soortgelijke dienstbetrekking” vervangen door het criterium van de “meest vergelijkbare 
59 
 

het voorgestelde artikel 9a, tweede lid, Wet LB BES heeft de belastingplichtige – net als bij het loon 
van de meestverdienende andere werknemer – de mogelijkheid aannemelijk te maken dat 90% 
van het gebruikelijke loon uit de meest vergelijkbare dienstbetrekking lager is dan 90% van de 
netto-omzet van het lichaam en de verbonden lichamen. Om te voorkomen dat deze bepaling op 
eenvoudige wijze kan worden ontgaan, wordt in het voorgestelde artikel 9a, derde lid, Wet LB BES 
bepaald dat voor de toepassing van artikel 9a, eerste lid, onderdeel b, Wet LB BES de 
dienstbetrekking van de echtgenoot van de dga en de dienstbetrekkingen van diens bloed- en 
aanverwanten tot in de derde graad buiten beschouwing worden gelaten. Bij het bepalen van de 
netto-omzet mag het door deze werknemers genoten loon wel als kosten op de omzet in mindering 
worden gebracht. 
Het voorgestelde artikel 9a, vierde lid, Wet LB BES regelt dat het gebruikelijke loon in het 
jaar van oprichting en de drie daaropvolgende jaren ook mag worden gesteld op het bedrag van de 
commerciële winst. Het in het huidige artikel 9a, tweede lid, Wet LB BES opgenomen vereiste van 
een verzoek daartoe aan de inspecteur komt daarbij te vervallen. Voor toepassing van deze 
faciliteit is (voorafgaande) toestemming van de inspecteur dus niet meer nodig. Daarmee wordt 
een administratieve vereenvoudiging bereikt. 
In het voorgestelde artikel 9a, vijfde lid, Wet LB BES zijn ter verduidelijking en voor een 
juiste toepassing van de gebruikelijkloonregeling enkele definitiebepalingen opgenomen. Voor wat 
betreft het partnerbegrip is ervoor gekozen om niet alleen de belastingplichtige en diens 
echtgenoot onder de regeling te laten vallen. Dit geldt ook voor de meerderjarige ongehuwde 
partner met wie een notarieel samenlevingscontract is gesloten. Het geldt eveneens voor de 
meerderjarige ongehuwde partner met wie de belastingplichtige geen notarieel 
samenlevingscontract heeft gesloten, maar die wel staat ingeschreven op hetzelfde woonadres in 
de basisregistratie personen of een daarmee naar aard en strekking overeenkomstige registratie 
buiten de BES-eilanden. 
 
Artikel V 
 
Artikel V, onderdeel A (artikel 2.51 van de Douane- en Accijnswet BES) 
In artikel 2.51, eerste lid, DABES is een algemene identificatieplicht opgenomen voor de 
situatie waarin de inspecteur dit vordert voor de uitvoering van de bij of krachtens de wet 
vastgestelde regels inzake de in-, uit- en doorvoer van goederen en de heffing van accijnzen. Voor 
wat betreft de wijze waarop aan de identificatieplicht kan worden voldaan wordt in genoemde 
bepaling abusievelijk verwezen naar artikel 3 van de Wet identificatie bij financiële dienstverlening 
BES. Deze verwijzing had een verwijzing moeten zijn naar de Wet identificatieplicht BES, alwaar 
artikel 2 de identificatiemiddelen opsomt waar genoemd artikel 2.51, eerste lid, naar verwijst. De 
voorgestelde wijzing van artikel 2.51, eerste lid, DABES herstelt deze omissie. Met het gebruik van 
de term identiteitsdocument wordt aangesloten bij de terminologie van de Wet identificatieplicht 
BES. 
 
Artikel V, onderdeel B (artikel 2.78 van de Douane- en Accijnswet BES) 
Artikel 2.78, vijfde lid, onderdeel a, DABES heeft betrekking op de termijn die van 
toepassing is op de betaling van de douaneschuld en de bestuurlijke boete. In het geval waarbij 
61 
 

 
 
De Staatssecretaris van Financiën, 
63 
 

