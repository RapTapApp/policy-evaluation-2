 
 
 
 
>Retouradres Postbus 16375 2500 BJ Den Haag  
 
De voorzitter van de Tweede Kamer der Staten-Generaal 
 
Postbus 20018 
 
2500 EA Den Haag 
 Kansengelijkheid en 
 Onderwijsondersteuning 
Rijnstraat 50  
  
Den Haag 
    
Postbus 16375 
2500 BJ Den Haag 
www.rijksoverheid.nl 
Onze referentie 
 
40781074 
 
Bijlagen 
  
1 
Datum 19 september 2023  
 
Betreft Uitwerking motie Schoolmaaltijden en motie Brugfunctionaris 
  
 
 
 
 
Het zou niet uit mogen maken waar je woont, opgroeit of wat je ouders 
verdienen; elk kind moet eerlijke, gelijke kansen krijgen om zich te ontwikkelen. 
School is daarbij cruciaal, omdat het de plek is waar kinderen tot ontplooiing 
kunnen komen. Hiervoor is een goede verbinding tussen school, thuis en 
aanbieders van zorg en ondersteuning in de wijk onmisbaar, net zoals dat 
kinderen niet met een lege maag in de klas zitten. Enkele randvoorwaarden die 
essentieel zijn voor het welzijn, de gezondheid en ontwikkeling van leerlingen.  
 
Een aantal scholen in Nederland werkt al aan het versterken van de verbinding 
tussen school, thuis en ondersteuning geboden in de wijk door de inzet van 
brugfunctionarissen. Eerste ervaringen laten zien dat de brugfunctionaris helpt om 
de gelijke kansen van leerlingen te bevorderen: door de verbinding tussen thuis 
en school te versterken en door leerlingen te ondersteunen als dat nodig is. 
Vanuit het ministerie van Onderwijs, Cultuur en Wetenschap wordt daarom de 
komende jaren extra ingezet op brugfunctionarissen. In deze brief informeert de 
minister voor Primair en Voortgezet Onderwijs uw Kamer hoe zij van plan is dat te 
doen. 
 
Een gevulde maag is essentieel om goed te kunnen leren en volop mee te kunnen 
doen in de klas. Daarom zijn we in maart 2023 het programma Schoolmaaltijden 
gestart, waarbij leerlingen die dit het hardst nodig hebben dagelijks een 
schoolmaaltijd ontvangen. Dat dit nodig is, blijkt uit de cijfers van het huidige 
programma: op dit moment doet ruim één op de vijf scholen mee. Dat zijn ruim 
200.000 leerlingen. Hieraan is te zien dat een schoolmaaltijd al voor veel 
leerlingen een vast onderdeel van de schooldag is. 
 
De nieuwe koopkrachtcijfers van het Centraal Planbureau laten zien dat ook in 
2024 bij veel gezinnen achter de voordeur armoedeproblematiek speelt. Er zijn 
onder andere zorgen over of een broodtrommel dit schooljaar wel elke dag gevuld 
kan worden. Deze kinderen uit minder welvarende gezinnen krijgen minder 
kansen, ze groeien op met meer zorgen en scoren lager. Omdat deze leerlingen 
hetzelfde verdienen als ieder andere leerling, investeren wij, de minister voor 
Primair en Voortgezet Onderwijs, de minister voor Armoedebeleid, Participatie en 
Pensioenen en de staatssecretaris van Volksgezond, Welzijn en Sport, € 166 
miljoen in het verlengen van het programma Schoolmaaltijden in 2024, 
 Pagina 1 van 7 
 

 
 
organisatievormen bestaan: scholen kunnen kiezen tussen een maaltijd op school 
Onze referentie 
2
40781074  
of een boodschappenkaart voor thuis. Hierbij is het van belang dat de 
 
voortzetting direct vanaf 1 januari 2024 ingaat, zodat leerlingen die in 2023 een 
schoolmaaltijd krijgen dit ook vanaf 1 januari 2024 aangeboden krijgen, en 
continuïteit blijft bestaan voor de opgezette structuren van scholen en de 
uitvoerders van het programma. 
 
Voor het voortzetten van het programma in 2024 stelt het kabinet eenmalig 
gezamenlijk € 166 miljoen ter beschikking. De ministeries van Onderwijs, Cultuur 
en Wetenschap, Sociale Zaken en Werkgelegenheid en Volksgezondheid, Welzijn 
en Sport dragen respectievelijk € 102,5 miljoen, € 52,5 miljoen en € 10,0 miljoen 
bij. Bij het ministerie van OCW is hiervoor dekking gevonden (in totaal € 102,5 
miljoen) middels incidentele extensiveringen in 2024 op het budget voor MDT (€ 
25,0 miljoen) en de subsidieregeling heterogene brugklassen (€ 55,5 miljoen). 
Daarnaast is er voor € 22,0 miljoen geëxtensiveerd op de bekostiging van het 
primair en voortgezet onderwijs. Wanneer er in het voorjaar eindejaarsmarge 
beschikbaar is, zal bezien worden of de lumpsum met € 22 miljoen kan worden 
aangevuld. Bij het ministerie van SZW is hiervoor dekking gevonden vanuit het 
flankerend beleid (€ 52,5 miljoen). Bij het ministerie van VWS is hiervoor dekking 
gevonden vanuit de enveloppe Preventie (€ 5,5 miljoen), de enveloppe 
Volksziekten (€ 1,3 miljoen) en de eigen bijdrage voor huishoudelijke hulp (€ 3,2 
miljoen). Daarnaast zijn er voor € 1,0 miljoen middelen ter beschikking gesteld 
voor schoolmaaltijden in Caribisch Nederland.  
 
Wij zullen uw Kamer in het najaar informeren over de verdere invulling van het 
programma Schoolmaaltijden 2024 en de eerste resultaten van het onderzoek 
van KBA Nijmegen en de WUR. Over Gezonde Basisschool van de Toekomst 
informeert de staatssecretaris uw Kamer apart in het najaar. 
 
Motie Dassen en Van Weyenberg: in kaart brengen structurele scenario’s 
Tijdens het debat over de Voorjaarsnota heeft uw Kamer een motie aangenomen 
van de leden Dassen (VOLT) en Van Weyenberg (D66) over schoolmaaltijden. Die 
motie vraagt om de uitwerking van opties voor het structureel en laagdrempelig 
maken van gratis, gezonde en gevarieerde schoolmaaltijden voor kinderen in het 
3
primair en voortgezet onderwijs. In de bijlage ‘Uitwerking Motie Dassen/Van 
Weyenberg: Structurele scenario’s voor het aanbieden van schoolmaaltijden’  
vindt u de uitwerking van deze motie. In deze uitwerking zijn de mogelijke 
scenario’s voor het structureel maken van schoolmaaltijden uiteengezet en de 
kosten ervan in kaart gebracht. De uitwerking bevat drie hoofdscenario’s voor een 
structurele vormgeving van schoolmaaltijden. De scenario’s verschillen op 
doelstelling, doelgroep, aanbod, en financieringsstroom en verantwoordelijkheid 
voor de uitvoering.  
 
 
Brugfunctionaris 
Ruim € 51 miljoen voor de inzet van extra brugfunctionarissen 
Er is veel draagvlak voor (een verbreding van) de inzet van brugfunctionarissen. 
Op veel plekken zijn al prachtige voorbeelden te vinden – bijvoorbeeld in 
Groningen, Zutphen, Maastricht en Rotterdam – en de eerste ervaringen binnen 
                                                 
 
2
 Zie voor meer informatie over het programma Schoolmaaltijden: schoolmaaltijden.nl. 
3
 Kamerstukken II 2022/23, 36350, nr. 29 
 
 Pagina 3 van 7 
 

 
 
de zorgcoördinator of intern begeleider, en soms zelfs de leraar. Een 
Onze referentie 
40781074  
brugfunctionaris kan hier een rol spelen, zeker als er nog geen zorgpartijen 
 
betrokken zijn bij school en/of het gezin. De leraar kan zich – zo leert de ervaring 
- hierdoor weer meer richten op het lesgeven en de intern begeleider of 
zorgcoördinator en directeur kunnen zich weer richten op het ondersteunen van 
de leraar.  
 
De brugfunctionaris kan breed worden ingezet, afhankelijk van wat er speelt in de 
wijk, op de school en bij de individuele leerlingen. Hierbij is te denken aan het 
zoeken naar passende hulpverlening wanneer de leerling vast dreigt te lopen, het 
regelen van financiële hulp wanneer ouders niet in staat zijn een fiets te betalen, 
zodat de leerling naar school kan of het samen invullen van formulieren die ervoor 
zorgen dat de leerling of ouders de ondersteuning krijgt die deze nodig heeft. In 
sommige gevallen kan de brugfunctionaris zelf de hulp bieden die nodig is, maar 
vaak zal deze de verbinding zoeken met bestaande hulp en ondersteuning rond de 
school. Waar de zorg- en welzijnspartijen al wel een rol vervullen, ligt het voor de 
hand dat de brugfunctionaris deze rol versterkt en geen taken overneemt. 
 
Het is daarom belangrijk dat de brugfunctionaris kennis heeft van het 
(ondersteunings)aanbod in de wijk en hulpmogelijkheden vanuit de gemeente en 
het zorgsysteem. Zij kunnen ouders helpen bij het vinden van de juiste plek, het 
verkrijgen van de gewenste informatie en het navigeren door (soms complexe) 
procedures. Hierdoor krijgen ouders voor wie dit geen vanzelfsprekendheid 
toegang tot de zorg en diensten die het gezin nodig heeft. Het is van belang dat 
de brugfunctionarissen samenwerken met de wijkteams en bestaande 
zorgstructuren op school en in de wijk. Dit helpt ouders (tijdig) in de route naar 
de juiste ondersteuning.   
 
Structureel investeren in een brugfunctie op school 
OCW investeert per 2024 structureel € 51,8 miljoen in het versterken van de 
verbinding tussen school, thuis en zorg en ondersteuning (in de wijk). 
 
De komende jaren wordt ervoor gezorgd dat de scholen die dit het hardst nodig 
hebben de middelen krijgen om een brugfunctionaris in te zetten. De subsidie 
Brugfunctionaris wordt opengesteld in het voorjaar van 2024. De subsidie biedt 
scholen de kans een brugfunctionaris aan te stellen en biedt tevens de kans om te 
leren welke vorm van inzet en ondersteuning werkt, in vervolg op de lopende 
(kleinschalige) pilot vanuit de Gelijke Kansen Alliantie. Op basis van de 
uitkomsten van deze pilot, zal worden gekeken naar geschikte wijze voor een 
structurele inzet van deze middelen, gericht op de versterking van de 
ondersteuningsstructuur op school en de verbinding tussen school, kind en gezin.  
 
Schoolbesturen doen de aanvraag voor één of meerdere scholen die behoren tot 
het PO, VO of (V)SO. In de aanloop naar de aanvraag zal via diverse 
communicatiekanalen meer informatie over de brugfunctionaris worden verspreid, 
onder meer over de vraag hoe scholen deze in kunnen zetten. Zo komt er onder 
andere een folder uit, waarin goede voorbeelden genoemd worden van scholen 
(vaak samen met de gemeente) die werken aan de verbinding tussen school, 
ouders, zorg en ondersteuning. Deze is bedoeld om scholen te inspireren wanneer 
zij zelf nadenken over hoe een brugfunctionaris voor hun doelgroep kan werken. 
 
 
 Pagina 5 van 7 
 

 
 
biedt handvatten om te bepalen hoe de structurele middelen het beste een plek 
Onze referentie 
40781074  
kunnen krijgen in de bekostiging van scholen.  
 
 
Tot slot 
Ieder kind verdient goede kansen om zijn of haar talenten elke dag te benutten 
en ontwikkelen. Het programma Schoolmaaltijden zien we hierin als belangrijk 
instrument. Met het programma dragen we direct bij aan het bestrijden van 
armoede, het bevorderen van gezondheid en het vergroten van kansengelijkheid 
van kinderen en jongeren. Dat we met het programma tot nu toe al zoveel 
leerlingen een maaltijd hebben kunnen bieden, was niet mogelijk geweest zonder 
al die mensen die zich daar dagelijks voor inzetten. Onze dank gaat daarom extra 
uit naar al het onderwijspersoneel, de vrijwilligers op school en uit de wijk en in 
het bijzonder het Jeugdeducatiefonds en het Rode Kruis, die dit samen mogelijk 
hebben gemaakt. 
 
Ook met de verbreding van de inzet van brugfunctionarissen kunnen we door een 
goede samenwerking tussen onderwijs, thuis en zorg het verschil maken. Daarom 
werken we ook op dit gebied vanuit de drie ministeries nauw samen.  
Bovendien zien wij op lokaal niveau dat er ook al mooie samenwerkingen zijn 
tussen scholen, gemeenten en zorgaanbieders.  
 
 
De minister voor Primair en Voortgezet Onderwijs, 
 
 
 
 
Mariëlle Paul 
 
 
De minister voor Armoedebeleid, Participatie en Pensioenen, 
 
 
 
 
Carola Schouten 
 
 
De staatssecretaris van Volksgezondheid, Welzijn en Sport, 
 
 
 
 
Maarten van Ooijen 
 
 Pagina 7 van 7 
 

