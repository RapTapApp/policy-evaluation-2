 
 
Voorstel van wet tot wijziging van de Wet op het kindgebonden budget tot 
intensivering van het kindgebonden budget in verband met 
koopkrachtondersteuning  
 
 
Allen, die deze zullen zien of horen lezen, saluut! doen te weten: 
 
Alzo Wij in overweging genomen hebben, dat het wenselijk is om in verband met de 
koopkrachtondersteuning het kindgebonden budget in 2024 te intensiveren; 
 
Zo is het dat Wij, de Afdeling advisering van de Raad van State gehoord, en met 
gemeen overleg der Staten-Generaal, hebben goedgevonden en verstaan, gelijk Wij 
goedvinden en verstaan bij deze: 
 
 
ARTIKEL I. Wijziging van de Wet op het kindgebonden budget  
  
 
De Wet op het kindgebonden budget wordt als volgt gewijzigd: 
 
A 
 
Artikel 2 wordt als volgt gewijzigd: 
 
1. In het tweede lid wordt “€ 1.653” vervangen door “€ 2.436” en wordt “€ 1.532” 
vervangen door € 2.436”. 
2. In het vierde lid wordt “€ 267” vervangen door “€ 694”. 
3. In het vijfde lid wordt “€ 476” vervangen door “€ 924”. 
4. In het zesde lid wordt “€ 3.848” vervangen door “€ 3.480”. 
5. In het achtste lid wordt “€ 18.327” telkens vervangen door “€ 9.030”. 
 
B 
 
Artikel 3 wordt als volgt gewijzigd: 
 
1. Het vijfde lid komt te luiden: 

 
Memorie van toelichting 
 
I. Algemeen deel 
 
1. Achtergrond van het wetsvoorstel 
 
Het kabinet heeft besloten een pakket koopkrachtmaatregelen te treffen om de 
evenwichtigheid van de koopkracht in 2024 te bevorderen en te voorkomen dat de 
armoede onder personen en kinderen oploopt. Zonder aanvullend beleid zou de 
koopkracht van uitkeringsgerechtigden dalen en de armoede stijgen. Dit is het gevolg 
van het wegvallen in 2024 van de tijdelijke inkomensondersteunende maatregelen voor 
2023, zoals de energietoeslag die het kabinet in reactie op stijgende energieprijzen 
eerder heeft genomen. Zonder aanvullende maatregelen loopt de armoede in 2024 op 
tot 5,7% van de bevolking, een toename van 0,9%-punt ten opzichte van 2023. Het 
aandeel kinderen onder de armoedegrens neemt zonder aanvullende maatregelen toe 
1
van 6,2% in 2023 tot 6,9% van de kinderen in 2024. Met dit wetsvoorstel wordt mede 
2
tegemoet gekomen aan de motie Marijnissen/van der Plas die de regering verzoekt om 
te voorkomen dat de armoede toeneemt door de val van het kabinet. Ook wordt 
3
tegemoet gekomen aan de motie Apeldoorn die uitspreekt dat de regering vasthoudt 
aan het doel de kinderarmoede te halveren per 2025 en met het oog daarop in de 
Miljoenennota maatregelen neemt die kinderarmoede in 2024 zoveel mogelijk zal doen 
dalen. Met dit wetsvoorstel verhoogt het kabinet daarom het kindgebonden budget per 1 
januari 2024.  
 
2. Hoofdlijnen van het wetsvoorstel 
 
2.1 doelstelling 
Met het kindgebonden budget ontvangen ouders een inkomensafhankelijke financiële 
tegemoetkoming in de kosten van kinderen. Het totale bedrag aan kindgebonden budget 
dat een huishouden ontvangt, hangt af van het aantal kinderen en hun leeftijd, het 
huishoudtype, de hoogte van het inkomen en het eventueel aanwezig vermogen.  
 
Uit de doorlichting van artikel 10 van de SZW-begroting Tegemoetkoming ouders en de 
4
analyse naar de kostendekkendheid en armoederisico is gebleken dat grotere gezinnen 
vaker in armoede verkeren dan huishoudens met minder kinderen. Het CPB/SCP stelde 
5
in het rapport Kansrijk Armoedebeleid dat het verder ophogen van de maximale 
kindbedragen in het kindgebonden budget bijdraagt aan de bestrijding van armoede. Het 
kabinet heeft daarom eerder de bedragen per kind vanaf het derde kind verhoogd en 
daarmee meer in lijn gebracht met het bedrag voor het tweede kind. Recent heeft de 
Commissie Sociaal Minimum laten zien dat de tekorten bij gezinnen op het sociaal 
minimum oplopen bij meer en oudere kinderen, terwijl een alleenstaande ouder met 1 of 
 
1
 Op basis van de doorrekeningen van het kabinet, deze wijken licht af van de armoedecijfers van 
de cMEV 2024 van het CPB.  
2
 Kamerstukken II 2022/23, 36392, nr. 3. 
3
 Kamerstukken I 2022/23, 36350 IX, I. 
4
 Kamerstukken II 2019/20, 30982 nr. 52.   
5
 Kansrijk armoedebeleid van het Centraal Planbureau en het Sociaal en Cultureel Planbureau (juni 
2020). 
 

 
Tabel 1. Maximumbedragen kindgebonden budget per kind (in euro’s per jaar) en 
11
inkomensgrens paren 
Parameter Bedrag Afbouw Na Beleidsmatige Bedrag 
2023 incidentele indexering mutatie 2024 2024 
verhoging met tcf 2024 
 (1) (2) (3) (4) (5) = (3) + 
(4) 
e
1 kindbedrag € 1.653,- - € 119 € 1.686,- € 750,- € 2.436,- 
e
2 kindbedrag e.v. € 1.532,- - € 119 € 1.553,- € 883,- € 2.436,- 
Opslag 12 t/m 15- € 267,- n.v.t. € 294,- € 400,- € 694,- 
jarige kinderen 
Opslag 16 en 17- € 476,- n.v.t. € 524,- € 400,- € 924,- 
jarige kinderen 
Alleenstaande- € 3.848,- - € 119 € 4.099,- - € 619,- € 3.480,- 
ouderkop 
12
Extra inkomens- € 18.327,- n.v.t. € 20.141,- - € 11.111,- € 9.030,- 
drempel paren 
 
Tabel 1 toont de ontwikkeling van de bedragen en inkomensdrempels in het 
13
kindgebonden budget van geldend in 2023 , naar de beoogde bedragen voor 2024 als 
gevolg van de reguliere indexering, de afbouw van de incidentele verhoging van 2023, 
en het onderhavige wetsvoorstel. Als gevolg van dit wetsvoorstel ontvangen 
huishoudens met kinderen die recht hebben op kindgebonden budget € 750,- meer voor 
het eerste kind en € 883,- voor elk kind vanaf het tweede kind. Met het voorstel worden 
de maximale kindbedragen voor het eerste kind en vanaf het tweede kind vanaf 2024 
gelijk. Huishoudens met oudere kinderen (ouder dan 12 jaar) ontvangen daarnaast 
vanaf 2024 € 400,- extra per kind. De alleenstaande-ouderkop wordt met € 619,- 
verlaagd en de inkomensdrempel voor een korting op het kind gebonden budget voor 
ouderparen wordt met € 11.111,- verlaagd. 
 
2.2. Begunstigden 
De maatregelen in dit wetsvoorstel richten zich, zoals in paragraaf 2.1 is uiteengezet, 
vooral op het verbeteren van de positie van gezinnen met meer kinderen en met oudere 
kinderen. Ouders die voor meer dan één kind of voor kinderen vanaf 12 jaar 
kindgebonden budget ontvangen, ontvangen met het voorstel per saldo een hoger 
bedrag. De beleidsmatige verlaging van de alleenstaande-ouderkop (door het besluit in 
14
 en de onderhavige wetswijziging) en de verlaging van de 
het Belastingplan 2023
inkomensdrempel voor ouderparen valt weg tegen de verhoging van het eerste 
kindbedrag voor alleenstaande ouders en ouderparen met één kind tot 12 jaar. De 
 
11
 Voor de leesbaarheid is de indexering van het basiskindbedragen en alleenstaande-ouderkop en 
het afbouwbedrag in 1 stap weergegeven, terwijl wettelijk de volgorde van de berekening andersom 
is. Dit heeft geen invloed heeft op de hoogte van de bedragen. 
12
 De inkomensdrempel voor paren is in 2023 in totaal € 43.397,- en wordt in 2024 na indexering 
en beleidsmatige aanpassing € 35.849. 
13
 In wetgeving als onderdeel van het Belastingplanpakket 2023 is voor 2024 een beleidsmatige 
verlaging van de kindbedragen en de alleenstaande-ouderkop vastgelegd (€ 119 in prijzen 2023). 
14
 In wetgeving als onderdeel van het Belastingplanpakket 2023 is voor 2024 een beleidsmatige 
verlaging van de kindbedragen en de alleenstaande-ouderkop vastgelegd (€ 119 in prijzen 2023). 
 

 
Alleenstaanden 1,3% 300 
Alleenverdieners 2,9% 100 
    
Kinderen   
Huishoudens met kinderen 1,7% 1.000 
Huishoudens zonder kinderen xxx  
    
1,7% 1.000 
Alle WKB-ontvangers 
 
Tabel 3 laat zien wat het geïsoleerde effect is van de maatregelen in het kindgebonden 
budget voor de (kinder)armoedecijfers in 2024. Hierbij is geen rekening gehouden met 
interactie-effecten.  
 
Tabel 3. Geïsoleerde effect WKB-maatregelen uit deze wetswijziging op personen en 
kinderen in armoede, 2024. 
 Effect personen in Effect kinderen in 
armoede (%- armoede (%-
punt) punt) 
Maatregelen WKB uit deze wetswijziging -0,5 -1,6 
 
4. Financiële gevolgen voor het Rijk  
De kosten van de verhoging van de maximumbedragen in het kindgebonden budget, de 
verlaging van de extra toeslag voor ouders zonder toeslagpartner en de verlaging van de 
inkomensafbouwgrens voor paren bedragen circa € 1.060 miljoen per 1 januari 2024 
aflopend naar structureel circa € 960 miljoen op jaarbasis vanaf 2028 (inclusief 
e
uitvoeringskosten). Deze uitgaven worden via de ontwerpbegroting SZW 2024 en de 2 
suppletoire begroting 2023 verwerkt in de begroting van SZW.  
 
Tabel 4: Budgettaire effecten (bedragen in constante prijzen 2023) 
in mln. € (prijspeil 2023) 2023 2024 2025 2026 2027 2028 Struc. 
Meeruitgaven WKB 82 1.060 1.068 1.035 995 961 961 
        
 
5. Caribisch Nederland 
In de augustusbesluitvorming 2023 is afgesproken dat een envelop wordt gereserveerd 
voor inkomensverbeterend beleid voor gezinnen in Caribisch Nederland. Onderdeel 
15
hiervan is een structurele verhoging van de kinderbijslag met 90 dollar per kind per 
maand. Deze verhoging wordt bij ministeriële regeling op grond van artikel 10, eerste 
lid, van de Wet kinderbijslagvoorziening BES geregeld en valt daarmee buiten dit 
voorstel. 
 
6. Regeldrukeffecten 
 
15
 Bonaire, St. Eustatius en Saba kennen een kinderbijslagvoorziening die ouders en verzorgers 
voorziet van een tegemoetkoming voor de kosten van opvoeding en verzorging van kinderen die 
nog geen 18 jaar zijn. Het kindgebonden budget is niet van toepassing in CN en er is vooralsnog 
geen voornemen om dit in te voeren.  
 

 
Artikelsgewijs 
 
 
Artikel I. Wijziging Wet op het kindgebonden budget 
 
Met de voorgestelde wijziging van de wet worden de kindbedragen gewijzigd ten gevolge 
van de augustusbesluitvorming inzake het Belastingplan. De bedragen, die worden 
genoemd in artikel 2, tweede, vierde en vijfde lid, van de wet worden opgehoogd, terwijl 
de bedragen genoemd in het zesde en achtste lid van artikel 2 van de wet worden 
verlaagd. Zie voor een nadere toelichting paragraaf 2 van het algemeen deel van de 
toelichting.  
 
Vorig jaar heeft ook een ophoging van de kindbedragen plaatsgevonden. Deze ophoging 
was deels structureel (€ 100 miljoen) en deels incidenteel. De incidentele ophoging 
wordt in de jaren 2024, 2025, 2026 en 2028 geleidelijk afgebouwd. Die afbouw is 
opgenomen in artikel 3, zesde lid, van de wet. Deze afbouw blijft in stand en zal ook 
doorwerken in de nu voorstelde ophoging van de bedragen van het kindgebonden 
budget (artikel 2, tweede lid, van de wet) en in de voorgestelde ophoging van de 
verhoging van het kindgebonden budget waar ouders zonder partner aanspraak op 
hebben (artikel 2, zesde lid, van de wet).  
 
Een ophoging van de bedragen, anders dan ten gevolge van de genoemde indexering, 
kan overeenkomstig artikel 3, tweede lid, bij algemene maatregel van bestuur worden 
doorgevoerd. Omdat de dekking van de onderhavige ophoging uit een verlaging komt 
van de extra toeslag voor ouders die geen partner hebben, alsmede uit een verlaging 
van de voor paren geldende inkomensafbouwgrens is een wetswijziging aangewezen in 
dit geval en wordt artikel 3, tweede lid, van de wet niet toegepast.  
De gebruikelijke systematiek in de wet is dat de bedragen met ingang van 1 januari van 
elk kalenderjaar worden geïndexeerd, overeenkomstig de tabelcorrectiefactor, bedoeld in 
artikel 10.2 van de Wet inkomstenbelasting 2001. Ook de hiervoor genoemde afbouw 
wordt geïndexeerd. Net als de ophoging die vorig jaar is toegepast, is de indexering voor 
het jaar 2024 al verdisconteerd in de gewijzigde bedragen. Dat betekent dat de 
bedragen in het wetsvoorstel de bedragen zijn die per 1 januari 2024 zullen gelden. De 
wijzigingen in de bedragen bestaan dus achtereenvolgens uit een indexering, een aftrek 
van de afbouw voor het jaar 2024 en een ophoging als onderdeel van het 
koopkrachtpakket. Onderdeel B voorziet er met de wijziging van artikel 3, vijfde en 
zesde lid, in dat de indexering en de afbouw voor het jaar 2024 niet tweemaal wordt 
toegepast.  
 
 
De Minister van Sociale Zaken  
en Werkgelegenheid, 
 
 
 
 
 
C.E.G. van Gennip 
 

