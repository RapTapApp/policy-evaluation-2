 
 
 
 
>Retouradres Postbus 16375 2500 BJ Den Haag  
 
Voortgezet Onderwijs 
De voorzitter van de Tweede Kamer der Staten-Generaal 
Rijnstraat 50  
Postbus 20018 
 
Den Haag 
2500 EA  DEN HAAG 
Postbus 16375 
 
2500 BJ Den Haag 
www.rijksoverheid.nl 
Contactpersoon 
 
 
 
Onze referentie 
 
40968222 
Bijlagen 
Datum 8 september 2023 1. Examenmonitor 2023 
(DUO) 
Betreft Resultaten examens voortgezet onderwijs 2023 
 
 
 
 
 
   
 
 
In deze brief informeer ik uw Kamer, zoals gebruikelijk na de jaarlijkse 
examenperiode, over de resultaten van de eindexamens 2023. In 2023 slaagden 
89,4% van de kandidaten. Dit is een mooie prestatie waar leerlingen en docenten 
trots op mogen zijn.  
 
Bijgevoegd bij deze brief vindt u de jaarlijkse examenmonitor van DUO. Deze 
monitor geeft inzicht in de examenresultaten van het regulier voortgezet 
onderwijs van de afgelopen examenperiode. De monitor rapporteert onder andere 
over het slagingspercentage, de deelname aan het examen, de gemiddelde 
examencijfers, herkansingen en de prestaties op de kernvakken. Ik zal de 
belangrijkste resultaten van dit examenjaar hieronder bespreken. De resultaten 
van de staatsexamens vo zijn nog niet beschikbaar omdat deze examens langer 
doorlopen. Ik informeer uw Kamer hierover in december. 
 
De afgelopen drie jaar golden er speciale maatregelen voor de eindexamens in 
het voortgezet onderwijs (vo) in verband met de coronapandemie. Dit jaar legden 
leerlingen voor het eerst sinds 2019 weer een regulier eindexamen af. In 2023 
was er dus geen extra herkansing en konden leerlingen ook geen gebruik maken 
van een duimregeling. Wel waren er nog enkele kleine maatregelen rondom het 
1
flexibeler maken van de afnameperiodes. Tevens was er - net als in 2021 en 
2022 - in 2023 nog sprake van een aangepaste normering van de centrale 
examens (CE’s). Hier kom ik verderop in deze brief nog op terug.  
 
 
 
 
 
                                                 
 
1
 In 2023 is het tweede tijdvak uitgebreid van 4 naar 10 afnamedagen zodat ziekte of quarantaine tijdens het 
eerste tijdvak beter kon worden opgevangen. Ook waren de afnameperiodes langer bij het centraal schriftelijk en 
praktisch examen (cspe) en de digitale centrale examens in het vmbo.  
 
 
 
 Pagina 1 van 7 
 

 
 
Onze referentie 
De schoolexamencijfers (SE’s) in 2023 laten een stijging zien ten opzichte van 
40968222 
2022, behalve voor het vwo want daar blijven de cijfers stabiel (zie tabel 3). 
Echter, wanneer de cijfers vergeleken worden met 2019 dan valt op dat de 
gemiddelde SE’s in 2023 lager uitvallen. 
 
In tabel 4 zijn de gemiddelde eindcijfers per examenniveau weergegeven. Op alle 
examenniveaus zijn de gemiddelde eindcijfers toegenomen vergeleken met 2022. 
We zien hier dus een bijzonder verschijnsel: de slagingspercentages in 2023 
liggen fors lager dan in 2022, terwijl de gemiddelde eindcijfers in 2023 hoger zijn 
dan in 2022. Deze tegenstrijdigheid wordt waarschijnlijk grotendeels verklaard 
door de zogenaamde ‘duimregeling’ waarbij leerlingen in 2022 (en ook in 2021) 
de mogelijkheid hadden om het cijfer van één vak (met uitzondering van de 
kernvakken) niet mee te laten tellen in de uitslagbepaling. In de examenmonitor 
van DUO zijn bij de bepaling van de gemiddelde cijfers ook de cijfers 
meegenomen van de vakken die uiteindelijk niet zijn meegenomen in de 
uitslagbepaling door toepassing van de duimregeling. 
 
Tabel 2: Het gemiddelde cijfer behaald op de centrale examens per 
examenniveau.  
 
 
Tabel 3: Het gemiddelde cijfer behaald in de schoolexamens per examenniveau.  
 
 
Tabel 4: Het gemiddelde eindcijfer per examenniveau.  
 
 
 
 
 
Aandeel herkansingen lager dan vóór coronapandemie  
 
 Pagina 3 van 7 
 

 
 
Onze referentie 
Kernvakken zijn vakken die een bijzondere positie hebben in de uitslagbepaling. 
40968222 
Voor deze vakken mag, in tegenstelling tot bij andere vakken, niet lager dan een 
eindcijfer vijf worden gehaald. In het vmbo wordt het vak Nederlands beschouwd 
als een kernvak, voor havo en vwo zijn de kernvakken Engels, Nederlands en 
4
wiskunde. In tabel 6 zijn de gemiddelde cijfers voor de kernvakken Engels, 
Nederlands en wiskunde per examenniveau weergegeven voor de jaren 2019, 
2021 en 2023.  
 Engels: Het gemiddelde SE-cijfer voor Engels is op alle examenniveaus, 
behalve vwo, gestegen ten opzichte van 2019 en 2021. Dit lijkt voort te 
bouwen op de eerdere trend van stijgende schoolexamencijfers voor 
Engels. De cijfers bij het CE Engels schommelen meer. Als we de 
resultaten van 2023 bij het CE Engels vergelijken met de resultaten uit 
2019 dan valt op dat er hogere cijfers behaald worden (met uitzondering 
van een kleine afname in het vwo).  
 Nederlands: De gemiddelde SE-cijfers voor Nederlands zijn vrij stabiel 
over de jaren heen. Bij het CE is te zien dat het gemiddelde cijfer zich bij 
havo en vmbo-KB in 2023 op het hoogste niveau sinds 2016 bevindt. Voor 
vwo en vmbo-GT zien we in 2023 een lichte daling in het gemiddelde CE-
cijfer voor Nederlands vergeleken met 2019.  
 Wiskunde: De resultaten bij het CE wiskunde zijn bij alle onderwijsniveaus 
verbeterd ten opzichte van vorig jaar (jaar 2022 is niet zichtbaar in de 
tabel, maar wel in de examenmonitor). Maar de cijfers zijn gedaald ten 
opzichte van 2019 (behalve bij vmbo-KB). Het gemiddelde SE-cijfer is 
gestegen ten opzichte van 2022, maar gedaald ten opzichte van 2019.  
 
In de examenmonitor wordt ook het aandeel onvoldoendes voor de kernvakken 
over verschillende jaren weergegeven. Over het algemeen zijn de onvoldoendes 
hoger bij het CE dan bij het SE, dit zien we vooral terug bij Engels en Nederlands. 
Bij wiskunde is dit verschil wat minder uitgesproken dan bij de andere twee 
kernvakken. Het aantal onvoldoendes bij het CE Engels ligt in 2023 bij alle 
onderwijsniveaus lager dan in 2019, en tevens lager dan in 2022 (behalve voor 
havo). Het aandeel vwo- en havoleerlingen dat een onvoldoende haalde op het CE 
Nederlands is in 2023 lager dan vorig jaar en ook lager dan in 2019. Bij de vmbo-
niveaus zien we een wisselender beeld, maar over het algemeen is het aandeel 
onvoldoendes voor het CE Nederlands ongeveer gelijk aan 2019. Het aandeel 
onvoldoendes voor het CE wiskunde is in 2023 bij alle onderwijsniveaus gedaald 
ten opzichte van vorig jaar. Maar wanneer er vergeleken wordt met 2019 dan valt 
op dat leerlingen in het havo, vwo en vmbo-BB in 2023 vaker een onvoldoende 
behaalden op het CE wiskunde.  
 
 
 
 
 
 
 
 
 
 
 
 
 
Tabel 6: De gemiddelde cijfers behaald voor de kernvakken Engels, Nederlands en 
wiskunde voor de jaren 2019, 2021 en 2023, per examenniveau. 
                                                 
 
4
 V oor havo-CM leerlingen is wiskunde alleen een kernvak als de leerling er voor kiest dit vak te volgen. Dit is niet 
verplicht. 
 
 Pagina 5 van 7 
 

 
 
Onze referentie 
op een regulier eindexamen zonder examenaanpassingen. Dankzij deze 
40968222 
inspanningen en de inzet van leerlingen zelf is het veel leerlingen gelukt om met 
goed gevolg de overstap te maken naar het vervolgonderwijs.  
 
Van 2021 tot en met 2023 was het tweede tijdvak tien dagen, in plaats van de 
hiervoor gebruikelijke vier dagen. Op basis van de ervaringen met deze maatregel 
heeft het CvTE besloten om vanaf 2024 te werken met een tweede tijdvak van 
zes dagen. Met het tijdvak van zes dagen wordt de optimale balans gezocht 
tussen de voor- en nadelen van verlenging. Een voordeel van deze maatregel is 
bijvoorbeeld dat ziekte en afwezigheid van leerlingen tijdens het eerste tijdvak 
makkelijker kan worden opgevangen, bijvoorbeeld voor topsporttalentleerlingen. 
Ook heeft deze maatregel voordelen voor leerlingen die in Caribisch Nederland 
examen doen en vanwege het tijdsverschil alleen aan de middagzittingen kunnen 
deelnemen. Bij het tijdvak van tien dagen lag de uitslagdatum erg dicht op de 
zomervakantie van de laatste regio en moesten leerlingen afhankelijk van het vak 
soms lang wachten op hun herkansing. Door te kiezen voor een tijdvak van zes 
dagen hebben scholen en leerlingen hier minder last van. 
 
In het najaar verschijnen er nog andere rapportages die het beeld over de 
examenprestaties in 2023 verder inkleuren en duiding geven aan de resultaten. 
Zo wordt de staatsexamenmonitor, met daarin de examenresultaten van de 
kandidaten die het staatsexamen hebben afgelegd, in december verwacht. Ook 
volgen nog de resultaten van een onderzoek naar het vaardigheidsniveau van de 
examenpopulatie uit 2023. In dit vaardigheidsonderzoek bekijken het CvTE en 
Stichting Cito, net als in 2021 en 2022, in welke mate de examenresultaten van 
2023 in het regulier vo gerelateerd kunnen worden aan die uit de jaren vóór de 
coronapandemie (2015-2019). Dit is nodig omdat vanwege de 
coronaomstandigheden in het onderwijs niet op een reguliere wijze genormeerd 
kon worden en hierdoor reflecteert de hoogte van de CE-cijfers mogelijk niet 
precies de vaardigheid van de kandidaten. Tot slot volgen later dit jaar ook de 
resultaten van een onderzoek naar aanleiding van de motie Peters en Beertema 
waarin de regering wordt verzocht om bij de evaluatie van de examens 2023 ook 
7
de inzet van de NPO-middelen te betrekken. Ik zal uw Kamer in het najaar over 
deze onderzoeken informeren.  
 
Tot slot wil ik alle leerlingen die afgelopen schooljaar hun diploma hebben behaald 
heel veel succes wensen bij hun vervolgstappen.   
  
 
De minister voor Primair en Voortgezet Onderwijs, 
 
 
 
 
Mariëlle Paul 
 
 
                                                 
 
7
 Kamerstukken II, 2022-2023, 31 289, nr. 538.  
 
 Pagina 7 van 7 
 

