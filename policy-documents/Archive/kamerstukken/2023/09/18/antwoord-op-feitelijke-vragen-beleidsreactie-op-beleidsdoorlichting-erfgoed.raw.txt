 
 
 
 
>Retouradres Postbus 16375 2500 BJ Den Haag  
 
Erfgoed en Kunsten 
De voorzitter van de Tweede Kamer der Staten-Generaal 
 
Rijnstraat 50  
Postbus 20018 
 
Den Haag 
2500 EA DEN HAAG 
Postbus 16375 
 
2500 BJ Den Haag 
  
www.rijksoverheid.nl 
    
Contactpersoon 
 
 
Onze referentie 
40820713 
 
 
 
  
Datum 18 september 2023  
Betreft Antwoord op feitelijke vragen beleidsreactie op beleidsdoorlichting 
 Erfgoed   
 
 
 
 
 
  
 
Hierbij stuur ik u de antwoorden op de feitelijke vragen van de commissie 
Onderwijs, Cultuur en Wetenschap over de beleidsreactie op de 
beleidsdoorlichting Erfgoed, die ik op 12 juni naar de Kamer heb gestuurd.  
 
De vragen werden ingezonden op 5 juli 2023 met kenmerk 2023D30515 
 
 
de staatssecretaris van Onderwijs, Cultuur en Wetenschap, 
 
 
 
Gunay Uslu 
 
 
 
 
 
 
 
 
 
 
 
 
 
 
 
 
 
 
 
 
 Pagina 1 van 35 
 

 
 
4 Bent u bereid de bunker van Seyss-Inquart uit de openbare verkoop te 
Onze referentie 
40820713  
laten halen door het Rijksvastgoedbedrijf? 
 
Het afstoten van vastgoed in rijksbezit gebeurt in de meeste gevallen 
door het RVB, dat valt onder verantwoordelijkheid van de Minister voor 
Volkshuisvesting en Ruimtelijke Ordening (MVRO). Het afstoten van een 
rijksmonument gebeurt volgens de Leidraad Afstoten. Deze leidraad is ten 
behoeve van een zorgvuldige afstoot van rijksmonumenten opgesteld 
door het Atelier Rijksbouwmeester en het RVB, in samenspraak met 
OCW. Doordat ook in dit proces de Leidraad gevolgd wordt, is het belang 
van erfgoed geborgd. Het RVB is daartoe ook in nauw overleg met de 
gemeente Wassenaar en de RCE.  
 
 
5 Bent u bereid te garanderen dat de bunker van Seyss-Inquart een 
herinneringscentrum met museum wordt en blijvend een functie krijgt die 
bijdraagt aan het verdiepen, vergroten en verankeren van de kennis van 
deze zwarte bladzijde van onze geschiedenis? 
Een herinneringscentrum in de bunker zou een mooie herbestemming 
zijn. MVRO geeft echter aan dat dit een te specifieke voorwaarde binnen 
het verkoopproces zou zijn. Bovendien laat dit geen ruimte voor andere 
initiatieven die het erfgoed ook ten goede komen.  
 
 
6 Waarom mist maritiem erfgoed in de beleidsreactie? 
De beleidsreactie richt zich op de belangrijkste bevindingen uit het DSP-
rapport en op signalen uit het werkveld. Maritiem erfgoed is tijdens het 
traject van de beleidsevaluatie door het archeologisch veld (bedrijven, 
overheden en andere stakeholders) niet benoemd als een cruciaal 
knelpunt in vergelijking met andere onderwerpen. De beleidsdoorlichting 
constateert dat de Erfgoedwet er waarschijnlijk in slaagt de bescherming 
van maritiem erfgoed beter te borgen, maar dat dit nog niet goed kan 
worden getoetst. Vanuit deze conclusie worden geen nadere 
aandachtspunten naar voren gebracht die om een reactie vragen. Wel 
wijst de Inspectie Overheidsinformatie en Erfgoed (IOE) erop dat de 
huidige redactie van de wettekst nog onduidelijk is ten aanzien van de 
verbodsbepaling voor maritiem erfgoed. Ik heb toegezegd de Kamer in de 
tweede helft van 2024 een overzicht aan te bieden van wijzigingen die 
wenselijk zijn in de Erfgoedwet of onderliggende regelgeving. Dit 
aandachtspunt wordt daarin meegenomen. Tenslotte is het zo dat mijn 
reactie diverse gesignaleerde problemen betreft die binnen de hele 
archeologie spelen, zoals capaciteit en deskundigheid bij gemeenten. 
Deze hebben ook betrekking op maritiem erfgoed, ondanks dat dit niet 
expliciet zo wordt benoemd.  
 
 
7 Bent u van mening dat de bescherming van maritiem archeologisch 
erfgoed nu goed is? 
Om te zorgen dat zo min mogelijk maritiem erfgoed ongezien verloren 
gaat, is er sinds 2012 extra geïnvesteerd in het beheer van dit erfgoed. 
Hierdoor is het niveau van de zorg voor maritiem archeologisch erfgoed 
grotendeels op hetzelfde niveau gebracht als dat van de landarcheologie. 
De bescherming van maritiem archeologisch erfgoed in Nederland is 
 
 Pagina 3 van 35 
 

 
 
een multibeam sonar. Aan de hand daarvan kan worden ingeschat of een 
Onze referentie 
40820713  
vindplaats het risico loopt om vrij te spoelen. Op basis van monitoring en 
 
meldingen van sportduikers, maakt de RCE jaarlijks een prioritering van 
wrakken die worden geïnspecteerd via een duikbezoek. Tijdens zo’n 
inspectie kan een wrak bijvoorbeeld beter worden afgedekt. Als blijkt dat 
het niet meer mogelijk is een bepaald wrak te behouden, kan worden 
besloten een opgraving uit te voeren. Dit is bijvoorbeeld deze zomer 
gebeurd in het geval van het scheepswrak Burgzand Noord 9 nabij Texel.  
 
 
10 Maakt u zich zorgen dat scheepswrakken in (onder andere) de 
Waddenzee bedreigd worden en hiermee uniek erfgoed verloren dreigt te 
gaan? 
Ja, de bedreiging van scheepswrakken is een continu punt van zorg. Veel 
scheepswrakken in de Nederlandse wateren zijn uitzonderlijk goed 
bewaard gebleven. Als er een wrak zou verdwijnen, zou inderdaad uniek 
erfgoed verloren gaan. Om het risico te verkleinen dat scheepswrakken 
verloren gaan, is sinds 2021 structureel extra werkbudget vrijgemaakt 
voor het beheer van maritiem erfgoed bij de RCE. Dit wordt door hen 
ingezet om de belangrijkste wrakken in de Nederlandse wateren te 
monitoren en – indien nodig – maatregelen te nemen in het kader van 
behoud (zie ook het antwoord op vraag 9). Omdat scheepswrakken niet 
alleen worden bedreigd door natuurlijke processen (zoals erosie), maar 
ook door menselijk handelen (zoals illegale opgravingen), zijn de 
contacten met de Kustwacht geïntensiveerd, is het opgravingsverbod in 
de Erfgoedwet aangescherpt en heeft de IOE extra capaciteit gekregen 
voor haar toezichtstaken. Dit alles versterkt de mogelijkheden om te 
handhaven bij schendingen van het opgravingsverbod onder water. 
 
 
11 Bent u van mening dat in het geval van maritiem erfgoed het ‘vervuiler 
betaald’-principe niet altijd opgaat? 
In de Erfgoedbalans van 2017 is reeds geconstateerd dat het ‘verstoorder 
betaalt principe’ in het geval van natuurlijke erosie niet goed werkt. Dit is 
één van de redenen geweest waarom het werkbudget van de RCE 
structureel is opgehoogd (zie ook het antwoord op vraag 9).  
 
 
12 Vindt u dat recent zeer indrukwekkende maritieme vondsten zijn gedaan, 
e
zoals de jurk uit het 17 eeuwse palmhoutwrak (BZN17)? 
Ja, het gaat om zeer bijzondere vondsten die duidelijk laten zien hoe 
goed dit maritieme erfgoed bewaard is gebleven. 
 
 
13 Bent u bereid budget vrij te maken voor maritieme archeologie, zodat 
maritieme schatten niet verloren gaan? 
Sinds 2021 is het werkbudget van de RCE voor maritieme archeologie 
opgehoogd met € 1,5 miljoen per jaar. Dit budget wordt (onder andere) 
ingezet voor het monitoren en beheren van erfgoed onder water, 
waarmee zoveel mogelijk wordt voorkomen dat maritieme schatten 
ongezien verloren gaan. Het uitgangspunt hierbij is dat dergelijke 
vindplaatsen  – net als vindplaatsen op land – zoveel mogelijk op de plek 
 
 Pagina 5 van 35 
 

 
 
land rijk is voor het grote publiek toegankelijk te maken, en zijn 
Onze referentie 
40820713  
onmisbaar voor een toekomstbestendige erfgoedsector. Daarom is het 
 
belangrijk om de inzet van vrijwilligers te stimuleren. Dit gebeurt via de € 
2 miljoen die in 2023, 2024 en 2025 beschikbaar is voor uitvoering van 
het Verdrag van Faro. Daarnaast heeft de RCE een Subsidieregeling 
Uitvoeringsagenda Faro ingericht. Het totale budget van deze regeling 
bedraagt € 4,5 miljoen (zie ook het antwoord op vragen 28 en 103). Ook 
is de regeling Erfgoed Maken van het Fonds voor Cultuurparticipatie (FCP) 
met name gericht op erfgoedvrijwilligers. Het Kenniscentrum Immaterieel 
Erfgoed Nederland (KIEN) richt zich op erfgoedvrijwilligers binnen het 
immaterieel erfgoed. Tenslotte wordt sinds 2020 de jaarlijkse 
Erfgoedvrijwilligersprijs uitgereikt. Vorig jaar was Openluchtbad Zwolle de 
winnaar.  
 
 
16 Is het mogelijk voor eigenaren, gemeenten en provincies om tezamen 
met het Rijk te 'matchen' bij grote monumenten met zeer hoge 
restauratiekosten en gezamenlijk de kosten te dragen? 
OCW en IPO hebben in 2012 afgesproken dat het verlenen van subsidies 
voor restauraties van niet-woonhuis rijksmonumenten via de provincies 
verloopt. OCW heeft daarvoor structureel € 20 miljoen in het 
provinciefonds gestort. De provincies matchen de bijdrage van OCW en 
richten subsidieregelingen in op basis van de noden in de betreffende 
provincie.  
 
 
17 Kunt u voorzien in een overzicht van alle (voorgenomen) grootschalige 
renovaties rond erfgoed, inclusief de eventuele overheids- en particuliere 
subsidie-/financieringsstromen? 
 
18 Wat is er langjarig nodig, in financieel opzicht of anderszins, om de 
restauratieachterstand stabiel te houden? 
Een compleet overzicht is er op dit moment nog niet. Zoals aangekondigd 
in mijn Kamerbrief Verkenning financiering monumentenzorg zal ik samen 
met de provincies onderzoeken wat er langjarig nodig is om de 
restauratieachterstand onder rijksmonumenten stabiel te houden. 
Onderdeel daarvan is om een helder beeld te krijgen van de concrete 
restauratie- en financieringsopgave. Daarbij zal voortgebouwd worden op 
het rapport dat in 2020 in opdracht van IPO is opgesteld door bureau 
Fenicks. Dit rapport komt tot een totale restauratieopgave van € 275 
2
miljoen. Onderzocht moet worden of deze ruwe schatting nog actueel is 
en wat de financieringsbehoefte per jaar is. Dit onderzoek vindt plaats in 
de tweede helft van 2023 en de eerste maanden van 2024 en wordt in 
nauwe samenwerking met IPO uitgevoerd. De uitkomsten zullen medio 
2024 worden gedeeld in de Kamerbrief over het tweede deel van de 
verkenning. Daarin wordt ook ingegaan op de verschillende 
financieringsstromen. 
 
 
                                                 
 
2
 Monitor onderhoud & restauratie niet-woonhuis rijksmonumenten. Fenicks/IPO, 2020. 
 
 Pagina 7 van 35 
 

 
 
de Sim. In alle andere categorieën is eerder sprake van een overvraag. 
Onze referentie 
40820713  
Voor particuliere eigenaren van archeologische rijksmonumenten werkt 
 
de huidige financiering via de Sim niet goed omdat zij – anders dan 
bijvoorbeeld bij een woonhuis - vaak geen eigen belang hebben bij het 
uitvoeren van onderhoud. Daardoor ontbreekt de motivatie om de binnen 
de Sim vereiste eigen bijdrage te leveren en blijven aanvragen uit. De 
RCE heeft inmiddels alternatieven uitgewerkt voor de financiering van de 
instandhouding van archeologische rijksmonumenten, die de komende 
tijd met het veld worden besproken. Ik kom hierop terug in mijn tweede 
brief over de Verkenning van de financiering monumentenzorg in 2024. 
Overigens geldt in de Sim dat wanneer het beschikbare bedrag voor 
archeologische monumenten niet geheel wordt verleend, het resterende 
bedrag wordt aangewend voor aanvragen in andere categorieën. De 
resterende middelen zijn in de afgelopen aanvraagrondes van de Sim dus 
wel verleend ten behoeve van de andere categorieën rijksmonumenten. 
 
 
22 Kunt u per provincie uiteenzetten hoeveel geld er in totaal nodig is om 
aan de restauratiebehoefte in de betreffende provincie te voldoen? 
Zie het antwoord op vraag 17 en 18. 
 
 
23 Moet de bijdrage, die een provincie levert voor de instandhouding van 
monumenten, bij de 'matching' nieuw geld zijn of kan het een bedrag zijn 
dat al voorzien was op de provinciale begroting? 
Omdat de provincies al sinds 2012 de bijdrage van het Rijk jaarlijks 
matchen, is de vraag of het om nieuw geld gaat niet aan de orde.  
 
 
24 Welke ruimte ziet u om subsidieregelingen ten behoeve van cultureel- en 
industrieel erfgoed eenvoudiger te maken? 
Er is onderzoek nodig om hier een beeld van te krijgen. In de voor medio 
2024 toegezegde brief over de Verkenning financiering monumentenzorg 
zal hierop worden ingegaan.  
 
 
25 Mag de bijdrage van de provincie voor de instandhouding van 
monumenten om te 'matchen' met de bijdrage van het Rijk ook bestaan 
uit bijdragen van de gemeente of gemeenschap? 
Binnen de bestuurlijke afspraken uit 2012 matchen provincies zelf de 
bijdrage van het rijk. Op dit moment verken ik samen met de provincies, 
gemeenten en de sector hoe de aanpak van onderhoud en restauratie van 
grote monumenten de komende jaren het beste vorm kan krijgen. Daarbij 
kijk ik ook naar de invulling van het begrip matching en of bijvoorbeeld 
de bijdrage van gemeenten daarin mee kan tellen. In de voor medio 2024 
toegezegd brief over de Verkenning financiering monumentenzorg zal 
hierop worden ingegaan. 
 
 
26 Op welke manier wordt het Programma Veilig Erfgoed van de Rijksdienst 
voor het Cultureel Erfgoed (RCE) concreet geïntensiveerd? 
 
 Pagina 9 van 35 
 

 
 
29 Op welke wijze gaat u met andere departementen werken aan de 
Onze referentie 
40820713  
uitdagingen op het terrein van woningbouw, de oplossingen van de 
 
woningnood, verduurzaming en klimaatadaptatie? Op welke wijze worden 
particuliere partijen hierbij betrokken? 
Cultureel erfgoed is integraal onderdeel van de Omgevingswet en de 
Nationale Omgevingsvisie (NOVI) en wordt dat straks ook in de Nota 
Ruimte. In het najaar deelt het kabinet met uw Kamer een zogenoemde 
Contourennotitie die een eerste inhoudelijke richting bevat voor de Nota 
Ruimte. In het participatieplan voor de Nota Ruimte wordt aangegeven 
hoe het kabinet bijvoorbeeld medeoverheden, maatschappelijke 
organisaties en inwoners betrekt bij het opstellen van de Nota Ruimte. 
OCW is middels nauwe interdepartementale samenwerking betrokken bij 
de genoemde transities. Ik betrek hierbij de erfgoed- en ruimtelijke 
sectoren van andere overheden en particuliere erfgoedpartijen:  
 Via de RCE ondersteun ik overheden en particulieren met 
programma’s, handreikingen en voorbeeldtrajecten als de 
handreiking Transformeren met cultureel erfgoed of Laboratorium 
Duurzaamheid. 
 Aan de provincies stel ik middelen beschikbaar om 
gebiedsbiografieën te maken. Dit zijn beschrijvingen van de 
historische karakteristieken van een  gebied die gebruikt kunnen 
worden bij het beantwoorden van de vraag hoe erfgoedwaarden 
het beste benut, behouden en versterkt kunnen worden. Deze 
worden participatief opgesteld. 
 Ook particuliere initiatiefnemers kunnen projecten voorstellen 
voor een bijdrage uit het programma Erfgoed Deal. Het rijk, 
medeoverheden en maatschappelijke organisaties verlengden in 
2023 dit programma. OCW investeert tot eind 2025 € 12,5 
miljoen in dit programma. 
 Met de provincies maak ik een ruimtelijke analyse van de impact 
van de transities op erfgoed. 
 Met het Werkprogramma Erfgoed en Woningbouw wil ik samen 
met de erfgoedsector van de gemeenten de positie van cultureel 
erfgoed versterken in de 17 grootschalige woningbouwgebieden. 
De gemeenten betrekken bij de verdere ontwikkeling van deze 
gebieden, hun bewoners. 
 
 
30 Wat is de opdracht van de commissie die wordt ingesteld om de 
uitvoering van erfgoedtaken door gemeenten te verbeteren? 
De exacte opdracht van de commissie wordt – samen met IPO, VNG en 
diverse erfgoedpartijen – uitgewerkt en (naar verwachting) najaar 2023 
uitgezet. De opdracht bestaat in elk geval uit het inzichtelijk maken welke 
plichten en mogelijkheden gemeenten hebben op het gebied van de 
erfgoedzorg: wat móet, wat kán en wat daarvoor nodig is in termen van 
organisatie, kennis en middelen. Met andere woorden: hoe kan 
basiskwaliteit worden geborgd voor de verschillende aspecten van de 
gemeentelijke erfgoedzorg en wat kan een gemeente doen als de 
ambities verder reiken? Ook zal de commissie zich buigen over de 
behoefte aan deskundigheid en capaciteit bij de uitdagingen die de grote 
ruimtelijke opgaven met zich mee brengen. Hoe kunnen gemeenten en 
provincies erfgoed hierin een goede rol laten vervullen? Op basis van 
deze uitkomsten wordt een traject ter versterking van de erfgoedzorg bij 
overheden vormgegeven.  
 
 Pagina 11 van 35 
 

 
 
 
Onze referentie 
40820713  
35 Waarom biedt u de Kamer pas in de tweede helft van 2024 een overzicht 
 
van wenselijke wijzigingen aan, terwijl u de komende maanden in beeld 
brengt welke aanpassingen daadwerkelijk wenselijk zijn? 
Dit is in de beleidsreactie niet eenduidig geformuleerd. Het in beeld 
brengen van gewenste aanpassingen vergt een zorgvuldig proces en de 
betrokkenheid van veel partijen. Ook speelt de ter beschikking staande 
(juridische) capaciteit een rol. Het gaat om een omvangrijke inspanning: 
tot nog toe zijn ruim honderd mogelijke wijzigingen geïnventariseerd. 
Deze mogelijke wijzigingen zullen de komende tijd worden beoordeeld op 
bijvoorbeeld (praktische) uitvoerbaarheid en prioriteit. Dit gebeurt in 
overleg met stakeholders. Ik heb hiervoor daarom tot de tweede helft van 
2024 nodig.  
 
 
36 In hoeverre speelt de uitdaging rondom het verduurzamen van 
monumenten ook voor religieus erfgoed? 
Zoveel mogelijk monumenten moeten worden verduurzaamd, dus ook 
religieus erfgoed. Dat is een uitdaging, maar de praktijk leert dat het kan. 
Bij monumenten is het altijd van belang om een goede balans te vinden 
tussen verduurzaming en het streven om monumentale waarden te 
behouden. De verduurzaming van religieus erfgoed vormt daarop geen 
uitzondering en met name de verduurzaming van (rijks)monumentale 
kerken vraagt soms om een andere aanpak dan bijvoorbeeld een 
monumentaal woonhuis. Tegelijkertijd zie ik dat kerkbeheerders actief 
nadenken op welke manier zij kunnen verduurzamen, waarbij zowel 
techniek (isolatie, warmte-installaties) als gedrag (minder of slimmer 
verwarmen) worden toegepast. Kerken kunnen gebruik maken van 
diverse stimuleringsregelingen voor verduurzaming, waaronder de 
subsidieregeling Duurzaam Maatschappelijk Vastgoed (DUMAVA) van het 
ministerie van BZK, die wordt uitgevoerd door de Rijksdienst voor 
ondernemend Nederland (RVO). Via het programma Erfgoed en 
Duurzaamheid van de RCE en het Programma Toekomst Religieus Erfgoed 
(PTRE) wordt ook kennis ter beschikking gesteld aan eigenaars en 
beheerders van monumentale kerkgebouwen. 
 
 
37 Gaat u in de Erfgoedwet een beschermingsregime creëren voor het 
ensemble? 
In de Erfgoedwet is de mogelijkheid tot de aanwijzing van ensembles 
opgenomen (amendement nr. 41 (Kamerstuk 34 109, nr. 41) van de 
leden Monasch, Bisschop en Dik-Faber). Een ensemble bestaat uit een 
rijksmonument (onroerend) en cultuurgoederen (roerend). Er is bij de 
totstandkoming van de wet bewust geen beschermingsregime aan 
gekoppeld, vanwege de grote impact die dit zou hebben op het 
eigendomsrecht en de privacy van eigenaren. Wel is de mogelijkheid van 
een wettelijke erkenning geregeld, waarbij de privacy van de eigenaren is 
gewaarborgd. Een aanwijzing heeft dus vooral attentiewaarde.  
 
 
38 Ziet u een hiaat in de Erfgoedwet rondom de bescherming van het 
ensemble? 
 
 Pagina 13 van 35 
 

 
 
vondst moet vervolgens zes maanden ter beschikking worden gesteld 
Onze referentie 
40820713  
voor wetenschappelijk onderzoek. Zo wordt de kennis geborgd die aan de 
 
toevalvondst kan worden ontleend. Verder kan de vondst een indicatie 
zijn dat zich daar een grotere archeologische vindplaats bevindt. Dit kan 
dan tot een archeologisch onderzoek leiden en eventueel tot bescherming 
van het terrein.  
 
 
41 Ziet u een hiaat in de Erfgoedwet op het punt van het eigendom van 
toevalsvondsten? 
De Erfgoedwet zegt niks over het eigendom van archeologische 
toevalsvondsten, waardoor deze onder de algemene bepalingen van het 
Burgerlijk Wetboek (BW) vallen (zie het antwoord op vraag 39). Het 
lastige daarbij is dat dit niet is geschreven voor archeologische vondsten 
en de systematiek ervan in de praktijk niet aansluit bij de archeologische 
monumentenzorg. Zo kan er bijvoorbeeld discussie ontstaan over de 
waarde van archeologische vondsten: over welke waarde gaat het 
precies? Economische, wetenschappelijke of cultuurhistorische waarde? 
Maar ook de vraag of de eigenaar kan worden achterhaald is lastig. Bij 
een scheepswrak is dit soms nog wel mogelijk, maar bij vondsten in de 
bodem meestal niet. Het regime van het BW leidt tot onduidelijkheid over 
het eigendom van toevalsvondsten en maakt het – zoals de IOE al bij mij 
onder de aandacht bracht – erg moeilijk om op te treden tegen illegale 
handel. Het bevordert bovendien niet de naleving van de meldingsplicht 
van toevalsvondsten (zie ook het antwoord op vraag 40). Het lijkt 
wenselijk dit aan te passen. Hier wordt op teruggekomen in het aan de 
Kamer voor de tweede helft van 2024 toegezegde overzicht van 
wenselijke wijzigingen in de Erfgoedwet of onderliggende regelgeving.  
 
 
42 Hoe verhoudt het afstoten van vondsten bij het opgravingsproces zich tot 
artikel 5.9, eerste lid Erfgoedwet, waarin staat dat alle vondsten die op 
grond van artikel 5.7 eigendom worden van provincie, gemeente of Rijk, 
opgeslagen moeten worden in een depot? 
De wettelijke grondslag en de dagelijkse praktijk sluiten niet op elkaar 
aan. Ondanks dat dit strikt juridisch genomen niet is toegestaan, worden 
in diverse stadia van gravend archeologisch onderzoek vondsten 
geselecteerd en afgestoten. Aan de ene kant komt dit doordat niet alles 
wat tijdens archeologisch onderzoek aan het licht komt van even grote 
wetenschappelijke waarde is. Aan de andere kant blijkt het ook praktisch 
onhaalbaar dat alles wat uit de grond wordt gehaald, wordt gedeponeerd. 
Denk bijvoorbeeld aan de duizenden bakstenen die naar boven komen 
tijdens elke opgraving van enige omvang in een historische binnenstad. 
Vanuit deze achtergrond lijkt het wenselijk om de wet zodanig aan te 
passen dat deze beter aansluit op de bestaande, dagelijkse praktijk van 
de archeologische monumentenzorg. Hier wordt op teruggekomen in het 
aan de Kamer voor de tweede helft van 2024 toegezegde overzicht van 
wenselijke wijzigingen in de Erfgoedwet of onderliggende regelgeving.  
 
 
 
 Pagina 15 van 35 
 

 
 
van het onderzoek of de procedure een andere rechthebbende blijkt te 
Onze referentie 
40820713  
zijn, zal dat reden zijn om geen vergunning af te geven.  
 
 
 
46 Is het mogelijk om onder het Tweede Protocol van het UNESCO-verdrag 
1954 vergunningen te weigeren voor cultuurgoederen die ten tijde van 
een niet-internationaal gewapend conflict zijn uitgevoerd? Zo nee, kan 
dat op een andere wijze? 
Ja, het is mogelijk om onder het Tweede Protocol van het Unesco-verdrag 
1954 vergunningen te weigeren die ten tijde van een niet-internationaal 
gewapend conflict zijn uitgevoerd op dezelfde wijze zoals voor andere 
(niet-westerse) cultuurgoederen een vergunning geweigerd kan worden 
(zie de beantwoording van vraag 45). Hoewel het Tweede Protocol, in 
tegenstelling tot het Unesco-verdrag 1954 en het bijbehorende (Eerste) 
Protocol, niet in de Erfgoedwet is opgenomen, is dit wel geïmplementeerd 
in de Nederlandse wetgeving. Dit is gebeurd in de Wet op internationale 
misdrijven. Aanvullende verankering in cultuurwetgeving leek op dat 
moment niet nodig. Hier wordt op teruggekomen in het aan de Kamer 
voor de tweede helft van 2024 toegezegde overzicht van wenselijke 
wijzigingen in de Erfgoedwet of onderliggende regelgeving.  
 
 
47 Op welke manier kunnen toezichthouders ruimten en voorwerpen 
verzegelen met het oog op het veiligstellen van mogelijk aanwezige 
cultuurgoederen? 
In de Erfgoedwet is in artikel 8.6, tweede lid, onder a vastgelegd welke 
bevoegdheden aan toezichthouders zijn toegekend om ruimten en 
voorwerpen te verzegelen. Door de verwijzing naar artikel 5:17 Awb kan 
deze bevoegdheid alleen worden ingezet met het oog op het inzien en 
kopiëren van zakelijke gegevens. Om ruimten en voorwerpen te 
verzegelen met het oog op het veiligstellen van mogelijk aanwezige 
cultuurgoederen moet samen worden gewerkt met het Openbaar 
Ministerie en de politie. Op die manier is het ook mogelijk om voorwerpen 
veilig te stellen door ze in beslag of in bewaring te nemen op grond van 
strafrecht, in het kader van Richtlijn 2014/60/EU of de Unesco-verdragen 
1970 en 1954. 
 
 
48 Welke regels gelden er voor het ‘opsporen’ van cultuurgoederen uit EU-
lidstaten? 
De term ‘opsporen’ zoals genoemd vermeld in artikel 8.8 Erfgoedwet, 
gaat over het verzoek van een EU-lidstaat of een staat die partij is bij de 
Overeenkomst betreffende de Europese Economische Ruimte, om een 
roerende zaak die krachtens de nationale wetgeving van die staat een 
cultuurgoed is dat behoort tot het ‘nationaal artistiek, historisch of 
archeologisch bezit’ in de zin van artikel 36 verdrag betreffende de 
Werking van de EU, dat gaat over geoorloofde invoer en 
uitvoerbeperkingen of -verboden binnen de EU en Europese Economische 
Ruimte, en onrechtmatig buiten het grondgebied van een lidstaat is 
gebracht, op te sporen. Het opsporen van een cultuurgoed houdt in dit 
geval in het vaststellen van de feitelijke locatie van het betreffende 
cultuurgoed op basis van door de lidstaat aangeleverde informatie. Op 
 
 Pagina 17 van 35 
 

 
 
het Klimaatakkoord. De Routekaart moet leiden tot een CO₂-reductie van 
Onze referentie 
40820713  
40% in 2030 en 60% in 2040. Dit percentage is een gemiddelde over de 
 
gehele monumentenvoorraad in Nederland (hier valt uiteraard ook het 
industrieel erfgoed onder). Sommige monumenten zullen daarbij meer 
reductie kunnen realiseren (en soms zelfs energieneutraliteit), terwijl 
andere monumenten minder reductie kunnen realiseren omdat dat de 
cultuurhistorische waarde zou aantasten. Er is veel mogelijk, maar een 
zorgvuldige afweging tussen verduurzaming en de monumentale waarde 
is altijd van belang. Om gemeenten en eigenaren daarbij te helpen heeft 
de RCE samen met de VNG en de Federatie Grote 
Monumentengemeenten (FGM) een afwegingskader voor verduurzaming 
van monumenten opgesteld. Toepassing van dit kader door gemeenten 
zal het verduurzamen van monumenten in veel gevallen verder 
vereenvoudigen en versnellen. Daarnaast heb ik in mijn beleidsreactie 
ook aangegeven samen met het ministerie van EZK en BZK te kijken of 
wijziging van wet- en regelgeving voor monumenten ruimte biedt om de 
toepassing van zonnepanelen te versnellen en het voor eigenaren én 
gemeenten makkelijker te maken om dit te realiseren. 
 
 
53 Hoeveel eigenaren van rijksmonumenten hebben inmiddels 
gebruikgemaakt van het ontzorgingsloket? 
In het eerste kwartaal van openstelling van het Ontzorgingsprogramma 
Verduurzaming (rijks)Monumenten (van 1 april t/m 30 juni) zijn er ruim 
120 aanvragen gedaan. Het programma is opgezet door de RCE in 
5
samenwerking met het NRF. 
 
 
54 Bent u bekend met het gegeven dat de looptijd van de laagrentende 
leningen van het restauratiefonds te lang is voor eigenaren van 
monumentale kerkgebouwen? Verkent u mogelijkheden om dit te 
ondervangen? 
Nee, dit herken ik niet. Een langere looptijd betekent dat de maandlasten 
lager zijn, hetgeen door eigenaren veelal als prettig ervaren wordt. Bij 
het NRF kunnen de laagrentende leningen altijd boetevrij extra afgelost 
worden, dus de eigenaar kan zelf de looptijd verkorten, dan wel eerder 
geheel aflossen, zonder dat dat extra kosten oplevert. 
 
 
55 Maken kerkelijke instellingen gebruik van het ontzorgingsloket? 
Van de in vraag 53 genoemde ruim 120 trajecten binnen het 
Ontzorgingsprogramma heeft een tiental betrekking op een religieus 
(rijks)monument. Daarnaast kunnen per 1 januari van dit jaar kerkelijke 
instellingen ook gebruikmaken van de provinciale 
ontzorgingsprogramma’s voor het maatschappelijk vastgoed (ongeacht of 
het een monument betreft). Voor deze provinciale programma’s stelt het 
ministerie van BZK de middelen beschikbaar. De RVO verzamelt data over 
de uitvoering van de programma’s. Volgens opgave van de RVO zijn er tot 
nu toe rond de 300 aanvragen gedaan door eigenaren in de doelgroep 
`levensbeschouwelijke en religieuze instellingen’, maar het overzicht is 
                                                 
 
5
 Zie Ontzorgingsprogramma Verduurzaming Monumenten | Monumenten.nl 
 
 Pagina 19 van 35 
 

 
 
vereenvoudiging van de regels voor de fysieke leefomgeving. Het 
Onze referentie 
40820713  
uitgangspunt in de Omgevingswet is dat omgevingsvergunningen in 
 
beginsel worden voorbereid met de (korte) reguliere procedure uit de 
Awb. In de Omgevingswet is voor een beperkt aantal activiteiten de 
zogeheten uniforme openbare voorbereidingsprocedure uit de Awb 
voorgeschreven. Dit betreft hoofdzakelijk activiteiten waarvoor het op 
grond van internationaalrechtelijke verplichtingen noodzakelijk is, dat in 
de voorbereidingsprocedure een mogelijkheid is opgenomen tot het 
indienen van zienswijzen door een ieder. Vanuit de woningbouwopgave 
werkt de Minister voor Volkshuisvesting en Ruimtelijke Ordening aan een 
wetsvoorstel Versterking regie volkshuisvesting, dat onder meer ziet op 
het versnellen van procedures voor woningbouwprojecten. Vanuit mijn 
eigen portefeuille is er, mede in het licht van de aanstaande invoering van 
de Omgevingswet, op dit moment geen aanleiding om bijvoorbeeld 
procedures voor de rijksmonumentenactiviteit te bekorten. 
 
 
59 Welke ruimte ziet u om monumentaal- en industrieel erfgoed eenvoudiger 
een bestemmingsplanwijziging te laten ondergaan? 
Er kan al heel veel waar het gaat om het herbestemmen van cultureel 
erfgoed, en daarmee ook van industrieel erfgoed (zie ook het antwoord 
op vraag 58). De gemeente is verantwoordelijk voor het opstellen van het 
bestemmingsplan. Met de komst van de Omgevingswet gaat het 
bestemmingsplan op in het omgevingsplan, samen met de gemeentelijke 
verordeningen die regels bevatten voor de fysieke leefomgeving. Denk 
hierbij aan de monumenten- of erfgoedverordening, de welstandsnota of 
delen van de APV. Dat maakt het mogelijk om in het omgevingsplan 
regels beter op elkaar af te stemmen. Bijvoorbeeld waar het gaat om de 
functietoedeling aan locaties (wonen, maatschappelijke doeleinden et 
cetera), het regime voor gemeentelijke monumenten, parkeereisen, en 
dergelijke. Dat schept mogelijkheden om herbestemming van cultureel 
erfgoed te bevorderen.  
 
 
60 Kunt u toelichten hoe het toegevoegde budget van €15 miljoen voor 
monumentenzorg ten behoeve van een aantal urgent benodigde 
restauraties van grote monumenten zal worden ingezet? Vindt er 
matching met gemeenten en provincies plaats? Zo ja, zijn andere 
overheden en particulieren ook mogelijk? En zou het dan gaan om 
matching met enkel nieuw geld uit 2023 of zouden gelden die eerder zijn 
besteed ook mee kunnen tellen? Zijn er wettelijke of andere regels van 
toepassing op regelingen die een matching bevatten? 
Ik heb de provincies gevraagd om een nader voorstel van projecten die 
binnen het beschikbare budget kunnen worden ondersteund. De criteria 
daarbij zijn matching, dat de restauraties een hoge bouwkundige urgentie 
hebben en dat ze startklaar zijn. Wat in het geval van de bestaande via 
de provincies lopende restauratiesubsidies onder matching wordt verstaan 
volgt uit de bestuurlijke afspraken die hierover in 2012 zijn gemaakt. 
Hierin is sprake van matching door de betreffende provincie. Na overleg 
met IPO is besloten dat – gezien de korte termijn waarop de middelen 
beschikbaar moeten zijn - eenmalig de matching ook mag bestaan uit 
bijdragen van een gemeente.  
 
 Pagina 21 van 35 
 

 
 
65 Wordt het gegeven dat aanvragers herhaaldelijk zijn afgewezen 
Onze referentie 
40820713  
meegenomen als criterium bij extra ondersteuning van grote 
 
monumenten? 
Bij de verdeling van de extra middelen voor urgente restauraties wordt 
dit niet meegenomen. Centraal daarbij staat de urgentie van de opgave. 
Binnen de Verkenning financiering monumentenzorg wordt aan dit 
knelpunt wel aandacht besteed. 
 
 
66 Is u bekend dat de eigendom van de toren van een monumentale kerk bij 
restauraties kan leiden tot dermate hoge lasten dat deze voor eigenaars 
niet te dragen zijn? Hoe wordt in de subsidieverlening, onder andere bij 
aanvullende programma's, omgegaan met de bijzondere geschiedenis van 
kerkelijke torens en de rol die de overheid daarbij heeft gehad? 
Kerktorens zijn vaak onderhoudsgevoelige bouwwerken en daardoor 
kostbaar voor de eigenaar. Daarbij kennen zij slechts bij uitzondering, en 
dan nog beperkte, exploitatiemogelijkheden. Lang niet alle kerktorens zijn 
eigendom van een kerkgenootschap. Zo zijn er de nodige oudere 
kerktorens, daterend van voor de Staatsregeling in 1798, eigendom van 
de burgerlijke gemeente. Deze zijn nooit terug geschonken aan de 
kerkgenootschappen. Kerktorens en hun bestanddelen komen in 
aanmerking voor de Sim. In de restauratie van specifieke onderdelen als 
uurwerken, klokken en carillons in torens is geïnvesteerd via de 
6
Subsidieregeling restauratie klinkend erfgoed uit 2021. De (verdeling van 
de) restauratiemiddelen loopt via de provincies. Of er aanleiding is om 
kerktorens een bijzondere plek te geven in de subsidieregelingen is dan 
ook in de eerste plaats ter hunner beoordeling. Op dit moment wordt 
samen met provincies, gemeenten en de sector verkend hoe de aanpak 
van onderhoud en restauratie van grote monumenten de komende jaren 
het beste vorm kan krijgen (zie het antwoord op vraag 77).  
 
 
67 Waarom hebben circa 130 gemeenten geen kerkenvisie? 
Niet in alle gemeenten is de behoefte aan een kerkenvisie even groot. Dit 
is bijvoorbeeld het geval bij gemeenten waar het kerkbezoek niet 
terugloopt en de religieuze gebouwen daarom allemaal nog hun 
oorspronkelijke functie hebben. In sommige gemeenten is sprake van 
gebrek aan ambtelijke capaciteit. Zie ook het antwoord op vraag 62. 
 
 
68 Op welke manier bereikt u de circa 130 gemeenten die (nog) geen 
kerkenvisie hebben? 
Alle gemeenten zijn benaderd over de mogelijkheid een kerkenvisie te 
maken en daar een decentralisatie-uitkering voor aan te vragen. Het is 
uiteindelijk de keuze van de gemeente om al dan niet een visie op te 
stellen. Zie ook de antwoorden op de vragen 62 en 67.    
 
 
                                                 
 
6
 Subsidieregeling restauratie klinkend erfgoed | Subsidie klinkend erfgoed | Rijksdienst 
voor het Cultureel Erfgoed 
 
 Pagina 23 van 35 
 

 
 
aantal herhaalde afwijzingen het antwoord op vraag 75). In de meeste 
Onze referentie 
40820713  
gevallen heeft de kerkeigenaar in een later jaar opnieuw een 
 
subsidieaanvraag voor een lager bedrag ingediend waarvoor wel subsidie 
verleend kon worden. De afwijzingen hebben als consequentie gehad dat 
kerkeigenaren onderhoudswerkzaamheden hebben moeten uitstellen en 
de omvang ervan hebben moeten beperken. Bij een goed onderhouden 
kerkgebouw leidt dit vrijwel nooit tot acute problemen. Een langere 
periode van achterstallig onderhoud is echter wel schadelijk. Om zoveel 
mogelijk Simaanvragen te kunnen honoreren, is het Simbudget 
structureel met € 3 miljoen verhoogd en tot en met 2025 met € 20 
miljoen. Doordat grotere aanvragen, zoals die van kerken, het eerst 
worden afgewezen profiteren zij ook het meest van deze ophogingen. 
 
 
74 Wat zijn de belemmeringen waar kerken tegenaan lopen bij de huidige 
werking van de Sim? 
Zie het antwoord op vraag 73. 
 
 
75 Hoeveel kerkbesturen hebben in de laatste drie jaren een tweede, derde 
of vierde afwijzing op hun verzoek om gebruik te maken van de Sim? 
Voor de beantwoording van deze vraag is (net als bij vraag 72) gekeken 
naar het aantal Sim-aanvragen in de categorie religieuze gebouwen. 
Kerkbesturen kunnen soms namelijk voor meerdere gebouwen aanvragen 
indienen.  
 In 2021 werden 27 aanvragen in de categorie religieuze 
gebouwen voor de tweede keer afgewezen, en 0 voor de derde 
keer.  
 In 2022 werden 25 aanvragen in de categorie religieuze 
gebouwen voor de tweede keer afgewezen, en 17 voor de derde 
keer. 
 In 2023 werden 0 aanvragen in de categorie religieuze gebouwen 
voor de tweede keer afgewezen, en 2 voor de derde keer.  
 Er is geen enkele aanvraag voor de vierde keer afgewezen. 
Uit deze cijfers blijkt dat de extra middelen die ter beschikking zijn 
gesteld het gewenste effect hebben gehad. 
 
 
76 Hoe verhoudt de passage over religieus erfgoed zich tot de problematiek 
rondom de ‘kleine aanvraag eerst’ bij het toekennen van de 
onderhoudssubsidie, waar sommige kerken mee te maken hebben? 
Zie het antwoord op vraag 73. 
 
 
77 Op welke manier wordt omgegaan met situaties waarin kerkelijke 
gemeenten niet de financiële draagkracht hebben om het kerkelijke 
interieur in stand te houden en de subsidie vanuit de Sim en de bijdrage 
aan provincies van €15 miljoen (wat gemiddeld uitkomt op €1,2 miljoen 
per provincie) niet toereikend blijkt te zijn? 
Delen van het interieur behoren veelal tot het onroerend rijksmonument 
(zoals preekstoel, muur- en gewelfschilderingen, orgel en kerkbanken) en 
komen daarmee voor Sim- en restauratiesubsidie in aanmerking. Zoals in 
onder meer het antwoord op vraag 73 is aangegeven, heb ik het budget 
 
 Pagina 25 van 35 
 

 
 
Begin dit jaar heb ik de RCE gevraagd om – in vervolg op het verkennend 
Onze referentie 
7
40820713  
onderzoek naar onroerend erfgoed uit de periode 1965-1990 een 
 
Programma Post 65 op te starten. Vanwege de grote ruimtelijke opgaven 
waar Nederland anno 2023 voor staat en de impact daarvan op het 
erfgoed, acht ik het aanwijzen van een aantal waardevolle objecten 
nodig. De RCE heeft dit Post 65-programma inmiddels gestart en is bezig 
een aanwijzingsprogramma voor te bereiden, in samenspraak met 
gemeenten, provincies, eigenaren, erfgoedorganisaties en andere 
partijen. Het programma Post 65 zal ook gebieden die karakteristiek zijn 
voor deze periode inventariseren. De planning is dat in 2023 gekomen 
wordt tot een groslijst van beschermswaardige gebouwen. In 2024 
worden de waarderings- en selectiecriteria opgesteld, waarna selectie en 
aanwijzing waarschijnlijk in 2025 hun beslag kunnen krijgen. 
 
 
83 Wat verstaat u onder "de meest bijzondere kerkelijke en niet-kerkelijke 
interieurs"? 
Het maken van een goed doordachte selectie van deze meest bijzondere 
kerkelijke en niet-kerkelijke interieurs, is één van de stappen in de 
verkenning naar het behoud van de meest bijzondere kerkelijke en niet-
kerkelijke interieurs. Zie ook het antwoord op vraag 63.  
 
 
84 Hoe wordt gewerkt aan versterking van relaties tussen specialistische 
restauratieopleidingen uit het veld en bekostigde beroepsopleidingen met 
het oog op het stimuleren van studenten om een vak in de 
restauratiebranche te overwegen? 
Om ook in de toekomst voor onze monumenten voldoende 
gekwalificeerde restauratievakmensen te hebben, is gedegen 
restauratieonderwijs onmisbaar. Waar dat kan via het bekostigd 
onderwijs, zoals bijvoorbeeld bij opleidingen houttechniek of schilderen. 
Door het geringe aantal leerlingen kan het reguliere bekostigde onderwijs 
echter in specialistische restauratieambachten (molenbouw, 
natuursteenbeeldhouwen, glas-in-loodrestauratie) geen opleidingen 
aanbieden. Zij-instromers zijn daarbij voor de sector erg belangrijk. 
Vanuit die optiek ondersteun ik het Nationaal Centrum Erfgoedopleidingen 
(NCE) om dergelijke specialistische opleidingen aan te bieden. Ik vind het 
daarbij belangrijk dat de verschillende scholen en opleidingsorganisaties 
goed samenwerken met elkaar en met de uitvoerende sector, zodat de 
verschillende vormen van onderwijs goed op elkaar aansluiten, elkaar 
versterken en voorzien in de behoefte die er in de restauratiesector is. De 
komende maanden ga ik met de onderwijs- en restauratiesector in 
gesprek over dit onderwerp om samen tot een werkagenda te komen. 
 
 
85 Wat behelst de concrete opdracht aan de Rijksdienst voor het Cultureel 
Erfgoed voor een Post 65 programma en welke criteria worden gebruikt 
voor het doen van aanwijzingen? 
                                                 
 
7
 Rapportage Verkenning Post 65. Nieuwe perspectieven tussen welvaart en weerstand. | 
Publicatie | Rijksdienst voor het Cultureel Erfgoed 
 
 Pagina 27 van 35 
 

 
 
Alle kerkorgels die als bestanddeel worden aangemerkt, vallen onder de 
Onze referentie 
40820713  
bescherming van het als beschermd monument aangewezen kerkgebouw. 
 
Maar Hammondorgels bijvoorbeeld, die wellicht zouden kwalificeren als 
inventarisstuk, zijn geen bestanddeel van het kerkgebouw en dus ook niet 
beschermd. Overigens hebben niet alle orgels die bestanddeel zijn ook 
monumentale waarde. Alleen voor de instandhouding van orgels met 
monumentale waarde is instandhoudingssubsidie mogelijk. 
 
 
89 Kunt u "samenwerking op alle niveaus" nader specificeren? 
Juist in tijden waarin mensen te maken krijgen met grote veranderingen, 
in dit geval in hun directe leefomgeving, is het belangrijk dat de 
ontstaansgeschiedenis en identiteit van ons land behouden en herkenbaar 
blijven. Om dat te bereiken, is het gezien de complexiteit van de 
opgaven, nodig dat we ons zowel op rijksniveau als samen met de 
gemeenten, provincies en het erfgoedveld, hiervoor inzetten. Vanuit mijn 
verantwoordelijkheid span ik mij daarvoor in middels het, zowel in de 
beleidsreactie op de beleidsdoorlichting als in de brief van Minister voor 
Volkshuisvesting en Ruimtelijke Ordening aan de provincies over het 
startpakket, genoemde programma Erfgoed voor de Toekomst. 
 
 
90 Hoe verhoudt de Omgevingswet zich tot de Erfgoedwet? 
De Erfgoedwet en de Omgevingswet vormen een complementair stelsel 
voor het behoud van het cultureel erfgoed. De Erfgoedwet geeft grosso 
modo een duiding van cultureel erfgoed: wat is cultureel erfgoed, wat zijn 
monumenten en wat archeologische monumenten? Ook regelt de 
Erfgoedwet de aanwijzing van rijksmonumenten (onroerende zaken) en 
beschermde cultuurgoederen en verzamelingen (roerend erfgoed), de 
zorg voor cultuurgoederen in overheidsbezit, de professionele wijze van 
opgraven van archeologische monumenten en teruggave van 
cultuurgoederen uit partijstaten bij het Unesco-verdrag 1970, en bevat de 
wet grondslagen voor financiële ondersteuning van behoud van cultureel 
erfgoed. De Omgevingswet regelt vervolgens de omgang met het 
cultureel erfgoed in de fysieke leefomgeving. Het gaat dan om zaken als 
de omgevingsvergunning voor rijksmonumentenactiviteiten, het instellen 
van een gemeentelijke adviescommissie, en het rekening houden met het 
behoud van cultureel erfgoed in bestemmingsplannen (onder de 
Omgevingswet omgevingsplannen). Ook aanwijzing en omgang met 
beschermde stads- en dorpsgezichten gebeurt straks op grond van de 
Omgevingswet. Datzelfde geldt voor de omgang met (te verwachten) 
archeologische monumenten (vergunningverlening en integratie in de 
planvorming). De Omgevingswet verankert beter en explicieter dan 
voorheen de internationaalrechtelijke verplichtingen met betrekking tot 
het behoud van cultureel erfgoed en het behoud van de uitzonderlijke 
universele waarde van werelderfgoed. 
 
 
91 Zou het (deels) doorberekenen aan verstoorders van de kosten voor 
behoud ex situ, die nu door de samenleving worden gedragen, kunnen 
bijdragen aan het beter behalen van de doelen van de Erfgoedwet? 
 
 Pagina 29 van 35 
 

 
 
Ik ben voornemens de opdracht voor de evaluatie van de bestuurlijke 
Onze referentie 
40820713  
afspraken met betrekking tot de wederopbouwgebieden nog dit jaar te 
 
verlenen. 
 
 
95 Wat bedoelt u met: "Die evaluatie zal ik uitvoeren in relatie tot de 
bescherming van beschermde stads- en dorpsgezichten en waardevolle 
Post65 gebieden."? 
De evaluatie van de bestuurlijke afspraken over de 
wederopbouwgebieden heeft betrekking op de vraag of deze afspraken 
een effectieve manier zijn om de gebieden te beschermen. Ook bij Post65 
en de beschermde stads- en dorpsgezichten gaat het om waardevolle 
gebieden. Daarmee zijn de uitkomsten van de evaluatie ook hiervoor van 
belang.   
 
 
96 Bent u bereid het monumentale- en culturele erfgoed, dat geschikt is voor 
de transitie naar woningbouw en zodoende een bijdrage levert aan het 
woningvraagstuk, te inventariseren? Kan gewerkt worden aan 
vereenvoudig eventuele herbestemming van monumenten en industrieel 
erfgoed naar woningen? 
De transformatie van leegstaand vastgoed, waaronder cultureel erfgoed, 
naar woningen is een belangrijk onderdeel van de aanpak van het 
woningtekort. De aanpak is uitgewerkt in het Nationaal Transformatieplan 
(NTP) dat op 10 juni 2022 naar de Kamer is gestuurd. Voor transformatie 
naar woningen zijn cijfers over leegstand inderdaad van belang. Uit 
onderzoek van het Expertteam Vastgoedtransformatie (2022) in opdracht 
van het ministerie van BZK blijkt dat er transformatiekansen zijn voor 
leegstaande kantoren, bedrijfsruimten, winkels, maatschappelijk vastgoed 
als religieuze gebouwen en monumenten. De IOE vraagt gemeenten 
tweejaarlijks om de monitor monumenten en archeologie van de 
Inspectie in te vullen en vraagt hierbij aan te geven hoeveel 
 9
rijksmonumenten er bij benadering leegstaan. Daarnaast voert het CBS 
de leegstandmonitor uit. Deze data worden benut in de woondeals. 
Gemeenten verfijnen deze data ten behoeve van hun lokale aanpak. Al 
met al is hiermee reeds sprake van een goede informatiebasis. Voor wat 
betreft de vraag of gewerkt kan worden aan vereenvoudiging van 
eventuele herbestemming van monumenten en industrieel erfgoed naar 
woningen verwijs ik naar de antwoorden op de vragen 58 en 59. 
 
97 Hoe worden de aanvragen voor nominatieprogramma’s voor het cultureel 
erfgoed in het Caribisch deel van het Koninkrijk voorbereid? Welke 
criteria worden gehanteerd en is er capaciteit voor assistentie 
vrijgemaakt? Zo ja, hoeveel? 
Het voorbereiden van het nominatiedossier is vanwege het lokale 
draagvlak en kennis en kunde de verantwoordelijkheid van de partij die 
het potentiële Werelderfgoed gaat beheren. Ik ondersteun daar bij. Zo 
ben ik nu met de overheid van Curaçao in gesprek over wat er nodig is 
om het nominatiedossier van de Plantages van West Curaçao samen te 
                                                 
 
9
 Zie voor deze monitor: https://www.inspectie-oe.nl/onderwerpen/monitor-
overheidsinformatie-en-erfgoed 
 
 Pagina 31 van 35 
 

 
 
 
Onze referentie 
40820713  
101 Wat is de taak, het doel, de samenstelling en de doorlooptijd van de 
 
commissie die gemeenten moet helpen bij het opstellen van een 
erfgoedvisie? 
Gemeenten geven aan behoefte te hebben aan inzicht in wat ze moeten 
borgen om hun erfgoedtaken goed uit te voeren. De taak van de 
commissie is om de basisbenodigdheden en mogelijkheden inzichtelijk te 
maken. Het doel dat daar achter ligt, is dat de gemeenten op basis 
daarvan kunnen zien waar de verbeterpunten zitten (zie ook het 
antwoord op vraag 30). De commissie levert haar eindproduct naar 
verwachting in het eerste kwartaal van 2024 op. De opdracht aan de 
commissie wordt samen met gemeenten, provincies en de erfgoedsector 
opgesteld.  
 
 
102 Op welke wijze biedt de doorlichting ruimte om binnen de 
Basisinfrastructuur (BIS) en Fondsen, in het bijzonder het 
Cultuurparticipatiefonds, meer geld naar immaterieel erfgoed te 
verschuiven? 
De beleidsdoorlichting erfgoed heeft als doel onderzoek en analyse van 
beleidsdoelen en -ontwikkeling in de periode 2016 tot en met 2021. De 
beleidsdoorlichting biedt daarmee informatie die gebruikt kan worden om 
toekomstige beleidskeuzes te onderbouwen. Voor het onderwerp 
immaterieel erfgoed zullen deze keuzes gemaakt worden op basis van de 
beleidsvisie immaterieel erfgoed die n.a.v. de motie van Strien c.s. over 
volkscultuur, in het eerste kwartaal van 2024 naar de Kamer wordt 
gestuurd.  
 
 
103 Hoe worden de gelden achter het Verdrag van Faro ingezet? 
In de Meerjarenbrief ‘De kracht van creativiteit’ heb ik aangegeven voor 
2023, 2024 en 2025 € 2 miljoen  per jaar beschikbaar te stellen voor de 
11
uitvoering van het Verdrag van Faro . Bij de RCE is een Subsidieregeling 
Uitvoeringsagenda Faro ingericht. Het totale budget van de regeling 
bedraagt € 4,5 miljoen. Deze middelen komen in drie rondes beschikbaar 
voor het erfgoedveld. In de budgettaire onderverdeling is voor alle 16 
thema’s in de Uitvoeringsagenda Faro de komende jaren minimaal € 
200.000 per thema beschikbaar. Bij de verdeling van de middelen wordt 
aangesloten bij het gedachtegoed van Faro. Uitgangspunten zijn daarbij 
gemeenschappelijkheid, gelijkwaardigheid en transparantie. Iedereen kan 
meedoen met voorstellen die binnen een aantal criteria vallen, 
bijvoorbeeld het structureel inbedden van de kerndoelen van het verdrag 
(zie het antwoord op vraag 28) in de erfgoedpraktijk. De RCE biedt hierbij 
hulp aan initiatiefnemers. Ook is in elke provincie een coach actief die 
verenigingen en gemeenschappen op weg kan helpen met vragen en 
plannen. Naast de regeling gaat een deel van de beschikbare middelen 
naar het ondersteunen van twee initiatieven die een structurele 
doorwerking van Faro in de erfgoedsector vertegenwoordigen. Dit zijn het 
Knooppunt Sprekende Geschiedenis en de erfgoedparticipatiecoaches 
binnen de provinciale erfgoedhuizen.   
                                                 
 
11
 Tweede Kamer, vergaderjaar 2022-2023, 32 820, nr. 482. 
 
 Pagina 33 van 35 
 

 
 
collecties die Nederland rijk is. Bij andere regelingen op het gebied van 
Onze referentie 
40820713  
erfgoed en digitalisering die OCW financiert, is werken volgens de 
 
principes van de NSDE eveneens een voorwaarde. Zo wordt gestuurd op 
de duurzaamheid van resultaten uit projecten die met publieke middelen 
uitgevoerd worden. 
 
 
 
 
 
 Pagina 35 van 35 
 

