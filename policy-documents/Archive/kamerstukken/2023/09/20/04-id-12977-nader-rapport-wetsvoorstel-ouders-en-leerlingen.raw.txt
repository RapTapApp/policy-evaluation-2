 
 
 
 
Nr. WJZ/39802647 (ID 12977) 
 
 
DIRECTIE WETGEVING 
EN JURIDISCHE 
ZAKEN  
  
Nader rapport inzake het voorstel van wet Den Haag, 20 september 2023 
versterking positie ouders en leerlingen in 
het passend onderwijs 
 
 
 
 
 
Blijkens de mededeling van de Directeur van Uw kabinet van 5 april 2023 
nr.2023000958, machtigde Uwe Majesteit de Afdeling advisering van de Raad van 
State haar advies inzake het bovenvermelde voorstel van wet rechtstreeks aan 
mij te doen toekomen. 
Dit advies, gedateerd 12 juli 2023, nr. No. W05.23.00134/I, bied ik U hierbij aan. 
 
De tekst van het advies treft u hieronder aan, voorzien van mijn reactie. 
 
 
Bij Kabinetsmissive van 5 april 2023, no.2023000958, heeft Uwe Majesteit, op 
voordracht van de Minister voor Primair en Voortgezet Onderwijs, bij de Afdeling 
advisering van de Raad van State ter overweging aanhangig gemaakt het voorstel 
van wet tot wijziging van de Wet op het primair onderwijs, de Wet primair 
onderwijs BES, de Wet voortgezet onderwijs 2020, de Wet op de expertisecentra 
en de Wet medezeggenschap op scholen in verband met het versterken van de 
positie van leerlingen die extra ondersteuning behoeven en hun ouders (Wet 
versterking positie ouders en leerlingen in het passend onderwijs), met memorie 
van toelichting. 
 
Dit wetsvoorstel beoogt de positie van leerlingen en ouders in het passend 
onderwijs te versterken. Het voorstel bevat daartoe aanvullend instrumentarium.  
Zo wordt, ten aanzien van het ontwikkelingsperspectief, voorzien in een hoorrecht 
voor leerlingen met een extra ondersteuningsbehoefte. Verder worden 
schoolbesturen verplicht het ondersteuningsaanbod op te nemen in de schoolgids. 
Ook krijgen samenwerkingsverbanden passend onderwijs de taak een ouder- en 
jeugdsteunpunt in te richten dat ouders en leerlingen informeert over en 
ondersteunt bij passend onderwijs.  
AAN DE KONING  1 

 
Zo ging passend onderwijs voorheen alleen over leerlingen met een indicatie, nu 
kan passend onderwijs in beginsel over alle leerlingen gaan die ‘iets’ extra’s nodig 
hebben. Bovendien is passend onderwijs steeds meer vervlochten geraakt met 
andere actuele vraagstukken die binnen het onderwijs spelen, zoals werkdruk en 
het lerarentekort. Dit heeft steeds hogere verwachtingen gewekt, die vervolgens 
4
niet waargemaakt kunnen worden. Deze constateringen zijn van belang omdat 
deze van invloed zijn op de tevredenheid die wordt gemeten in reeds uitgevoerde 
en in toekomstige evaluaties. 
 
Uit de eindevaluatie blijkt dat het grootste deel van de leerlingen en ouders 
tevreden is met de geboden ondersteuning. Voor circa 25% is dit niet het geval, 
in het bijzonder wanneer sprake is van een complexe ondersteuningsbehoefte. 
Ook blijkt dat een vergelijkbaar deel van de ouders en leerlingen ontevreden is 
over de interactie met de school, onder andere omdat zij niet als gelijkwaardige 
5
gesprekspartner kunnen meepraten over de ondersteuning van de leerling. Door 
de (informatie)positie van ouders en leerlingen te verbeteren hoopt de regering 
dat het onderwijsprogramma en de extra ondersteuning en begeleiding sneller en 
beter aansluiten op de behoeften van de leerlingen. 
 
Voor deze verbetering van de (informatie)positie van ouders en leerlingen is het 
nodig dat scholen duidelijk zijn over wat zij leerlingen kunnen bieden, en wat de 
grenzen daaraan zijn. Die duidelijkheid draagt bij aan het begrip bij ouders voor 
het gegeven dat binnen het reguliere onderwijs weliswaar hulp op maat kan 
worden geboden om de leerling te laten meedoen in de klas. Dat gaat echter niet 
zover dat sprake kan zijn van volledig individueel onderwijs. Onderwijs is immers 
een groepsproces, waar men van én met elkaar leert. 
 
Om de leerling adequaat te ondersteunen is het van belang dat leerlingen en 
ouders vanaf het begin worden betrokken om in samenspraak met de school te 
bepalen welke ondersteuning, aanpassing of zorg nodig is. De verplichting om het 
volledige ondersteuningsaanbod in één document – de schoolgids – op te nemen, 
de invoering van het hoorrecht en de instelling van ouder- en jeugdsteunpunten 
bij elk samenwerkingsverband passen in de lijn om door middel van realiseerbare 
oplossingen en stappen tot verdere verbeteringen binnen het passend onderwijs 
te komen. 
 
2. Hoorrecht met betrekking tot het ontwikkelingsperspectief 
 
                                                 
4
  Zie daarover: S. Waslander, Passend onderwijs in pers en politiek, bijlage bij Kamerstukken II 2020/21, 
35300-VIII, nr. 160. 
5
  G. Ledoux & S. Waslander, Evaluatie passend onderwijs: eindrapport mei 2020, Kohnstamm Instituut: 2020. 
3 
 

 
De Afdeling adviseert nader toe te lichten op welke wijze de passende 
ondersteuning wordt gewaarborgd om het hoorrecht voor leerlingen te realiseren. 
 
Het wetsvoorstel bevat verschillende waarborgen die ervoor zorgen dat de leerling 
op een betekenisvolle manier uitvoering kan geven aan het recht om gehoord te 
worden. Allereerst neemt het wetsvoorstel tot uitgangspunt dat het bevoegd 
gezag de leerling in staat stelt zijn of haar mening te geven over het 
ontwikkelingsperspectief. In de memorie van toelichting wordt tot uitdrukking 
gebracht dat het niet denkbaar is dat uitvoering gegeven kan worden aan deze 
verplichting zonder een leerling passende ondersteuning te bieden. In het 
genoemde voorbeeld: een leerling met een auditieve beperking kan niet haar of 
zijn mening op een volwaardige manier kenbaar maken zonder de hulp van een 
tolk. Verder mag de leerling zelf bepalen op welke wijze hij of zij wordt gehoord.  
 
Hoewel de regering erop vertrouwt dat scholen in veruit de meeste gevallen 
leerlingen de juiste ondersteuning bieden bij formele contactmomenten tussen de 
leerling en het onderwijspersoneel, erkent de regering dat de verplichting in het 
voorgelegde wetsvoorstel een indirecte verplichting is. Als waarborg dat elke 
leerling de ondersteuning krijgt die hij of zij nodig heeft bij het uiten van zijn of 
haar mening is daarom een expliciete wettelijke verplichting daartoe toegevoegd 
in de voorgestelde artikelen 41a, zevende lid van de Wet op de expertisecentra, 
40a, zesde lid van de Wet op het primair onderwijs, 45, tweede lid van de Wet op 
het primair onderwijs BES, 2.44, vijfde lid en 11.14, tweede lid, van de Wet 
voortgezet onderwijs 2020.  
 
Naar aanleiding van deze toevoeging zijn deze artikelen tekstueel enigszins 
aangepast om te verduidelijken wat het bevoegd gezag in het 
ontwikkelingsperspectief dient te omschrijven en aan de leerling dient toe te 
lichten. In de praktijk zullen scholen ondersteund worden om het gesprek over 
het ontwikkelingsperspectief te voeren met leerlingen. Er wordt hiertoe een 
13
handreiking ontwikkeld en er zullen trainingen op basis van deze handreiking 
worden verzorgd.  
 
 
b. Perspectief op bredere implementatie hoorrecht 
Volgens de toelichting is de invoering van een hoorrecht over het 
ontwikkelingsperspectief een “eerste stap” bij de verwezenlijking van het 
hoorrecht dat uit de verdragen voortvloeit. Er wordt gewerkt aan handreikingen 
                                                 
13
 Deze handreiking wordt op het moment van opstellen van dit nader rapport opgemaakt. De verwachting is dat 
de handreiking in de tweede week van september wordt gepubliceerd. 
5 
 

 
Indien uit de voortgangsrapportages passend onderwijs of andere relevante 
informatie blijkt dat onvoldoende voortgang wordt gemaakt in de verdere 
verwezenlijking van het hoorrecht op scholen kan de regering besluiten dat 
aanvullende wetgeving noodzakelijk is. Er kan op dit moment nog geen termijn 
aan dit voornemen worden verbonden. Dit zal in de komende periode worden 
gemonitord. Monitoringsinstrumenten die kunnen worden ingezet zijn onder 
andere de doelstellingenmonitor passend onderwijs en monitoring en evaluatie 
van trainingen in het ontwikkelingsperspectief. Ook zal de regering alert zijn op 
signalen van verschillende stakeholders in het onderwijs. 
 
De toelichting is op dit punt aangevuld.  
 
3. Medezeggenschap met betrekking tot het ondersteuningsaanbod 
 
Het wetsvoorstel leidt niet tot wijzigingen in de regeling van de 
medezeggenschap. Medezeggenschap die betrekking heeft op passend onderwijs 
is zowel georganiseerd op het niveau van het samenwerkingsverband als op het 
niveau van de school. De ondersteuningsplanraad van het samenwerkingsverband 
behoudt het instemmingsrecht op het ondersteuningsplan. In dit plan worden de 
basisondersteuning en de extra ondersteuning beschreven. Het 
samenwerkingsverband heeft hiermee de mogelijkheid om de beschikbare 
middelen in te zetten op een manier die past bij de eigen situatie. De 
medezeggenschapsraad van de school behoudt het adviesrecht ten aanzien van 
het extra ondersteuningsaanbod (voorheen: schoolondersteuningsprofiel). De 
leerling- en oudergeleding van de medezeggenschapsraad behoudt het 
instemmingsrecht met betrekking tot de schoolgids. Hiervan wordt in het voorstel 
de daarin voortaan op te nemen informatie over het ondersteuningsaanbod 
uitgezonderd. 
 
De toelichting verwijst naar een “Breed gesprek” dat op dit moment wordt 
gevoerd over de maatregelen die getroffen kunnen worden om de zeggenschap 
van onderwijsprofessionals te versterken. Dit moet leiden tot antwoorden op 
fundamentele vragen over de governancestructuur van schoolorganisaties, 
(mede)zeggenschap van ouders en personeel, investeringen in de klas, rol en 
16
positie van de schoolleider en de verantwoording. Volgens de toelichting 
overweegt de regering om het adviesrecht van de medezeggenschapsraad op het 
                                                 
16
  Regioplan, CAOP en Leeuwendaal, Breed gesprek governance en (mede)zeggenschap. 
Tussenrapportage voortgang en deskresearch, Den Haag: Ministerie van Onderwijs, C ultuur en Wetenschap 
2023, bijlage bij Kamerstukken II 2022/23, 31293, nr. 669. Zie ook Regioplan, CAOP en Leeuwendaal, 
Eindrapport Breed gesprek governance en (mede)zeggenschap, Den Haag: Ministerie van Onderwijs, Cultuur 
en Wetenschap 2023, bijlage bij Kamerstukken II 2022/23, 31293, nr. 692. 
7 
 

 
 
Met de Kamerbrief van 6 juli 2023 over het eindrapport Breed gesprek 
governance en (mede)zeggenschap is de Kamer geïnformeerd over de uitkomsten 
van het Breed gesprek governance en (mede)zeggenschap in het funderend 
onderwijs. De uitkomsten van het Breed gesprek geven geen aanleiding om de 
medezeggenschapsrechten in het algemeen te herzien. De 
medezeggenschapsrechten rondom het ondersteuningsaanbod blijven dan ook 
met dit wetsvoorstel ongewijzigd. De bewuste passage is uit de toelichting 
geschrapt.  
 
4. Ouder- en jeugdsteunpunten 
 
De voorgestelde ouder- en jeugdsteunpunten van samenwerkingsverbanden 
passend onderwijs krijgen, naast de taak van informeren en signaleren, ook de 
taak om ouders en leerlingen te adviseren, ondersteunen en begeleiden bij 
passend onderwijs. Dit kan bijvoorbeeld gaan om een gesprek over een specifieke 
casus, waarin de door de school geboden ondersteuning wordt besproken. Ook 
19
kan het steunpunt ondersteuning bieden bij klachtenprocedures. Volgens de 
toelichting gaat het om een vorm van doelregelgeving, een zorgplicht, waarbij de 
samenwerkingsverbanden zelf de ruimte hebben om te bepalen op welke manier 
20
wordt voldaan aan de wettelijke verplichtingen. 
 
De Inspectie van het Onderwijs vraagt in haar uitvoeringstoets om duidelijkheid 
te geven over de vraag wanneer de steunpunten aan hun wettelijke taak voldoen. 
In antwoord op deze vraag merkt de toelichting op dat het denkbaar is dat een 
samenwerkingsverband in het kader van het uitvoeren van deze wettelijke taak 
21
beleid en protocollen opstelt. Niet duidelijk is of dit antwoord recht doet aan de 
zorgen van de Inspectie van het Onderwijs, in het bijzonder indien er geen 
protocollen of beleidsstukken aanwezig zijn. 
 
De Afdeling adviseert in de toelichting nader aandacht te besteden aan de vraag 
hoe de Inspectie dient vast te stellen dat ouder- en jeugdsteunpunten aan hun 
wettelijke taak hebben voldaan, in het bijzonder wanneer geen protocollen of 
beleidsstukken zijn vastgesteld. 
 
Het toezicht op de samenwerkingsverbanden vindt onder andere plaats door 
middel van documentenanalyse en gesprekken met betrokkenen bij het 
samenwerkingsverband. De inspectie is bevoegd om inlichtingen respectievelijk 
                                                 
19
  Memorie van toelichting, paragraaf 3.3.2. ‘Probleemaanpak en motivering instrumentkeuze’. 
20
  Memorie van toelichting, paragraaf 9. ‘Uitvoerbaarheid en handhaarbaarheid’. 
21
  Memorie van toelichting, paragraaf 9. ‘Uitvoerbaarheid en handhaarbaarheid’. 
9 
 

 
waarborgen kunnen worden overwogen, bijvoorbeeld ten aanzien van de toegang 
26
tot de bijzondere persoonsgegevens en de specifieke bewaartermijnen. 
 
De Afdeling adviseert gelet op het voorgaande de toelichting aan te passen en zo 
nodig aanvullende passende en specifieke maatregelen te treffen voor de 
verwerking van bijzondere persoonsgegevens. 
 
De verwerking van bijzondere persoonsgegevens die in het kader van dit 
wetsvoorstel plaatsvindt heeft betrekking op gegevens die door de leerling 
mogelijk ingebracht worden wanneer hij of zij gebruik maakt van zijn of haar 
hoorrecht. Ook in de huidige situatie kunnen deze bijzondere persoonsgegevens 
worden verwerkt in het ontwikkelingsperspectief. Hiervoor zijn reeds waarborgen 
aanwezig, die ook gelden voor de situatie waarin gebruik wordt gemaakt van het 
hoorrecht. De gegevens worden conform de Algemene Verordening 
Gegevensbescherming niet langer bewaard dan noodzakelijk. Het bevoegd gezag 
is daarnaast verplicht tot geheimhouding van de gegevens. De gegevens worden 
niet gedeeld met derden, anders dan met degenen aan wie het bevoegd gezag op 
grond van een wettelijke taak of plicht gehouden en bevoegd is die gegevens te 
27
delen. Op basis van de huidige praktijk rond het verwerken van bijzondere 
persoonsgegevens voor het ontwikkelingsperspectief, die plaatsvindt binnen het 
kader van de waarborgen die uit de bestaande regelgeving voortvloeien, ziet de 
regering geen noodzaak tot het stellen van aanvullende waarborgen met 
betrekking tot de toegang tot de bijzondere persoonsgegevens of specifieke 
bewaartermijnen. Daarnaast is op dit moment niet goed te overzien welke 
gevolgen eventuele extra waarborgen (zoals specifieke bewaartermijnen) zouden 
hebben voor de praktijk van bevoegde gezagen en scholen.  
 
De toelichting is op dit punt aangevuld. 
 
b. Verwerking van persoonsgegevens door ouder- en jeugdsteunpunten 
Het wetsvoorstel bepaalt dat de medewerkers van het steunpunt bevoegd zijn om 
persoonsgegevens, waaronder bijzondere persoonsgegevens betreffende de 
gezondheid, te verwerken voor zover dit noodzakelijk is voor de uitvoering van de 
28
wettelijke taken van het steunpunt. 
 
De Afdeling merkt op dat deze bepaling de indruk kan wekken dat de verwerking 
van bijzondere persoonsgegevens betreffende de gezondheid is toegestaan ook 
                                                 
26
  Zie bijvoorbeeld artikel 18a, dertiende lid, van de WPO. 
27
 Zie artikel 30, eerste tot en met vierde lid, Uitvoeringswet AVG.  
28
  Zie voorgesteld artikel 19 van de WPO en artikel 2.47a van de WVO 2020. Dit is mogelijk op grond van artikel 
9, tweede lid, onderdeel a, van de AVG. 
11 
 

 
 
 
 
 
 
De vice-president van de Raad van State, 
 
 
Th.C. de Graaf 
 
 
Van de gelegenheid is gebruik gemaakt om een onvolkomenheid in de 
wijzigingsbepaling over de schoolgids in de Wet op de expertisecentra te 
31
herstellen. Ook is ter verduidelijking in artikel 45, derde lid, van de Wet op de 
expertisecentra een verwijzing artikel 18a, achtste lid van de Wet op het primair 
onderwijs opgenomen. De wijziging van dit artikel is tevens opgenomen in een 
nieuw onderdeel van artikel I (onderdeel F). Hetzelfde geldt voor de wijziging van 
artikel 43 van de Wet op het primair onderwijs, die nu is opgenomen in artikel II, 
onderdeel I. 
 
Ik verzoek U het hierbij gevoegde gewijzigde voorstel van wet en de gewijzigde 
memorie van toelichting aan de Tweede Kamer der Staten-Generaal te zenden. 
 
De Minister voor Primair en Voortgezet Onderwijs, 
 
 
 
 
Mariëlle Paul 
 
                                                 
31
 Het betreft het voorgestelde artikel 22, eerste lid, onderdeel b, van de Wet op de expertisecentra.  
13 
 

