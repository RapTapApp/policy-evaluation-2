 
 
 
 
 
Wijziging van de Wet op het primair onderwijs, de Wet primair onderwijs 
BES, de Wet voortgezet onderwijs 2020, de Wet op de expertisecentra en 
de Wet medezeggenschap op scholen in verband met het versterken van 
de positie van leerlingen die extra ondersteuning behoeven en hun ouders 
(Wet versterking positie ouders en leerlingen in het passend onderwijs) 
 
Voorstel van wet 
 
Allen, die deze zullen zien of horen lezen, saluut! doen te weten: 
 
Alzo Wij in overweging genomen hebben, dat het wenselijk is de positie van 
leerlingen m et een extra ondersteuningsbehoefte en hun ouders te versterken door 
de basisondersteuningsvoorzieningen en het ondersteuningsaanbod van de school 
op te nemen in de schoolgids, door ouder- en jeugdsteunpunten verplicht te stellen 
en door  leerlingen die extra ondersteuning behoeven in de gelegenheid te stellen 
hun mening naar voren te brengen bij de besluitvorming over het 
ontwikkelingsperspectief; 
 
Zo is het, dat Wij, de Afdeling advisering van de Raad van State gehoord, en met 
gemeen overleg der Staten-Generaal, hebben goedgevonden en verstaan, gelijk 
Wij  goedvinden en verstaan bij deze: 
 
Artikel I. Wijziging van de Wet op de expertisecentra 
 
De Wet op de expertisecentra wordt als volgt gewijzigd: 
 
A 
 
In artikel 1 wordt in de begripsbepaling van ‘schoolondersteuningsprofiel’, 
‘schoolondersteuningsprofiel’ vervangen door ‘ondersteuningsaanbod van de 
school’. 
 
 
B 
 
In artikel 11 vervalt het tweede lid. 
 
C 
In artikel 21, tweede lid, laatste volzin, wordt ‘het schoolondersteuningsprofiel’ 
vervangen door ‘het ondersteuningsaanbod van de school’. 
 
D 
 
Artikel 22, eerste lid, onderdeel b, komt te luiden: 
1 
W12977.K-2 
 

Artikel 13, eerste lid, onderdeel c, komt te luiden: 
c. de basisondersteuningsvoorzieningen en het ondersteuningsaanbod van de 
school,. 
 
E  
Artikel 18a wordt als volgt gewijzigd: 
1. In het zevende lid wordt ‘het schoolondersteuningsprofiel’ vervangen door ‘het  
ondersteuningsaanbod van de school’. 
2. Het achtste lid wordt als volgt gewijzigd: 
a. In onderdeel a vervalt ‘die op alle vestigingen van scholen in het 
samenwerkingsverband aanwezig zijn’. 
b. Onderdeel f komt te luiden: 
f. de wijze waarop aan ouders en leerlingen informatie wordt verstrekt over de 
ondersteuningsvoorzieningen en over de onafhankelijke 
ondersteuningsmogelijkheden v oor ouders en leerlingen, en. 
 
F 
 
Na artikel 18a wordt een artikel ingevoegd, luidende: 
 
Artikel 19. Ouder- en jeugdsteunpunt van het samenwerkingsverband 
1. Het samenwerkingsverband zorgt voor een steunpunt dat uitsluitend in het 
belang van de leerling: 
a. ouders en leerlingen informeert over het onderwijs voor leerlingen als bedoeld in 
artikel 8, vierde lid, en over het aanbod van ondersteuningsvoorzieningen binnen 
het samenwerkingsverband;  
b. ouders en leerlingen advies, steun en begeleiding biedt bij het onderwijs en bij 
de extra ondersteuning, voor zover het gaat om leerlingen als bedoeld in artikel 8, 
vierde  lid. 
2. Het steunpunt signaleert relevante ontwikkelingen met het oog op 
beleidsontwikkeling en informeert het samenwerkingsverband hierover. 
 
G 
 
In artikel 40, vierde lid, wordt ‘de schoolondersteuningsprofielen van de betrokken 
scholen’ vervangen door ‘het ondersteuningsaanbod van de betrokken scholen’. 
 
H 
 
Artikel 40a wordt als volgt gewijzigd: 
1. Het vierde lid komt te luiden: 
4. Het bevoegd gezag evalueert het ontwikkelingsperspectief ten minste één keer 
per schooljaar met de ouders en de leerling. 
2. Het zesde lid wordt vervangen door vier leden, luidende:  
6. Het bevoegd gezag stelt het ontwikkelingsperspectief vast of stelt het bij nadat 
het bevoegd gezag de leerling in de gelegenheid heeft gesteld op een door de 
leerling te bepalen wijze vrijelijk zijn mening hierover naar voren te brengen. Het 
bevoegd gezag biedt de leerling daartoe de ondersteuning die hij nodig heeft. 
7. Het bevoegd gezag licht aan de leerling toe op welke wijze diens mening van 
invloed is geweest op de vast- of bijstelling van het ontwikkelingsperspectief.  
8. Het bevoegd gezag beschrijft in het ontwikkelingsperspectief:  
a. de individuele begeleiding, bedoeld in artikel 8, vierde lid; 
b. indien van toepassing: de onderdelen van het onderwijsprogramma waarvan 
wordt afgeweken; 
c. de inbreng van de leerling, bedoeld in het zesde lid, en hoe deze van invloed is 
geweest op de vast- of bijstelling van het ontwikkelingsperspectief. 
9. Bij algemene maatregel van bestuur worden nadere regels gesteld over de 
inhoud van het ontwikkelingsperspectief. 
 
I 
 
In artikel 43, derde lid, wordt ‘het schoolondersteuningsprofiel en het 
3 
W12977.K-2 
 

 
Artikel 2.47 wordt als volgt gewijzigd: 
1. In het achtste lid wordt ‘het schoolondersteuningsprofiel’ vervangen door ‘het 
ondersteuningsaanbod van de school’. 
2. Het negende lid wordt als volgt gewijzigd: 
a. In onderdeel a vervalt ‘die op alle vestigingen van scholen in het 
samenwerkingsverband aanwezig zijn’. 
b. Onderdeel f komt te luiden: 
f. de wijze waarop aan ouders en leerlingen informatie wordt verstrekt over de 
ondersteuningsvoorzieningen en over de onafhankelijke 
ondersteuningsmogelijkheden voor ouders en leerlingen;. 
 
E 
 
Na artikel 2.47 wordt een artikel ingevoegd, luidende: 
 
Artikel 2.47a. Ouder- en jeugdsteunpunt van het samenwerkingsverband 
1. Het samenwerkingsverband zorgt voor een steunpunt dat uitsluitend in het 
belang  van de leerling: 
a. ouders en leerlingen informeert over het onderwijs voor leerlingen als bedoeld in 
artikel 2.41 en over het aanbod van ondersteuningsvoorzieningen binnen het 
samenwerkingsverband; 
b. ouders en leerlingen advies, steun en begeleiding biedt bij het onderwijs en bij 
de extra ondersteuning, voor zover het gaat om leerlingen als bedoeld in artikel 
2.41. 
2. Het steunpunt signaleert relevante ontwikkelingen met het oog op 
beleidsontwikkeling en informeert het samenwerkingsverband hierover. 
 
F 
 
In de artikelen 2.89, tweede lid, en 12.34, derde lid, wordt ‘het 
schoolondersteuningsprofiel’ vervangen door ‘het ondersteuningsaanbod van de 
school’. 
 
G 
 
Artikel 2.92, tweede lid, onderdeel b, komt te luiden: 
b. de basisondersteuningsvoorzieningen en het ondersteuningsaanbod van de 
school; . 
 
H 
In artikel 8.9, tweede lid, wordt ‘de schoolondersteuningsprofielen van de 
betrokken scholen’ vervangen door ‘het ondersteuningsaanbod van de betrokken 
scholen’. 
 
I 
 
In artikel 11.13, vijfde lid, en 11.14, vijfde lid (nieuw), wordt na ‘de ouders’ 
ingevoegd  ‘    en de leerling’. 
 
J 
 
In artikel 11.14 worden onder vernummering van het tweede lid tot het vijfde lid 
drie  leden ingevoegd, luidende: 
2. Het bevoegd gezag stelt het handelingsplan op nadat het bevoegd gezag de 
leerling in  de gelegenheid heeft gesteld op een door de leerling te bepalen wijze 
vrijelijk zijn mening hierover naar voren te brengen. Het bevoegd gezag biedt de 
leerling daartoe de ondersteuning die hij nodig heeft.  
3. Het bevoegd gezag beschrijft in het handelingsplan de inbreng van de leerling 
en hoe deze van invloed is geweest op de vast- of bijstelling van het 
handelingsplan. 
4. Het bevoegd gezag licht aan de leerling toe op welke wijze diens mening van 
5 
W12977.K-2 
 

Memorie van toelichting 
 
I. Algemeen deel 
 
1. Inleiding 
 
Dit wetsvoorstel beoogt de positie van leerlingen met een extra 
ondersteuningsbehoefte e n de positie van de ouders van deze leerlingen te 
versterken. Het wetsvoorstel bevat ten behoeve daarvan regelingen op de 
volgende drie onderdelen: 
 
(1) Leerlingen met een extra ondersteuningsbehoefte krijgen het recht om 
vrijelijk hun mening te geven over het ontwikkelingsperspectief. Hierin 
staat onder andere de extra ondersteuning die zij nodig hebben en hoe aan 
die ondersteuning vorm wordt gegeven. 
(2) De basisondersteuningsvoorzieningen en het extra ondersteuningsaanbod 
van een school worden opgenomen in de schoolgids. Het extra 
ondersteuningsaanbod van de school wordt daarmee jaarlijks vastgesteld. 
Het s choolondersteuningsprofiel als losstaand document komt te vervallen. 
(3) Samenwerkingsverbanden passend onderwijs voor het primair en 
voortgezet onderwijs krijgen tot taak een ouder- en jeugdsteunpunt in 
stand te houden dat, uitsluitend in het belang van de leerling, ouders en 
leerlingen informeert over en ondersteunt bij passend onderwijs. Het 
ouder- en jeugdsteunpunt bundelt verder de signalen van ouders en 
leerlingen en informeert het bestuur van het samenwerkingsverband 
hierover ten behoeve van beleidsontwikkeling. 
 
Het wetsvoorstel sluit aan bij het coalitieakkoord ‘Omzien naar elkaar, 
1
 
vooruitkijken naar de toekomst’. Het wetsvoorstel is een onderdeel van de 
verbeteraanpak passend onderwijs en geeft invulling aan één van de prioriteiten 
van de minister voor Primair en Voortgezet Onderwijs op het gebied van passend 
2
onderwijs.  
 
Leeswijzer 
Formeel is het bevoegd gezag, en niet de school, drager van rechten en plichten op 
grond van de onderwijswetgeving. Omwille van de leesbaarheid wordt in deze 
toelichting het «bevoegd gezag van een school» ook wel aangeduid als «school». 
 
2. Achtergrond 
 
3
 
In 2020 is de eindevaluatie over het passend onderwijs gepubliceerd. Deze 
eindevaluatie bestaat uit meer dan 70 deelstudies die in vijf jaar passend onderwijs 
zijn  uitgevoerd. Uit de evaluatie blijkt dat veel scholen de afgelopen jaren grote 
stappen hebben gezet in het realiseren van passend onderwijs. Het grootste deel 
van de leerlingen en ouders is tevreden met de geboden ondersteuning. Binnen 
samenwerkingsverbanden realiseren scholen in de regio’s een divers en flexibel 
ondersteuningsaanbod, dat aansluit op de specifieke situatie in het 
samenwerkingsverband. 
 
Uit de evaluatie blijkt echter ook dat er ontevredenheid bestaat onder een deel van 
de ouders en leerlingen, met name in de situaties waar het complexer is om 
passende ondersteuning te bieden. Ouders en leerlingen zijn in deze gevallen 
vaker ontevreden over de geboden ondersteuning. Ook blijkt dat ouders en 
leerlingen ontevreden zijn over de interactie met de school, onder andere omdat zij 
niet als gelijkwaardige gesprekspartner kunnen meepraten over de ondersteuning 
van de leerling. 
 
Een aantal knelpunten van het stelsel passend onderwijs zijn in deze evaluatie 
                                        
1
 Omzien naar elkaar, vooruitkijken naar de toekomst, C oalitieakkoord tussen VVD, D66, C DA en C hristenUnie, 
december 2021. 
2
 Kamerstukken II 2021/2022 31497 nr. 440 
3
 G. Ledoux & S. Waslander, Evaluatie passend onderwijs: eindrapport mei 2020, Kohnstamm Instituut: 2020. 
W12977.K-2 7 
 

Hoewel veel onderwijsprofessionals zich inzetten om het gesprek aan te gaan met 
leerlingen die extra ondersteuning nodig hebben, gebeurt dit aldus niet overal, niet 
structureel of niet op een gelijkwaardige manier. Uit veldanalyses blijkt dat niet op 
alle scholen een houding of een structuur aanwezig is die ervoor zorgt dat 
leerlingen hun mening over de eigen ondersteuning kunnen geven. Het blijkt, 
vanwege gewoonten en gebruiken, niet altijd gemakkelijk te zijn om op een 
gelijkwaardige wijze met kinderen te praten. Luisteren naar kinderen en praten 
met kinderen, op een gelijkwaardige manier, is  op veel scholen nog niet 
vanzelfsprekend. 
 
Het niet betrekken van de leerling kan negatieve gevolgen hebben voor de 
ontwikkeling van de leerling. Doordat het kind niet naar de mening wordt 
gevraagd, wordt het perspectief van deze leerlingen niet of onvoldoende 
meegenomen bij het bepalen van de extra ondersteuning. Dit kan, zo blijkt uit het 
rapport van de Kinderombudsman, in sommige gevallen tot gevolg hebben dat de 
ondersteuning niet goed aansluit op de ondersteuningsbehoefte van de individuele 
leerling. In de gevallen waar de ontevredenheid onder leerlingen te groot wordt, 
kan het tevens leiden tot bijvoorbeeld leervertraging, verzuim en thuiszitten. 
 
3.1.2. Probleemaanpak en motivering instrumentkeuze 
Dit wetsvoorstel beoogt het hiervoor beschreven probleem aan te pakken door 
leerlingen  met een extra ondersteuningsbehoefte te betrekken bij de 
besluitvorming omtrent de ondersteuning die aan hen wordt geboden. Het 
wetsvoorstel regelt hoorrecht voor de leerling bij de beslismomenten over het 
ontwikkelingsperspectief. Hoorrecht betekent in het wetsvoorstel dat leerlingen in 
de gelegenheid worden gesteld hun mening naar voren te  brengen bij de 
vaststelling, bijstelling en evaluatie van het ontwikkelingsperspectief. 
 
Hoorrecht over het ontwikkelingsperspectief 
Het ontwikkelingsperspectief bevat een beschrijving van de ondersteuning, 
begeleiding en de verwachte uitstroombestemming voor leerlingen die extra 
ondersteuning krijgen in h et regulier onderwijs, (voortgezet) speciaal onderwijs, 
speciaal basisonderwijs en praktijkonderwijs. In het ontwikkelingsperspectief wordt 
de verwachte uitstroombestemming van de leerling, bijvoorbeeld dagbesteding of 
vervolgonderwijs, gemotiveerd door het bevoegd gezag. De onderbouwing van de 
uitstroombestemming bevat ten minste de belemmerende en bevorderende 
factoren die van invloed zijn op het onderwijsleerproces van de leerling. Dit zijn 
kindgebonden factoren en omgevingsfactoren die het onderwijsproces kunnen 
beïnvloeden en (mede) bepalen of een leerling een bepaalde uitstroombestemming 
kan bereiken, zoals motivatie, doorzettingsvermogen, een stimulerende 
thuisomgeving of kenmerken van de leerling. Daarnaast worden, indien aan de 
orde, de afwijkingen van het (reguliere) onderwijsprogramma beschreven in het 
ontwikkelingsperspectief. 
 
Aan de hand van het ontwikkelingsperspectief worden onderwerpen besproken die 
betrekking hebben op de leerling en vervolgens wezenlijke besluiten genomen die 
de leerling aangaan. De leerling wordt in de praktijk niet altijd standaard betrokken 
bij deze b esluitvorming. Door wettelijk te verankeren dat leerlingen ongeacht 
leeftijd, rijpheid en c ommunicatieve vaardigheden hoorrecht krijgen over het 
ontwikkelingsperspectief, wordt het horen van deze leerlingen over onder meer de 
extra ondersteuning die zij nodig hebben, standaardpraktijk. 
 
8
 
Hoorrecht over het ontwikkelingsperspectief betekent dat het bevoegd gezag in 
gesprek gaat met de leerling over de verschillende onderdelen in het 
ontwikkelingsperspectief, op een manier die past bij de leeftijd, rijpheid en 
mogelijkheden van de leerling. De leerling kan in dit gesprek bijvoorbeeld zijn 
mening geven over de belemmerende en bevorderende factoren voor zijn of haar 
onderwijsleerproces. Mogelijke vragen zijn hierbij hoe de leerling zich voelt op 
school en wat hij of zij nodig heeft om zich ten volle te kunnen ontwikkelen. 
                                        
8
 Het bevoegd gezag kan worden vertegenwoordigd door een medewerker van de school, zoals een 
leerkracht ofeen  intern begeleider. 
 
W12977.K-2 9 
 

Uit onderzoek over de participatie van kinderen in het kader van juridische 
procedures blijkt dat door de mening van het kind te betrekken een beslissing kan 
12
 
worden genomen  die beter aansluit op de behoefte van het kind. Kinderen zullen 
daarnaast een beslissing eerder respecteren als zij betrokken waren in het proces, 
13
ook als de beslissing niet overeenkomt met de wensen van het kind. 
 
Alternatieven 
In de beleidsvorming zijn ook andere vormen van participatie van leerlingen 
overwogen.  Zo is overwogen om alle leerlingen in de gelegenheid te stellen hun 
mening te geven over alle beslissingen die de leerling aangaan. 
 
Uitgangspunt bij de beleidsvorming is dat een algemene bepaling die alle leerlingen 
het recht geeft de mening te geven over beslissingen die de leerling aangaan 
onvoldoende houvast en rechtszekerheid biedt voor leerlingen, ouders, scholen en 
andere betrokkenen in het onderwijs. Er wordt immers een groot aantal 
beslissingen genomen o p school die de leerling in meerdere en mindere mate 
aangaan. Over een deel van de beslissingen hebben leerlingen via de 
medezeggenschap al een participatierecht, bijvoorbeeld beslissingen over de 
voorzieningen voor leerlingen. 
 
Om deze reden is in de eerste plaats geïnventariseerd over welke beslissingen die 
de  individuele leerling aangaan de leerling kan worden betrokken door de school. 
Vervolgens is bezien welk nut en welke noodzaak bestaan om scholen wettelijk te 
verplichten leerlingen in de gelegenheid te stellen hun mening te geven over 
bepaalde beslissingen. 
 
Hoewel meerdere belangrijke beslismomenten bestaan in het onderwijs, zoals de 
beslismomenten bij toelating, schorsing en verwijdering, kan de mening van de 
leerling met name van invloed zijn bij het vaststellen of bijstellen van het 
ontwikkelingsperspectief. Het ontwikkelingsperspectief gaat immers over de 
ondersteuning van de leerling en het onderwijsprogramma dat specifiek voor de 
leerling wordt vastgesteld. De mening van de leerling is bij het vaststellen hiervan 
van aanzienlijk belang. De ondersteuning van de leerling wordt immers afgestemd 
op de behoeftes van de leerling. Deze kan de leerling bij uitstek uitdragen. 
Bovendien kunnen de negatieve gevolgen van het niet betrokken worden in de 
besluitvorming voor leerlingen met een extra ondersteuningsbehoefte groter zijn 
dan voor leerlingen zonder ondersteuningsbehoefte. Kinderen met een 
ondersteuningsbehoefte zijn namelijk ten opzichte van kinderen zonder 
ondersteuningsbehoefte vaker extra kwetsbaar, ze komen meer obstakels tegen in 
14
 
het onderwijs en ze zijn afhankelijker van volwassenen en extra v oorzieningen.
Er bestaat dan ook een duidelijke noodzaak om hoorrecht over het 
ontwikkelingsperspectief vast te leggen in de wetgeving voor deze groep 
leerlingen. 
 
De regering onderkent niettemin de waarde om leerlingen ook bij andere 
beslismomenten die de leerling aangaan te betrekken. Uit internationale verdragen 
volgt  bovendien dat kinderen het recht hebben om hun mening te geven over alle 
beslissingen die de leerling aangaan (zie paragraaf 4). Het wettelijk verankeren 
van het hoorrecht over het ontwikkelingsperspectief is een eerste stap bij de 
verwezenlijking van dit recht. Beoogd wordt om een beweging in gang te zetten 
die scholen ertoe aanzet leerlingen ook te betrekken bij andere beslismomenten 
die de leerling aangaan. Zo zal het ministerie van Onderwijs, Cultuur en 
Wetenschap (hierna: OCW) onderwijspartijen ondersteunen bij het opstellen van 
handreikingen die ondersteuning bieden voor scholen bij de uitvoering van het 
hoorrecht. De handreikingen zullen niet alleen toegespitst zijn op leerlingen met 
een ondersteuningsbehoefte. De informatie in deze handreikingen zal ook relevant 
zijn voor leerlingen zonder ondersteuningsbehoefte. De verwachting is dat 
                                        
12
 M. Bruning e.a., Kind in proces: van communicatie naar effectieve participatie, Meijers-reeks nr. 335, 
Nijmegen: Wolf Legal Publishers 2020, p. 126. 
13
 H. Schuman, ‘Hoorrecht voor leerlingen. V an luisteren naar meedoen’, Utrecht: WO SO 2021 geraadpleegd op 
PlatformPraktijkontwikkeling.NL, p. 12. 
14
 Van passend naar inclusief: kinderen over hun perspectief op passend onderwijs, de Kinderombudsman 
september 2020, p. 11. 
W12977.K-2 11 
 

 
Het vastleggen van hoorrecht over het ontwikkelingsperspectief in de wetgeving 
voorkomt vrijblijvendheid of willekeur. Het zorgt ervoor dat leerlingen weten 
waarop zij  kunnen rekenen. Verder worden leraren en scholen aangezet tot het 
ontwikkelen van een heldere werkwijze in de uitvoering van hoorrecht. 
 
Positieve ervaringen in het betrekken van leerlingen bij het 
ontwikkelingsperspectief kunnen scholen ertoe bewegen alle leerlingen te vragen 
naar hun mening bij andere beslismomenten. Het voorstel is dan ook een eerste 
stap in een bredere implementatie van het hoorrecht voor leerlingen. 
 
3.2. Het ondersteuningsaanbod van de school in de schoolgids 
 
3.2.1. Aanleiding 
De schoolondersteuningsprofielen, waarin het extra ondersteuningsaanbod van de 
schools taat beschreven, zijn vaak moeilijk vindbaar voor leerlingen en ouders. De 
Tweede Kamer heeft daarom de motie Van Meenen aangenomen waarin het 
kabinet wordt opgeroepen om het extra ondersteuningsaanbod van de school in de 
schoolgids op te nemen en het schoolondersteuningsprofiel als wettelijke 
18
 
verplichting voor scholen te schrappen. In de verbeteraanpak passend onderwijs, 
gepresenteerd in 2020, is aangekondigd deze motie uit te voeren. Een van de 25 
verbetermaatregelen is het zorgen voor betere informatie in de schoolgids en het 
daarmee jaarlijks vaststellen van het extra ondersteuningsaanbod. Het 
onderhavige wetsvoorstel voorziet hierin. 
 
3.2.2. Probleembeschrijving 
 
Huidige situatie 
De basisondersteuning die op elke school wordt aangeboden is voor de hele regio 
van het samenwerkingsverband gelijk. Deze wordt door het 
samenwerkingsverband vastgesteld en vastgelegd in het ondersteuningsplan. 
Daarbovenop biedt elke school extra ondersteuning, die per school kan verschillen. 
De beschrijving van de extra ondersteuning is verspreid over de schoolgids en in 
het schoolondersteuningsprofiel. Het schoolondersteuningsprofiel wordt ten minste 
eens per vier jaar vastgesteld en omvat een beschrijving van de voorzieningen die 
zijn getroffen voor leerlingen die extra ondersteuning behoeven. In de schoolgids, 
die elk jaar wordt vastgesteld, staat de wijze waarop de extra ondersteuning wordt 
vormgegeven. 
 
Probleembeschrijving 
Het is voor ouders en leerlingen vaak moeilijk om erachter te komen wat scholen 
in elk geval kunnen bieden aan ondersteuning. Schoolondersteuningsprofielen zijn 
19 
niet altijd makkelijk vindbaar of begrijpelijk voor ouders. De informatie over het 
ondersteuningsaanbod is namelijk verspreid over de schoolgids (de wijze van 
vormgeving van de extra ondersteuning), het schoolondersteuningsprofiel (de 
beschrijving van de voorzieningen voor extra ondersteuning) en het 
ondersteuningsplan ( de basisondersteuning op het niveau van 
samenwerkingsverband). Het schoolondersteuningsprofiel is bij veel ouders en 
20
 
leerlingen niet bekend. Dit maakt het v inden van een geschikte school moeilijk 
voor ouders van leerlingen met een ondersteuningsbehoefte die de 
basisondersteuning te boven gaat. Het is namelijk niet inzichtelijk of de gevraagde 
ondersteuning kan worden geboden op de school. Verder is het voor ouders 
moeilijker om het ondersteuningsaanbod op verschillende scholen te vergelijken. 
 
Het (ten minste) vierjaarlijks vaststellen van het schoolondersteuningsprofiel 
betekent bovendien dat het extra ondersteuningsaanbod in de meeste gevallen 
slechts één keer in  de vier jaar wordt herzien. In vier jaar tijd kan echter veel 
veranderen; zo kunnen bijvoorbeeld personeelsleden met bepaalde expertise zijn 
vertrokken of kan de ondersteuningsbehoefte van de leerlingpopulatie veranderd 
                                        
18
 Kamerstukken II, 2017/18, 31497, nr. 267. 
19
 G. Ledoux & S. Waslander, Evaluatie passend onderwijs: eindrapport mei 2020, Kohnstamm Instituut: 2020, p. 
76. 
20
 G. Ledoux & S. Waslander, Evaluatie passend onderwijs: eindrapport mei 2020, Kohnstamm Instituut: 2020. 
W12977.K-2 13 
 

is het bijvoorbeeld  mogelijk om te werken met een verwijzing naar het 
ondersteuningsplan van het samenwerkingsverband. Daarnaast is het mogelijk de 
basisondersteuningsvoorzieningen op te nemen in een bijlage. Op deze manier 
wordt getracht de regeldruk voor scholen zo beperkt mogelijk te houden. 
 
Onderzoeksplicht op grond van de Wet gelijke behandeling 
Ten overvloede wordt opgemerkt dat het wetsvoorstel niets verandert aan de 
rechten van leerlingen met een beperking op grond van de Wet gelijke behandeling 
op grond van handicap of chronische ziekte (hierna: WGBH/CZ). Uit hoofde van 
artikel 2 van de WGBH/CZ zijn scholen verplicht doeltreffende aanpassingen te 
verrichten indien leerlingen met een handicap daarom vragen, tenzij de aanpassing 
een onevenredige belasting vormt. Schoolbesturen hebben de plicht te 
onderzoeken of zij doeltreffende aanpassingen kunnen verrichten voor individuele 
leerlingen, ook als de voorzieningen niet in de schoolgids staan beschreven. 
 
Medezeggenschap 
De wijziging om het ondersteuningsaanbod op te nemen in de schoolgids zal niet 
voor een wijziging zorgen in de rechten van de medezeggenschap voor de drie 
geledingen in h et funderend onderwijs (leerlingen, ouders en personeel). De 
volledige medezeggenschapsraad heeft in de huidige situatie adviesrecht op het 
schoolondersteuningsprofiel, waarin de extra ondersteuningsvoorzieningen staan 
beschreven. De leerling- en oudergeleding van de medezeggenschapsraad heeft in 
de huidige situatie instemmingsrecht op de schoolgids. 
 
De medezeggenschapsraad behoudt met het voorgenomen wetsvoorstel 
instemmingsrecht op de schoolgids, behoudens de daarin opgenomen informatie 
over de  basisondersteuningsvoorzieningen en de extra 
ondersteuningsvoorzieningen. De medezeggenschapsraad behoudt daarnaast het 
adviesrecht op het extra ondersteuningsaanbod. Dit betekent dat het bevoegd 
gezag de medezeggenschapsraad vraagt vooraf advies te geven over het extra 
ondersteuningsaanbod. Het bevoegd gezag k an gemotiveerd van het advies van de 
medezeggenschapsraad afwijken. De basisondersteuning wordt vastgesteld door 
het samenwerkingsverband en is voor elke school binnen het 
samenwerkingsverband gelijk. De ondersteuningsplanraad, die bestaat u it 
afgevaardigden uit de verschillende medezeggenschapraden van de scholen, heeft 
instemmingsrecht op het ondersteuningsplan. In het ondersteuningsplan staan de 
basisondersteuning en extra ondersteuning beschreven. 
3.2.4. Doelstelling 
Door het basis en extra ondersteuningsaanbod in de schoolgids op te nemen wordt 
bereikt dat de informatie over de ondersteuningsmogelijkheden duidelijker, 
actueler en t oegankelijker is voor ouders en leerlingen. 
 
3.3. Ouder- en jeugdsteunpunten 
 
3.3.1. Probleembeschrijving 
 
Huidige situatie 
Samenwerkingsverbanden zijn wettelijk verplicht om in hun ondersteuningsplan op 
te nemen op welke wijze aan ouders informatie wordt verstrekt over de 
ondersteuningsvoorzieningen en over de onafhankelijke 
22
 
ondersteuningsmogelijkheden voor ouders. Het is echter geen expliciete taak van 
samenwerkingsverbanden om ouders actief te informeren. Dit terwijl 
samenwerkingsverbanden juist de partij zijn die  informatie over een dekkend 
aanbod binnen de regio beschikbaar hebben. 
 
Er zijn samenwerkingsverbanden die ouders (en soms ook leerlingen) informeren 
over passend onderwijs en soms ook ondersteunen, maar de beschikbaarheid en 
de mate van i nformatievoorziening en ondersteuning is afhankelijk van het 
samenwerkingsverband. Een groot deel van de samenwerkingsverbanden heeft 
                                        
22
 De artikelen 18a, achtste lid, onderdeel f, van de Wet op het primair onderwijs en 2.47, negende lid, onderdeel 
f, van de Wet voortgezet onderwijs 2020. 
W12977.K-2 15 
 

 
De tweede taak van het steunpunt is dat het zorgt voor advies, ondersteuning en 
begeleiding bij passend onderwijs. Concreet kan het gaan om een gesprek over de 
specifieke casus van een ouder of leerling, waarin ondersteuning op de school 
wordt besproken en de mogelijkheden voor ondersteuning op die school of andere 
scholen in de regio. Verder kan het steunpunt ondersteuning bieden bij 
klachtenprocedures, met i nformatie en uitleg over mogelijke te zetten stappen. Het 
steunpunt neemt zelf geen klachten in behandeling. 
 
De derde taak van het steunpunt is het signaleren van ontwikkelingen en trends in 
de informatie- of ondersteuningsvragen van ouders of leerlingen. Deze 
ontwikkelingen worden vervolgens teruggekoppeld aan het samenwerkingsverband 
ten behoeve van beleidsontwikkeling. Achtergrond van deze functie is dat de 
ervaringen van het steunpunt van waarde kunnen zijn voor het (ontwikkelen en 
aanpassen van het) beleid  van het samenwerkingsverband en voor de ontwikkeling 
van het steunpunt zelf. 
 
Uitgangspunten ouder- en jeugdsteunpunt 
Het steunpunt wordt door het samenwerkingsverband in de gelegenheid gesteld de 
ouders en leerlingen uitsluitend in het belang van de leerling te informeren, 
adviseren en s teunen. Ouders en leerlingen moeten erop kunnen vertrouwen dat 
de steun van het steunpunt niet in het belang van de school of het 
samenwerkingsverband wordt verleend. Het belang van de school of het 
samenwerkingsverband, waar de school deel van uitmaakt, is immers niet altijd 
gelijk aan het belang van de leerling. 
 
Het uitsluitend in het belang van de leerling informeren en ondersteunen van de 
ouders en de leerling houdt in dat de informatie en steun los staan van de 
besluitvorming op de school of in het samenwerkingsverband. Verder is het in het 
belang van de leerling dat ouders en leerlingen in vertrouwen terechtkunnen bij 
het steunpunt en dat informatie over de leerling en de ouders niet ongewenst 
gedeeld wordt met andere partijen. Het is dan ook niet zonder meer in het belang 
van de leerling om informatie door te spelen aan  de school ten behoeve van 
besluitvorming over de leerling op de school. Het is bijvoorbeeld ook niet in het 
belang van de leerling dat het steunpunt onder invloed van de school of het 
samenwerkingsverband een leerling ‘weg adviseert’ naar een andere school. 
 
Het steunpunt neemt geen taken over van de scholen. Het wordt een voorziening 
ingericht door het samenwerkingsverband, die een deel van de oplossingen biedt 
voor de geconstateerde problemen. De informatievoorziening blijft primair een 
verantwoordelijkheid van scholen en schoolbesturen, net als de behandeling van 
klachten en geschillen in procedures. Voor vragen die tot de verantwoordelijkheid 
van de school behoren, kan het steunpunt bijvoorbeeld terugverwijzen naar de 
school. 
 
Daarnaast is voorstelbaar dat het steunpunt de school betrekt in de 
informatievoorziening of ondersteuning van leerlingen en ouders. Het steunpunt 
kan in dergelijke gevallen samen met de school, de ouder en de leerling zoeken 
naar oplossingen. 
 
3.3.3. Doelstelling 
Met dit onderdeel van het wetsvoorstel wordt beoogd te regelen dat alle ouders en 
leerlingen terechtkunnen bij het ouder- en jeugdsteunpunt van het 
samenwerkingsverband in de eigen regio voor informatie over en ondersteuning bij 
passend onderwijs. Door ouders en leerlingen al in een vroeg stadium informatie 
over en s teun bij passend onderwijs te geven kan een passend onderwijsaanbod 
voor de leerling gefaciliteerd worden en kunnen escalaties tussen de school, ouders 
en leerlingen worden  voorkomen. 
 
4. Monitoring en evaluatie 
 
Voor de monitoring en evaluatie van de doelstellingen van dit wetsvoorstel zal 
worden aangesloten bij de doelstellingenmonitor verbeteraanpak passend 
W12977.K-2 17 
 

schoolgids beschreven. Het voorstel omtrent het schoolondersteuningsprofiel heeft 
daarom geen gevolgen voor Caribisch Nederland. 
 
6. Verhouding tot hoger recht 
 
Het IVRK en het VN-verdrag handicap, die in Nederland van toepassing zijn, 
regelen een a antal uitgangspunten over de rechten van het kind en de rechten van 
kinderen met een  handicap. Dat betekent dat Nederland zich moet inzetten voor 
een geleidelijke verwezenlijking van de rechten die in deze verdragen zijn 
neergelegd. Een aantal artikelen zijn relevant voor het onderhavige wetsvoorstel. 
 
Op grond van de artikelen 28 en 29 IVRK heeft een kind recht op onderwijs en 
recht op  onderwijs dat gericht is op de ontplooiing van het kind. Met dit 
wetsvoorstel krijgen leerlingen met een extra ondersteuningsbehoefte de 
mogelijkheid om hun mening te geven over hun eigen ontwikkelingsperspectief. Dit 
voorstel sluit aan bij de doelen van de artikelen 3, 12, 28 en 29 van het IVRK. De 
overheid heeft de plicht om te zorgen dat  kinderen onderwijs krijgen dat is gericht 
op de ontwikkeling van het kind. Het invoeren van een maatregel waarbij het kind 
wordt gehoord over het ontwikkelingsperspectief en de inzet van extra 
ondersteuning, draagt bij aan deze plicht. Door het horen en serieus nemen van de 
mening van het kind, worden de behoeften van het kind nadrukkelijker 
meegenomen in het bepalen welke extra ondersteuning het kind nodig heeft. Het 
betrekken van kinderen vergroot daarmee de kans dat het kind het onderwijs en 
de ondersteuning krijgt die het beste bij het kind past, conform het doel van het 
IVRK. 
 
Het wetsvoorstel draagt verder bij aan de uitvoering van het VN-verdrag inzake de 
rechten van personen met een handicap. Verschillende beginselen uit het VN-
verdrag handicap zijn verankerd in dit wetsvoorstel. Dat leerlingen de gelegenheid 
krijgen mee t e praten over belangrijke beslissingen in hun leven, draagt bij aan de 
beginselen van waardigheid en inclusie. Verder is het wetsvoorstel van betekenis 
voor de geleidelijke verwezenlijking van het recht op onderwijs, bedoeld in artikel 
24 van het VN-verdrag handicap. Het wetsvoorstel draagt voorts in het bijzonder 
bij aan de verwezenlijking van  het hoorrecht van kinderen met een beperking en 
aan het vergemakkelijken van het treffen van redelijke aanpassingen, indien 
leerlingen met een beperking dit nodig hebben (artikelen 7, derde lid en 24, 
tweede lid, onder c, van het VN-verdrag handicap).  Artikel 7, derde lid, van het 
VN-verdrag handicap stelt dat verdragspartijen zorgdragen dat kinderen met een 
beperking het recht hebben hun mening te uiten over zaken die hen aangaan, 
waarbij zij passende ondersteuning krijgen om dat recht te realiseren. Uit artikel 
24, tweede lid, onder c, volgt dat, om het recht op onderwijs voor mensen met een 
beperking te realiseren, zij de juiste ondersteuning ontvangen. Er moeten zoveel 
mogelijk op het individu toegespitste juiste aanpassingen worden gedaan als de 
leerling nodig heeft, voor zover dat in redelijkheid gevergd kan worden. 
 
7. Doenvermogen 
 
Dit wetsvoorstel beoogt zoveel mogelijk tegemoet te komen aan het 
doenvermogen van  burgers, in het bijzonder leerlingen met een extra 
ondersteuningsbehoefte en hun ouders. Zo wordt door het ondersteuningsaanbod 
op te nemen in de schoolgids informatie die voor veel ouders en leerlingen 
onduidelijk en moeilijk te vinden is, makkelijker vindbaar en toegankelijker. 
Daarnaast kunnen ouders en leerlingen, door het instellen van steunpunten, daar 
terecht indien zij informatie of steun nodig hebben bij passend onderwijs. Deze 
twee onderdelen van het wetsvoorstel dragen er zodoende aan bij om passend 
onderwijs toegankelijker, gemakkelijker en beter doenbaar voor ouders en 
leerlingen te maken. 
 
Het onderdeel over het hoorrecht over het ontwikkelingsperspectief voor leerlingen 
met een extra ondersteuningsbehoefte kan daarentegen een groter beroep doen 
op het doenvermogen van leerlingen. De uitvoering van het wetsvoorstel kan met 
name voor jonge leerlingen of leerlingen met een lage ontwikkelingsleeftijd veel 
vragen van hun doenvermogen. Het is daarom belangrijk dat in de uitvoering oog 
W12977.K-2 19 
 

 
Ouder- en jeugdsteunpunten van het samenwerkingsverband 
De ouder- en jeugdsteunpunten zullen, indien dat noodzakelijk is voor de 
uitvoering van de wettelijke taken, persoonsgegevens, waaronder begrepen 
gegevens betreffende de gezondheid, verwerken. Het kan inschrijvingsgegevens 
betreffen (naam van de school), opleidingsgegevens (schooljaar, 
ontwikkelingsperspectief) en gespreksverslagen (samenvatting van de 
ondersteuningsvraag en het antwoord). De persoonsgegevens zullen voornamelijk 
noodzakelijk zijn ter uitvoering van de taken van het steunpunt die zien op het 
ondersteunen en begeleiden van ouders en leerlingen. De persoonsgegevens z ullen 
door de betrokken ouders of leerlingen worden verstrekt aan het ouder- en 
jeugdsteunpunt ten behoeve van een goede taakuitoefening. De betrokken ouders 
of leerlingen zijn echter niet verplicht gegevens te verstrekken. 
 
De verwerking van de bijzondere persoonsgegevens gebeurt met uitdrukkelijke 
toestemming van de betrokkenen (leerling/ouders). Zonder toestemming worden 
de bijzondere persoonsgegevens van de leerling niet verwerkt. De toestemming 
van de leerling en de ouders kunnen vrijelijk worden gegeven. Het steunpunt dient 
enkel de belangen van de leerling en heeft verder geen rol in, bijvoorbeeld, de 
beoordeling van de l eerprestaties. Het vragen om informatie, ondersteuning of 
advies van het steunpunt kan daarom in beginsel geen negatieve gevolgen hebben 
voor de leerling. Daarnaast zijn  ouders en leerlingen vrij om al dan niet naar het 
steunpunt te stappen. Ouders en leerlingen kunnen ook kiezen voor andere 
(particuliere) organisaties voor ondersteuning. 
 
De gegevens worden niet verwerkt zonder dat de betrokkene het weet; daarop 
bestaat dan ook geen risico. De betrokken ouder of leerling heeft vanaf het begin 
de controle over welke gegevens worden verwerkt en voor welke doeleinden. De 
betrokkenen kunnen ook ieder moment verzoeken om de begeleiding van het 
steunpunt, en daarmee de verwerking van persoonsgegevens, te beëindigen. Zij 
hebben de verwerking van persoonsgegevens dus in eigen hand. 
 
De verwerkingen van persoonsgegevens door het bevoegd gezag en het ouder- en 
jeugdsteunpunt van het samenwerkingsverband moeten voldoen aan de Algemene 
verordening gegevensbescherming, waaronder het noodzakelijkheidsvereiste, het 
68
 
proportionaliteitsvereiste en het subsidiariteitsvereiste. Dit betekent onder meer 
dat h et steunpunt bij elke mogelijke verwerking van persoonsgegevens beoordeelt 
of de gegevensverwerking, gelet op het doel waarvoor de voorgenomen 
verwerking plaatsvindt, zorgvuldig, noodzakelijk en proportioneel is.  
 
8. Uitvoerbaarheid en handhaafbaarheid 
 
De Dienst Uitvoering Onderwijs (hierna: DUO) en de Inspectie van het onderwijs 
hebben e en uitvoeringstoets verricht. De conclusie van de uitvoeringstoets is dat 
het wetsvoorstel uitvoerbaar is. DUO concludeert dat het wetsvoorstel geen impact 
heeft op de hoofdproducten van DUO. De Inspectie van het onderwijs heeft enkele 
opmerkingen geplaatst bij het wetsvoorstel. 
 
De inspectie geeft aan dat de bepaling in het wetsvoorstel omtrent het hoorrecht 
voor leerlingen bij het ontwikkelingsperspectief niet aangeeft op welke wijze het 
bevoegd gezag de leerling hoort. 
Naar aanleiding van deze opmerking is het wetsvoorstel aangepast. In het 
ontwikkelingsperspectief moet aandacht worden besteed aan de inbreng van de 
leerling en hoe deze van invloed is geweest op de vast- of bijstelling van het 
ontwikkelingsperspectief. 
 
Uitgangspunt is dat aan de leerling op een voor de leerling te begrijpen wijze wordt 
gevraagd naar diens mening door het bevoegd gezag. Hierbij wordt passende 
                                        
68
 V erordening (EU) 2016/679 van het Europees Parlement en de Raad van 27 april 2016 betreffende de 
bescherming van natuurlijke personen in verband met de verwerking van persoonsgegevens en betreffende het 
vrije verkeer van die gegevens en tot intrekking van Richtlijn 95/46/EG (algemene verordening 
gegevensbescherming) (PbEU 2016, L 119) 
W12977.K-2 21 
 

en regelgeving te voldoen. Onder administratieve lasten wordt verstaan: de kosten 
om te voldoen aan informatieverplichtingen aan de overheid, anders dan 
nalevingskosten, en voortvloeiend uit wet- en regelgeving van de overheid. 
 
De gevolgen voor de regeldruk in verband met onderhavig wetsvoorstel zijn voor 
het opnemen van de basisondersteuningsvoorzieningen en het extra 
ondersteuningsaanbod i n de schoolgids beperkt. Opname van de 
basisondersteuningsvoorzieningen in de schoolgids kan door middel van een 
verwijzing of een bijlage bij de schoolgids. De beschrijving van de 
basisondersteuningsvoorzieningen kan worden overgenomen uit het 
ondersteuningsplan van het samenwerkingsverband. Ten aanzien van het extra 
ondersteuningsaanbod zullen de gevolgen voor de regeldruk eveneens beperkt 
zijn. Er zal op onderdelen een intensivering optreden, omdat er jaarlijks een 
inventarisatie plaats moet vinden van wat er op school aan ondersteuning wordt 
geboden. Op basis hiervan wordt het extra ondersteuningsaanbod jaarlijks 
heroverwogen. 
 
Met betrekking tot hoorrecht zal er naar verwachting per leerling per jaar een uur 
besteed moeten worden aan het voeren van gesprekken met de leerling bij het 
opstellen, bijstellen en evalueren van het ontwikkelingsperspectief en de 
69
 
terugkoppeling daarover. Het voeren van gesprekken met leerlingen is echter 
geen nieuwe taak voor onderwijsprofessionals en gebeurt al op veel scholen; 
echter niet overal structureel. De verplichting aan het bevoegd gezag om over 
specifiek het ontwikkelingsperspectief de mening van de leerling te vragen kan 
worden uitgevoerd in aansluiting op bestaande gesprekken met leerlingen, 
bijvoorbeeld in het kader van de mentorgesprekken die op veel scholen periodiek 
met leerlingen worden gevoerd. 
 
De inrichting van de ouder- en jeugdsteunpunten is voor samenwerkingsverbanden 
een nieuwe wettelijke taak. Een deel van de samenwerkingsverbanden informeert 
ouders echter al op zijn minst via een website over passend onderwijs. Een klein 
aantal heeft ook informatie, specifiek gericht op leerlingen. Regeldrukkosten zullen 
voornamelijk ontstaan omdat het informeren en ondersteunen van ouders en 
leerlingen voor de meeste samenwerkingsverbanden een nieuwe taak is. Als 
gevolg van het wetsvoorstel zullen samenwerkingsverbanden uren inzetten om 
ouders en leerlingen te informeren en  te ondersteunen. Afhankelijk van de grootte 
van het samenwerkingsverband en het aantal leerlingen met een extra 
ondersteuningsbehoefte zal dit naar verwachting minimaal zes uren per week zijn. 
 
Maar er zijn mitigerende factoren. De steunpunten worden in de opstartfase 
ondersteund door het ministerie van OCW. Verder laat de wettekst ruimte voor 
samenwerkingsverbanden om samen te werken in de opzet van ouder- en 
jeugdsteunpunten. Voorstelbaar is dat een samenwerkingsverband voor primair 
onderwijs samenwerkt met een samenwerkingsverband voor voortgezet onderwijs 
in de regio. Ook is het mogelijk om bijvoorbeeld als samenwerkingsverbanden vo 
samen te werken bij het opzetten en in stand houden van een steunpunt. 
 
10. Advies en consultatie 
 
11.1. Adviescollege toetsing regeldruk 
Het Adviescollege toetsing regeldruk (hierna: ATR) adviseert het wetsvoorstel niet 
in te dienen, tenzij met de adviespunten rekening is gehouden. De regering heeft 
rekening gehouden met de adviezen van de ATR. De adviespunten zijn verwerkt in 
de toelichting en  worden hieronder kort toegelicht. 
 
Het adviescollege adviseert toe te lichten waarom het hoorrecht exclusief wordt 
geregeld voor leerlingen die extra ondersteuning nodig hebben en voor wie een 
ontwikkelingsperspectief of handelingsplan is opgesteld. 
In paragraaf 2.1 is toegelicht om welke reden de reikwijdte van het voorstel 
                                        
69
 Een kwantitatieve berekening van de regeldruk op dit onderdeel is niet mogelijk. Er zijn geen gegevens 
beschikbaar over het aantal leerlingen met een extra ondersteuningsbehoefte in het regulier onderwijs, waarvoor 
een ontwikkelingsperspectief wordt opgesteld. 
W12977.K-2 23 
 

brengen. 
De thuiszittersproblematiek staat hoog op de agenda van de regering. Het 
terugdringen van het aantal thuiszitters is een belangrijk doel geweest van de Wet 
passend onderwijs in 2014. Uit de evaluatie passend onderwijs blijkt evenwel dat 
deze wet er niet in is geslaagd om het aantal thuiszitters terug te dringen. De 
regering heeft naar aanleiding van de evaluatie passend onderwijs in de 
verbeteraanpak passend onderwijs een twintigtal maatregelen aangekondigd die 
70
 
onder andere beogen het aantal thuiszitters naar beneden te brengen. Dit 
wetsvoorstel bevat een aantal van deze maatregelen en is daarmee onderdeel van 
een breder pakket aan maatregelen gericht op het verbeteren  van het passend 
onderwijs. 
 
De thuiszittersproblematiek is zeer complex en raakt aan verschillende 
beleidsdomeinen,  in het bijzonder het onderwijs en de zorg. Een deel van de 
thuiszitters vallen uit van het onderwijs vanwege een gebrek aan maatwerk op het 
gebied van onderwijs en zorg. De regering onderkent de knelpunten in de 
verbinding tussen onderwijs en zorg. De regering heeft om die reden maatregelen 
aangekondigd om de verbinding tussen deze twee domeinen te versterken. Zo is 1 
januari 2023 het Besluit experiment onderwijszorgarrangementen in werking 
getreden. Bevoegde gezagen die deelnemen aan het experiment kunnen afwijken 
van bepaalde wetgeving om meer maatwerk op het vlak van onderwijs en zorg 
voor leerlingen met een complexe ondersteuningsbehoefte te realiseren. Parallel 
71
aan het experiment wordt gestart met een wetstraject. 
 
Hoorrecht 
Enkele respondenten, waaronder JongPit, geven aan dat het hoorrecht niet alleen 
voor leerlingen met een extra ondersteuningsbehoefte wettelijk moet worden 
verankerd. Zij geven aan dat alle leerlingen hoorrecht hebben. 
De regering onderkent dat het IVKR voor alle leerlingen hoorrecht beoogt, 
leerlingen met en zonder ondersteuningsbehoefte. Er is gekozen om voor 
leerlingen met een extra ondersteuningsbehoefte hoorrecht te verankeren in 
nationale wetgeving, omdat dit kan leiden tot een betere aansluiting tussen de 
geboden ondersteuning op school en de gevraagde ondersteuning. In de 
implementatie van het wetsvoorstel zal breder uitvoering gegeven worden aan het 
hoorrecht in het onderwijs, ook voor leerlingen zonder een 
ondersteuningsbehoefte. 
 
Verder vragen respondenten zich af of de leerling daadwerkelijk geholpen is met 
het hoorrecht, zoals vormgegeven in het wetsvoorstel dat is voorgelegd in de 
internetconsultatie. Ze vrezen dat het betrekken van de leerling slechts het 
plaatsen van een vinkje betekent. 
Het voorstel is aangevuld met materiële eisen ten aanzien van het hoorrecht van 
leerlingen en de belangenafweging bij het ontwikkelingsperspectief. Zo motiveert 
het bevoegd gezag de beslissing aan de leerling. Dit geeft verdere invulling aan het 
hoorrecht van leerlingen en voorkomt dat het voorstel betekenisloos zou worden. 
 
Ook worden zorgen geuit over de regeldruk die voortvloeit uit deze extra wettelijke 
vereisten. Dit geldt met name voor scholen in het (voortgezet) speciaal onderwijs, 
waar elke leerling betrokken dient te worden bij de besluitvorming over het 
ontwikkelingsperspectief. 
De uitvoering van de verplichtingen het wetsvoorstel zal naar verwachting enige 
regeldruk met zich brengen, zoals uiteengezet in paragraaf 10.2. In het ontwerp 
van het wetsvoorstel is getracht de regeldruk zo gering mogelijk te houden. Zo is 
ruimte gelaten v oor de scholen om, met instemming van de leerling, de 
gesprekken samen met de ouders te voeren. Het is dan ook niet vereist om de 
gesprekken met de ouders en de leerling afzonderlijk van elkaar te voeren. Dit kan 
de extra regeldruk aanzienlijk verminderen. De gesprekken met de ouders worden 
immers al gevoerd. 
 
Men vraagt zich af hoe scholen kleuters of meervoudig beperkte leerlingen de 
                                        
70
 Kamerstukken II, 2020/21, 31497 nr. 371 (Kamerbrief verbeteraanpak passend onderwijs en route naar 
inclusiever onderwijs). 
71
 Kamerstukken II 2022/23 31293 nr. 656. 
W12977.K-2 25 
 

II. Artikelsgewijze toelichting 
 
Artikel I, onderdeel A, artikel II, onderdeel A, en artikel IV, onderdeel A 
Onder voorzieningen voor extra ondersteuning in de bestaande 
begripsomschrijving van het begrip «ondersteuningsaanbod van de school» 
(nieuw) wordt het brede scala van voorzieningen verstaan voor leerlingen met een 
extra ondersteuningsbehoefte, zoals een  aangepast onderwijsprogramma, een 
ondersteuningsklas of extra begeleiding. 
 
Artikel I, onderdeel B, artikel II, onderdeel B, en artikel IV, onderdeel B 
Bij wijziging van een regeling worden de leden van een artikel vernummerd, tenzij 
daartegen overwegend bezwaar bestaat. In dit geval bestaat overwegend bezwaar 
tegen  de vernummering van de betreffende artikelen, aangezien vernummering 
zou leiden tot een groot aantal wijzigingen in lagere regelgeving. 
 
Artikel I, onderdeel D, artikel II, onderdeel D, en artikel IV, onderdeel G 
De basisondersteuningsvoorzieningen zijn op elke vestiging van een school 
behorend tot  het samenwerkingsverband gelijk. Deze voorzieningen worden 
afgestemd binnen het samenwerkingsverband en zijn opgenomen in het 
ondersteuningsplan van het samenwerkingsverband. De school kan een 
beschrijving van de basisondersteuningsvoorzieningen opnemen in de schoolgids of 
verwijzen naar de basisondersteuningsvoorzieningen in het ondersteuningsplan. 
Voor wat betreft artikel I, onderdeel D: cluster 1- en 2-scholen maken geen 
onderdeel uit van een samenwerkingsverband. Om die reden zijn in dit artikel 
alleen cluster 3- en 4-scholen meegenomen.  
 
Artikel I, onderdeel F, artikel II, onderdeel H, artikel III, onderdeel A, en artikel IV, 
onderdeel C 
Deze figuur verschilt van het recht op instemming van ouders op het deel van het 
ontwikkelingsperspectief betreffende de individuele begeleiding, bedoeld in de 
artikelen 40a, tweede lid, van de Wet op het primair onderwijs, 41a, tweede lid, 
van de Wet op de expertisecentra en 2.44, tweede lid, van de Wet voortgezet 
onderwijs 2020, en het op overeenstemming gericht overleg, bedoeld in de 
artikelen 40a, eerste lid, van de Wet op het primair onderwijs, 41a, eerste lid, van 
de Wet op de expertisecentra en 2.44, eerste lid, van de Wet voortgezet onderwijs 
2020. Het bevoegd gezag is verplicht de mening van de leerling te betrekken bij de 
besluitvorming over het ontwikkelingsperspectief, maar heeft de instemming van 
de leerling niet nodig. Daarnaast wordt het bevoegd gezag niet verplicht te streven 
naar consensus met de leerling, zoals het geval is bij het op overeenstemming 
gericht overleg. Het wetsvoorstel doorkruist daarmee niet het ouderlijk gezag. 
 
Het bevoegd gezag zorgt dat de leerling vrijelijk, zonder onwenselijke beïnvloeding 
van anderen zijn of haar mening kan geven. Hieraan wordt invulling gegeven door 
de leerling te  laten beslissen op welke manier hij of zij wordt betrokken. De 
leerling bepaalt namelijk op welke wijze hij of zij wordt gevraagd naar zijn of haar 
mening. De leerling kan bijvoorbeeld, afhankelijk van de behoeftes, haar of zijn 
mening geven in aanwezigheid van de ouders of afzonderlijk van de ouders. Het 
bevoegd gezag biedt de leerling bij het geven van zijn of haar mening de 
ondersteuning die hij of zij nodig heeft. 
 
Artikel 45 van de Wet primair onderwijs BES is nog niet in werking getreden. Op 
het moment dat artikel 45 in werking treedt zal de beoogde wijziging in artikel III, 
onderdeel A, worden doorgevoerd. 
 
Artikel V, onderdeel B 
De wijziging om het ondersteuningsaanbod van de school op te nemen in de 
schoolgids beoogt geen wijziging teweeg te brengen in de rechten van de 
medezeggenschapsraad. De volledige medezeggenschapsraad heeft adviesrecht op 
het extra ondersteuningsaanbod van de school, en dat blijft ook zo. De leerling- en 
oudergeleding  van de medezeggenschapsraad heeft instemmingrecht op de 
vaststelling van de schoolgids. Met de aanpassing van de artikelen 13 en 14 wordt 
bereikt dat het instemmingsrecht geen betrekking heeft op de informatie 
betreffende het extra ondersteuningsaanbod van de school, nu daarop reeds 
W12977.K-2 27 
 

