 
 
 
Nr.    Verslag van een schriftelijk overleg 
 
Vastgesteld d.d. … 
 
Binnen de vaste commissie voor Onderwijs, Cultuur en Wetenschap 
hebben enkele fracties de behoefte om vragen en opmerkingen voor te 
leggen over de brief van de minister van Onderwijs, Cultuur en 
Wetenschap en de staatssecretaris van Cultuur en Media d.d. 6 juli 2023 
inzake het Vierlandenoverleg OCW & Voortgang Caribische Landen 
(Kamerstuk 26 200-VIII, nr. 254). 
Bij brief van ... hebben de minister van Onderwijs, Cultuur en 
Wetenschap en de staatssecretaris van Cultuur en Media deze 
beantwoord. Vragen en antwoorden zijn hierna afgedrukt.  
  
Voorzitter van de commissie 
Michon-Derkzen 
 
Adjunct-griffier van de commissie 
Huls 
 
   Inhoud 
 
I Vragen en opmerkingen uit de fracties 
 Inbreng van de leden van de VVD-fractie 
 Inbreng van de leden van de D66-fractie 
 Inbreng van de leden van de CDA-fractie 
 Inbreng van de leden van de PvdA-fractie en GroenLinks-
fractie 
 
II Reactie van de minister van Onderwijs, Cultuur en 
Wetenschap en de staatssecretaris van Cultuur en Media 
 
I  Vragen en opmerkingen uit de fracties 
 
Inbreng van de leden van de VVD-fractie 
De leden van de VVD-fractie hebben met interesse kennisgenomen van de stukken voor het 
Vierlandenoverleg OCW & Voortgang Caribische Landen. Deze leden hebben hierover nog 
enkele vragen.  
 
De leden van de VVD-fractie lezen dat binnen de regiegroep studiesucces Caribische 
Studenten wordt gekeken naar belemmeringen die Caribische studenten ervaren in de 
voorbereiding op de eilanden op een vervolgstudie in Nederland of elders, tijdens en na afloop 
van hun studie. Wat zijn de belemmeringen die de Caribische studenten ervaren? Deze leden 
lezen tevens dat de vier landen een Caribbean academic foundation year (CAFY) 
(door)ontwikkelen. Wat zijn de benodigde uitgaven hiervoor? Hoe worden deze uitgaven 
verdeeld over de landen? 
 
1 
 

 
Vierlandenoverleg 
De leden van de D66-fractie hebben met interesse kennisgenomen van het verslag van het 
6
Vierlandenoverleg . Deze leden vragen aan de minister om nader toe te lichten wat de 
oorspronkelijke doelstellingen zijn van het Vierlandenoverleg, wat de vergaderfrequentie is 
van dit overleg en welke resultaten de betrokken ministers beogen te realiseren via deze 
overlegstructuur. Deze leden vragen of de minister een overzicht naar de Kamer kan sturen 
van alle resultaten die sinds het eerste Vierlandenoverleg in 2019 tot op heden zijn behaald. 
Zij vragen tevens of het na vier jaar niet wenselijk is om het Vierlandenoverleg te evalueren 
en de conclusies en aanbevelingen te sturen naar beide Kamers. 
 
Tot slot vragen de leden van de D66-fractie aan de minister om te reflecteren op het voorstel 
om voorafgaand aan het Vierlandenoverleg schriftelijke inbreng op te halen vanuit beide 
Kamers, om de leden zo beter te betrekken bij de onderwerpen die op de agenda van het 
Vierlandenoverleg staan.   
Studiefinanciering 
 
De leden van de D66-fractie hebben kennisgenomen van de stappen die worden ondernomen, 
7
om automatische gegevensuitwisseling tussen DUO en de Belastingdiensten van Curaçao, 
Aruba en Sint Maarten te verbeteren. Deze leden vragen aan de minister om nader toe te 
lichten waarom alleen een consensus Rijkswet niet volstaat en de Caribische landen 
aanvullend ook een grondslag in de wetgeving nodig hebben om gegevens uit te wisselen. 
Kan de minister ook een tijdpad aangeven van het wetstraject?  
Platform hoger onderwijs 
 
De leden van de D66-fractie hebben met interesse kennisgenomen van het Platform Hoger 
Onderwijs. Deze leden vragen of het onderwijsveld van Caribisch Nederland ook kan 
8
aansluiten bij deze werkgroep. Welke rol is weggelegd voor het mbo in het Caribisch deel 
van het Koninkrijk en staat de haalbaarheid van experimentele (hybride) 
9
samenwerkingsverbanden binnen het vervolgonderwijs ook op de agenda van het 
Vierlandenoverleg in november 2023? Kan de minister bovendien een uitgebreide toelichting 
geven op de laatste stand van zaken met betrekking tot de Dutch Caribbean Research 
Platform? 
 
Doorlichting 
De leden van de D66-fractie hebben kennisgenomen van de doorlichtingen die in het kader 
van Landspakketten zijn uitgevoerd op Aruba, Curaçao en Sint Maarten. Deze leden vragen 
aan de minister wat de resultaten zijn van de nulmetingen en op welke thema’s uit de 
doorlichting de landen gaan samenwerken. Zij vragen aan de minister of hij nader kan 
                                                 
6
 Kamerstuk 36 200-VIII, nr. 254. 
7
 DUO: Dienst Uitvoering Onderwijs 
8
 Mbo: middelbaar beroepsonderwijs 
9
 Zie motie van het lid Wuite c.s. over het verkennen welke experimentele (hybride) samenwerkingsverbanden 
haalbaar zijn op het gebied van vervolgonderwijs (Kamerstuk 36 200-IV, nr. 70) 
3 
 

Inbreng van de leden van de CDA-fractie  
De leden van de CDA-fractie hebben met belangstelling kennisgenomen van de brief inzake 
het Vierlandenoverleg OCW & Voortgang Caribische Landen. Deze leden hebben nog enkele 
vragen over de doorlichting van het onderwijsbestel in de Caribische landen. 
 
De Arubaanse, Curaçaose en Sint Maartense onderwijsinspecties hebben in duo-
samenwerking met de Inspectie van het Onderwijs (hierna: de inspectie) een doorlichting 
uitgevoerd van het onderwijsbestel op respectievelijk Aruba, Curaçao en Sint Maarten, terwijl 
in het landspakket Curaçao was opgenomen dat een doorlichting van het onderwijs zou 
plaatsvinden door een onafhankelijke expertgroep. Wat zijn de proceservaringen? Leidt 
onderzoek door de inspectie niet eerder tot rolverwarring, ook al omdat veel mensen in de 
landen elkaar kennen? Hoe wordt er gemonitord en gerapporteerd? 
 
De leden van de CDA-fractie vragen verder wat de gezamenlijke conclusies zijn. Hoe gaat de 
doorlichting daadwerkelijk bijdragen aan de noodzakelijke verbetering van de basiskwaliteit 
van het onderwijs, aangezien de onderwijsinspecties een rol hebben in het beoordelen van 
kwaliteit van het onderwijs? Welke verschillen zijn de minister opgevallen? Wat is de positie 
van het bijzonder onderwijs in de drie landen in de wet in relatie tot openbaar onderwijs? 
Welk percentage van leerlingen gaat naar privéscholen (per land aan te geven)? Herkent de 
minister de signalen dat, in tegenstelling tot Nederland waar ook kinderen van welgestelde 
ouders naar het reguliere onderwijs gaan, welgestelde ouders in de Caribische landen hun 
kinderen veelal naar privéscholen sturen? Erkent de minister dat dit negatieve gevolgen kan 
hebben voor het reguliere onderwijs in de Caribische landen, omdat mensen met invloed geen 
belang lijken te hebben om zich in te zetten voor goed regulier onderwijs voor alle kinderen? 
 
Tot slot vragen de leden van de CDA-fractie hoe de minister terugkijkt op dit proces van 
doorlichting en welke lessen te leren zijn voor een eventuele volgende keer. 
 
 
Inbreng van de leden van de PvdA-fractie en de GroenLinks-fractie 
De leden van de PvdA-fractie en de GroenLinks-fractie hebben met belangstelling 
kennisgenomen van de onderhavige brief over de gemaakte afspraken bij het jaarlijkse 
Ministerieel Vierlandenoverleg OCW en over het digitaal M4LO. Deze leden willen 
gelijkwaardigheid tussen Nederlanders in Caribisch en Europees Nederland. 
 
De minister schrijft dat er in de wetgeving van Aruba, Curaçao en Sint Maarten nog een 
grondslag moet komen om gegevens te mogen verstrekken aan DUO. Deze grondslag is 
belangrijk om de hoogte van de aanvullende beurs te bepalen voor studenten uit deze landen 
en voor het bepalen van hun draagkracht bij het terugbetalen van hun studieschuld. Kan de 
minister melden hoe het inmiddels staat met die wettelijke grondslag?   
 
 
De regiegroep studiesucces Caribische Studenten (hierna: regiegroep) bekijkt sinds 2021 de 
belemmeringen die Caribische studenten ervaren in de voorbereiding op een vervolgstudie in 
Nederland of elders. De leden van de PvdA-fractie en de GroenLinks-fractie willen dat er 
ondersteuning komt voor studenten uit Caribische landen in Nederland met huisvesting, 
aanpassing aan taal en cultuur, studiekeuze en -begeleiding en terugkeer na de studie. Kan de 
minister specificeren welke belemmeringen het precies betreft die in beeld zijn bij de 
regiegroep? Wat doet de minister met de balans die de Nationale ombudsman in zijn 
eindrapportage in juli 2023 heeft opgemaakt naar aanleiding van zijn rapport Kopzorgen van 
5 
 

II Reactie van de minister van Onderwijs, Cultuur en Wetenschap en de staatssecretaris 
van Cultuur en Media 
 
Reactie op de vragen van de leden van de VVD-fractie 
 
De leden van de VVD fractie vragen wat de belemmeringen zijn die de Caribische studenten 
ervaren en verwijzen hierbij ook naar de Regiegroep Studiesucces Caribische studenten. Op 
de eerste vraag verwijs ik de leden graag naar het onderzoek van ResearchNed en het rapport 
van de Nationale Ombudsman, waarop mijn voorganger gereageerd heeft op 7 september 
14 15
2021. Tussentijds heb ik uw Kamer geïnformeerd over de voortgang. 
 
De Regiegroep Studiesucces Caribische Studenten heeft de aanzet gegeven voor het 
programma van de Strategic Education Alliance (SEA). Via dit programma, met een looptijd 
van drie jaar, willen de ministers voor onderwijs binnen het Koninkrijk gezamenlijk het 
studiesucces van Caribische studenten vergroten. Daartoe is tijdens het ministerieel 
vierlandenoverleg in januari 2023 een voorstel voor de start van de eerste drie prioriteiten 
gepresenteerd: een arbeidsmarktanalyse, mobiliteit binnen het Koninkrijk (Koninkrijksbeurs) 
en het Caribbean Academic Foundation Year (CAFY). In april 2023 hebben de vier ministers 
van onderwijs binnen het Koninkrijk het implementatieplan en de bijbehorende begroting 
(inclusief verdeelsleutel) goedgekeurd. Tijdens het aankomende Ministerieel 
Vierlandenoverleg (M4LO) buigen de ministers zich over nieuwe prioriteiten en een stabiele 
en toekomstbestendige structuur voor de organisatie en uitvoering van SEA.  
 
De leden van de VVD fractie stelden tevens vragen over de (door)ontwikkeling van het 
Caribbean Academic Foundation Year (CAFY). Het CAFY is in Aruba en Curaçao een 
succesvol programma, waar studenten reeds aan kunnen deelnemen bij de Universiteit van 
Aruba en de University of Curaçao. In het kader van SEA wordt een programma 
doorontwikkeld naar aanleiding van de gezamenlijke ervaringen. Op Sint Maarten is het 
CAFY-programma in ontwikkeling en wordt verkend hoe het CAFY-programma op de 
University of St. Martin kan worden aangeboden aan geïnteresseerde studenten. De drie 
Caribische landen dragen bij aan de ontwikkeling en uitvoering van de programma’s 
waarvoor de drie universiteiten nauw samenwerken. Samen met het Instituto Pedagogico 
Arubano (IPA) hebben zij zich in juni 2023 verenigd in Caribbean Higher Education Council 
of the Kingdom of the Netherlands (CHECK) om de samenwerking verder te versterken.  
 
Vanwege het ontbreken van een hoger onderwijsinstelling op Caribisch Nederland zijn de drie 
universiteiten gevraagd een programma te ontwikkelen voor studenten op Bonaire, Sint 
Eustatius en Saba, dat aansluit op hun specifieke context en het mogelijk maakt om het 
programma (deels) op het eigen eiland te kunnen volgen. Het ministerie van Onderwijs, 
Cultuur en Wetenschap stelt hiervoor een bedrag van € 50.000 per jaar beschikbaar voor de 
looptijd van het huidige programma. Het streven is dat het Foundation Year een tijdelijke 
voorziening is die op enig moment 'overbodig' is vanwege maatregelen die genomen moeten 
worden in het voortgezet onderwijs om het succesvol studeren in het vervolgonderwijs, op de 
eilanden of elders, te optimaliseren. 
 
De leden van de VVD-fractie lazen dat er een voorstel wordt gedaan voor “een nieuw fonds 
om de culturele samenwerking tussen de landen te versterken”. Het voorstel van het M4LO is 
om een fonds op te richten door de vier landen gezamenlijk dat aansluit bij de behoefte in het 
                                                 
14
 Tweede Kamer, vergaderjaar 2020–2021, 31288, nr. 919 
15
 Tweede Kamer, vergaderjaar 2021-2022, 35925-IV, nr. 65 
7 
 

16
en heeft er een regulier overleg plaatsgevonden in januari. Een overzicht van de resultaten 
die tot op heden via het M4LO zijn behaald zal ik naar uw Kamer sturen na afloop van het 
aankomende M4LO van begin november in Den Haag, inclusief de slotconclusies van die 
vergadering. De werkgroepen zorgen voor de continue monitoring en evaluatie van de 
voortgang van de geagendeerde onderwerpen. De wenselijkheid, mogelijke timing en vorm 
van een evaluatie van het Vierlandenoverleg zal in gezamenlijkheid met de vier landen 
worden geagendeerd. 
 
Ook vragen de leden van de D66-fractie aan de minister om te reflecteren op het voorstel om 
voorafgaand aan het Vierlandenoverleg schriftelijke inbreng op te halen vanuit beide Kamers. 
Zoals hiervoor aangegeven is de doelstelling van het M4LO de vrijwillige samenwerking 
tussen de vier landen in het Koninkrijk met de gelijkwaardigheid van de partners als 
uitgangspunt. De onderwerpen op de agenda van het overleg worden in gezamenlijkheid met 
de ministers van de landen bepaald. Bij het opstellen van de agenda wordt in algemene zin 
door het ministerie van OCW rekening gehouden met onderwerpen die ook in de Tweede 
Kamer belangrijk worden gevonden om te bespreken met de landen. De actuele thema’s die 
de landen in gezamenlijkheid willen behandelen worden geagendeerd. Zo is de Strategic 
Education Alliance ontstaan naar aanleiding van het rapport van ResearchNed en de 
Ombudsman over studiesucces van Caribische studenten. Daarnaast werkt OCW naast de 
geagendeerde onderwerpen op het M4LO ook in multilateraal of bilateraal verband en met 
andere ministeries samen met het Caribische deel van het Koninkrijk aan verschillende 
onderwerpen, zoals BSN of zorgverzekering voor Caribische studenten.   
Studiefinanciering 
 
De leden vragen aan de minister om nader toe te lichten waarom alleen een consensus 
Rijkswet niet volstaat en de Caribische landen aanvullend ook een grondslag in de wetgeving 
nodig hebben om gegevens uit te wisselen. Voor het uitwisselen van gegevens zijn drie 
dingen nodig. Het uitgevende land moet de specifieke gegevens mogen leveren voor het 
specifieke doel, het ontvangende land moet ze mogen ontvangen en verwerken en er dient 
geborgd te zijn dat de gegevensuitwisseling veilig gebeurt. De consensus Rijkswetgeving 
kijkt alleen naar dat laatste aspect. De consensusrijkswet levert een algemene 
verwerkingsgrond voor de uitwisseling van gegevens zoals wij dat ook kennen vanuit de 
Algemene Verordening Gegevensbescherming. Deze zorgt er voor dat er een geharmoniseerd 
beschermingsniveau wordt bereikt als het gaat om de uitwisseling van gegevens op structurele 
basis nu de Caribische landen als derde landen door de AVG worden aangemerkt. Daarmee is 
dus nog niet geregeld dat de Caribische landen de gegevens ook mogen verstrekken. Met 
betrekking tot het tijdspad is de verwachting dat in 2024 de consensusrijkswet is afgestemd in 
het Justitieel Vierpartijenoverleg (JVO) waarna de wet in consultatie kan worden gebracht. 
 
Platform hoger onderwijs 
 
De leden van de D66-fractie hebben met interesse kennisgenomen van het Platform Hoger 
Onderwijs en leden vragen of het onderwijsveld van Caribisch Nederland ook kan aansluiten 
bij deze werkgroep. Het  belang van samenwerking wordt ook in het beroepsonderwijs 
nadrukkelijk onderkend. Samenwerkingsverbanden tussen scholen voor beroepsonderwijs in 
de Caribische delen van het Koninkrijk en scholen in Europees Nederland, bestaan er sinds 
                                                 
16
 Kamerstuk 26 200-VIII, nr. 254 
9 
 

zijn het realiseren van een basiskwaliteit van onderwijs, het realiseren van een goede 
aansluiting tussen onderwijs en arbeidsmarkt, en het realiseren van goede doorstroom tussen 
stelsels van onderwijs (al dan niet in Europees Nederland). Hierbij wordt de overkoepelende 
onderwijsdoelstelling uit het Landspakket (thema G) nagestreefd. Afspraken voor de 
uitwerking en realisatie van deze doelstellingen worden vastgelegd in een uitvoeringsagenda 
per land. 
Ten aanzien van het monitoren van de voortgang van deze afspraken wordt, conform de 
Onderlinge Regeling Samenwerking bij Hervormingen d.d. 4 april 2023, periodiek een 
21
overzicht van de voortgang op activiteitniveau verstrekt in de Uitvoeringsrapportage. Deze 
Uitvoeringsrapportage wordt door de Caribische landen en Nederland gezamenlijk opgesteld 
en vastgesteld, en vervolgens door de Staatssecretaris van Binnenlandse Zaken en 
Koninkrijksrelaties verstrekt aan de Eerste en Tweede Kamer. Daarnaast wordt de Onderlinge 
Regeling binnen drie jaar na inwerkingtreding geëvalueerd door een onafhankelijke 
commissie. Deze evaluatie zal tussentijds informatie verschaffen over de doeltreffendheid en 
doelmatigheid van de samenwerking. 
 
De D66 fractie vraagt daarnaast op welke thema’s uit de doorlichting de landen gaan 
samenwerken. De landen kennen hun eigen context en geschiedenis, waardoor een deel van 
de aanbevelingen landspecifiek is. De conclusies in de eindrapporten van de drie 
doorlichtingen zijn voor een deel ook gemeenschappelijk. De aanbevelingen zijn over het 
algemeen te herleiden naar 3 hoofdthema’s: 1) verbetering registratie- en 
informatievoorziening, 2) versterking van het onderwijs, waaronder versterken docenten, 
eenduidig taalbeleid, betere aansluiting op het vervolgonderwijs en de arbeidsmarkt, en 3) 
versterking van het systeem, zoals een volwassen governance structuur, efficiënt 
bekostigingssysteem en actuele wetgeving.  
Vanwege de onderlinge verschillen en landspecifieke context is directe samenwerking op de 
implementatie van maatregelen niet vanzelfsprekend. Naast inhoudelijke verschillen, 
bevinden de landen zich vaak in een andere fase van de implementatie. Zodoende was er een 
sterke behoefte om deze verschillen juist te benutten door kennis en informatie over geplande, 
reeds ingezette of zelfs afgeronde trajecten op deze onderwerpen met elkaar te delen. Hiertoe 
is door een werkgroep van het M4LO voorgesteld om een netwerkstructuur op te richten, die 
het mogelijk maakt om laagdrempelig, gericht en op regelmatige basis kennisuitwisseling met 
experts van de vier landen te bevorderen en – indien er behoefte naar is - verdere 
inventarisaties voor samenwerking uit te voeren.  
Voor de gemeenschappelijke onderwerpen uit de doorlichting heeft de werkgroep daarnaast 
een plan van aanpak opgesteld voor de gezamenlijke ontwikkeling van een curriculum om de 
schoolbestuurders en schoolleiders in zowel de Caribische landen als Caribisch Nederland te 
versterken. De samenwerkingsverbanden zullen, vergelijkbaar met de andere onderwerpen, 
worden gemonitord via de structuur van het M4LO.   
De leden van de D66 fractie onderstrepen het belang van wederzijdse kennis en begrip binnen 
ons Koninkrijk en vragen aan de minister of hij bereid is te verkennen of de Koninkrijksbeurs 
ook opengesteld kan worden voor docenten, onderzoekers en overige onderwijsprofessionals 
om ook binnen deze doelgroepen wederzijdse kennis en begrip te stimuleren. De 
Koninkrijksbeurs is in 2023 ontwikkeld teneinde bij te dragen aan het overkoepelende doel 
van SEA, namelijk het vergroten van het studiesucces van Caribische studenten. Het beperkt 
                                                 
21
 https://www.two-acs.com/over-two/werkwijze-two/uitvoeringsagendas-en-uitvoeringsrapportages 
11 
 

verschillende groepen en gemeenschappen met een directe relatie tot het slavernijverleden. 
Het kabinet stelt via het Mondriaan Fonds (MF) en het Fonds voor Cultuurparticipatie (FCP) 
subsidie beschikbaar voor culturele, maatschappelijke en educatieve activiteiten vanuit de 
samenleving. Er was aanvankelijk €1 miljoen per fonds beschikbaar, maar vanwege grote 
belangstelling in het gehele Koninkrijk werden de regelingen overvraagd. Op 2 juni heb ik 
bekend gemaakt dat de twee regelingen worden opgehoogd van €1 miljoen naar €3 miljoen. 
Daarnaast heeft het FCP 1,2 miljoen euro van haar eigen budget in de regeling gestoken. 
Daarmee komt de regeling bij het FCP uit op €4,2 miljoen en bij het MF op €3 miljoen. Het 
FCP zorgt binnen deze ophoging voor een oormerking à € 800.000,- voor het Caribisch deel 
van het Koninkrijk, waarvan de helft gereserveerd voor Caribisch Nederland. Initiatiefnemers 
kunnen hiervoor aanvragen onder de huidige regeling indienen bij het FCP. Het FCP zorgt 
daarnaast voor begeleiding op alle zes de eilanden, om initiatiefnemers te begeleiden bij het 
doen van subsidieaanvragen. De deadline voor het doen van een subsidieaanvraag bij het 
Fonds voor Cultuurparticipatie van 1 mei 2024 wordt mogelijk uitgesteld door het FCP, 
indien blijkt dat initiatiefnemers in het Caribisch deel van het Koninkrijk meer tijd behoeven. 
Het FCP heeft tot nu toe 161 aanvragen binnengekregen waarvan 8 uit het Caribisch Gebied. 
De oproep van het Mondriaan Fonds is inmiddels gesloten. Het Mondriaan Fonds heeft 
verdeeld over twee rondes in totaal 106 projecten gehonoreerd: 54 projecten in de eerste 
ronde, 52 projecten in de tweede. Van deze 106 zijn er 12 projecten toegekend afkomstig uit 
het Caribisch deel van het Koninkrijk. De toegekende projecten van beide fondsen afkomstig 
uit het Caribisch Gebied hebben vooral betrekking op het materieel en immaterieel erfgoed.  
Naast de regelingen bij twee fondsen biedt het NiNsee alle eilanden uit het Caribisch deel van 
het Koninkrijk een totaalbedrag van €50.000 per eiland voor de organisatie van activiteiten in 
het kader van het Herdenkingsjaar Slavernijverleden in 2023 en 2024. Op ieder eiland beheert 
een lokale organisatie de middelen. 
De Openbare Lichamen ontvangen daarnaast middelen van OCW voor de organisatie van 
activiteiten in het kader van de start en afsluiting van het Herdenkingsjaar Slavernijverleden 
in 2023 en 2024. Het gaat om een totaalbedrag van €80.000 (€40.000 voor Bonaire en 
€20.000 voor zowel Saba als Sint Eustatius). 
Wat betreft immaterieel erfgoed zijn er op dit moment geen concrete 
ondersteuningsverzoeken uit het Caribisch deel van het Koninkrijk bij het ministerie van 
OCW. Het Kenniscentrum Immaterieel Erfgoed Nederland ondersteunt de werkgroep van het 
4LO met capaciteit, bijvoorbeeld ten aanzien van het ontwikkelen van de nominatieprocedure 
voor de internationale immaterieel erfgoedlijsten van UNESCO.  
Op de vraag welke vormen van lesmateriaal worden ontwikkeld kan ik de Kamer informeren 
dat momenteel het curriculum van het funderend onderwijs wordt herzien. In opdracht van het 
ministerie van OCW actualiseert Stichting Leerplanontwikkeling (SLO) de kerndoelen in het 
primair onderwijs en de onderbouw van het voortgezet onderwijs en de examenprogramma’s 
in de bovenbouw van het voortgezet onderwijs. SLO werkt hierin nauw samen met leraren, 
vakexperts en curriculumexperts. In de werkopdracht aan de makers van de kerndoelen is 
expliciet opgenomen dat er, waar relevant, voorstellen moeten worden opgenomen over hoe 
racisme, discriminatie, antisemitisme, koloniaal verleden en migratiegeschiedenis stevig 
worden verankerd in het curriculum. 
Uitgeverijen en lesmateriaalontwikkelaars baseren het lesmateriaal dat zij voor het funderend 
onderwijs ontwikkelen vervolgens in grote mate op deze gestelde kerndoelen en eindtermen. 
Het ministerie van OCW gaat niet over het ontwikkelen van lesmateriaal. Rond het 
slavernijverleden in de breedte en het Herdenkingsjaar Slavernijverleden specifiek, is door 
13 
 

Dit neemt niet weg dat de invulling en ervaring van onafhankelijkheid in ieder geval door 
twee factoren wordt beïnvloed. De eerste factor betreft de genoemde kleinschaligheid, 
waardoor naast formele samenwerkingsverbanden, burgers elkaar ook informeel in niet-werk 
gerelateerde contexten kennen en tegenkomen. Dit kan bedoeld of onbedoeld leiden tot 
verwevenheid van persoonlijke en professionele belangen. De gespreksleidraden, voor- en 
nabesprekingen en het plan van aanpak ondersteunden het team in het objectiveren van de 
bevindingen, waarbij triangulatie het uitgangspunt betrof. 
 
De tweede factor die bepalend is voor de invulling van onafhankelijkheid betreft de 
procesafspraak onder G.1 om de inspecties van de landen te betrekken. Het functioneren van 
de inspectie zelf was conform deze beschrijving geen onderdeel van de doorlichting. Dit laat 
onverlet dat het rapport aanbevelingen bevat over het wettelijk regelen van zowel 
onafhankelijk intern toezicht bij schoolbesturen en de onafhankelijkheid van de inspectie. Zo 
wordt voorgesteld dat de inspectie een helder geformuleerd mandaat krijgt in de vorm van een 
toezichtkader en een wettelijk verankerde positie. Het ontbreken hiervan maakt de positie van 
de inspectie kwetsbaar bij de uitvoering van haar taak. Op uw vraag met betrekking tot het 
monitoren en rapporteren heb ik eerder in deze brief antwoord gegeven.  
 
De CDA fractie stelde daarnaast enkele vragen over privéscholen. In de Caribische landen 
behoort het merendeel van de scholen tot het openbaar of bijzonder onderwijs. Er zijn slechts 
enkele scholen die een private instelling zijn en het aandeel van deze leerlingen op de totale 
leerlingenpopulatie is derhalve beperkt. Onderwijswetgeving, waarin de positie van zowel 
openbaar als bijzonder onderwijs in Aruba, Curaçao en Sint Maarten is opgenomen, valt 
onder de autonomie van het land. De ministers van onderwijs van de Caribische landen zijn 
derhalve verantwoordelijk voor het onderwijsbeleid en -wetgeving op de eilanden. Naar 
aanleiding van de doorlichtingen zetten zij zich in om opvolging te geven aan de 
aanbevelingen in de rapporten en het onderwijs voor de leerlingen op alle scholen te 
verbeteren.  
 
De gegevens van de landen waar de fractie naar vraagt zijn mij niet bekend. Op Aruba, 
Curaçao en Sint Maarten is een deel van het onderwijs openbaar en een deel niet. Het staat 
ouders vrij om te kiezen tussen deze scholen.  
 
Tot slot vragen de leden van de CDA-fractie hoe de minister terugkijkt op dit proces van 
doorlichting en welke lessen te leren zijn voor een eventuele volgende keer. De landen kennen 
hun eigen context en geschiedenis, waardoor een deel van de aanbevelingen landspecifiek is. 
De conclusies in de eindrapporten van de drie doorlichtingen zijn voor een deel ook 
gemeenschappelijk. Voor daadwerkelijke verbetering van basiskwaliteit is in alle drie de 
landen een samenhangende aanpak met duidelijke aansturing, fasering en prioritering nodig. 
Integraal onderdeel van dit proces moet zicht op (de ontwikkeling van de) kwaliteit van het 
onderwijs zijn. Dit zicht bestaat aan de ene kant uit zicht op kengetallen rondom de bereikte 
referentieniveaus en de in- door en uitstroom van leerlingen. De eerste aanbeveling heeft 
daarom betrekking op het inrichten van een dergelijk systeem. De andere kant van zicht op 
kwaliteit bestaat uit zicht op de kwaliteit van het onderwijsleerproces: het pedagogisch-
didactisch handelen, het samenhangende aanbod en de afstemming op leerlingen met extra 
ondersteuningsbehoeften. Om hier beter zicht op te krijgen is het van belang dat er sprake is 
van een gedeelde kijk op kwaliteit van onderwijs en wettelijke borging van de rol van de 
inspectie om op basis van een wettelijk vastgelegd kader de kwaliteit van onderwijs in beeld 
te brengen en mandaat om besturen en scholen herstelopdrachten te geven om de kwaliteit 
van onderwijs te verbeteren. De inrichting van een volwassen governance structuur is daarom 
15 
 

wordt daarbij gezorgd voor begeleiding – aanwezig op de eilanden – bij het doen van 
aanvragen. Hiermee beoogt het kabinet voldoende ruimte te creëren voor maatschappelijk 
initiatief in het Caribisch deel van het Koninkrijk gedurende het restant van het 
Herdenkingsjaar Slavernijverleden. 
 
Tot slot stelden de leden enkele vragen over het BSN voor Caribische studenten. Met een 
BSN wordt het voor aspirant-studenten uit het Caribisch gebied gemakkelijker een vliegende 
start te maken in hun studie en met hun leven in Europees Nederland. De verstrekking van 
burgerservicenummers dient echter zorgvuldig en ordentelijk te verlopen, anders hebben 
studenten hier eerder last van in plaats van dat het hen helpt. In de afgelopen periode is er 
gewerkt om het juridisch en uitvoeringstechnisch mogelijk te maken dat DUO deze dienst kan 
verlenen. Het vergt tijd om dit op een goede manier te doen. Om BSN-verstrekking door 
DUO mogelijk te maken was het nodig om het Besluit basisregistratie Personen (BRP) te 
wijzigen. Hiervoor heeft BZK een Algemene maatregel van bestuur (AMvB) opgesteld. Deze 
AMvB is 15 juli jongstleden vastgesteld, waarmee de juridische voorbereidingen afgerond 
zijn. 
  
Het verstrekken van een BSN is voor DUO een nieuwe taak en vergt ook een goede analyse 
van de organisatorische en technische impact. Bij het verstrekken van een BSN door DUO 
komt ook de wettelijke plicht om wijzigingen in persoonsgegevens door te geven aan de BRP 
(RNI-deel). Deze taak is complexer dan slechts het verstrekken van een BSN. DUO ligt op 
schema om aan aspirant-studenten die vanaf studiejaar 2024-2025 gaan studeren een BSN te 
kunnen verstrekken.  
 
Voor de studenten die voor de start van studiejaar 2023-2024 naar Nederland zijn gekomen, is 
een overbruggingsmaatregel genomen door de staatssecretaris van Digitalisering en 
25
Koninkrijksrelaties. De staatssecretaris heeft alle colleges van B&W gevraagd om zich in te 
zetten zodat alle studenten snel over een BSN kunnen beschikken. Daar waar de inschrijving 
niet vlot kon worden afgehandeld en de student daarom mogelijk in de problemen zou komen, 
bood de Rijksdienst voor Identiteitsgegevens ondersteuning. 
 
 
 
 
 
                                                 
25
 Tweede Kamer, vergaderjaar 2023-2024, 27859 nr. 175 
17 
 

