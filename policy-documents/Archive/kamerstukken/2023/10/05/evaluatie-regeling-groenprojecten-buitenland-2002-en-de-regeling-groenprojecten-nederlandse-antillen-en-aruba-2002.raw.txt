 
 
 
 
> Retouradres Postbus 20901 2500 EX Den Haag 
 
Ministerie van 
De voorzitter van de Tweede Kamer 
Infrastructuur en 
der Staten-Generaal 
Waterstaat 
Postbus 20018 
Rijnstraat 8 
2500 EA DEN HAAG 
2515 XP Den Haag 
Postbus 20901 
 
2500 EX Den Haag 
 
T 070-456 0000 
 
F 070-456 1111 
 
 
Ons kenmerk 
 
IENW/BSK-2023/189558 
 
 
 Bijlage(n) 
2 
Datum 5 oktober 2023 
Betreft Evaluatie Regeling groenprojecten buitenland 2002 en de 
Regeling groenprojecten Nederlandse Antillen en Aruba 
2002 
 
Geachte voorzitter, 
 
Hierbij zend ik u, mede namens de staatssecretaris van Financiën, het 
evaluatierapport van de Regeling groenprojecten buitenland 2002 en de Regeling 
groenprojecten Nederlandse Antillen en Aruba 2002. Het rapport geeft gevolg aan 
de periodieke evaluatieverplichting van de belastinguitgaven op grond van de 
Regeling Prestatiegegevens en Evaluatieonderzoek. 
 
De beleidsevaluatie die aan uw Kamer wordt voorgelegd, betreft de periode 2002- 
2022 en is uitgevoerd door de concernstaf van de Rijksdienst voor Ondernemend 
Nederland (RVO) onder externe supervisie van prof. dr. B. Scholtens, hoogleraar 
Duurzaam Bankieren en Financieren aan de Rijksuniversiteit Groningen. De 
evaluatie is gericht op het verkrijgen van inzicht in de doeltreffendheid en 
doelmatigheid van de Regelingen en op welke wijze de Regelingen kunnen worden 
verbeterd. Daarbij is specifiek ook bezien hoe de Regeling groenprojecten 
buitenland 2002 en de Regeling groenprojecten Nederlandse Antillen en Aruba 
2002 door de groenfondsen, de ambassades en de medewerkers van de 
verschillende ministeries en RVO zijn ervaren en worden beoordeeld. 
 
In deze brief worden eerst de regelingen beschreven. Vervolgens wordt een korte 
samenvatting gegeven van de bevindingen van de onderzoekers. In het laatste 
deel van deze brief wordt ingegaan op de aanbevelingen en de reactie van het 
kabinet op het rapport. 
 
Werking van het instrument 
De Regeling groenprojecten buitenland 2002 en de Regeling groenprojecten 
Nederlandse Antillen en Aruba 2002 hebben hetzelfde doel en dezelfde werking als 
de Regeling groenprojecten 2022. Het doel is om kapitaal van particuliere 
spaarders en beleggers aan te trekken en deze beschikbaar te maken voor de 
financiering van risicovolle projecten die het milieu- en natuurbeleid ten goede 
komen en die anders niet zouden worden gerealiseerd. De Regeling grijpt specifiek 
in op het knelpunt voor ondernemers rond financiering van duurzame innovatieve 
projecten. Daarbij beoogt de Regeling de betrokkenheid van burgers bij dergelijke 
projecten te vergroten door het aantrekken van particulier kapitaal. 
Pagina 1 van 4 
 

 
 
 
 
 
er voor €29 - €34 gefinancierd aan innovatieve duurzame projecten die zonder de Ministerie van 
Infrastructuur en 
regeling niet hadden plaatsgevonden. De uitvoeringskosten voor RVO per 
Waterstaat 
beoordeelde aanvraag (€5.255 en €6.175) liggen wel hoger dan bijvoorbeeld die 
 
Ons kenmerk 
van de voorloper, de Regeling groenprojecten 2022 (€1.350). Dit komt door 
IENW/BSK-2023/189558 
verhoogde complexiteit van de beoordeling van buitenlandse projecten en het 
opvragen van een advies van de ambassade. 
 
Uit de evaluatie komt naar voren dat de Regeling groenprojecten Nederlandse 
Antillen en Aruba 2002 daarentegen nauwelijks doeltreffend en doelmatig is 
vanwege voornamelijk het feit dat er via deze regeling al negen jaar lang geen 
groenverklaring is aangevraagd. Volgens de onderzoekers worden vanwege regio- 
specifieke afwegingen door de rijksoverheid andere beleidsmaatregelen genomen 
om de verduurzaming in het Caribisch gebied te versnellen. 
Voor beide Regelingen geldt volgens de onderzoekers dat deze beleidsmatig en 
uitvoeringstechnisch onvoldoende actueel zijn. Hierdoor is de impact die de 
regelingen de afgelopen jaren hebben gemaakt vermoedelijk kleiner dan die had 
kunnen zijn. 
 
Aanbevelingen van het evaluatierapport 
De onderzoekers hebben de volgende aanbevelingen gedaan om de Regelingen 
impactvoller te maken en beter te laten aansluiten op de huidige praktijk: 
1. Actualiseer en verbeter de regeling(en) voor meer impact indien gekozen 
wordt voor voortzetting van dit beleid; 
2. Beschrijf de beleidsdoelen en specificeer de beoogde effecten; 
3. Onderzoek hoe inzicht gekregen kan worden op gerealiseerde effecten. 
 
Kabinetsreactie 
Het kabinetsbeleid is onder meer gericht op groene en duurzame economische 
ontwikkeling en het versnellen van de transitie naar een klimaatneutrale, 
klimaatadaptieve en circulaire economie voor het gehele Koninkrijk der 
Nederlanden en daarbuiten. Om de beleidsdoelen van de Rijksoverheid te 
realiseren is het noodzakelijk dat duurzame innovatieve projecten worden 
gerealiseerd. Het onderkent dat duurzame innovatieve investeringen een minder 
gunstig risico-rendementsprofiel hebben ten opzichte van gangbare investeringen, 
onder andere als gevolg van de relatief hoge investeringslasten, het lagere 
verwachte rendement en de grotere onzekerheid ten aanzien van het financiële 
resultaat. Dit minder gunstige risico-rendementsprofiel geldt zeker ook voor 
projecten in het buitenland en in het Caribisch deel van het Koninkrijk der 
Nederlanden, waarbij Nederlandse investeerders nog moeilijker technische, 
politieke en geografische risico’s (bijv. natuurgeweld) kunnen inschatten. 
 
De Regeling groenprojecten in Nederland wordt goed gebruikt en voor iedere euro 
minder afgedragen belasting wordt € 29 tot € 34 aan financiering gegenereerd 
voor innovatie milieu-investeringen. Daarmee zorgt het kabinet dat met € 81 mln. 
aan gederfde belastingmiddelen meer dan € 2 miljard aan financiering door 
banken en groenfondsen voor groene projecten is gerealiseerd, waarmee alleen al 
in 2021 ruim 2200 projecten waren gemoeid. 
 
Het kabinet constateert dat, in tegenstelling tot de Nederlandse regeling, er in 
twintig jaar tijd in totaal 21 groenverklaringen zijn afgegeven via de Regeling 
groenprojecten buitenland 2002 en slechts vijf via de Regeling groenprojecten 
Nederlandse Antillen en Aruba 2002. Dit zeer beperkte gebruik in combinatie met 
het door de onderzoekers geduide beperkte potentieel rechtvaardigt volgens het 
Pagina 3 van 4 
 

