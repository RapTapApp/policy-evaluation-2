 
1 
 
  
> Retouradres Postbus 20301 2500 EH  Den Haag 
 
Directoraat-Generaal 
 
Rechtspleging en 
Aan de Voorzitter van de Tweede Kamer 
Rechtshandhaving 
  
der Staten-Generaal 
Turfmarkt 147 
Postbus 20018 
2511 DP  Den Haag 
Postbus 20301 
2500 EA  DEN HAAG 
2500 EH  Den Haag 
 
www.rijksoverheid.nl/jenv 
 
  
Ons kenmerk 
4747503 
  
Bijlagen 
6 
 
  
Bij beantwoording de datum 
en ons kenmerk vermelden. 
Datum 3 juli 2023 
Wilt u slechts één zaak in uw 
Onderwerp Voortgang stelselvernieuwing rechtsbijstand 
brief behandelen. 
 
 
 
 
 
Inleiding 
De afgelopen tijd is mij meermaals de vraag gesteld wat de stelselvernieuwing nu 
precies beoogt en wat deze betekent voor rechtzoekenden en de partijen uit het 
rechtsbijstandsveld. In het licht van de herijkte koers en na het aflopen van de 
pilotfase, een logische vraag. 
 
Bezien vanuit de hoofddoelstellingen van de stelselvernieuwing luidt het antwoord 
op deze vraag dat ik samen met alle bij het stelsel betrokken partijen 
onverminderd werk aan de versterking van de eerste- en de tweedelijns 
rechtshulp en een burgergerichte overheid. En aan een toekomstbestendig stelsel 
waarin burgers met een (juridisch) probleem vroegtijdig, laagdrempelig en 
adequaat geholpen worden met de oplossing van zijn of haar probleem en waarin 
de rechtsbijstandverleners die zich daarvoor inzetten zo goed mogelijk zijn 
toegerust voor hun belangrijke taak en een vergoeding ontvangen die past bij hun 
tijdsbesteding in zaken.  
 
Om de hierboven gestelde vraag ook op het niveau van de maatregelen van een 
zo helder mogelijk antwoord te voorzien, zal ik in deze en ook in de komende 
voortgangsrapportages nadrukkelijker de link leggen tussen de diverse 
(sub)doelstellingen van de stelselvernieuwing en de lopende maatregelen, waarbij 
het perspectief van de rechtzoekende centraal staat. Ik doe dat niet alleen, maar 
in nauw samenspel met álle bij het stelsel betrokken partijen. Ik wil daarbij de 
voortgang schetsen met de oplevering van het vernieuwde stelsel voor ogen en 
aan uw Kamer rapporteren over de stapsgewijze verwezenlijking daarvan. Een 
opzet die ook nauw aansluit bij de lerende, fasegewijze opzet die de 
stelselvernieuwing van meet af aan kenmerkt. 
 
Bij mijn aantreden trof ik een stelselvernieuwing halverwege de rit. Nadat ik mij 
had verdiept in de ambitieuze en omvangrijke veranderopgave en had 
kennisgemaakt met alle spelers in en om het rechtsbijstandsveld die hieraan dag 
in, dag uit bijdragen, heb ik gemeend een aantal van de ingezette maatregelen te 
moeten beëindigen omdat deze de stelselvernieuwing zoals ik die voor ogen heb 
niet (langer) dienen. Over deze besluitvorming en de meer specifieke 
beweegredenen per maatregel heb ik uw Kamer in de voorgaande twee 
  
 Pagina 1 van 8 
 
 

 
 
 
Directoraat-Generaal 
 De problematiek rondom de categorie middeninkomens is voor mij een reëel punt 
Rechtspleging en 
3
v an zorg en ik wil graag bezien of en hoe we deze kunnen adresseren.  
Rechtshandhaving
  
Om te komen tot een oplossing ga ik het gesprek aan met de betrokken partijen 
 
in het stelsel en tevens laat ik onderzoeken welke rechtzoekenden met een 
Datum 
middeninkomen vanwege de kosten feitelijk geen toegang hebben tot het recht. 28 juni 2023 
 
Wanneer helder is hoe groot de groep is die tussen wal en schip valt, kan ik 
Ons kenmerk 
4747503 
vervolgens de vraag beantwoorden of de oplossing ligt in maatwerk of dat dit om 
 
een wetswijziging vraagt. In de volgende voortgangsrapportage, die voor het 
 
kerstreces aan uw Kamer wordt gezonden, bericht ik u over de uitkomsten van 
 
het onderzoek en het vervolg. Het bovenstaande is mede in reactie op het VKC-
4
verzoek van 19 mei 2023. 
 
Met de voorgaande voortgangsrapportage heb ik uw Kamer het AEF-rapport over 
de positionering van het Juridisch Loket in het stelsel doen toekomen met de 
mededeling dat ik mij zal beraden op dit rapport en er in deze 
voortgangsrapportage op terug zal komen. Ik kan uw Kamer melden dat ik heb 
besloten om het Juridisch Loket apart van de Raad voor Rechtsbijstand te 
positioneren in het vernieuwde stelsel van gesubsidieerde rechtsbijstand. Dit 
betekent dat een formele directe opdrachtgevers- en financieringsrelatie tussen 
het departement en het Juridisch Loket gerealiseerd zal worden. 
Ik omarm daarmee het advies van AEF om voor het Juridisch Loket in het 
vernieuwde stelsel de vorm te kiezen van een aparte stichting met wettelijke 
taken, met een directe subsidierelatie van het Juridisch Loket met het ministerie 
van Justitie en Veiligheid. 
 
Mijn inspanningen zien ook op het Caribische deel van ons land. Om de toegang 
tot het recht – en concreet tot rechtshulp en rechtsbijstand – ook voor burgers in 
Caribisch Nederland in voldoende mate te waarborgen, werk ik aan het opzetten 
van een voorziening voor eerstelijns rechtshulp op de eilanden, vergelijkbaar met 
het Juridisch Loket in Europees Nederland. Vanuit het programma zijn de 
afgelopen tijd intensief gesprekken gevoerd met onder meer de openbare 
lichamen van Bonaire, Sint Eustatius en Saba en het Juridisch Loket. Tijdens 
recente werkbezoeken van mijzelf en mijn ambtenaren naar de eilanden voerden 
we gesprekken met lokaal opererende partijen, professionals en functionarissen 
om een goed beeld te krijgen van de lokale context en de behoeftes op de 
eilanden. Deze gesprekken hebben veel inzichten opgeleverd en onderstrepen dat 
de komst van een dergelijke voorziening voor de inwoners van de eilanden 
noodzakelijk is. Ik heb de verdere uitwerking van de voorziening ter hand 
genomen. Ik verwacht uw Kamer na de zomer nader te kunnen informeren over 
de contouren van de voorziening en de planning. 
 
 
  
                                                 
3
 Zie tevens mijn beantwoording van de Kamervragen van het lid van Nispen van 3 mei 
2023 (kenmerk 2023Z07845). 
4
 Commissiebrief ID 120390. 
  
 Pagina 3 van 8 
  
 

 
 
 
Directoraat-Generaal 
 Reiskostenvergoeding 
Rechtspleging en 
 Zoals eerder aangekondigd, wordt de reiskostenvergoeding per 1 juli verbeterd en 
Rechtshandhaving
  
wordt er een uniform tarief geïntroduceerd. De voormalige (lage) 
 
kilometervergoeding van € 0,09 per kilometer, die geldt voor rechtsbijstand op 
Datum 
basis van een toevoeging en piketrechtsbijstand aan rechtszoekenden buiten het 28 juni 2023 
 
ressort van de rechtsbijstandverlener, wordt per anticiperende beleidsregel 
Ons kenmerk 
4747503 
verhoogd naar € 0,21 per kilometer. De (hoge) kilometervergoeding van € 0,37 
 
per kilometer, die van toepassing is op het verlenen van piketrechtsbijstand 
 
binnen het ressort van de rechtsbijstandverlener, wordt op een later moment bij 
 
algemene maatregel van bestuur aangepast tot hetzelfde tarief van € 0,21 per 
5
kilometer. 
 
Gratis telefoonnummer het Juridisch Loket succesvol 
Zoals ik in mijn vorige voortgangsrapportage reeds aan uw Kamer meldde, 
beschikt het Juridisch Loket sinds 1 januari 2023 over een gratis telefoonnummer 
(0800 8020). Dit nummer is mede op verzoek van uw Kamer ingevoerd om de 
drempel naar rechtshulp te verlagen. Al snel na de invoering bleek dat deze 
maatregel effect sorteert: een veel groter aantal mensen belt met het Juridisch 
Loket. Het Juridisch Loket heeft aanvullende maatregelen getroffen om de extra 
telefoontjes op te vangen en om de algemene bereikbaarheid te verbeteren. De 
aangekondigde evaluatie van het gratis belnummer staat gepland voor deze 
zomer. Hierbij zal ik onder meer kijken naar verbeterde toegankelijkheid, 
ervaringen van rechtzoekenden en de kosten. 
 
Verruiming vergoedingen rechtsbijstand bij vervolgverhoren van aangehouden 
verdachten 
Sinds 1 maart 2016 hebben verdachten van een strafbaar feit recht op bijstand 
door een advocaat bij een politieverhoor. In het geval van jeugdige verdachten is 
de aanwezigheid van een advocaat sinds 2019 zelfs verplicht. Bij de introductie 
van deze wettelijke regelingen zijn met de nodige spoed vergoedingen voor de 
rechtsbijstand door advocaten vastgesteld, waarbij destijds alleen kon worden 
uitgegaan van inschattingen. In de praktijk is gebleken dat vergoedingen die bij 
de introductie zijn vastgesteld, niet pasten bij de tijdsbesteding. Daarom worden 
per 1 juli 2023 de vergoedingen voor rechtsbijstand bij vervolgverhoren van 
aangehouden volwassen verdachten verruimd. Hiermee wordt ruim € 3,5 miljoen 
structureel geïnvesteerd in de rechtsbescherming van aangehouden verdachten 
tijdens politieverhoren. Voor aangehouden jeugdige verdachten gaat een 
overeenkomstige regeling gelden. 
 
Start vervolgpilot doorverwijzing slachtoffers ernstig geweld naar gespecialiseerde 
advocaat  
Slachtoffers van ernstige gewelds- en zedenmisdrijven hebben recht op kosteloze 
rechtsbijstand door een gespecialiseerde slachtofferadvocaat op kosten van de 
overheid, ongeacht de financiële draagkracht van het slachtoffer. Er heeft een 
pilot plaatsgevonden om een werkwijze voor actieve doorverwijzing naar 
slachtofferadvocaten te beproeven. De werkwijze voor slachtoffers van ernstig 
geweld was nog niet voldoende uitgekristalliseerd om landelijk te implementeren. 
Met een vervolgpilot die medio juli start en waarbij het aantal pilotregio’s wordt 
uitgebreid van twee naar drie, zal meer ervaring met de werkwijze worden 
opgedaan, ook in een grootstedelijke context. Ten aanzien van de werkwijze voor 
                                                 
5
 Gestreefd wordt naar uiterlijke inwerkingtreding op 1 april 2024. 
  
 Pagina 5 van 8 
  
 

 
 
 
Directoraat-Generaal 
t oekomstbestendige sociale advocatuur. Zo heb ik onlangs bijvoorbeeld opdracht 
Rechtspleging en 
 gegeven voor een onderzoek uitgevoerd door studenten naar de doorstroom 
Rechtshandhaving
  
vanuit de rechtenstudie naar de sociale advocatuur. Ik verwacht de resultaten 
 
hiervan in het najaar.  
Datum 
 28 juni 2023 
 
Zelfredzaamheid 
Ons kenmerk 
4747503 
In 2021 is het WODC, naar aanleiding van de moties Van Nispen (SP) en Van der 
 
Graaf (CU), gevraagd om onderzoek te doen naar de toepassing en reikwijdte van 
 
7
het zelfredzaamheidscriterium in relatie tot kinderopvangtoeslagzaken. Hierbij 
 
bied ik u het betreffende rapport aan. De algemene conclusie in het rapport is dat 
het stelsel van gesubsidieerde rechtsbijstand in kinderopvangtoeslagzaken niet 
goed heeft gefunctioneerd. Zo schoten de randvoorwaarden voor de beoogde 
uitwerking van het zelfredzaamheidscriterium tekort en werd het toevoegbeleid 
van de Raad als strikt ervaren.  
 
Ik zal dit rapport nader bestuderen en bespreken met onder andere de Raad voor 
Rechtsbijstand en uw Kamer voor het commissiedebat rechtsbijstand, dat gepland 
staat op 14 september aanstaande, schriftelijk een inhoudelijke reactie doen 
toekomen. Vooruitlopend daarop meld ik nu wel graag dat, zoals ook in het 
rapport staat, de huidige praktijk inmiddels anders is. Alle gedupeerden van de 
kinderopvangtoeslagaffaire krijgen vanaf eind 2020 in principe ook een advocaat 
bij bezwaar en vanaf begin 2021 kunnen zij een gratis advocaat krijgen voor het 
halen van hun herstel bij de Belastingdienst. Daarnaast is het voor mensen die in 
het huidige stelsel ook in andere situaties tussen wal en schip vallen, mogelijk een 
advocaat te krijgen op grond van de Regeling Adviestoevoeging Zelfredzaamheid. 
 
Slotwoord  
Stap voor stap en in samenspel met alle betrokken partijen krijgt het vernieuwde 
stelsel van rechtsbijstand vorm. In het bovenstaande heb ik een aantal van die 
stappen uit het afgelopen halfjaar uitgelicht. In bijlage 1 treft u de voortgang op 
alle lopende maatregelen gekoppeld aan de doelstellingen van het programma.  
Hoe wezenlijk een nauwe samenwerking is tussen partijen in het stelsel van 
rechtsbijstand bleek ook tijdens de werkconferentie van eind maart te Utrecht, 
waar professionals uit alle hoeken van het rechtsbijstandsveld bijeenkwamen om 
elkaar te ontmoeten en kennis en ervaring uit te wisselen. Ik was onder de indruk 
van de enorme betrokkenheid en gedrevenheid van eenieder aanwezig om de 
rechtzoekende met zijn of haar probleem zo snel, goed en laagdrempelig mogelijk 
te willen bijstaan. Een stevige bodem voor vernieuwing. 
 
Voor een goed werkend stelsel van rechtsbijstand is het van belang dat alle 
partijen hun rol optimaal kunnen vervullen, vandaag en morgen. Daar werken we 
onverminderd hard aan. Het verheugt me dat bij de vormgeving van het 
vernieuwde stelsel, naast de waardevolle inzet en input van de vaste hierbij 
betrokken partijen, ook de jongere generatie steeds meer betrokken is. De leden 
van de Jonge Balie deelden hun out of the box ideeën over de maatschappelijke 
bijdrage van de gehele advocatuur, studenten van diverse universiteiten werken 
aan een advies hoe de sociale advocatuur te versterken en stagiaires op het 
departement brengen hun vernieuwende ideeën omtrent het stelsel ter tafel. Een 
mooie ontwikkeling die bijdraagt aan een toekomstbestendig stelsel.  
 
                                                 
7
 TK 2020-2021, 31753, nr. 230 en TK 2020-2021, 31753, nr. 233. 
  
 Pagina 7 van 8 
  
 

