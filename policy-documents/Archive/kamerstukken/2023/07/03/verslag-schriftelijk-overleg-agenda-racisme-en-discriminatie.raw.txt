  
30 950   Racisme en Discriminatie 
 
 
 
Nr.    Verslag van een schriftelijk overleg 
 
Vastgesteld d.d. … 
 
Binnen de vaste commissie voor Onderwijs, Cultuur en Wetenschap 
hebben enkele fracties de behoefte om vragen en opmerkingen voor te 
leggen over de brief van de minister en staatssecretaris van Onderwijs, 
Cultuur en Wetenschap en oud-minister voor Primair en Voortgezet 
Onderwijs d.d. 12 oktober 2022 inzake de OCW-agenda tegen 
discriminatie en racisme (Kamerstuk 30 950, nr. 318). 
Bij brief van 21 juni 2023  hebben de minister en staatssecretaris deze 
beantwoord. Vragen en antwoorden zijn hierna afgedrukt.  
  
Voorzitter van de commissie 
Michon-Derkzen 
 
Adjunct-griffier van de commissie 
Arends 
 
   Inhoud 
 
I Vragen en opmerkingen uit de fracties 
 Inbreng van de leden van de VVD-fractie 
 Inbreng van de leden van de D66-fractie 
 Inbreng van de leden van de CDA-fractie 
 Inbreng van de leden van de PvdA-fractie 
 Inbreng van de leden van de GroenLinks-fractie 
 Inbreng van de leden van de SGP-fractie 
 Inbreng van de leden van de DENK-fractie 
 Inbreng van het lid van de BIJ1-fractie 
II Reactie van de minister en staatssecretaris van Onderwijs, 
Cultuur en Wetenschap  
 
I  Vragen en opmerkingen uit de fracties 
 
Inbreng van de leden van de VVD-fractie 
 
De leden van de VVD-fractie hebben met interesse kennisgenomen van de ‘OCW-agenda 
tegen discriminatie en racisme’. De leden keuren alle vormen van discriminatie af. Wanneer 
er sprake is van discriminatie vinden zij dat hiertegen opgetreden moet worden. Zij zijn 
daarom verheugd met de stappen die dit kabinet zet, waarbij een stevig gesprek wordt 
aangegaan over discriminatie. De leden hebben nog enkele vragen. 
 
De leden van de VVD-fractie vragen waarom vooruit wordt gelopen op het recent 
gepubliceerde Nationaal Programma van de Nationaal Coördinator tegen Discriminatie en 
Racisme op de OCW-beleidsterreinen, terwijl dit nog niet besproken is met de Kamer. Wat 
1 
 

  
 
In de beantwoording van de schriftelijke vragen van het lid van der Woude over het artikel 
“Academische tirades tegen conservatieven; studenten Erasmus komen in het geweer: 'We 
4
willen dat de universiteit een neutrale instelling is'” , geeft u aan dat docenten en leerlingen 
niet op gelijke voet staan. Deelt de minister de mening dat wanneer maatschappelijke 
kwesties eenzijdig door een docent worden besproken, het moeilijk wordt voor studenten deze 
te weerleggen omdat studenten en docenten niet op gelijke voet staan? Tot slot vragen zij of 
de minister de mening deelt dat wanneer een docent zich beklaagt over ideologische 
opvattingen, die binnen de universitaire gemeenschap bestaan, hiermee andere opvattingen 
vanuit de studenten lastiger bespreekbaar worden gemaakt en de diversiteit van perspectieven 
verloren gaat.  
 
Inbreng van de leden van de D66-fractie 
 
De leden van de D66-fractie hebben met interesse kennisgenomen van de OCW-agenda tegen 
discriminatie en racisme. De leden hebben enkele opmerkingen en vragen die zij willen 
voorleggen aan de minister. 
 
Inclusief les- en studiemateriaal in het funderend onderwijs  
De leden van de D66-fractie signaleren dat de agenda pleit voor een inclusief aanbod van les- 
en studiemateriaal. Deze leden ondersteunen deze inzet en zijn positief dat het kabinet 
maatregelen neemt zodat iedereen zich veilig en welkom voelt binnen het onderwijs. Kan de 
minister toelichten wie betrokken worden bij het ontwerpen en toetsen van inclusief les- en 
studiemateriaal? De leden lezen onder andere dat wordt gesproken over 
burgerschapsonderwijs en dat dit wordt geïntensiveerd. Kan de minister dit nader toelichten? 
Wat wordt bedoeld met schoolcultuur? Hoe wordt in de inspectiekaders omgegaan met 
‘discriminerende elementen’? Tevens vragen zij of de minister kan uiteenzetten hoe hij een 
inclusieve en veilige school definieert en hoe scholen worden aangemoedigd om veiligheid en 
inclusie te vergroten. 
 
Kansrijk adviseren in het funderend onderwijs 
De leden van de D66-fractie lezen dat vanaf schooljaar 2023-2024 scholen worden verplicht 
ouders op de hoogte te stellen van de procedure rond het schooladvies. Zij zijn van mening 
dat kinderen niet al op twaalfjarige leeftijd in een hokje gestopt dienen te worden en zijn 
daarom voorstander van onder andere brede brugklassen, latere selectie en het 
maatwerkdiploma. Kan de minister toelichten wat hij tot nu toe heeft gedaan om latere 
selectie en brede brugklassen te stimuleren? Wat gaat hij nader ondernemen om brede 
brugklassen en latere selectie te bewerkstelligen? Hoe gaat de minister het maatwerkdiploma 
stimuleren? Wat doet de minister om kansrijk adviseren te stimuleren? Ook vragen zij wat de 
lessen zijn die getrokken kunnen worden uit de coronacrisis in het kader van kansrijk 
adviseren. 
 
Inclusief funderend onderwijs 
De leden van de D66-fractie zijn van mening dat we de weg in moeten slaan van inclusief 
onderwijs, zodat elke school toegankelijk is voor alle kinderen en kinderen niet langer 
gescheiden van elkaar opgroeien en leren. Dat is goed voor de ontwikkeling van kinderen en 
goed voor onze samenleving in het geheel. Zij vragen of in de agenda ook aandacht wordt 
                                                 
4
 Aanhangsel Handelingen II 2022/23, nr. 333 
3 
 

  
 
De leden van de CDA-fractie hebben met interesse kennisgenomen van de OCW-agenda 
tegen discriminatie en racisme. Zij hebben nog enkele vragen.  
 
De leden van de CDA-fractie vragen of de bewindspersonen kunnen toelichten hoe ver ze de 
verantwoordelijkheden van de overheid vinden gaan. Hoe wensen ze bijvoorbeeld om te gaan 
met gegeven dat slechts 13% van de moeders in kinderboeken een betaalde baan heeft en 
mannen in tv-reclames twee keer vaker dan vrouwen werkend in beeld worden gebracht? 
Overwegen zij een verbod met betrekking tot dit soort constateringen? 
De voornoemde leden vragen op welke wijze in de Archiefwet is vastgelegd, dat ‘elke 
Nederlander zich moet kunnen herkennen in archieven’ en wat dit betekent voor de 
taakuitoefening van archiefdiensten. Ook vragen de leden op welke wijze de BES-eilanden 
betrokken zijn bij de totstandkoming van de agenda.  
Zij vragen tevens wat moeten worden verstaan onder ‘ondervertegenwoordigde 
kunststromen’. Tevens willen voorgenoemde leden graag weten wie de doelstellingen op het 
10
gebied van diversiteit voor geprioriteerde (sub)genres voor de NPO opstelt en wat er gebeurt 
als de NPO deze doelstellingen niet haalt. 
 
De leden van de CDA-fractie vragen wanneer opnieuw rijksmonumenten zullen worden 
aangewezen en op welke wijze het criterium ‘groepen van wie de geschiedenis nog 
onderbelicht is gebleven’ zal worden geoperationaliseerd. Worden de maatschappelijke 
organisaties die zich inzetten voor beheer en behoud van monumenten hierbij betrokken? 
De leden vragen een nadere toelichting op de stelling dat de archiefcollecties op dit moment 
onvoldoende toegankelijk zijn. Gaat de inzet op dit punt ten koste van de middelen voor 
archiefbeheer? Met het oog op haar bredere verantwoordelijkheid voor het archiefbestel 
vragen deze leden de staatssecretaris in dit verband ook in te gaan op de taken van regionale 
en lokale archiefdiensten. 
Wat zouden volgens de bewindspersonen redenen kunnen zijn waarom het niet wenselijk is 
dat de thuissituatie meegenomen wordt in het schooladvies?  
Hoe gaat de bewindspersonen zich inzetten voor stagediscriminatie voor jongeren die een 
niveau 1 en 2 opleiding volgen en geen stage kunnen vinden vanwege het opleidingsniveau 
willen de leden weten. Wat houdt het manifest in het hoger onderwijs in om 
stagediscriminatie tegen te gaan? Welke concrete maatregelen worden hier genomen? Ook 
willen voorgenoemde leden graag weten of in het onderzoek naar stagediscriminatie van 
11
studenten met een beperking in het mbo en ho ook mantelzorgende studenten meegenomen 
worden? Vallen eerste generatiestudenten ook onder studenten uit ondervertegenwoordigde 
groepen? De leden vernemen graag wat de stand van zaken is met betrekking tot de uitvoering 
van de motie van de leden Rog en Van der Molen over bij de inschrijving van studenten 
12
vragen naar het opleidingsniveau van de ouders . 
Zijn de bewindspersonen het met de leden eens dat er al veel gevraagd wordt van de 
lerarenopleidingen en studenten aan de lerarenopleidingen? Wat is de overweging om dan 
toch te kijken hoe zij meer kunnen doen met het dit thema? Zou dit niet meer iets zijn voor 
professionalisering van zittende leerkrachten? 
De leden van de CDA-fractie lezen dat OCW drie ambities heeft geformuleerd. Deze leden 
concluderen dat het ministerie van OCW op dit ogenblik geen veilige, toegankelijke en 
inclusieve werkomgeving is; dat OCW tot dusverre geen eerlijke kansen bevordert en geen 
extra aandacht heeft voor ondervertegenwoordigde groepen; en dat OCW geen objectieve en 
                                                 
10
 NPO: Nederlandse Publieke Omroep 
11
 Ho: hoger onderwijs 
12
 Kamerstuk 29 338, nr. 236 
5 
 

  
bijvoorbeeld door bij het onderwerp discriminatie ook te bespreken wat stagediscriminatie is 
en welke mogelijkheden een student heeft wanneer diegene hiermee te maken krijgt? Hoe 
worden mbo docenten geëquipeerd om deze gesprekken op een betekenisvolle en sensitieve 
manier te voeren? 
De leden van de PvdA- fractie vragen of de staatssecretaris kan toelichten wat haar visie is op 
het teruggavebeleid gezien haar rol als eindverantwoordelijke in de teruggave van koloniale 
cultuurgoederen. Wat zijn hierin haar overwegingen en waaraan geeft zij het meest prioriteit, 
de rechten van hen die het cultuurgoed terugvragen of de eenheid van de rijkscollectie?  
Deze leden vragen of kan worden toegelicht uit welke personen/organisaties het netwerk 
diversiteit en inclusie bestaat? Voorgenoemde leden lezen dat de Vereniging Hogescholen 
werkt aan inclusief lesmateriaal. Zij vragen of dit tevens het geval is voor het mbo en wo. 
 
Ontwikkelen zonder obstakels 
De leden van de PvdA-fractie juichen uiteraard elke ontwikkeling met als doel het bieden van 
gelijke kansen aan alle kinderen toe. De realiteit blijkt echter weerbarstig. Hebben de 
bewindslieden een streefgetal waar zij naartoe werken wat betreft het percentage onder 
advisering?  
Voorgenoemde leden hebben kennisgenomen van de stappen die worden gezet om 
stagediscriminatie uit te bannen. Deze leden roepen gezamenlijk met de leden van de 
GroenLinks-fractie al jaren op tot het oprichten van een onafhankelijk meldpunt voor 
14
stagediscriminatie. Echter het enige meldpunt blijft belegd bij SBB , die per definitie geen 
onafhankelijke speler is in dit veld? Waarom wordt er nu nog steeds geen onafhankelijk 
meldpunt opgericht dat ook werkelijk de kennis, kunde en mogelijkheid heeft om meldingen 
op te pakken en vooruitgang te bewerkstelligen? Ook vragen zij wanneer het verdere 
onderzoek naar stagediscriminatie naar verwachting zal zijn afgerond. Tevens vragen de leden 
binnen welke termijn de bewindslieden voornemens zijn het werkprogramma tegen 
stagediscriminatie in het ho geheel in werking te zien treden. 
 
Een veilige, toegankelijke en inclusieve leer- en werkomgeving  
De leden van de PvdA-fractie lezen dat het VN-verdrag en de EU-Toegankelijkheidsrichtlijn 
zullen worden nageleefd. Wanneer zal dit een feit zijn? Tot slot vragen zij wanneer wet- en 
regelgeving dienen te worden aangepast en wanneer de Kamer hierover verder wordt 
geïnformeerd. 
 
Inbreng van de leden van de GroenLinks-fractie 
 
De leden van de GroenLinks-fractie hebben met bijzondere belangstellig kennisgenomen van 
de agenda tegen racisme en discriminatie. Deze leden hebben hierover enkele vragen. 
 
De leden van de GroenLinks-fractie hebben enkele algemene vragen over de agenda. Wat zijn 
de indicatoren van succes als het gaat om inclusief aanbod, ontwikkelen zonder obstakels en 
een veilige, toegankelijke en inclusieve leer- en werkomgeving? Wanneer kan vastgesteld 
worden dat de aanpak en de acties hebben gewerkt? Wanneer zijn er redenen om af te schalen 
of op te schalen? Heeft het kabinet streefcijfers, bijvoorbeeld voor het aandeel van moeders in 
kinderboeken dat een betaalde baan heeft of de hoeveelheid aandacht voor genderverschillen 
in medisch onderzoek? Zo nee, waarom niet? Hoe wordt bijvoorbeeld gemonitord dat 
discriminatie en racisme, het koloniaal verleden en migratiegeschiedenis voldoende verankerd 
zijn in het curriculum, en door wie, zo vragen de voornoemde leden. 
                                                 
14
 SBB: de Samenwerkingsorganisatie Beroepsonderwijs Bedrijfsleven 
7 
 

  
17
Ondanks de aangenomen motie om het bsa af te schaffen , is in het coalitieakkoord 
opgenomen dat de instelling de mogelijkheid behoudt om een bindend studieadvies af te 
geven aan het einde van het eerste jaar en de student te begeleiden naar een beter passende 
opleiding bij evident onvoldoende studievoortgang. Voor deze leden is het verschil met het 
bsa zoals deze nu geldt niet duidelijk. Kan de minister dat nader toelichten? Deze leden zijn 
benieuwd naar de indicatoren voor ‘de begeleiding’ vanuit de onderwijsinstelling. Zoals 
eerder bleek werd het bsa wel toegepast, terwijl aan de begeleidingskant van het bsa nog veel 
aan te merken is. Hoe gaat de minister ervoor zorgen dat instellingen ook daadwerkelijk de 
studenten beter begeleiden? Ook vragen zij hoe instellingen moeten aantonen dat ze de 
studenten hebben begeleid naar een betere passende opleiding. 
  
Een veilige, toegankelijke en inclusieve leer- en werkomgeving 
De leden van de GroenLinks-fractie zijn benieuwd naar de stand van zaken inzake de 
Barometer Culturele Diversiteit. Klopt het dat (enkele) universiteiten op dit moment niet 
werken met de Barometer? Is de minister hierover in gesprek met de universiteiten? Wat zijn 
de voornaamste bezwaren? Ziet de minister andere mogelijkheden om op deze 
onderwijsinstellingen te monitoren of de kansengelijkheid in het personeelsbestand wordt 
verbeterd? Wordt de barometer ingezet op mbo en hbo-instellingen? Zo ja, zijn er mbo/hbo-
instellingen die af hebben gezien van het werken met de Barometer? Zo nee, waarom niet?  
Tenslotte zijn deze leden benieuwd naar de reactie van het kabinet op de onlangs verschenen 
eindrapportage van het onderzoek naar de uitval van vrouwen in de wetenschap. Kan de 
minister aangeven hoe de resultaten van het onderzoek worden meegenomen in de agenda? 
Wat wordt gedaan met de conclusie dat het gebrek aan naleving van inclusiebeleid een van de 
redenen voor vrouwen is om niet meer te werken in de wetenschap? In hoeverre is bij het 
opstellen van de agenda gekeken naar de rol van tijdelijke arbeidscontracten als het gaat om 
discriminatie op basis van geslacht? Tot slot vragen zij welke maatregelen de minister 
voornemens is te nemen naar aanleiding van het rapport. 
 
Inbreng van de leden van de SGP-fractie 
 
De leden van de SGP-fractie hebben kennisgenomen van het actieplan. Deze leden steunen de 
inzet om racisme en discriminatie te bestrijden, maar zij vinden het eveneens belangrijk dat 
fundamentele rechten en vrijheden niet worden aangetast door een activistische rol van de 
overheid.  
 
Randvoorwaarden 
De leden van de SGP-fractie vragen wat het kabinet precies bedoelt met de randvoorwaarde 
van inclusief taalgebruik. Hoe ver reikt die inzet en hoe geeft het kabinet zich rekenschap van 
het feit dat bepaalde vormen van inclusief taalgebruik bij grote delen van de samenleving juist 
een gevoel van uitsluiting geven, bijvoorbeeld het gebruik van nieuwe voornaamwoorden om 
tegemoet te komen aan genderidentiteit? 
De leden van de SGP-fractie vragen waarom de Nationaal coördinator 
antisemitismebestrijding niet genoemd wordt als samenwerkingspartner, terwijl deze toch bij 
uitstek werkzaamheden verricht die onder het bereik van het actieplan vallen. Tevens vragen 
zij welke contacten er in de voorbereiding zijn geweest en of het kabinet kan toezeggen dat 
deze coördinator ook gelijkwaardig betrokken wordt bij de uitwerking. 
 
                                                 
17
 Kamerstukken II, 2020-2021, 35 570 VIII, nr. 48  
9 
 

  
 
Inbreng van de leden van de DENK-fractie 
 
De leden van de DENK-fractie hebben met belangstelling kennisgenomen van de OCW-
agenda tegen discriminatie en racisme en hebben hierover nog enkele vragen. 
 
De leden van de DENK-fractie maken zich zorgen over discriminerend lesmateriaal. 
Leerlingen en studenten moeten kunnen vertrouwen op inclusief lesmateriaal.  
Discriminatie en intolerantie moeten verdwijnen uit het onderwijs, of het nou homofoob, 
seksistisch of xenofoob is. Maar helaas hebben we dan nog een lange weg te gaan, zo stellen 
deze leden. Een voorbeeld uit de recente geschiedenis is een schoolboek waarin staat: 
"Andere culturen komen vaak bedreigend over". Op de begeleidende foto staan twee 
terroristen. Een ander voorbeeld is een invulopdracht in een schoolboek. De vraag luidt: 
"Waaruit blijkt dat Turken en Marokkanen slecht tegen kritiek op hun geloof kunnen?" De 
leden van de DENK-fractie vinden dit generaliserend en stigmatiserend tot op het bot. 
In de OCW-agenda tegen discriminatie en racisme worden een aantal acties genoemd om tot 
inclusiever onderwijs te komen. Een van de acties betreft het gesprek met uitgeverijen en 
onderzoekers. Hoe ver zijn de gesprekken gevorderd? Wanneer verwacht de minister de 
uitkomsten van de gesprekken om te kunnen zetten in concrete onderzoeken en activiteiten? 
De OCW-agenda tegen discriminatie en racisme noemt de verplichting vanaf het schooljaar 
2023-2024 om ouders op de hoogte te stellen van de procedure rond het schooladvies. De 
leden van de DENK-fractie onderstrepen het belang van deze verplichting. Echter, de leden 
vragen wat voor voorlichting de minister in gedachte heeft. 
De leden vinden dat er nog te vaak schooladviezen worden gegeven die niet passen bij de 
leerling en gebaseerd zijn op vooroordelen. De OCW-agenda tegen discriminatie en racisme 
geeft aan dat er onderzoeken lopen omtrent het schooladvies, zoals het onderzoek of het 
wenselijk is dat de thuissituatie meegenomen wordt in het schooladvies. Ten slotte vragen zij 
wanneer de minister verwacht de uitkomsten van deze onderzoeken - en eventuele 
verbeterpunten - met de Kamer te kunnen delen. 
 
Inbreng van het lid van de BIJ1-fractie 
 
Voorwoord en randvoorwaarden 
Het lid van de BIJ1-fractie heeft de agenda van het ministerie van Onderwijs, Cultuur en 
Wetenschap tegen racisme en discriminatie met veel belangstelling gelezen. Het lid is daarin 
positief verrast. Het is immers een grote overwinning dat de overheid zich steeds meer bewust 
wordt van het belang van intersectionaliteit, de verschillende manieren waarop uitsluiting, 
onderdrukking, discriminatie en racisme met elkaar samenhangen en elkaar kunnen 
versterken. Hoe iemands karakteristieken diens positionaliteit in de samenleving bepalen, wat 
dan weer ten grondslag ligt aan de kansen en mogelijkheden die je hebt in het leven. 
Natuurlijkerwijs gaat die verrassing ook enigszins gepaard met argwaan en zorgen. 
Voornemens laten zich makkelijker vangen in mooie woorden, dan dat ze zich laten uitvoeren 
in de praktijk. Dat blijkt al uit het voorwoord van de agenda. De bewindspersonen schrijven 
immers dat “discriminatie en racisme niet verdwijnen van gister op vandaag. Dit is een 
opdracht die vraagt om uithoudingsvermogen, om een lange adem. Die hebben we.” De eerste 
vraag die het lid stelt is: wie is ‘we’? Voor wie spreken de bewindspersonen hier, en wie 
vertegenwoordigen zij? Want waar de bewindspersonen het privilege kunnen hebben om een 
lange adem vol te houden met betrekking tot het bestrijden van racisme, discriminatie en de 
vele desastreuze en pijnlijke gevolgen, zien gemarginaliseerde gemeenschappen hun adem 
steeds korter worden. Uitdagender, vermoeiender en moeilijker vol te houden. Al de beste 
11 
 

  
pagina van de OCW-agenda al wordt erkend dat juist deze perspectieven ontbreken in het 
Nederlandse lesmateriaal, hoeft er niet meer getwijfeld te worden aan het feit dat deze 
geschiedenissen niet voldoende verankerd zijn in het curriculum. Wat het lid van de BIJ1-
fractie betreft hoeft het bijstellen van de kerndoelen en de eindtermen dus helemaal niet 
losgekoppeld te worden van het beoordelen of discriminatie, racisme, het koloniaal verleden 
en migratiegeschiedenissen voldoende zijn verankerd. Het antwoord op de laatste vraag is 
duidelijk, zoals ook al op pagina 9 van de OCW-agenda wordt beschreven: nee. Het lid vraagt 
de bewindspersonen hier expliciet op te reflecteren en te reageren.  
 
Het lid van voornoemde fractie vraagt de bewindspersonen ook uiteen te zetten wat voor 
handvatten de inspectie heeft om in te grijpen, indien er discriminerende elementen in de 
schoolcultuur of het onderwijsaanbod zitten.  
 
Het lid van deze fractie vindt het positief dat de minister van mening is dat onderzoekers meer 
aandacht moeten besteden aan de vraag welke effecten onderzoek en beleid hebben voor 
verschillende groepen mensen, en dat het daarbij benadrukt dat juist diversiteit in het 
personeel dat het onderzoek uitvoert van groot belang is voor beter generaliseerbaarheid en 
betrouwbaarheid van de wetenschappelijke bevindingen. Het lid is daarbij benieuwd of de 
minister bereid is om ervoor te zorgen dat er ook meer onderzoeksubsidies komen voor 
wetenschappers die vertrekken vanuit gemarginaliseerde posities? Zo nee, waarom niet? Op 
wat voor andere manieren kan de minister dan wel zorgdragen voor het vergroten van de 
kansen voor wetenschappers met een gemarginaliseerde achtergrond?  
 
Het lid van BIJ1 vraagt de staatssecretaris op welke manieren er wordt gekeken hoe in de 
20
BIS en bij de Rijkscultuurfondsen ruimte kan komen voor instellingen en makers uit 
ondervertegenwoordigde kunststromen. In de praktijk blijkt het immers ontzettend moeilijk, 
zeker voor culturele initiatieven en onafhankelijke makers uit gemarginaliseerde 
gemeenschappen, om überhaupt subsidies toegekend te krijgen, of deel uit te maken van de 
BIS. Hoe worden deze procedures toegankelijker gemaakt en op welke wijze is de 
staatssecretaris van plan om deze makers en initiatieven meer ruimte te bieden? Zal er extra 
budget komen voor subsidies, of zullen de bestaande beschikbare middelen herverdeeld 
worden? 
 
Het lid van voornoemde fractie ziet uit naar de komst van het nationaal slavernijmuseum in 
Amsterdam. Een museum dat, in de woorden van het ministerie van OCW, extra aandacht 
heeft voor het perspectief van nazaten van tot slaaf gemaakte mensen. Het lid vraagt de 
staatssecretaris om te expliciteren welke andere perspectieven een plek krijgen in het 
museum?  
 
Het lid van deze fractie hecht grote waarde aan het herzien van onze rijksmonumenten en 
materieel erfgoed in de publieke ruimte. Zoals vaak wordt gesteld: erfgoed is van iedereen en 
erfgoed maak je samen. Grote groepen in Nederland zijn echter eeuwenlang uitgesloten van 
dat proces, en nu zijn er talloze straatnamen, standbeelden en parken vernoemd of in leven 
geroepen ter ere van koloniale terreurmisdadigers. Daarbovenop noemt de staatssecretaris 
geen concreet voornemen om nieuwe rijksmonumenten aan te wijzen die de verzwegen 
geschiedenissen van Nederland belichten. In plaats daarvan valt te lezen: “Indien er nieuwe 
rijksmonumenten worden aangewezen dan zullen we [desbetreffende] groepen hierbij 
betrekken.” Maar wat betekent het woord ‘indien’ in deze context? Wat is ervoor nodig om 
                                                 
20
 BIS: de culturele basisinfrastructuur 
13 
 

  
gemeenschappen uit Suriname als voorbeeld genoemd. Het lid vraagt naar de betrokkenheid 
van ook Surinaams-Chinese gemeenschappen met een geschiedenis van gedwongen arbeid in 
Suriname en vraagt in het bijzonder aandacht voor het betrekken van inheemse 
gemeenschappen. De geschiedenis van slavernij begint immers bij de kolonisatie van 
landsgebieden waar duizenden en duizenden inheemse volkeren woonden. Dit is een 
geschiedenis die veel te lang ongehoord, verzwegen en uitgesloten is gebleven. Maar 
Nederland pleegde landroof, heeft hele dorpen weggevaagd, gebieden gestolen, en culturen 
vernietigd. Ook hiervoor dienen excuses worden aangeboden en juist deze gemeenschappen 
dienen erkenning te krijgen in het herdenkingsjaar. Het lid vraagt daarom of het kabinet zich 
hier voldoende van bewust is in de voorbereidingen van het herdenkingsjaar en of deze 
gemeenschappen ook zijn betrokken. Zo niet, kan het kabinet toezeggen dat ze hier alsnog 
werk van maken om tot een zo compleet mogelijk narratief te komen voor de te maken 
excuses?  
Het lid van de BIJ1-fractie vraagt voorts op welke manieren de betreffende gemeenschappen 
in de organisatie op vorm en inhoud zijn betrokken. Is het kabinet bereid om dit proces op 
eerlijke en transparante wijze te delen met de Nederlandse burger? Wie zijn er uitgenodigd, 
wat voor input hebben de genodigden geleverd, en belangrijker: wat is er met deze bijdragen 
gedaan? Zijn ze slechts gebruikt als leidraad, of hadden de betreffende gemeenschappen 
daadwerkelijk zeggenschap, doorzettingskracht en beslissingsmacht? Als het kabinet niet 
bereid is transparant te zijn over de opbouw, ontwikkeling en organisatie van het 
herdenkingsjaar, kan het kabinet dan motiveren waarom niet? Ook vraagt zij op basis waarvan 
de betreffende gemeenschappen erop moeten kunnen vertrouwen dat zij allen in dit proces 
goed vertegenwoordigd zijn (geweest).  
 
Het lid van de BIJ1-fractie leest ook dat het herdenkingsjaar van toepassing is op het hele 
Koninkrijk, en dat daarbij wordt gekeken naar het betrekken van Suriname en Indonesië. Het 
lid vraagt het kabinet wat “kijken naar het betrekken van Suriname en Indonesië” precies 
betekent. Waar moet naar gekeken worden, door wie wordt dat gedaan en is er een 
mogelijkheid dat Nederland deze voormalige koloniën buiten beschouwing laat?  
Met betrekking tot het Koninkrijk brede programma, vraagt het lid wat voor optredens we 
kunnen verwachten van bewindspersonen bij het officiële openings- en sluitingsmoment van 
het herdenkingsjaar en wat het Koningshuis daarin voor plek inneemt. Overwegende dat juist 
het Koningshuis een ultiem symbool is van (mede)verantwoordelijke voor kolonialisme en 
slavernij, lijkt het haar uiterst ongepast om een speciale rol weg te leggen voor het 
Koningshuis tijdens het herdenkingsjaar, tenzij het Koningshuis persoonlijk excuses maakt 
voor de eigen rol en verantwoordelijkheid in deze bloederige en brute geschiedenis. Daarnaast 
vraagt het lid aan wie de externe opdrachten met betrekking tot het organiseren van deze 
evenementen worden verstrekt. Is het kabinet bereid om ervoor te zorgen dat ook dit in de 
betreffende gemeenschappen zelf zal worden gezocht.  
Het lid vindt het goed dat er middels een subsidieregeling ruimte komt voor initiatieven uit de 
samenleving, maar vraagt het kabinet daarbij expliciet te definiëren wat de “samenleving” en 
“lokaal” hier betekenen. Zijn deze subsidies alleen beschikbaar voor initiatieven uit 
Nederland of ook (en juist) voor initiatieven en organisaties uit de voormalige koloniën? Op 
welke wijze kunnen deze subsidies worden aangevraagd en is er in de ontwikkeling van de 
aanvraagprocedure voldoende rekening gehouden met het zo laagdrempelig mogelijk houden 
van de procedure? Met andere woorden, hoe toegankelijk zal deze aanvraagprocedure zijn 
voor initiatieven, mensen, collectieven en organisaties die niet bedreven zijn in het schrijven 
van culturele subsidieaanvragen, zo vraagt het voornoemde lid. 
 
 
15 
 

  
aanpakken om bij te kunnen dragen aan mogelijke oplossingen. Momenteel loopt er binnen de 
Rijksoverheid een pilot naar de toepassing van intersectionaliteit in beleid, een samenwerking 
tussen het ministerie van OCW en het ministerie van Sociale Zaken en Werkgelegenheid 
(SZW). De pilot heeft als doel om een methode te ontwikkelen, uit te voeren en te toetsen om 
beleidsambtenaren van OCW intersectioneel te leren denken en werken. De deelnemende 
beleidsambtenaren hebben onderwerpen in hun portefeuille die impact hebben op de 
discriminatie en racisme aanpak.  We zijn ons ervan bewust dat trainingen die stereotypen 
proberen te ontkrachten juist een tegengesteld effect kunnen hebben. Dit is dan ook geen 
onderdeel van de pilot naar intersectioneel handelen en niet het doel van de pilot. 
 
De leden van de VVD-fractie constateren dat ‘elke Nederlander zich moet kunnen herkennen 
in les- en studiemateriaal, tentoonstellingen, media en archieven’. De leden willen weten hoe  
de bewindslieden van plan zijn uitvoering te geven aan deze ambitie.  
 
Het is belangrijk dat binnen het onderwijs een brede weergave van de geschiedenis bestaat, 
met aandacht voor discriminatie, racisme, uitsluiting, inclusie en gelijkwaardigheid. Daarom 
ondernemen we ten eerste acties om andere partijen te faciliteren en stimuleren om tot 
inclusiever lesmateriaal in het onderwijs te komen. Daarvoor willen we in gesprek met 
uitgeverijen en onderzoekers te verkennen welke onderzoeken en activiteiten nodig zijn om 
stereotypering in lesmateriaal te voorkomen. Het gaat om lesmateriaal voor het po, vo en 
mbo. Ten tweede ondernemen we actie om de media- en cultuursector te stimuleren en 
ondersteunen bij het tegengaan van ongelijkwaardige beeldvorming. We stimuleren een 
inclusieve, diverse en rijke cultuurdeelname door samen te werken met partners als het Fonds 
voor Cultuurparticipatie, het Nederlands Cultuur Jongeren Paspoort en het programma School 
en Omgeving. Ten slotte maken we nationale archieven zoveel mogelijk openbaar en 
toegankelijk, onder meer door in tentoonstellingen, programmering en educatie aandacht te 
geven aan kanten van de geschiedenis die tot nu toe onderbelicht bleven. Voor een overzicht 
van alle plannen om deze ambities waar te maken verwijzen we naar paragraaf 1.1, 1.3 en 1.5 
van de agenda. 
 
De leden van de VVD-fractie lezen in de beleidsagenda dat een ‘inclusief aanbod’ als 
belangrijk wordt bestempeld. De leden vragen wie er wordt er betrokken bij het ontwerpen en 
toetsen van een ‘inclusief curriculum’ of een ‘inclusief aanbod’. Tevens vragen de leden hoe 
er wordt gemonitord dat discriminatie en racisme, het koloniaal verleden en 
migratiegeschiedenis voldoende verankerd zijn in het curriculum, en door wie. Ook vragen de 
leden of een ‘inclusief aanbod’ een vast thema is tijdens het ontwerpproces van de kerndoelen 
en eindtermen.  
 
Leraren, wetenschappers en curriculumexperts zijn momenteel aan de slag met kerndoelen 
voor de basisvaardigheden. Dit doen zij aan de hand van een vooraf vastgestelde 
21
werkopdracht. In deze werkopdracht worden een aantal criteria beschreven om toe te 
werken naar een inclusief curriculum. Allereerst is een criterium dat de kerndoelen en 
eindtermen recht doen aan de diversiteit in de samenleving (diversificatie). Dit door de keuze 
van inhoud, perspectieven bij die inhoud en de formulering van begrippen in kerndoelen. Ten 
tweede worden bij nadere uitwerking van de kerndoelen en eindtermen (waar relevant) 
voorstellen opgenomen over hoe discriminatie, racisme, antisemitisme, koloniaal verleden en 
                                                 
21
 Opdracht SLO bijstelling kerndoelen Nederlands, rekenen-wiskunde, burgerschap en digitale geletterdheid, 
2022 
( https://www.slo.nl/publish/pages/18777/opdracht_slo_bijstelling_kerndoelen_nederlands_rekenen-
wiskunde_digitale_geletterdheid_burgerschap.pdf ) 
17 
 

  
bekend gemaakt. Binnen deze projecten is aandacht voor verschillende wijzen van 
doorwerking.  
 
De leden van de VVD-fractie vragen om een definitie van ‘inclusief leiderschap’.  
 
Inclusief leiderschap houdt bij OCW in dat er veel aandacht is voor de praktische toepassing 
van inclusief handelen. Inclusief leiderschap gaat om het creëren van een veilige 
werkomgeving, waarin alle medewerkers zichzelf kunnen zijn, gelijkwaardig kunnen 
participeren, zich kunnen blijven ontwikkelen en gehoord worden. Inclusieve leiders 
stimuleren verbondenheid en waarderen de diversiteit tussen mensen. Zij creëren een 
omgeving waarin motivatie, vertrouwen, respect en tevredenheid van werknemers centraal 
staan. Bijvoorbeeld door mensen bij elkaar te brengen en hen te verbinden door te luisteren en 
elkaars perspectieven te leren begrijpen.  
 
De leden van de VVD-fractie geven aan het eens te zijn met het idee dat door 
leidinggevenden de uitwisseling van verschillende ideeën en perspectieven gestimuleerd moet 
worden. De leden vragen daarom of er bij het opstellen van de agenda rekening is gehouden 
24
met de passages in het Bestuursakkoord 2022 hoger onderwijs en wetenschap over ruimte 
geven aan diversiteit van perspectieven. Hierop voortbouwend vragen de leden welke 
passages in het bestuursakkoord gaan over ruimte geven aan diversiteit van perspectieven en 
wat de afspraken zijn die met UNL en VH  in het bestuursakkoord zijn gemaakt over ruimte 
geven aan diversiteit van perspectieven.  
 
Ja, er is rekening gehouden met de passages in het Bestuursakkoord 2022 over ruimte geven 
aan diversiteit van perspectieven. In paragraaf 1.5 van het bestuursakkoord met de 
universiteiten en hogescholen is afgesproken dat ze blijven werken aan het bevorderen van 
diversiteit en inclusie en aan het tegengaan van discriminatie en racisme. Universiteiten doen 
dit op basis van de ambities uit het nationale actieplan voor meer diversiteit en inclusie in 
25
onderwijs en onderzoek , en de hogescholen op basis van de ambities uit het position paper 
van de VH. In beide plannen is het bewaken en bevorderen van een diversiteit van 
perspectieven een belangrijke doelstelling. Daarbij moet er in een academische omgeving 
ruimte zijn voor een diversiteit van opvattingen van studenten en medewerkers. Docenten zijn 
vrij om opvattingen te uiten maar dienen zich altijd bewust te zijn van de  
academische omgeving en hun positie daarin. Een goede docent nodigt studenten  
daarbij uit tot dialoog en doet dit binnen de eisen die aan het academische debat worden 
gesteld. Denk aan weerlegbaarheid, argumentatie, kritiek, nieuwsgierigheid en respect. 
 
De leden van de VVD-fractie vragen hoe dit plan tegen discriminatie zich verhoudt tot het 
lopende onderzoek naar sociale veiligheid onder studenten en de bevinding dat slechts 70% 
zich vrij voelt een afwijkende mening te uiten en de helft denkt dat docenten maatschappelijk 
gevoelige thema’s niet durven te bespreken. De leden vragen naar de stand van zaken van de 
gesprekken tussen de minister van OCW en UNL op dit onderwerp. Eveneens vragen de leden 
of de minister de onderzoeksopzet van het onderzoek naar deze bevinding van de Inspectie 
van het Onderwijs met de Kamer kan delen.  
                                                 
24
 Kamerstukken 31 288, nr. 969, d.d. 14 juli 2022  
(https://www.rijksoverheid.nl/documenten/kamerstukken/2022/07/14/aanbiedingsbrief-tweede-kamer-
bestuursakkoord-2022-hoger-onderwijs-en-wetenschap ) 
25
 Kamerstukken 29 338 nr. 220, d.d. 1 september 2020 
(https://www.rijksoverheid.nl/documenten/kamerstukken/2020/09/01/aanbiedingsbrief-nationaal-actieplan-
diversiteit-en-inclusie-in-het-hoger-onderwijs-en-onderzoek ) 
19 
 

  
beperking van diversiteit van perspectieven in de wetenschap en het hoger onderwijs een rol 
27
spelen’. Daarbij is aandacht voor de mate waarin studenten zich vrij voelen om hun mening 
te uiten.   
 
De leden van de VVD-fractie vragen of de minister van OCW de mening deelt dat wanneer 
maatschappelijke kwesties eenzijdig door een docent worden besproken, het moeilijk wordt 
voor studenten deze te weerleggen omdat studenten en docenten niet op gelijke voet staan.  
 
Wij delen die mening. Docenten zijn vrij om hun perspectief op maatschappelijke kwesties te 
geven, maar dienen zich altijd bewust te zijn van de academische omgeving en hun positie 
daarin en daarbij studenten uit te nodigen tot dialoog en doet dit binnen de eisen die aan het 
academische debat worden gesteld. Denk aan weerlegbaarheid, argumentatie, kritiek, 
nieuwsgierigheid en respect. 
 
Tot slot vragen de leden van de VVD-fractie of de minister van OCW de mening deelt dat 
wanneer een docent zich beklaagt over ideologische opvattingen, die binnen de universitaire 
gemeenschap bestaan, hiermee andere opvattingen vanuit de studenten lastiger bespreekbaar 
worden gemaakt en de diversiteit van perspectieven verloren gaat.  
 
Die mening delen wij niet. De mate waarin bij een opleiding of instelling de diversiteit van 
perspectieven aan bod komt, kan niet afhankelijk zijn van een enkele docent. Daarnaast 
kunnen docenten bepaalde opvattingen uiten zonder daarmee studenten het gevoel te geven 
dat zij zich niet meer vrij kunnen uitspreken. Leren spreken en denken over maatschappelijke 
kwesties is onderdeel van het hoger onderwijs. Er gelden didactische, onderwijskundige en 
academische voorwaarden waarbinnen een docent zich uitspreekt en uiteraard is het van 
evident belang dat docenten zich hier goed bewust van zijn. 
 
Reactie op de vragen van de leden van de D66-fractie  
 
De leden van de D66-fractie geven aan met interesse kennis te hebben genomen van de OCW-
agenda tegen discriminatie en racisme. De leden van de D66-fractie signaleren dat de agenda 
pleit voor een inclusief aanbod van les- en studiemateriaal. De leden vragen of de minister 
kan toelichten wie betrokken worden bij het ontwerpen en toetsen van inclusief les- en 
studiemateriaal.   
 
Samen met het Nationaal Regieorgaan Onderwijsonderzoek (NRO) en educatieve uitgeverijen 
wordt er een onderzoeksprogramma opgezet om tot effectiever (gebruik van) lesmateriaal te 
komen. De verantwoordelijkheid voor lesmateriaal ligt ook bij educatieve uitgeverijen en 
andere producenten van lesmateriaal. Er wordt bezien hoe daarin tevens aandacht kan worden 
gegeven aan inclusie. Wij vinden het belangrijk dat lesmateriaal de diversiteit van de 
Nederlandse samenleving weerspiegelt, zonder stereotypering en vooroordelen. Inclusief 
lesmateriaal zorgt voor herkenning en begrip voor de ander, werkt verbindend in de 
samenleving en draagt zo bij aan het tegengaan van discriminatie en racisme. Daarom is deze 
ambitie in de agenda opgenomen. Wij willen dat kinderen, leraren en ouders zich vrij en 
veilig voelen op school. Dat is de plek waar je jezelf ontwikkelt, je ontdekt wie je bent en je 
leert meedoen in de samenleving. De Tweede Kamer wordt middels de halfjaarlijkse 
voortgangsrapportage van het Masterplan Basisvaardigheden hiervan op de hoogte gehouden. 
 
                                                 
27
 Kamerstukken 2021/22, 35 925 VIII, nr. 40. Dit is reeds aangekondigd tijdens de begrotingsbehandeling OCW 
2023. 
21 
 

  
vragen de leden van de D66-fractie ook wat de minister nader gaat ondernemen om brede 
brugklassen en latere selectie te bewerkstelligen. Tevens vragen de leden hoe de minister het 
maatwerkdiploma gaat stimuleren en wat er gedaan wordt om kansrijk adviseren te 
stimuleren. Ook vragen de leden wat de lessen zijn die getrokken kunnen worden uit de 
coronacrisis in het kader van kansrijk adviseren.  
 
Om latere selectie en heterogene brugklassen goed te organiseren, kunnen scholen subsidie 
aanvragen. Deze subsidieregeling bestaat sinds 2021 en is ontwikkeld als onderdeel van het 
Nationaal Programma Onderwijs. Inmiddels hebben al 689 vo-scholen gebruik gemaakt van 
de regeling. De regeling wordt, in aangepaste vorm, vanaf 2023 gecontinueerd. Het doel van 
deze subsidie is om middelbare scholen te stimuleren hun brugklassen zo in te richten dat 
leerlingen met verschillende basisschooladviezen bij elkaar in de klas zitten. Zo krijgen 
leerlingen in de eerste leerjaren van de middelbare school meer tijd om op het voor hen beste 
passende niveau te komen. De mogelijkheden omtrent een maatwerkdiploma worden 
onderzocht in samenhang met de nieuwe visie op het beroepsonderwijs. Rondom kansrijk 
adviseren is er al enkele jaren aandacht in communicatie en beleid voor de procedure van 
schooladvisering en bijstelling van het schooladvies indien de eindtoets daartoe aanleiding 
geeft. Met de handreiking schooladvisering, en met de oproep tot een warme overdracht van 
groep 8 naar de brugklas hopen we de overgang zo soepel en kansrijk mogelijk te laten zijn 
voor leerlingen. Ook informatiebijeenkomsten over het heroverwegen en bijstellen van 
schooladviezen dragen hieraan bij. DUO (Dienst Uitvoering Onderwijs) monitort hoe de 
doorstroom sinds de coronacrisis en de oproep tot kansrijk adviseren verlopen is door te 
kijken naar hoe leerlingen zich in de eerste jaren van de onderbouw vo bewegen. Aan de hand 
hiervan zullen we lessen trekken voor toekomstig beleid. Tot slot verkennen we of aanvullend 
onderzoek naar onderadvisering vanuit een intersectioneel perspectief wenselijk is. Op die 
manier kan er gekeken worden wat de rol is van verschillende kenmerken van leerlingen, 
zoals bijvoorbeeld migratieachtergrond en sociaaleconomische positie (SEP), en hoe zulke 
factoren samen invloed hebben op de schooladvisering. 
 
Tevens wordt door de leden van de D66-fractie gevraagd of in de agenda ook aandacht wordt 
besteed aan de weg naar inclusief onderwijs.  
 
Nee, de agenda stelt geen ambities ten aanzien van inclusief onderwijs. Los van deze agenda 
werkt het kabinet toe naar inclusief onderwijs, want daar werken we aan de maatschappij van 
morgen. Inclusief onderwijs richt zich op jongeren met én zonder ondersteuningsbehoeften. 
Bij inclusief onderwijs is het onderwijs zo ingericht, dat alle jongeren welkom zijn en erbij 
horen op de school die ze kiezen. Het doel van inclusief onderwijs is dat jongeren met en 
zonder ondersteuningsbehoeften vaker samen dicht bij huis naar dezelfde school kunnen. Zij 
zitten als het kan in dezelfde klas en volgen zoveel mogelijk dezelfde les die bij voorkeur 
groepsgericht aangeboden wordt. Op 17 maart 2023 is de ‘Werkagenda Route naar inclusief 
29
onderwijs 2035’ naar de Kamer gestuurd.   
 
De leden van de D66-fractie lezen dat sociale veiligheid in het bestuursakkoord hbo en wo als 
cruciale randvoorwaarde is gesteld voor al het onderwijs en onderzoek. De leden 
ondersteunen dat sociale veiligheid een harde randvoorwaarde is voor ontwikkeling. In dit 
kader is er onder andere afgesproken dat instellingen de ervaren sociale veiligheid monitoren 
en de resultaten van de monitor aan de minister aanbieden. Daarnaast stellen instellingen 
                                                 
29
 Werkagenda Route naar inclusief onderwijs 2035, 17 maart 2023, 
https://www.rijksoverheid.nl/documenten/kamerstukken/2023/03/17/contouren-werkagenda-route-naar-
inclusief-onderwijs-2035 
23 
 

  
onderwijsinstellingen steeds meer aandacht hebben voor publieke waarden bij het aanschaffen 
en gebruiken van software, waaronder proctoringsoftware. Het voorkomen van discriminatie 
is hierbij een belangrijke doelstelling. SURF verkent daarom hoe de publieke waarden nog 
beter verwerkt kunnen worden in de inkoopvoorwaarden, eisen en wensen die 
onderwijsinstellingen hebben voor softwareleveranciers. 
 
De leden van de D66-fractie zijn benieuwd of bij het opstellen van de beleidsagenda ook 
aandacht is geweest voor de BES-eilanden. Zo vragen de leden van de D66-fractie of de 
vertegenwoordigers van de BES-eilanden zijn betrokken bij het opstellen van de agenda, en 
indien dit niet het geval is waarom dit zo is.  
 
De vertegenwoordigers van de BES-eilanden zijn niet betrokken geweest bij het opstellen van 
de agenda. Wij zullen in de komende periode in samenspraak met de vertegenwoordigers van 
de BES-eilanden onderzoeken welke ambities uit de agenda belangrijk zijn voor het 
tegengaan van discriminatie en racisme in de lokale context, hoe hier uitvoering aan kan 
worden gegeven en hoe wij hen daarin kunnen ondersteunen. 
 
De leden van de D66-fractie vragen of de ambities die zijn geformuleerd in de agenda ook 
echt beleidsdoelen zijn. Hieraan gekoppeld vragen de leden of de bewindspersonen bereid zijn 
om de monitoring- en evaluatiestrategie te koppelen aan de departementale 
beleidsdoelstellingen en deze strategie voor het zomerreces 2023 naar de Kamer te sturen.  
 
Op dit moment gaan wij na op welke manier de uitvoering van de agenda het beste 
geëvalueerd kan worden. We gaan na in hoeverre deze evaluatiestructuur  kan worden 
ingebed in de departementale monitorings- en evaluatieaanpak, zodat deze in lijn is met de 
Strategische Evaluatie Agenda en gekoppeld is aan de beleidsindicatoren in de begroting. De 
minister zal de Kamer in 2023 daarover informeren. 
 
De leden van de D66-fractie zijn van mening dat het goed zou zijn als er meer inzicht komt in 
bewezen effectieve interventies om discriminatie en racisme tegen te gaan. In het kader 
hiervan vragen de leden van de D66-fractie wat volgens de bewindspersonen effectieve 
interventies op het gebied van discriminatie en inclusie in het onderwijs zijn. Tot slot vragen 
de leden welke mogelijkheden de bewindspersonen zien om hierover kennis op te bouwen.  
 
Wij zijn het eens met de leden van de D66-fractie dat er meer inzicht moet komen in 
effectieve interventies om discriminatie en racisme tegen te gaan. Om deze reden zetten we 
met deze agenda ook in op het doen van onderzoek en het monitoren van ingezette 
interventies. Zo breiden we onze kennisbasis verder uit en betrekken we experts en 
wetenschappers. Ook maken we gebruik van de (wetenschappelijke) kennis die er al is op dit 
gebied.  
 
Reactie op de vragen van de leden van de CDA-fractie  
 
De leden van de CDA-fractie hebben met interesse kennisgenomen van de OCW-agenda 
tegen discriminatie en racisme. De leden van de CDA-fractie vragen of de bewindspersonen 
kunnen toelichten hoe ver ze de verantwoordelijkheden van de overheid vinden gaan. Als 
voorbeeld vragen de leden hoe de bewindspersonen wensen om te gaan met gegeven dat 
slechts 13% van de moeders in kinderboeken een betaalde baan heeft en mannen in tv-
reclames twee keer vaker dan vrouwen werkend in beeld worden gebracht. De vraag die 
25 
 

  
Rijkscultuurfondsen is er al langer aandacht en ruimte voor de urban arts. Zo is in 2009 het 
Fonds voor Cultuurparticipatie opgericht. De ondersteuning van talenten in de urban arts 
scene was één van de opdrachten aan dit fonds. Dit doen zij nog steeds met programma’s als 
urban arts talent. Later zijn andere Rijkscultuurfondsen gevolgd met specifieke programma’s 
voor urban arts, zoals het Letterenfonds dat spoken word artiesten steunt en het Fonds 
Podiumkunsten met het programma urban projecten. Ook in de basisinfrastructuur 2021-2024  
zijn de urban arts vertegenwoordigd met instellingen zoals e-moves, Dox en HipHopHuis. De 
toevoeging van deze drie instellingen aan de basisinfrastructuur 2021-2024 geven de urban 
arts een stevige impuls. In relatie tot de omvang van het brede veld van 
ondervertegenwoordigde kunststromen is dit echter nog bescheiden. Verder moeten we als 
Rijksoverheid blijven kijken of de gesubsidieerde cultuur het brede spectrum van het 
cultuurveld representeert. Dit verandert met de tijd en daarom moeten we steeds opnieuw 
kijken naar hoe we het brede veld van uitingen ondersteunen.  
 
De leden van de CDA-fractie vragen zich ook af wie de doelstellingen op het gebied van 
diversiteit voor geprioriteerde (sub)genres voor de NPO opstelt en wat er gebeurt als de NPO 
deze doelstellingen niet haalt.  
 
De publieke omroep heeft op grond van de Mediawet 2008 de expliciete taakopdracht om een 
evenwichtig, pluriform, gevarieerd en kwalitatief hoogstaand media-aanbod te verzorgen. In 
zijn sturende rol geeft de NPO hieraan invulling door in zijn Concessiebeleidsplan o.a. op het 
gebied van diversiteit doelstellingen op te nemen. Hiertoe heeft de NPO samen met alle 
dertien omroepen een gezamenlijk Actieplan Diversiteit opgesteld. Onderdeel van dit plan 
zijn concrete doelstellingen (streefpercentages) op het gebied van diversiteit. NPO heeft voor 
2022 diversiteitsdoelen geformuleerd en een nulmeting gedaan. Dit wordt jaarlijks herhaald. 
Er volgen geen sancties als de diversiteitsdoelen niet worden gehaald, maar daaruit worden 
wel lessen getrokken om de ambities voor het nieuwe jaar bij te stellen. De NPO zal in de 
NPO Terugblik 2022 over de geformuleerde diversiteitsdoelen rapporteren. Deze is openbaar 
en wordt jaarlijks samen met de Mediabegrotingsbrief aan de Tweede Kamer verzonden. 
Indien de rapportage aanleiding daartoe geeft zal ik dit (ook) bespreken in het bestuurlijk 
overleg met de NPO. 
De leden van de CDA-fractie vragen wanneer opnieuw rijksmonumenten zullen worden 
aangewezen en op welke wijze het criterium ‘groepen van wie de geschiedenis nog 
onderbelicht is gebleven’ zal worden geoperationaliseerd. De leden vragen zich af of de 
maatschappelijke organisaties die zich inzetten voor beheer en behoud van monumenten 
hierbij worden betrokken.  
 
32
In de Meerjarenbrief Cultuur van 8 november 2022 hebben we aangegeven dat we het 
belangrijk vinden dat iedereen zich in het cultureel erfgoed dat Nederland rijk is kan 
herkennen en dat we oog hebben voor de vele, verschillende verhalen over onze geschiedenis.  
Het aanwijzen van rijksmonumenten gebeurt, behoudens een incidentele uitzondering, via 
zogenaamde aanwijzings- en verbeterprogramma’s. In de Beleidsreactie verkenningen 
erfgoedthema’s archeologie, militair erfgoed, herinneringserfgoed en erfgoed van na 1965, die 
33
voormalig minister Van Engelshoven op 28 april 2020 naar de Tweede Kamer stuurde, is 
34
onder meer gemeld dat de RCE onderzoek doet naar het erfgoed uit de periode 1965-1990. 
Binnen dit traject zal er ook aandacht zijn voor groepen van wie de geschiedenis nog 
                                                 
32
 Meerjarenbrief Cultuur: de kracht van creativiteit, 8 november 2022, 
https://www.rijksoverheid.nl/documenten/rapporten/2022/11/04/meerjarenbrief-de-kracht-van-creativiteit  
33
 Kamerstukken 2019/20, 32 820, nr. 351 
34
 RCE: Rijksdienst voor het Cultuur Erfgoed  
27 
 

  
 
Er zijn meerdere groepen studenten voor wie het lastig kan zijn om een stage te vinden, 
37
waaronder ook studenten op niveau 1 en 2. In het Stagepact MBO 2023-2027 zijn afspraken 
gemaakt met bedrijven om voor iedere student in het mbo een stageplek beschikbaar te 
stellen, ook voor deze jongeren. Met het Actieplan stages en leerbanen hebben we de 
afgelopen periode ervaring opgedaan om de stagetekorten te laten dalen. SBB ontvangt €4 
miljoen in 2023 om de acties uit het Actieplan Stages en Leerbanen te continueren. Daarnaast 
zetten we met het stagepact in op het verbeteren van stagebegeleiding. Hierbij richten we ons 
ook op de rol van onderwijsprofessionals in het begeleiden van studenten voor en naar de 
stage. Tot en met 2027 investeert OCW in totaal €30 miljoen in het Stagepact. 
 
De leden van de CDA-fractie vragen naar de betekenis van het manifest in het hoger 
onderwijs om stagediscriminatie tegen te gaan. Hieraan gekoppeld vragen de leden welke 
concrete maatregelen worden genomen.  
 
38
Het manifest tegen stagediscriminatie in het hoger onderwijs is ondertekend door de 
ministeries van OCW en SZW, de VH, UNL, VNO-NCW en MKB-Nederland en de 
studentenorganisaties ISO en LSVb. In het manifest wordt benadrukt dat het tegengaan van 
stagediscriminatie een gezamenlijke aanpak vereist van het (hoger)onderwijsveld, de 
werkgevers en de studenten. In het manifest staat een aantal uitgangspunten waaraan deze 
actoren zich hebben geconformeerd. ECHO heeft op basis van dit manifest een 
39
werkprogramma ontwikkeld, in opdracht van OCW en SZW, dat de komende vier jaar zal 
worden uitgevoerd. De voortgang van het werkprogramma zal door OCW en SZW worden 
gemonitord. Daarnaast bestaat al geruime tijd de landelijke werkgroep tegen 
stagediscriminatie in het hoger onderwijs waarin alle ondertekenaars van het manifest zitting 
hebben. Deze werkgroep blijft gedurende de looptijd van het werkprogramma bestaan. Er is 
afgesproken dat de voortgang en (tussentijdse) resultaten van het werkprogramma met de 
werkgroep wordt besproken en waar mogelijk verder ontwikkeld. De volgende concrete 
maatregelen zijn afgesproken: Via trainingen worden aan docenten tools gegeven om 
studenten beter voor te bereiden op het vinden van een stageplek en studenten te ondersteunen 
in het geval van discriminatie bij het vinden van of tijdens de stage. Daarnaast worden er 
dialoogtafels georganiseerd voor docenten, studenten en werkveld over (het voorkomen van) 
stagediscriminatie. Tenslotte wordt er een jaarlijkse conferentie over stagediscriminatie 
georganiseerd. In het manifest staat tevens dat onderwijsinstellingen de begeleiding van 
studenten wat betreft het vinden van een stageplek en het goed kunnen uitvoeren van hun 
stage wordt geborgd. Via het werkprogramma worden voor opleidingen tools ontwikkeld om 
die borging te realiseren. 
 
De leden van de CDA-fractie vragen of in het onderzoek naar stagediscriminatie van 
studenten met een beperking in het mbo en ho ook mantelzorgende studenten meegenomen 
worden. Ook vragen de leden of eerste generatiestudenten ook onder studenten uit 
ondervertegenwoordigde groepen vallen. Daarnaast vernemen de leden graag wat de stand 
van zaken is met betrekking tot de uitvoering van de motie van de leden Rog en Van der 
                                                 
37
 Stagepact MBO 2023-2027, 14 februari 2023, 
https://www.rijksoverheid.nl/documenten/rapporten/2023/02/14/stagepact-mbo 
38
 Manifest tegen stagediscriminatie hoger onderwijs, 13 juli 2022, 
https://www.rijksoverheid.nl/actueel/nieuws/2022/07/13/manifest-ondertekend-om-stagediscriminatie-tegen-te-
gaan 
39
 Werkprogramma stagediscriminatie ECHO, 2022, https://echo-net.nl/wp-
content/uploads/2023/01/Samenvatting-werkprogramma-stagediscriminatie-definitief-.pdf 
29 
 

  
ons telkens weer zien. Een inclusieve organisatiecultuur blijft een van de speerpunten van 
OCW en de drie ambities die zijn geformuleerd om deze opgave verder te realiseren en het 
thema duurzaam te borgen binnen de organisatie.  
 
Eveneens vragen deze leden welke ondervertegenwoordigde groepen van de bewindspersonen 
extra aandacht binnen de OCW-organisatie gaan krijgen. De leden vragen vervolgens hoe de 
bewindspersonen hier zicht op hebben en welke gegevens er worden genoteerd van de 
medewerkers. De leden vragen ook een reflectie op het dilemma wat uiteindelijke 
doorslaggevend is bij personeel: dat er in voldoende mate personeel vanuit verschillende 
ondervertegenwoordigde groepen in dienst zijn óf dat er mensen met een verschillend 
perspectief bij OCW in dienst zijn. Ten slotte vragen de leden of er kan worden aangegeven 
wat de sociale norm voor omgang op de werkvloer is en hoe er adequaat wordt gehandeld 
indien die norm wordt overtreden.  
 
Binnen OCW volgen wij hiervoor het Rijksbrede strategisch personeelsbeleid 2025. Hierin is 
opgenomen dat voor het goed functioneren van de overheid de samenkomst van verschillende 
perspectieven, achtergronden, oriëntaties en kennis een belangrijke randvoorwaarde is. Het 
vergroten van de perspectieven binnen OCW is leidend in ons beleid. We sturen actief op 
instroom van mensen met een arbeidsbeperking ter realisering van het gestelde 
arbeidsbeperktenquotum. Daarnaast is in het strategisch personeelsbeleid 2025 opgenomen 
dat we bijvoorbeeld met talentenprogramma’s doorstroom stimuleren onder bijvoorbeeld 
medewerkers met een bi-culturele achtergrond. Vanuit verschillende bronnen waaronder het 
Rijksbrede personeelssysteem P-Direkt houden wij indicatoren bij op basis waarvan ons 
strategisch personeelsbeleid wordt vormgegeven. In het Jaarrapportage Bedrijfsvoering Rijk 
worden totaaloverzichten gepresenteerd met betrekking tot het percentage medewerkers met 
een migratieachtergrond binnen de departementen. Dit is niet herleidbaar op persoonsniveau. 
De sociale norm waar OCW is inclusie en gelijkwaardigheid, waarbij geen ruimte is voor 
discriminatie, racisme en andere uitsluitingsmechanismen. Indien deze sociale norm wordt 
geschonden volgen wij de noodzakelijke stappen uit het integriteitsbeleid. 
 
Reactie op de vragen van de leden van de PvdA-fractie  
 
De leden van de PvdA-fractie hebben met interesse kennisgenomen van de OCW-agenda 
tegen discriminatie en racisme. De leden onderschrijven het belang van het bieden van 
eerlijke kansen. De leden vragen waarom stagediscriminatie enkel in relatie tot het mbo en 
hbo wordt genoemd. De leden vragen of het de opvatting is dat studenten in het ho niet tegen 
stagediscriminatie aanlopen. Ter onderbouwing vragen de leden of er enige context en cijfers 
kunnen worden geboden.  
 
Het manifest tegen stagediscriminatie is op 13 juli 2022 door het gehele hoger onderwijs 
ondertekend en tot stand gekomen in overleg met de instellingen in het hoger onderwijs en 
studentenbonden, evenals het werkveld. Dit manifest heeft betrekking op alle studenten in het 
hoger onderwijs, zowel in het hbo als in het wo. Belangrijk verschil tussen het hbo en het wo 
is de verplichte stage in het hbo om de opleiding te kunnen afronden (zowel de praktijkstage 
als de afstudeerstage), hetgeen tot gevolg heeft dat er meer onderbouwing bestaat over 
stagediscriminatie in het hbo dan in het wo, op dit moment. Studenten die in het wo 
stagelopen, doen dat veelal op vrijwillige basis en zoeken zelfstandig naar een stageplek. Via 
het werkprogramma, dat is gekoppeld aan het manifest tegen stagediscriminatie en door 
ECHO wordt uitgevoerd, in samenspraak met de ministeries SZW en OCW, wordt momenteel 
een monitoring uitgevoerd waaruit ook concrete cijfers naar voren zullen komen. Verwacht 
31 
 

  
hun seksuele gerichtheid. Daar waar scholen verzuimen om ervoor te zorgen dat elke leerling 
zich veilig en geaccepteerd weet, zal de inspectie ingrijpen. De inspectie ontvangt van iedere 
school de resultaten van de verplichte jaarlijkse schoolmonitor en pakt signalen op afkomstig 
van besturen, schoolleiders, docenten, ouders en leerlingen. Dit toezicht is met ingang van dit 
schooljaar geïntensiveerd. Dit betekent dat tekortkomingen rond de uitvoering van de 
jaarlijkse monitoring van de sociale veiligheid, signalen, en de reactie van de school op 
risico’s en incidenten, sneller zullen leiden tot onderzoek en handhavend optreden door de 
inspectie. Daarnaast zijn de beslisregels rond herstelopdrachten aangescherpt door de 
standaard ‘Veiligheid’ zwaarder te laten wegen, en wordt er door de inspectie een specifieke 
escalatieladder uitgewerkt voor sociale veiligheid. Dit kader helpt bij het bepalen van de soort 
maatregel, die passend is bij de zwaarte van de tekortkoming. 
 
De leden van de PvdA-fractie zijn benieuwd hoe de minister van OCW kijkt naar de wens van 
studenten om het burgerschapsonderwijs concreter en tastbaarder te maken voor mbo-
studenten. De leden vragen tevens hoe mbo-docenten worden geëquipeerd om deze 
gesprekken op een betekenisvolle en sensitieve manier te voeren.  
 
Goed burgerschapsonderwijs draagt bij aan het functioneren in en deelnemen aan de 
maatschappij. De huidige kwalificatie-eisen voor burgerschap zijn onvoldoende duidelijk over 
de inhoud en minimale kwaliteit van het burgerschapsonderwijs in het mbo. Studenten weten 
vaak niet goed wat er van hen wordt verwacht. Uw Kamer is op 1 juli 2022 geïnformeerd over 
de stappen die wij zetten om daarin verandering te brengen. Momenteel is een expertgroep 
bezig met het opstellen van een advies voor een herijking van de kwalificatie-eisen. Ook 
wordt langs verschillende lijnen ingezet op het stimuleren van de professionalisering van 
burgerschapsdocenten. Het betreft onder meer de ontwikkeling en verspreiding van 
professionaliseringsaanbod, de inzet van burgerschapsexperts ter ondersteuning van 
onderwijsprofessionals en het maken van afspraken met scholen over aanstellings- en 
scholingsbeleid van burgerschapsdocenten. Uw Kamer zal voor de zomer van 2023 worden 
geïnformeerd over de voortgang en zal daarbij tevens het adviesrapport van de expertgroep 
ontvangen. Daarnaast is op 1 juli 2022 het Expertisepunt Burgerschap gestart. Docenten, 
onderwijsmedewerkers en bestuurders kunnen hier terecht voor ondersteuning bij voor het 
vormgeven van het burgerschapsonderwijs. 
 
De leden van de PvdA-fractie vragen of de staatssecretaris kan toelichten wat haar visie is  
op het teruggavebeleid gezien haar rol als eindverantwoordelijke in de teruggave van 
koloniale cultuurgoederen. De leden zijn benieuwd naar haar overwegingen en of de 
staatssecretaris het meest prioriteit geeft aan de rechten van hen die cultuurgoed terugvragen 
of de eenheid van de rijkscollectie.  
 
De visie van het kabinet over dit onderwerp is neergelegd in de Beleidsvisie collecties uit een 
44
koloniale context van 29 januari 2021. Deze visie is gebaseerd op het advies van de Raad 
voor Cultuur en de commissie-Gonçalves Koloniale collecties en de erkenning van onrecht. 
Uitgangspunt van het beleid is dat door het tegen hun wil in bezit nemen van cultuurgoederen, 
de oorspronkelijke bevolking van de koloniale gebieden onrecht is aangedaan en dat het 
kabinet bereid is een bijdrage te leveren aan het herstellen van dit historisch onrecht, dat tot 
op de dag van vandaag nog als onrecht wordt ervaren. Dat betekent onder meer dat 
cultuurgoederen, waarbij sprake is van onvrijwillig bezitsverlies in een voormalige 
Nederlandse kolonie, zullen worden teruggegeven als het land van herkomst daar om 
                                                 
44
 Kamerstukken 2020/21, 32 820, nr. 405  
33 
 

  
We zetten ons dus enerzijds in om scholen te ondersteunen in de schooladviesprocedure in het 
algemeen en anderzijds om structurele onderadvisering op te sporen en tegen te gaan.  Op dit 
moment wordt er daarom verkend hoe we in een intersectionele benadering onderzoek kunnen 
doen naar structurele onderadvisering. Op die manier kan er gekeken worden wat de rol is van 
verschillende kenmerken van leerlingen, zoals bijvoorbeeld migratieachtergrond en 
sociaaleconomische positie (SEP), en hoe zulke factoren samen invloed hebben op de 
schooladvisering. 
 
De leden van de PvdA-fractie delen dat zij hebben kennisgenomen van de stappen die worden 
gezet om stagediscriminatie uit te bannen. De leden geven aan dat zij samen met de leden van 
de GroenLinks-fractie al jaren oproepen tot het oprichten van een onafhankelijk meldpunt 
voor stagediscriminatie. Aangezien het enige meldpunt belegd blijft bij SBB, volgens de 
leden per definitie geen onafhankelijke speler in het veld, vragen de leden waarom er nog 
steeds geen onafhankelijk meldpunt wordt opgericht dat de kennis, kunde en mogelijkheid 
heeft om meldingen op te pakken en vooruitgang te bewerkstelligen. Ook vragen de leden 
wanneer het verdere onderzoek naar stagediscriminatie naar verwachting zal zijn afgerond. 
Tevens vragen de leden binnen welke termijn de minister van OCW voornemens is het 
werkprogramma tegen stagediscriminatie in het ho geheel in werking te zien treden.  
 
Wij vinden het belangrijk dat het voor studenten zo laagdrempelig mogelijk is om 
stagediscriminatie te melden. Het is daarom onze inzet om een meldpunt in te richten op 
iedere mbo-instelling waar mbo-studenten veilig en toegankelijk stagediscriminatie kunnen 
melden, in plaats van bij het meldpunt bij SBB. Zo’n meldpunt moet zo snel mogelijk 
opvolging geven aan de melding en ondersteuning bieden aan studenten. Hierover zijn in het 
46
stagepact afspraken gemaakt met onder andere werkgevers, mbo-instellingen en studenten. 
Daarnaast kunnen studenten in het mbo, hbo of op de universiteit ook terecht voor meldingen 
van stagediscriminatie bij de onafhankelijke regionale anti-discriminatievoorzieningen 
(ADV’s). De ADV’s kunnen de studenten ook bijstaan, bijvoorbeeld bij verdere procedures 
bij het College voor de Rechten van de Mens. Verder kunnen studenten buiten de school ook 
altijd terecht bij de vertrouwensinspecteur van de Inspectie van het Onderwijs. In het ho wordt 
er onderzoek gedaan naar de meldstructuur: hoe ziet dit er voor een student uit en wat wordt 
er met een melding gedaan. Dit is onderdeel van het werkprogramma. Het werkprogramma 
tegen stagediscriminatie voor het ho is op donderdag 26 januari 2023 met een kick-off event 
in werking getreden. Het werkprogramma wordt uitgevoerd door ECHO, waarin zij 
samenwerken met onderwijsinstellingen, studenten en bedrijven om stagediscriminatie tegen 
te gaan.  
 
Daarnaast vragen de leden van de PvdA-fractie wanneer de naleving van het VN-verdrag en 
de EU-Toegankelijkheidsrichtlijn een feit zal zijn. Tot slot vragen de leden wanneer wet- en 
regelgeving dient te worden aangepast en wanneer de Kamer hierover verder wordt 
geïnformeerd.  
 
De EU-toegankelijkheidsrichtlijn wordt omgezet in nationale wetgeving en lagere 
regelgeving. De huidige verwachting is dat het wetsvoorstel in het tweede kwartaal van 2023 
aan de Tweede Kamer wordt gezonden. Ondernemers moeten vanaf 28 juni 2025 aan de eisen 
uit de richtlijn voldoen. Op het gebied van het VN-verdrag Handicap gebeurt al veel, maar 
een volledig overzicht ontbreekt nog. Hier werken wij momenteel aan, zowel binnen OCW als 
met andere departementen. Uit dit overzicht zal ook blijken of bestaande wet- en regelgeving 
                                                 
46
 Stagepact MBO 2023-2027, 14 februari 2023, 
https://www.rijksoverheid.nl/documenten/rapporten/2023/02/14/stagepact-mbo 
35 
 

  
curriculum (zowel generiek als vakspecifiek) – van met name van leraren – worden gehoord, 
en willen tot een onderhoudskalender komen wanneer de huidige curriculumbijstelling 
(grotendeels) is afgerond. 
 
De leden van de GroenLinks-fractie brengen naar voren dat in de agenda meermaals wordt 
gesproken over ‘experts’, ‘betrokkenen’ en ‘experts uit verschillende gemeenschappe n’. De 
leden vragen of de bewindspersonen nader kunnen toelichten om wat voor experts en 
betrokkenen dit gaat.  
 
De experts en betrokkenen waar de agenda naar verwijst zijn ofwel mensen uit groepen die te 
maken krijgen met discriminatie en racisme ofwel die ervaring hebben in het onderzoeken van 
ongelijkheden in de samenleving en het tegengaan daarvan. De agenda hebben we breed 
voorgelegd aan onze partners in het veld, zoals de sectorraden van het onderwijs en de 
Rijkscultuurfondsen. Ook hebben we de agenda voorgelegd aan een aantal organisaties die 
actief zijn in de maatschappij op dit thema of opkomen voor de belangen van 
(ondervertegenwoordigde) groepen. 
 
In de agenda lezen de leden van GroenLinks-fractie dat het ministerie van OCW samen met 
SZW een pilot start om een methode te ontwikkelen, en te testen, die beleidsambtenaren van 
OCW ondersteunt om intersectioneel te denken en te werken. De leden van de GroenLinks-
fractie vragen zich af of de bewindspersonen van plan zijn, als dit een succesvolle pilot blijkt 
te zijn, dit ook elders, bijvoorbeeld bij andere ministeries uit te zetten of te delen.  
 
De pilot intersectionaliteit is een samenwerking tussen het ministerie van OCW en het 
ministerie van SZW. Onderdeel van de pilot is een evaluatie. De pilot heeft als doel om een 
methode te ontwikkelen, uit te voeren en te toetsen om beleidsambtenaren van OCW 
intersectioneel te leren denken en werken. De deelnemende beleidsambtenaren hebben 
onderwerpen in hun portefeuille die impact hebben op de discriminatie en racisme aanpak. 
Indien uit de evaluatie blijkt dat de pilot succesvol is, zullen OCW en SZW in 
gezamenlijkheid bezien hoe de pilot opgeschaald kan worden naar andere departementen.   
 
De leden lezen in de agenda dat in het hbo het thema inclusief lesmateriaal en curriculum 
besproken wordt in het landelijk netwerk diversiteit en inclusie. De leden zijn benieuwd of de 
minister van OCW kan aangeven wie er in het landelijk netwerk diversiteit en inclusie zitten 
en of hierin studenten zijn vertegenwoordigd. Ook zijn de leden benieuwd naar op welke 
wijze universiteiten bezig zijn met het thema inclusief lesmateriaal en curriculum.  
 
Het landelijk netwerk Diversiteit en Inclusie van het hbo is door Hogeschool Inholland 
geïnitieerd. Hierin hebben vertegenwoordigers vanuit het hbo plaats (lectoren, Diversiteit en 
Inclusie officers, beleidsmedewerkers en docenten). Ook is de MBO Raad aangesloten, net als 
de Vereniging Hogescholen en ECHO. Omdat wordt uitgewisseld over diversiteit en inclusie 
in de onderwijscontext, als professionals, zijn er geen studenten bij betrokken. Via 
Community's of Practice Diversity & Inclusion worden studenten wel bij diversiteit en 
inclusie betrokken. Binnen de universiteit is er ruimte voor een diversiteit van opvattingen 
van studenten en medewerkers. Een goede docent nodigt studenten uit tot dialoog en bekijkt 
thema’s vanuit een verscheidenheid aan perspectieven en doet dit binnen de eisen die aan het 
academische debat worden gesteld. Denk aan weerlegbaarheid, argumentatie, kritiek, 
nieuwsgierigheid en respect. Hoe universiteiten bezig zijn met inclusief lesmateriaal is 
daarom per onderwijsinstelling verschillend.  
37 
 

  
51
hebben eerder het volgende antwoord  gegeven : “Het klopt dat het Kennisprogramma 
Gender en Gezondheid van ZonMw is afgelopen. Maar de minister van Volksgezondheid 
Welzijn en Sport heeft ZonMw via een Taakopdracht Gender en Onderzoek gevraagd 
duurzame aandacht voor en integratie van sekse en gender in onderzoek en 
onderzoeksprogrammering verder te stimuleren. Er is bewust gekozen om geen apart 
onderzoeksprogramma meer te laten plaatsvinden omdat het onderwerp sekse/gender feitelijk 
bij elk onderzoek aan de orde kan zijn. Daarom is aan ZonMw gevraagd om de 
ontwikkelingen rondom sekse en gender in gezondheidsonderzoek actief te stimuleren en om 
de verdere inbedding hiervan in wetenschappelijk onderzoek te bewerkstelligen. De minister 
van Volksgezondheid Welzijn en Sport heeft ZonMw verzocht om op basis van de 
bovenstaande ingezette beweging binnen de lopende programma’s te bezien of er aantoonbare 
kennishiaten op thematiek of onderwerpen zijn waarvoor aandacht moet komen voor 
man/vrouwverschillen in onderzoek. ZonMw heeft dit opgepakt door aandacht voor sekse en 
gender standaard mee te nemen in de opzet van programma’s, subsidievoorwaarden, 
monitoring en evaluatie.” We gaan er, net als de minister van Volksgezondheid Welzijn en 
Sport, vanuit dat deze extra acties resulteren in blijvende aandacht voor 
seks/genderverschillen in toekomstig onderzoek. In 2023 gaat bijvoorbeeld het volgende 
vierjaarlijkse preventieprogramma van start. ZonMw is gevraagd om in het 
programmavoorstel ook aandacht aan het onderwerp ‘gender en preventie’ te besteden. 
 
Voorts constateren de leden dat de minister van OCW in de agenda stelt dat in uitvoering van 
52
de motie van de leden Westerveld en Wassenberg verder onderzoek wordt gedaan naar 
stagediscriminatie van studenten met een beperking in het mbo en ho.  
 
De Kamer kan de resultaten van dit onderzoek na de zomer van 2023 verwachten. 
 
De leden lezen in de agenda dat de Regionale Meld- en Coördinatiefunctie (hierna: RMC) 
wordt uitgebreid naar de leeftijd van 27 jaar. De RMC legt contact met jongeren die stoppen 
met school of geen werk hebben en gaat samen met de jongere op zoek naar een passende 
plek in het onderwijs of op de arbeidsmarkt. De leden vragen zich of het klopt dat de 
uitbreiding pas in 2025 is en zo ja, waarom. Verder zijn de leden benieuwd naar hoe het 
kabinet in de overbruggingsperiode jongeren tot 27 jaar beter kan ondersteunen op zoek naar 
een passende plek in het onderwijs of op de arbeidsmarkt.  
 
Het klopt dat de uitbreiding van de RMC-functie van 23 naar 27 jaar medio 2025 in zal gaan. 
Dit heeft als reden dat dit een wetswijziging vergt waarin ook mbo-instellingen een taak 
krijgen voor extra begeleiding en nazorg en gemeenten jongeren naar werk begeleiden. Het 
streven is voor de zomer van 2023 dit wetsvoorstel in internetconsultatie te laten gaan. 
Scholen, gemeenten en de RMC-functie bieden al perspectief aan jongeren tot 27 jaar. Zo 
wordt al intensief samengewerkt zodat jongeren succesvol hun diploma halen en krijgen 
jongeren met de Aanpak Jeugdwerkloosheid de begeleiding die zij nodig hebben in de 
overstap van school naar werk. We nemen diverse structurele maatregelen om jongeren beter 
te ondersteunen in het onderwijs en in de overstap naar de arbeidsmarkt:  
- In 2022 is reeds € 80 miljoen beschikbaar voor ophoging van de bekostiging van mbo 
niveau 2, oplopend naar € 175 miljoen structureel. Hiervan kunnen mbo-instellingen 
betere ondersteuning bieden, waar nodig in kleinere klassen.  
                                                 
51
 In reactie op vragen over de ontwerpbegroting van het ministerie van Volksgezondheid, Welzijn en Sport 
(VWS) dd. 18-10-2022 
52
 Kamerstukken 2020/21, 35 570-VIII, nr. 271 
39 
 

  
andere manieren om voortgang op het gebied van culturele diversiteit in kaart te brengen, 
zoals door zelfregistratie van medewerkers, of aan de hand van meer kwalitatieve 
‘diversiteitsscans’ van beleid. De afweging voor het een of ander, kan uiteenlopende redenen 
hebben. Een (niet uitputtend) beeld uit een tussenevaluatie onder geïnteresseerden in de 
Barometer Culturele Diversiteit, laat zien dat grote organisaties die - na initiële interesse - 
toch afzien van afname van de Barometer Culturele Diversiteit, dit bijvoorbeeld deden 
vanwege andere prioriteiten in hr-beleid, of omdat de data uit de Barometer Culturele 
Diversiteit niet voorzien in een specifieke behoefte van de betreffende organisatie. Een 
volledige evaluatie wordt overigens in de zomer van 2023 verwacht. 
 
De leden van de GroenLinks-fractie vragen zich af of de Barometer wordt ingezet op mbo en 
hbo-instellingen, en zo ja, of er mbo/hbo-instellingen die hebben afgezien van het werken met 
de Barometer.  
 
De Barometer is ingezet op de Erasmus Universiteit Rotterdam en ook verschillende 
hogescholen, waaronder hogeschool Inholland. Verschillende hoger onderwijsinstellingen 
geven aan dat er geen draagvlak is bij hun medewerkers voor het inzetten van de Barometer.  
Verschillende mbo-instellingen hebben interesse getoond in de Barometer. Het is ons niet 
bekend in hoeverre dit ook zal leiden tot het inzetten van de Barometer. Alle organisaties in 
Nederland met 250 werknemers en meer kunnen het CBS verzoeken om de culturele 
diversiteit in hun eigen personeelsbestand inzichtelijk te maken met de Barometer Culturele 
Diversiteit. Ook individuele mbo- en hbo-instellingen staat dit vrij. Wij verwijzen naar het 
antwoord op bovenstaande vraag, voor wat betreft wie de Barometer Culturele Diversiteit 
inzet en waarom. 
 
Tenslotte zijn de leden benieuwd naar de reactie van het kabinet op de onlangs verschenen 
eindrapportage van het onderzoek naar de uitval van vrouwen in de wetenschap. De leden 
vernemen graag van de minister van OCW hoe de resultaten van het onderzoek worden 
meegenomen in de agenda en wat wordt gedaan met de conclusie dat het gebrek aan naleving 
van inclusiebeleid een van de redenen voor vrouwen is om niet meer te werken in de 
wetenschap. Verder zijn de leden benieuwd naar in hoeverre bij het opstellen van de agenda is 
gekeken naar de rol van tijdelijke arbeidscontracten als het gaat om discriminatie op basis van 
geslacht. Tot slot vragen zij welke maatregelen de minister van OCW voornemens is te nemen 
naar aanleiding van het rapport.  
 
We zetten in op twee lijnen om uitval van vrouwen in de wetenschap te voorkomen. De eerste 
lijn is dat we zorgen voor rust en ruimte in het stelsel. Jonge onderzoekers en tijdelijke 
docenten, waarvan er veel vrouw zijn, hebben hierin onze specifieke aandacht. We investeren 
daarom structureel € 200 miljoen per jaar in sectorplannen. In de sectorplannen wordt 
beschreven hoe de middelen gericht worden ingezet door de vaste capaciteit uit te breiden. 
Bovendien investeren we € 300 miljoen per jaar in de starters- en stimuleringsbeurzen. Omdat 
de beurzen voor onderzoekers met een vaste aanstelling bedoeld zijn, kan hier een stimulans 
van uitgaan voor universiteiten om meer mensen in vaste dienst aan te nemen.  
De tweede lijn richt zich op een cultuurverandering in de wetenschap. We willen dit 
bewerkstelligen met een integrale aanpak sociale veiligheid en inclusie in hoger onderwijs en 
wetenschap, die wij op 8 juni 2023 naar uw Kamer hebben gestuurd. Deze aanpak richt zich 
op het creëren van een veilige en inclusieve leer- en werkomgeving. Daarmee sluit deze 
aanpak aan bij de agenda. 
 
Reactie op de vragen van de leden van de SGP-fractie 
41 
 

  
Iedere stereotypering die leidt tot discriminatie, racisme of een andere vorm van uitsluiting is 
ongewenst. We werken samen met maatschappelijke organisaties, instituten en betrokkenen 
aan het tegengaan van stereotypering. De maatschappelijke sectoren spreken wij aan op hun 
verantwoordelijkheid om stereotypen te vermijden en discriminatie, racisme en uitsluiting 
tegen te gaan.  
 
Ook vragen de leden hoe de bewindspersonen rekening houden met het gegeven dat een 
onderdeel en kenmerk van diversiteit juist ook is de vrijheid om de wereld en de geschiedenis 
vanuit het eigen perspectief te beschouwen en te presenteren.  
 
We benadrukken dat het binnen het onderwijs van belang is dat een brede weergave van de 
geschiedenis bestaat, met aandacht voor discriminatie, racisme, uitsluiting, inclusie en 
gelijkwaardigheid. Een brede weergave sluit geen weergave vanuit het eigen perspectief uit, 
het benadrukt het belang van het weergeven van meerdere perspectieven.  
  
Verder merken de leden van de SGP-fractie op dat het actieplan de indruk zou kunnen 
wekken dat een grote rol voor de staat is weggelegd om te bepalen wat een goede visie op de 
geschiedenis is en welke beleving en invulling van diversiteit de juiste zijn en vragen zich af 
of het kabinet dit risico onderkent. De leden vragen zich af of de bewindspersonen zich 
bovendien beseffen dat stereotypering als zodanig ook altijd een tijdgebonden invulling heeft, 
dat zich telkens nieuwe vormen aftekenen en dat men retrospectief soms minder zwaar tilt aan 
stereotyperingen die nu als onwenselijk gezien kunnen worden. Het actieplan trekt een erg 
grote broek aan door te suggereren dat stereotypering in schoolboeken helemaal voorkomen 
kan worden.  
 
Door te stellen dat het van belang is dat er binnen het onderwijs een brede weergave van de 
geschiedenis bestaat wordt ons inziens niet de indruk gewekt dat er een rol voor de staat is 
weggelegd om te bepalen wat een goede visie op de geschiedenis is. Met de OCW-agenda 
tegen discriminatie en racisme leggen we niet vast wat een goede visie op de geschiedenis is, 
maar onderstrepen we enkel het belang van een brede weergave hiervan in 
onderwijsprogramma’s, les- en studiemateriaal, waarin meerdere perspectieven weergeven 
worden. Diversiteit is een concept om een verscheidenheid aan identiteiten, achtergronden, 
perspectieven, ervaringen en belevingen te benoemen en herkennen. We geven uiteraard niet 
alleen invulling aan dit begrip. Vele organisaties, instituten en experts leveren waardvolle en 
wezenlijke bijdragen aan het diversiteitsvraagstuk. We zijn ons bewust van het tijdsgebonden 
karakter van bepaalde stereotypen maar zien dat de stereotypen die leiden tot discriminatie en 
racisme decennialang – en soms zelfs eeuwenlang - wijdverbreid zijn. Het voorkomen van 
alle stereotypering in schoolboeken vergt een lange adem. Het is onze ambitie om steeds weer 
een stap in de juiste richting te zetten.  
 
De leden van de SGP-fractie vragen welke normen en indicatoren de bewindspersonen in 
gedachten hebben als het gaat om representativiteit.  
 
Representativiteit gaat erom dat verschillende groepen die deel uitmaken van de Nederlandse 
samenleving ook zichtbaar zijn in het onderwijs, de cultuur- en media sectoren en de 
wetenschap. Op alle niveaus. Dat is de inzet van het OCW-programma tegen discriminatie en 
racisme. We hebben het in deze over verschillen in afkomst, huidskleur, sekse, LHBTIQ+ 
identiteit, religie, sociaaleconomische  status, een beperking of een combinatie hiervan. Dit 
zijn indicatoren voor diversiteit en zoals vermeld in de OCW-agenda tegen discriminatie en 
43 
 

  
 
De leden van de SGP-fractie vragen waarom uitdrukkelijk wordt vermeld dat definities niet 
voor vier jaar duidelijk hoeven te zijn. Zij vinden dit opmerkelijk. De leden vragen zich af hoe 
het mogelijk is om consequent en consistent beleid te voeren en deugdelijk te evalueren als 
definities niet stabiel en duidelijk zijn. De leden zijn benieuwd naar welke aanleiding er is om 
te veronderstellen dat belangrijke definities als discriminatie en racisme de komende vier jaar 
zouden kunnen wijzigen. Ten slotte vragen zij of het niet logischer is om voor de komende 
vier jaar de genoemde definities te hanteren en in de evaluatie te bezien of aanpassing nodig 
is. 
 
De definities die zijn opgenomen in de OCW-agenda tegen discriminatie en racisme zijn 
ontwikkeld in samenwerking met Kennisplatform Inclusief Samenleven (KIS) en Expertise 
Centrum Diversiteitsbeleid (ECHO). We kunnen de definities die zijn opgenomen in de 
agenda niet los zien van de maatschappelijke debatten over deze thema’s. Dit kan ertoe leiden 
dat er bepaalde begrippen worden herzien. Denk bijvoorbeeld aan het toevoegen van een 
additionele discriminatiegrond aan het begrip discriminatie. Het feit dat de agenda een levend 
document is zorgt er echter niet voor dat definities onstabiel of onduidelijk zijn, maar juist 
voor definities die een goede afspiegeling zijn van de actualiteit en de visie van experts op dit 
thema. Dit staat ons inziens een gedegen evaluatie niet in de weg.   
 
Reactie op de vragen van de leden van de DENK-fractie 
 
De leden van de DENK-fractie hebben met belangstelling kennisgenomen van de OCW-
agenda tegen discriminatie en racisme en hebben hierover nog enkele vragen. 
 
De leden van de DENK-fractie maken zich zorgen over discriminerend lesmateriaal. 
Leerlingen en studenten moeten kunnen vertrouwen op inclusief lesmateriaal. Discriminatie 
en intolerantie moeten verdwijnen uit het onderwijs, of het nou homofoob, seksistisch of 
xenofoob is. Maar helaas hebben we dan nog een lange weg te gaan, zo stellen deze leden. 
Een voorbeeld uit de recente geschiedenis is een schoolboek waarin staat: "Andere culturen 
komen vaak bedreigend over". Op de begeleidende foto staan twee terroristen. Een ander 
voorbeeld is een invulopdracht in een schoolboek. De vraag luidt: "Waaruit blijkt dat Turken 
en Marokkanen slecht tegen kritiek op hun geloof kunnen?" De leden van de DENK-fractie 
vinden dit generaliserend en stigmatiserend tot op het bot. In de OCW-agenda tegen 
discriminatie en racisme worden een aantal acties genoemd om tot inclusiever onderwijs te 
komen. Een van de acties betreft het gesprek met uitgeverijen en onderzoekers. De leden van 
de DENK-fractie vragen zich af hoe ver de gesprekken zijn gevorderd en wanneer de minister 
verwacht de uitkomsten van de gesprekken om te kunnen zetten in concrete onderzoeken en 
activiteiten.  
 
Momenteel voeren we  de ambities uit onze agenda tegen discriminatie en racisme uit. Op dit 
moment verkennen wij de mogelijkheden voor het opzetten van gesprekken met uitgevers en 
onderzoekers. De Tweede Kamer wordt middels de halfjaarlijkse voortgangsrapportage van 
het Masterplan Basisvaardigheden hiervan op de hoogte gehouden. 
 
De OCW-agenda tegen discriminatie en racisme noemt de verplichting vanaf het schooljaar 
2023-2024 om ouders op de hoogte te stellen van de procedure rond het schooladvies. De 
leden van de DENK-fractie onderstrepen het belang van deze verplichting. Echter, de leden 
vragen wat voor voorlichting de minister in gedachte heeft.  
 
45 
 

  
 
Het lid van BIJ1 is positief gestemd over het feit dat er per onderdeel van de agenda zal 
worden bezien, samen met Bonaire, Sint-Eustatius en Saba, of de voorgenomen acties ten 
volle kunnen worden uitgevoerd aldaar, en hoe dit zal gebeuren. Het lid vraagt of de 
bewindspersonen bereid zijn om de voortgang van deze gesprekken ieder kwartaal met de 
Kamer te delen. Het lid hecht nog meer waarde aan het antwoord op de vraag wat er gebeurt 
als de drie eilanden aangeven niet genoeg menskracht en middelen te hebben om deze 
voornemens te realiseren. Verder is het lid benieuwd naar hoe de bewindspersonen hun eigen 
rol en verantwoordelijkheid zien in een dergelijke situatie. In hoeverre zijn zij bereid om het 
realiseren van deze voornemens wel te faciliteren en wat hebben zij daarvoor over, zo vraagt 
het voornoemde lid. 
 
In gesprek met Bonaire, Sint-Eustatius en Saba zal worden bezien welke ambities uit de 
agenda relevant zijn voor de eilanden, welke ambities gerealiseerd kunnen worden of welke 
ambities er nog mogelijk missen gelet op de lokale werkelijkheid. We zijn voornemens om de 
voortgang van de gesprekken met Bonaire, Sint-Eustatius en Saba te delen met de Tweede 
Kamer in de jaarlijkse voortgangsrapportage over de OCW-agenda tegen discriminatie en 
racisme. Indien blijkt dat er niet genoeg menskracht of middelen zijn om de ambities te 
realiseren, zal worden verkend op welke wijze de dialoog moet worden gevoerd over hoe dit 
wel kan gebeuren en hoe wij hierin eventueel kunnen ondersteunen. Hierbij stellen we de 
ideeën en suggesties van de eilanden centraal en zal de uitvoering worden afgestemd op de 
lokale behoeften en context. Onze rol is om samen met de eilanden de relevante ambities te 
verkennen, afstemmen en realiseren en een faciliterende rol te spelen door extra 
ondersteuning te bieden op een wijze die aansluit bij de lokale wensen en behoeften.  
 
Het heeft decennia geduurd voordat het kabinet bereid was om te erkennen dat er talloze 
stereotypen voorkomen in het lesmateriaal dat we vandaag de dag nog gebruiken. En dat de 
periodes rondom kolonialisme en slavernij vaak alleen belicht zijn vanuit het perspectief van 
de kolonisator, of zelfs helemaal ontbreekt in de geschiedenisboeken. Het lid leest dat het 
ministerie van OCW in gesprek is met uitgeverijen en onderzoekers over welke onderzoeken 
en activiteiten nodig zijn om stereotypering in lesmateriaal voor het po, vo en mbo te 
voorkomen. Het lid is uiteraard benieuwd naar de uitkomst van deze gesprekken en vraagt de 
bewindspersonen om ook de voortgang van deze gesprekken ieder kwartaal met de Kamer te 
delen. De belangrijkste vraag is echter wat de bewindspersonen doen om ervoor te zorgen dat 
de stereotypen uit het bestaande lesmateriaal worden gehaald.  
 
Samen met educatieve uitgeverijen wordt er een onderzoeksprogramma opgezet om tot 
effectiever (gebruik van) lesmateriaal te komen. De Tweede Kamer wordt middels de 
jaarlijkse voortgangsrapportage van het Masterplan Basisvaardigheden hiervan op de hoogte 
gehouden.  
 
Voorkomen is absoluut beter dan genezen, maar er ligt een immens grote berg aan 
lesmateriaal waar racisme en discriminatie uitgehaald moeten worden. Dus naast het 
voorkomen van stereotypen in nieuw lesmateriaal, moet het huidige lesmateriaal ge-update 
worden. Het lid vraagt hoe de bewindspersonen hiermee aan de slag zijn gegaan en wanneer 
iets te verwachten is op dit punt.  
 
De inhoud van lesmateriaal is aan educatieve uitgeverijen en de keuze van lesmateriaal is aan 
de school. Wel voeren wij in het kader van het onderzoeksprogramma naar lesmateriaal 
gesprekken met uitgeverijen. In deze gesprekken zal het updaten van het huidige lesmateriaal 
47 
 

  
Het lid van voornoemde fractie vraagt de bewindspersonen ook uiteen te zetten wat voor 
handvatten de inspectie heeft om in te grijpen, indien er discriminerende elementen in de 
schoolcultuur of het onderwijsaanbod zitten.  
 
De Inspectie van het Onderwijs ziet erop toe dat scholen in het funderend onderwijs 
basiswaarden doelgericht en in samenhang bevorderen, let erop of scholen oog hebben voor 
mogelijke risico’s en die in het aanbod proactief aandacht geven, en treedt op als scholen in 
strijd met de genoemde basiswaarden handelen. De inspectie ontvangt van iedere school in 
het funderend onderwijs de resultaten van de verplichte jaarlijkse schoolmonitor en pakt 
signalen op afkomstig van besturen, schoolleiders, docenten, ouders en leerlingen. Dit 
toezicht is met ingang van dit schooljaar geïntensiveerd. Dit betekent dat tekortkomingen rond 
de uitvoering van de jaarlijkse monitoring van de sociale veiligheid, signalen, en de reactie 
van de school op risico’s en incidenten, sneller zullen leiden tot onderzoek en handhavend 
optreden door de inspectie. Dit toezicht is onderdeel van het reguliere toezicht en de daarmee 
verbonden handhaving van de inspectie. De inspectie hecht veel waarde aan burgerschap, dat 
tevens onderdeel is van het toezicht op basisvaardigheden, een van de specifieke 
aandachtspunten in het toezicht. De handvatten van de inspectie liggen vast in de wettelijke 
opdrachten tot bevordering van burgerschap en basiswaarden, en de wettelijke zorgplicht 
sociale veiligheid. Deze wettelijke eisen zijn onderdeel van een aantal kwaliteitsstandaarden 
in het toezichtkader van de inspectie. Als scholen niet aan wettelijke eisen voldoen geeft de 
inspectie herstelopdrachten en ziet toe op realisering daarvan. Voor scholen die in gebreke 
blijven is sprake van sanctionerend optreden. 
 
Ook in het mbo is het bevorderen van veiligheid en inclusie een speerpunt. Alle mbo-scholen 
breiden  hun sociale veiligheidsplan uit, zodat zij daardoor beter zicht krijgen op hun sterke en 
zwakke punten. Er komt een monitor integrale veiligheid mbo, die weergeeft hoe veilig 
studenten en medewerkers zich op school voelen. Het eerste rapport daarvan verwachten we 
na de zomer. De inspectie neemt sociale veiligheid bij mbo-instellingen standaard mee in haar 
onderzoekskader mbo, zoals dat luidt sinds 2021. De Inspectie gebruikt hierbij een norm die 
is afgeleid uit de Wet Educatie en Beroepsonderwijs. 
 
Het lid van deze fractie vindt het positief dat de minister van OCW van mening is dat 
onderzoekers meer aandacht moeten besteden aan de vraag welke effecten onderzoek en 
beleid hebben voor verschillende groepen mensen, en dat het daarbij benadrukt dat juist 
diversiteit in het personeel dat het onderzoek uitvoert van groot belang is voor beter 
generaliseerbaarheid en betrouwbaarheid van de wetenschappelijke bevindingen. Het lid is 
daarbij benieuwd of de minister van OCW bereid is om ervoor te zorgen dat er ook meer 
onderzoeksubsidies komen voor wetenschappers die vertrekken vanuit gemarginaliseerde 
posities, en zo nee, waarom niet. Daarnaast is het lid nieuwsgierig naar wat voor andere 
manieren de minister van OCW dan wel kan zorgdragen voor het vergroten van de kansen 
voor wetenschappers met een gemarginaliseerde achtergrond.  
 
Wij verstrekken middelen aan de Nederlandse Organisatie voor Wetenschappelijk Onderzoek 
(NWO) om onderzoekprogramma’s op te zetten met als doel de in- en doorstroom van 
onderzoekers met een migratieachtergrond in de Nederlandse wetenschap te bevorderen. Het 
NWO Impulsprogramma voor Inclusie in de Wetenschap heeft onder andere in 2021 een 
vervolgprogramma van ‘Mozaïek’ opengesteld voor aanvragen. Dit is een 
promotiebeurzenprogramma gericht op de in Nederland ondervertegenwoordigde groep 
afgestudeerden met een migratieachtergrond uit Afrika, Azië, het Caribisch gebied, Midden- 
en Zuid-Amerika en Turkije. 
49 
 

  
Het lid van deze fractie hecht grote waarde aan het herzien van onze rijksmonumenten en 
materieel erfgoed in de publieke ruimte. Zoals vaak wordt gesteld: erfgoed is van iedereen en 
erfgoed maak je samen. Grote groepen in Nederland zijn echter eeuwenlang uitgesloten van 
dat proces, en nu zijn er talloze straatnamen, standbeelden en parken vernoemd of in leven 
geroepen ter ere van koloniale terreurmisdadigers. Daarbovenop noemt de staatssecretaris 
geen concreet voornemen om nieuwe rijksmonumenten aan te wijzen die de verzwegen 
geschiedenissen van Nederland belichten. In plaats daarvan valt te lezen: “Indien er nieuwe 
rijksmonumenten worden aangewezen dan zullen we [desbetreffende] groepen hierbij 
betrekken.” Het lid vraagt zich af wat het woord ‘indien’ in deze context betekent en wat 
ervoor nodig is om ook deze geschiedenissen tot materieel erfgoed te maken en hoe deze 
overwegingen een plek krijgen in het Herdenkingsjaar.  
 
We staan geheel achter het uitgangspunt dat erfgoed van iedereen is en door ons samen wordt 
gemaakt. We nemen onze verantwoordelijkheid onder meer daar waar het gaat om de 
rijksmonumenten. De monumenten die op dit moment op de rijksmonumentenlijst staan, zijn 
in het verleden vooral op kunst- en architectuurhistorische criteria geselecteerd. Aandacht 
voor het historische verhaal, laat staan het meerstemmige historische verhaal, was er veel 
55
minder of niet. De RCE bereidt daarom op dit moment het project Meerstemmigheid 
rijksmonumentenbestand voor. Dit is een verkenning hoe we met het 
rijksmonumentenbestand een meerstemmig(er) beeld van het Nederlandse erfgoed, de 
Nederlandse geschiedenis en de huidige Nederlandse samenleving kunnen uitdragen. In het 
project wordt verkend of en hoe het toevoegen van meer kennis en perspectieven op de 
huidige rijksmonumenten kan bijdragen aan een meerstemmig(er) beeld. Daarbij wordt ook 
gekeken of het voor het vertellen van een meerstemmig verhaal gewenst is om nieuwe 
rijksmonumenten aan te wijzen. Democratische participatie, zoals beschreven in het verdrag 
56 
van Faro, is hier onderdeel van. Groepen van wie de geschiedenis nog onderbelicht is 
gebleven en andere maatschappelijke en erfgoedpartijen worden hierbij betrokken. Het 
verhaal van de slavernij, de tot slaafgemaakten en hun nakomelingen zal een van de 
perspectieven in het onderzoek zijn. Hierbij moet worden genoemd dat de naamgeving van 
straten, standbeelden en parken een zaak is voor het lokaal bestuur. 
Meerstemmig erfgoed heeft ook een plek in het Herdenkingsjaar Slavernijverleden. Dan 
wordt in het hele koninkrijk extra aandacht besteed aan dit zeer pijnlijke, belangrijke en tot 
voor kort onderbelichte onderdeel van onze gedeelde geschiedenis. Het kabinet ondersteunt 
initiatieven van of in samenwerking met de verschillende groepen en gemeenschappen met 
een relatie tot het slavernijverleden. Zo wordt het Herdenkingsjaar Slavernijverleden een jaar 
vanuit de samenleving zelf. Hiervoor is/wordt 6 miljoen euro beschikbaar gesteld via twee 
cultuurfondsen: het Mondriaan Fonds en het Fonds voor Cultuurparticipatie. Ook zal het 
kabinet bijdragen aan de totstandkoming van een Nationaal Slavernijmuseum, zoals eerder 
57
werd aangekondigd in de Meerjarenbrief Cultuur . Het museum zal in nauwe samenwerking 
met betrokken gemeenschappen, aan de hand van verhalen en objecten aandacht geven aan 
het erfgoed dat verbonden is met dit onderwerp.  
 
Het lid van  de BIJ1-fractie vindt de openingsparagraaf over de teruggave van de gestolen 
cultuurgoederen opmerkelijk. De staatssecretaris schrijft dat “tijdens de koloniale periode vele 
                                                 
55
 RCE: Rijksdienst voor Cultureel Erfgoed  
56
 De Faro-definitie van democratische participatie is als volgt: “Eenieder aan te moedigen deel te nemen aan…” 
dit betreft o.a.: het identificatie- en waarderingsproces van erfgoed, maar ook publieke reflectie en 
toegankelijkheid van het erfgoed. Bron: Verdrag van Faro, p.6-7. 
57
 Meerjarenbrief 2023 - 2025 – De kracht van creativiteit, 4 november 2022, 
https://www.rijksoverheid.nl/documenten/rapporten/2022/11/04/meerjarenbrief-de-kracht-van-creativiteit  
51 
 

  
 
Het lid van de BIJ1-fractie vindt het opmerkelijk dat de minister van OCW onder het kopje 
‘Er zijn geen obstakels voor studenten uit ondervertegenwoordigde groepen’ schrijft dat deze 
studenten door institutionele uitsluitingsmechanismen en (onbewuste) vooroordelen vaak een 
lager studiesucces hebben dan andere studenten. Toch blijven de voorgenomen maatregelen in 
het hoofdstuk over een veilige, toegankelijke en inclusieve leer- en werkomgeving redelijk 
oppervlakkig, in die zin dat de afspraken en aanmoedigingsgesprekken met 
onderwijsinstellingen vrijblijvend van aard zijn. Zij vraagt of de minister van OCW 
voornemens is om concrete eisen te stellen aan onderwijsinstellingen om bijvoorbeeld het 
onderwijspersoneel te onderwijzen in de manieren waarop racisme en discriminatie in (het 
uitoefenen van) hun vak tot uiting komt.  
 
Mbo scholen, hogescholen en universiteiten zijn primair zelf verantwoordelijk voor het 
onderwijs en de professionele ontwikkeling van docenten. Het past niet bij de rol van de 
minister van OCW in het hogeronderwijsstelsel om concrete eisen te stellen aan 
onderwijsinstellingen om onderwijspersoneel te onderwijzen, bijvoorbeeld in de manieren 
waarop discriminatie en racisme tot uiting komt. Wel zijn we met de instellingen en studenten 
in gesprek om te komen tot een aanpak sociale veiligheid in het hoger onderwijs en 
wetenschap. Bij die aanpak wordt aansluiting gezocht bij de uitvoering van de OCW-agenda 
tegen discriminatie en racisme. Die aanpak is op 8 juni 2023 naar uw Kamer gestuurd.  
 
Het lid van de BIJ1-fractie is verheugd te lezen dat er speciaal aandacht wordt gegeven aan 
het VN-verdrag inzake de rechten van personen met een handicap en de EU-
toegankelijkheidsrichtlijn. De bewindspersonen zijn aan het onderzoeken of bestaande wet- en 
regelgeving en beleid moeten worden aangepast, en het lid vraagt wanneer we de uitkomsten 
van dit onderzoek kunnen verwachten. Worden ervaringsdeskundigen in dit onderzoek 
voldoende betrokken? Ook vraagt zij of de bewindspersonen bereid zijn om tussentijdse 
uitkomsten met de Kamer te delen, en zo niet, of zij bereid zijn toe te zeggen om de 
uitkomsten en een tijdspad met actiepunten vóór de Voorjaarsnota de Kamer te doen 
toekomen. 
 
De EU-toegankelijkheidsrichtlijn wordt omgezet in nationale wetgeving en lagere 
regelgeving. De huidige verwachting is dat het wetsvoorstel in het tweede kwartaal van 2023 
aan de Tweede Kamer wordt gezonden. Ondernemers moeten vanaf 28 juni 2025 aan de eisen 
uit de richtlijn voldoen. Op het gebied van het VN-verdrag Handicap gebeurt al veel, maar 
een volledig overzicht ontbreekt nog. Hier werken wij momenteel aan, zowel binnen OCW als 
met andere departementen. Uit dit overzicht zal ook blijken of bestaande wet- en regelgeving 
en beleid moeten worden aangepast. Wanneer dat het geval blijkt te zijn, zullen 
ervaringsdeskundigen bij het proces betrokken worden. De tussentijdse uitkomsten van het 
onderzoek zullen met de Kamer gedeeld worden. 
 
Het lid van de BIJ1-fractie sluit graag af met vragen over de organisatie van het 
Herdenkingsjaar. Een jaar “vol verbinding, waarin verschillende perspectieven een plek 
krijgen door het Trans-Atlantische slavernijverleden als zwaartepunt te nemen, maar 
daarnaast ruimte te bieden voor verbreding naar gemeenschappen die ook een link hebben met 
het slavernijverleden en het jaar 1873.” Daarbij worden de Hindoestaanse en Javaanse 
gemeenschappen uit Suriname als voorbeeld genoemd. Het lid vraagt naar de betrokkenheid 
van ook Surinaams-Chinese gemeenschappen met een geschiedenis van gedwongen arbeid in 
Suriname en vraagt in het bijzonder aandacht voor het betrekken van inheemse 
gemeenschappen. De geschiedenis van slavernij begint immers bij de kolonisatie van 
53 
 

  
gemeenschappen. Zij hebben advies gegeven over de kaders voor de fondsen, de uiteindelijke 
regelingen en de werkwijze van beoordeling. Hun inbreng is meegenomen door OCW en de 
Rijkscultuurfondsen die de regelingen onder hun hoede hebben. 
 
Het lid van de BIJ1-fractie leest ook dat het herdenkingsjaar van toepassing is op het hele 
Koninkrijk, en dat daarbij wordt gekeken naar het betrekken van Suriname en Indonesië. Het 
lid vraagt het kabinet wat “kijken naar het betrekken van Suriname en Indonesië” precies 
betekent. Waar moet naar gekeken worden, door wie wordt dat gedaan en is er een 
mogelijkheid dat Nederland deze voormalige koloniën buiten beschouwing laat?  
 
Het NiNsee, dat de opening en sluiting van het Herdenkingsjaar zal organiseren, heeft contact 
met vertegenwoordigers uit Suriname over het betrekken van het Suriname en het Surinaams 
perspectief bij de opening en sluiting van het jaar. De Surinaamse organisatie die de 1 juli-
herdenking aldaar organiseert is de mogelijkheid geboden om de ceremonie van de Nationale 
Herdenking, met daarin de speech van de koning uit te zenden gedurende de eigen 
herdenkingsceremonie. Daarnaast zullen vier Surinamers die een belangrijke rol hebben 
gespeeld in het agenderen van het slavernijverleden de Nationale Herdenking in Amsterdam 
bijwonen op uitnodiging van de Nederlandse overheid. Ook zal minister Hoekstra van 
Buitenlandse Zaken de herdenkingsceremonie in Suriname bijwonen namens de Nederlandse 
overheid.  
 
Daarnaast werkt het kabinet nog aan de mogelijkheid om initiatieven in landen met een relatie 
tot het Nederlandse slavernijverleden te ondersteunen. Zo beoogt het kabinet niet enkel 
initiatieven in het Europees en Caribisch deel van het Koninkrijk, te faciliteren, maar juist te 
zorgen voor betrokkenheid en initiatieven in landen die onlosmakelijk met het Nederlandse 
slavernijverleden zijn verbonden, uiteraard indien daar in deze landen behoefte aan is. 
 
Met betrekking tot het Koninkrijk brede programma, vraagt het lid wat voor optredens we 
kunnen verwachten van bewindspersonen bij het officiële openings- en sluitingsmoment van 
het herdenkingsjaar en wat het Koningshuis daarin voor plek inneemt. Overwegende dat juist 
het Koningshuis een ultiem symbool is van (mede)verantwoordelijke voor kolonialisme en 
slavernij, lijkt het haar uiterst ongepast om een speciale rol weg te leggen voor het 
Koningshuis tijdens het herdenkingsjaar, tenzij het Koningshuis persoonlijk excuses maakt 
voor de eigen rol en verantwoordelijkheid in deze bloederige en brute geschiedenis. Daarnaast 
vraagt het lid aan wie de externe opdrachten met betrekking tot het organiseren van deze 
evenementen worden verstrekt. Is het kabinet bereid om ervoor te zorgen dat ook dit in de 
betreffende gemeenschappen zelf zal worden gezocht.  
 
Er is bij de opening van het Herdenkingsjaar brede inzet van de regering bij evenementen op 
en rond 1 juli 2023. Zijne Majesteit de Koning en Hare Majesteit Koningin Maxima zullen, 
net als minister-president Rutte, minister Yesilgöz-Zegerius van Justitie en Veiligheid 
minister Bruins Slot van Binnenlandse Zaken en Koninkrijksrelaties, minister Dijkgraaf van 
Onderwijs, Cultuur en Wetenschap en minister Weerwind voor Rechtsbescherming aanwezig 
zijn bij de Nationale Herdenking in Amsterdam. De Koning zal spreken bij de plechtigheid.  
 
Ook op Aruba, Bonaire, Curaçao, Saba, Sint Eustatius, Sint Maarten en in Suriname is een 
bewindspersoon aanwezig bij de lokale herdenkingen op 1 juli. Daarnaast zullen ook op een 
groot aantal lokale herdenkingen en Keti Koti-vieringen in Europees Nederland 
bewindspersonen aanwezig zijn.  
 
55 
 

