 
 
 
 
>Retouradres Postbus 16375 2500 BJ Den Haag  Internationaal Beleid 
 
Rijnstraat 50  
De voorzitter van de Tweede Kamer der Staten-Generaal 
Den Haag 
Postbus 16375 
Postbus 20018 
 
2500 BJ Den Haag 
2500 EA  DEN HAAG 
 
www.rijksoverheid.nl 
Contactpersoon 
 
 
 
Onze referentie 
39477421 
 
Bijlagen 
3 
Datum 6 juli 2023 
Betreft Vierlandenoverleg OCW & Voortgang Caribische Landen 
 
 
 
 
 
Sinds 2019 ontmoeten de ministers van onderwijs, cultuur en wetenschap van 
Aruba, Curaçao, Sint Maarten en Nederland elkaar om afspraken te maken binnen 
het Koninkrijk. In dat kader heeft op 16 en 17 januari 2023 het jaarlijkse 
Ministerieel Vierlandenoverleg Onderwijs, Cultuur en Wetenschap (M4LO) 
plaatsgevonden op Curaçao. Op 20 april en 30 juni van dit jaar vond daarnaast 
een digitaal M4LO plaats over aansluiting op het vervolgonderwijs voor Caribische 
studenten en de doorlichting van het onderwijsbestel in de Caribische landen.  
Via deze brief informeren wij u over de besproken onderwerpen en de voortgang 
van de gemaakte afspraken. Tevens lichten wij de laatste ontwikkelingen toe 
inzake het Herdenkingsjaar Slavernijverleden. In deze brief gaan wij ook in op de 
status van het BSN voor Caribische studenten naar aanleiding van de motie van 
1
de leden de Hoop en Wuite.    
 
 
Vierlandenoverleg  
 
Het overleg op 16 en 17 januari 2023 werd voorgezeten door de minister van 
Onderwijs, Wetenschap, Cultuur en Sport van Curaçao, de heer Sithree van 
Heydoorn. Voor Aruba waren de minister van Onderwijs en Sport, de heer Endy 
Croes, en de minister van Financiën en Cultuur, mevrouw Xiomara Maduro, 
aanwezig. Voor Sint Maarten was de minister van Onderwijs, Cultuur, Jeugd en 
Sport, de heer Rodolphe Samuel, aanwezig. Namens Nederland waren 
ondergetekenden aanwezig. Voorafgaand aan het M4LO vindt regelmatig op 
ambtelijk niveau met de vier landen overleg plaats om op de beleidsterreinen 
onderwijs, cultuur en wetenschap samen te werken. De onderwerpen van het 
M4LO worden uitgewerkt in werkgroepen, die hun voortgang en bevindingen 
rapporteren aan de ministers door middel van memo’s. De overeengekomen 
afspraken kunt u lezen in de bijgevoegde slotconclusies; enkele mijlpalen lichten 
wij graag verder toe.  
 
  
                                                 
 
1
 Hoger Onderwijs-, Onderzoek- en Wetenschapsbeleid | Tweede Kamer der Staten-Generaal 
 Pagina 1 van 6 
 

 
 
Onze referentie 
richten met Curaçao als trekker, waarbij de Tijdelijke Werkorganisatie (TWO) 
39477421 
tevens is aangesloten, om deze gezamenlijke uitdagingen te identificeren. De 
werkgroep heeft tijdens een virtueel M4LO op 30 juni 2023 een voorstel 
voorgelegd om op de thema’s uit de doorlichting samen te werken. De ministers 
hebben ingestemd met het opzetten van een netwerkstructuur zodat op ambtelijk 
niveau informatie, kennis en ervaringen kunnen worden uitgewisseld tussen de 
vier landen. Daarnaast hebben de ministers de werkgroep gevraagd concrete 
samenwerkingsacties, zoals het ontwikkelen van een gezamenlijk curriculum voor 
schoolbesturen en -directies, door middel plannen van aanpak verder uit te 
werken. 
 
Studiesucces Caribische studenten  
 
Na het M4LO 2021 hebben de ministers van de vier landen de regiegroep 
studiesucces Caribische Studenten, onder voorzitterschap van Ron Bormans, in 
2
het leven geroepen. Binnen deze regiegroep wordt integraal gekeken naar de 
belemmeringen die Caribische studenten ervaren in de voorbereiding op de 
eilanden op een vervolgstudie in Nederland of elders, tijdens en na afloop van hun 
studie.  
 
In september 2022 heeft de regiegroep een werkconferentie georganiseerd op 
Aruba, waar onderwijsinstellingen en overheden van alle zes Caribische eilanden 
binnen het Koninkrijk en Europees Nederland bijeen zijn gekomen om tot 
voorstellen voor een betere aansluiting op vervolgonderwijs te komen. Daarnaast 
is in Europees Nederland de samenwerking tussen de onderwijsinstellingen 
voortgezet met een verbeterde ontvangst en begeleiding van Caribische 
studenten die een studie in Nederland (gaan) volgen.  
 
Naar aanleiding van de conferentie, hebben de ministers tijdens het M4LO in 
januari van dit jaar besloten om te starten met drie prioriteiten. Ten eerste willen 
de vier landen door de Caribische universiteiten, eventueel in samenwerking met 
Nederlandse hogescholen en universiteiten, een pre-academic year laten 
(door)ontwikkelen in een gezamenlijk ‘Caribbean academic foundation year 
(CAFY)’, zodat er voor Caribische studenten een betere aansluiting is op een 
vervolgstudie. Op de langere termijn zullen elementen van het CAFY worden 
geïntegreerd in het curriculum van het voortgezet onderwijs als het gaat om de 
voorbereiding op het vervolgonderwijs. 
 
Ten tweede introduceren de landen een Koninkrijksbeurs, SEA+, om uitwisseling 
van studenten binnen het Koninkrijk te stimuleren. Dit om de lacune van het 
programma Erasmus+, dat niet binnen het Koninkrijk kan worden benut, op te 
vullen. Met het programma SEA+ kunnen bijvoorbeeld Caribische studenten een 
deel van hun studie in Nederland volgen. Hiermee geven wij invulling aan de 
3
motie 31288-941 van de leden Wuite en de Hoop. 
 
Tenslotte zijn de ministers overeengekomen dat op elk Caribisch eiland binnen 
het Koninkrijk een arbeidsmarktanalyse wordt uitgevoerd, waarvan de uitkomsten 
                                                 
 
2
 Detail 2021D32340 | Tweede Kamer der Staten-Generaal 
3
 Hoger Onderwijs-, Onderzoek- en Wetenschapsbeleid | Tweede Kamer der Staten-Generaal 
 
 Pagina 3 van 6 
 

 
 
Onze referentie 
In het kader van het Herdenkingsjaar Slavernijverleden heeft het Nationaal 
39477421 
instituut Nederlands slavernijverleden en erfenis €75.000 beschikbaar gesteld aan 
Aruba, Curaçao en Sint Maarten om de organisatie van activiteiten rond 1 juli 
2023 gerelateerd aan het slavernijverleden vanuit de samenleving te financieren. 
 
 
BSN  
 
Op 22 februari 2022 is de motie van de leden De Hoop en Wuite aangenomen die 
de regering verzoekt het BSN beschikbaar te stellen aan Caribische Studenten.  
De Ministerraad heeft op 24 maart jl. ingestemd met het wijzigen van het Besluit 
basisregistratie personen, zodat Caribische studenten bij aanvraag van 
studiefinanciering via DUO direct een BSN kunnen krijgen. Na de inwerkingtreding 
van het Besluit is er tijd nodig om de systemen van DUO aan te passen. Gezien 
de complexiteit hiervan is het voor Caribische studenten die in studiejaar 2024-
2025 starten met de studie in Nederland mogelijk om bij aanvang van hun studie 
een BSN te ontvangen.  
 
Om de studenten die starten in studiejaar 2023-2024 te ondersteunen heeft BZK 
samen met OCW een brief gestuurd aan alle Nederlandse gemeenten. Hierin is 
gevraagd om voor Caribische studenten het proces voor inschrijving in de 
basisregistratie personen (BRP) zo vlot mogelijk te laten verlopen. De Rijksdienst 
voor Identiteitsgegevens (RvIG) kan gemeenten hierbij ondersteunen. Mochten 
studenten alsnog problemen ondervinden en vertraging oplopen in het proces van 
inschrijving in de BRP bij gemeenten van vestiging dan kunnen deze studenten 
direct contact opnemen met medewerkers van RvIG via het stappenplan op de 
4
website van het RvIG.  
 
 
  
                                                 
 
4
 Zie: https://www.rvig.nl/caribisch-gebied-burgers 
 
 Pagina 5 van 6 
 

