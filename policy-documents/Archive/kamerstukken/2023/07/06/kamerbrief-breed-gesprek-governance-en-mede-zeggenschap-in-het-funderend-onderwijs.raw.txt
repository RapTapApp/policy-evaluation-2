 
 
 
Primair Onderwijs 
 
>Retouradres Postbus 16375 2500 BJ Den Haag  
Rijnstraat 50  
 
Den Haag 
De voorzitter van de Tweede Kamer der Staten-Generaal 
Postbus 16375 
 
2500 BJ Den Haag 
Postbus 20018 
 
www.rijksoverheid.nl 
2500 EA  DEN HAAG  
 
 
Onze referentie 
38347466 
 
 
 
Bijlage: 1 
 
 
 
  
 
Datum 6 juli 2023  
 
Betreft Eindrapport Breed gesprek governance en (mede)zeggenschap  
 
 
 
In deze brief informeer ik u over het eindrapport van het onderzoek Breed 
gesprek governance en (mede)zeggenschap, over de bestuursstructuur in de 
school- en bestuursorganisaties in het funderend onderwijs.  
 
De bestuursstructuur is van belang voor goed onderwijs. Onderwijs dat leerlingen 
de kennis en vaardigheden aanleert die nodig zijn om actief deel uit te maken van 
onze samenleving. In een fijne school werken schoolleider(s) en het schoolteam 
samen aan het leerklimaat op de school. Het schoolteam, de schoolleiders en het 
schoolbestuur staan op basis van vertrouwen en interesse in elkaars perspectief 
met elkaar in verbinding en voeren het goede gesprek met elkaar. Zo is voor alle 
actoren duidelijk wie welke taak en rol bij het maken van keuzes heeft, welke 
keuzes gemaakt worden en hoe deze keuzes uitpakken.  
 
Die samenwerking en dat goede gesprek komen echter niet op alle scholen 
vanzelf tot stand. Soms is er wrijving tussen schoolleider en schoolbestuur en 
bestaat er onduidelijkheid over de verdeling van beslissingen en verantwoording 
tussen schoolbestuur en schoolleider.    
 
Daarom wil ik kijken hoe ik knelpunten in de samenwerking kan oplossen. Zodat 
op alle scholen het goede gesprek en de bestuursstructuur bijdragen aan de 
kwaliteit van het onderwijs. Dit sluit aan bij de opdrachten uit het 
1
coalitieakkoord .  
 
De vraag naar de verdeling van beslissingen en verantwoording is een vraag naar 
zeggenschap. Het thema zeggenschap is, samen met bekostiging en 
arbeidsvoorwaardenvorming, als fundamenteel sturingsvraagstuk benoemd in de 
kabinetsreactie op het interdepartementaal beleidsonderzoek ‘Koersen op 
2
kwaliteit en kansengelijkheid’ (hierna: IBO).  
 
 
1
 Het gaat om de opdrachten: 1) We brengen scholen in positie door investeringen zoveel mogelijk rechtstreeks naar de 
klas te laten gaan, volgens de systematiek van de werkdrukmiddelen. 2) Scholen gaan zich beter verantwoorden over de 
inzet en effectiviteit van de middelen zonder de administratieve lastendruk te verhogen. 3) We versterken de zeggenschap 
van schoolleiders en leraren evenals de betrokkenheid en inspraak van ouders en leerlingen. 4) We versterken de positie 
en kwaliteit van schoolleiders waardoor op elke school een lerende cultuur ontstaat ten behoeve van het verhogen van de 
onderwijskwaliteit voor ieder kind. 
2
 Kamerstukken II, 2022/23, 31 293, nr. 669 
 Pagina 1 van 10 
 

 
 
bevoegd gezag is aanspreekpunt van de onderwijswetten en eindverantwoordelijk 
Onze referentie 
38347466  
voor al wat er onder haar gezag plaatsvindt. In de dagelijkse praktijk spreekt men 
vaak over het schoolbestuur in plaats van de term bevoegd gezag.  
 
Schoolleider 
De directeur of rector van een school. 
 
1. Het onderzoek ‘Breed gesprek governance en 
(mede)zeggenschap’ 
Het onderzoek draait om de vraag of de huidige rollen en verantwoordelijkheden 
in en om scholen in het funderend onderwijs werkbaar en toekomstbestendig zijn.  
 
Voor het onderzoek is gesproken met 363 onderwijsbestuurders, intern 
toezichthouders, (gemeenschappelijke) medezeggenschapsraadsleden en 
ondersteuningsplanraadsleden, schoolleiders, leraren en ondersteuners, ouders, 
leerlingen, belangenbehartigers en vertegenwoordigers van gemeenten en 
samenwerkingsverbanden. Aan de werkconferentie hebben 139 personen 
deelgenomen. Er was diversiteit naar onderwijssoort en in kleine en grote 
schoolbesturen en er was spreiding van deelnemers over het land. 
 
De belangrijkste conclusies en het volledige rapport vindt u in de bijlage. Verder 
gaven de onderzoekers aanbevelingen. De drie prioritaire aanbevelingen zijn:  
1. Verbeteren van kennis en informatie over inhoud en proces van 
medezeggenschap. 
2. Vergroten deelname en betrokkenheid, door zowel inhoudelijk als 
randvoorwaardelijk de medezeggenschap aantrekkelijker te maken. 
3. Versterken van de positie van de schoolleider, op basis van een nadere 
verkenning van mogelijke routes van voorkeuren voor en potentiële gevolgen 
van de versterking van de positie van de schoolleider. 
 
Ik herken de conclusies uit het eindrapport, deze ben ik in verschillende 
gesprekken in het onderwijs ook tegen gekomen. Ik zie echter wel wrijving tussen 
de conclusies dat er geen behoefte is aan wijzigingen in het besturingsproces en 
de rol en positie van de schoolleider aandacht verdient. Het verkennen van de rol 
en positie van de schoolleider raakt mogelijk ook het besturingsproces als geheel 
(zie paragraaf 3).  
 
Ik herken de prioritaire aanbevelingen als logische vervolgstap in dit proces en 
omarm deze. Ik geef hieronder aan hoe ik opvolging wil geven aan deze drie 
aanbevelingen. De overige aanbevelingen neem ik mee in de bredere verkenning 
(zie paragraaf 3).  
 
2. Ondersteunen medezeggenschap en het ‘goede gesprek’ 
Ik geef invulling aan de aanbevelingen 1 en 2 door leerlingenparticipatie te 
bevorderen en ondersteuning voor medezeggenschap te organiseren. Hoe ik dat 
doe beschrijf ik hieronder. Vervolgens sta ik stil bij het instemmingsrecht op 
hoofdlijnen van de begroting. Tot slot beschrijf ik het belang van het ‘goede 
gesprek’ en licht ik toe hoe dat gesprek eruit ziet. In paragraaf 3 ga ik in op de 
verkenning naar de positie van de schoolleider. 
 
Meer inspraak voor leerlingen 
Uit het eindrapport blijkt dat informele vormen van medezeggenschap voor 
leerlingen een waardevolle invulling van inspraak zijn. Leerlingenpanels kunnen 
 
 Pagina 3 van 10 
 

 
 
Geen wetsvoorstel voor instemmingsrecht op hoofdlijnen van de begroting 
Onze referentie 
38347466  
Ik zie af van het plan om het instemmingsrecht op hoofdlijnen van de begroting 
wettelijk te regelen. Volgens het eindrapport vinden veel  
medezeggenschapsraadsleden het instemmingsrecht niet nodig en is er vooral 
behoefte aan tijd en kennis bij de (gemeenschappelijke) medezeggenschapsraden 
5
bij de bestaande rechten van de medezeggenschapsraad. Een extra 
instemmingsrecht vergroot die behoefte alleen maar. Daarnaast hebben 
medezeggenschapsraadsleden al meer inspraak op de inzet van budget, 
bijvoorbeeld budget uit het Nationaal Programma Onderwijs en de subsidie 
basisvaardigheden. 
 
Ik investeer daarom liever in ondersteuning van de medezeggenschap en de 
verbetering van de positie van de schoolleider (zie paragraaf 3). 
 
Het ‘goede gesprek’: good governance 
In het eindrapport wordt door alle actoren gewezen op het belang van het ‘goede 
gesprek’. Het ‘goede gesprek’ betekent dat in de school- en bestuursorganisatie 
door alle betrokkenen gesproken wordt over (voorgenomen) besluiten, dat hun 
inbreng gehoord en meegewogen wordt en dat na het besluit wordt geëvalueerd 
of de beoogde doelen gehaald zijn. Bij genomen besluiten moet het voor alle 
betrokkenen helder zijn hoe dit besluit tot stand is gekomen en welke afwegingen 
gemaakt zijn.  
 
Het ‘goede gesprek’ betekent niet dat besluiten met consensus genomen moeten 
worden, maar betekent wel dat de besluiten en besluitvorming inzichtelijk moeten 
zijn voor alle betrokkenen. Belangrijke randvoorwaarden voor het goede gesprek 
zijn wederzijds respect, belangstelling voor elkaars inbreng, goede en tijdige 
informatievoorziening en oog voor het algemeen belang.  
 
Ik onderschrijf het belang van het ‘goede gesprek’. Daarom wil ik aandacht 
vragen voor een goede betrokkenheid van de schoolleider, leraren, 
onderwijsondersteunend personeel, ouders en leerlingen bij de besluitvorming in 
de school- en bestuursorganisatie en het samenwerkingsverband passend 
onderwijs.  
 
In het bijzonder vraag ik aandacht voor de betrokkenheid van de schoolleider, 
waar het om pedagogisch-didactische beslissingen gaat, ook van de leraren en 
het onderwijsondersteunend personeel. Het ‘goede gesprek’ kan bijdragen aan 
het vergroten van de deelname en betrokkenheid in de medezeggenschap, omdat 
in voortdurend gesprek de inhoud beter afgestemd kan worden op de behoeften 
van de verschillende actoren.  
 
Gelet op het belang van de schoolleider voor de praktijk en de reeds in gang 
gezette ontwikkelingen, zoals het Nationaal Programma Onderwijs, het inclusief 
onderwijs, de subsidie masterplan basisvaardigheden en de werkdrukmiddelen is 
het tijd om daar waar het nog niet gebeurt, de schoolleider onderdeel te maken 
van het ‘goede gesprek’ op de school. Daarom voeg ik de schoolleider toe aan de 
zogenoemde governancedriehoek. Deze wordt daarmee een ‘governanceruit’ van 
schoolbestuur, intern toezicht, schoolleider en medezeggenschapsraad. Dit model 
 
 
5
 Pagina 23 en 24 van het eindrapport 
 
 Pagina 5 van 10 
 

 
 
Ik heb bij de verkenning oog voor de bredere verhoudingen in de school- en 
Onze referentie 
38347466  
bestuursorganisatie. Te denken is ook aan de eindverantwoordelijkheid van het 
schoolbestuur, de zeggenschap van de leraar, de inspraak van de leerling en het  
effect op onderwijskwaliteit. Het gaat mij erom de voorwaarden te scheppen, ook 
in de structuur, die bijdragen aan het ‘goede gesprek’ en een krachtige rol en 
positie van de schoolleider op iedere school.  
 
Ik wil het hele spectrum van mogelijkheden onderzoeken, met ook een kritische 
houding naar de rol van de rijksoverheid hierbij. Ik houd daarbij rekening met de 
bestaande financiële middelen op mijn begroting. Deze uitwerking sluit aan bij de 
8
toezegging uit de kabinetsreactie op het IBO om naar het fundamentele 
sturingsvraagstuk van zeggenschap te kijken. 
 
De verkenning heeft betrekking op de effecten op onder meer bekostiging, 
uitvoerbaarheid, toezicht, samenwerking (met bijv. gemeenten) en (bestaande) 
juridische kaders in het gehele stelsel van funderend onderwijs. Omdat de rol en 
positie van de schoolleider raakt aan de bestuursstructuur in het funderend 
onderwijs. Ofwel het raakt aan de vragen over zeggenschap.  
 
Zoals genoemd, is in de kabinetsreactie op het IBO aangekondigd dat er keuze-
richtingen komen op de thema’s zeggenschap, bekostiging en 
arbeidsvoorwaardenvorming. Deze keuze-richtingen omvatten samenhangende 
pakketten, waarin zeggenschap, bekostiging en arbeidsvoorwaardenvorming zijn 
samengenomen. Deze vormen de basis voor nader gesprek met uw Kamer en met 
betrokkenen in het onderwijs over hoe we ons onderwijs willen organiseren. 
 
Tot slot 
In deze brief heb ik u geïnformeerd over mijn reactie op het rapport Breed 
gesprek governance en (mede)zeggenschap. Ik moedig scholen en 
schoolbesturen aan om deze brief te zien als aanmoediging om met alle 
betrokkenen in de school te praten (en in gesprek te blijven) over de verdeling 
van beslissingsbevoegdheden en het organiseren van inspraak. Dit ten gunste van 
het onderwijs aan de leerlingen. 
 
In het voorjaar van 2024 informeer ik u over de voortgang. 
 
 
De minister van Onderwijs, Cultuur en Wetenschap, 
 
 
 
 
 
Robbert Dijkgraaf 
 
  
 
 
8
 Kamerstukken II, 2022/23, 31 293, nr. 669 
 
 Pagina 7 van 10 
 

 
 
werkdrukmiddelensystematiek stelt daarnaast praktische eisen aan de tijd, 
Onze referentie 
38347466  
capaciteit en competenties van medezeggenschapsraadsleden. De druk die het 
legt op de personeelsleden is een reden om terughoudend te zijn met het  
toepassen van deze systematiek, zo concluderen de onderzoekers. De 
onderzoekers benoemen dat flankerend beleid kan helpen om te toepassing van 
13
de werkdrukmiddelensystematiek te bevorderen.  
 
Conclusies bij het thema rol en positie schoolleider 
De positie van de schoolleider is een punt van aandacht in de 
governancestructuur, zo concluderen de onderzoekers. Die positie is van 
strategisch belang voor de organisatie en kwaliteit van het onderwijs, maar heeft 
nu geen formele rol in de governanceverhoudingen. Zowel schoolleiders als 
(gemeenschappelijke) medezeggenschapsraadsleden benadrukken de noodzaak 
van versterking van deze rol. Vanuit schoolbestuurders wordt hier wisselend over 
14
gedacht. De onderzoekers geven aan dat het gebrek aan formele positie in de 
praktijk geen bezwaar hoeft te zijn, maar dat er zich situaties kunnen voordoen 
waarin er een disbalans ontstaat tussen de formele partners in de 
governancedriehoek (bestuur, medezeggenschap, intern toezicht) en de positie 
15
van de schoolleider daarbinnen. De onderzoekers geven drie mogelijke routes 
mee voor de versterking van de positie van de schoolleider: 1) juridische route, 
waarbij eindverantwoordelijkheid en eindverantwoording deels op schoolniveau 
gelegd worden, 2) vertrouwensroute, waarbij het bestuur en schoolleider samen 
werken aan gedeeld leiderschap en 3) alternatieve route, waarbij het bestuur en 
schoolleider afspraken vastleggen in het managementstatuut. De onderzoekers 
geven geen voorkeursrichting mee, maar raden aan om nader onderzoek te 
16
doen. 
 
Conclusies bij het thema verantwoording 
De onderzoekers concluderen ten aanzien van de begrotingssystematiek en de 
taakverdeling daarin tussen bestuur en schoolleiding dat deze werkbaar is. De 
mate waarin dit voor een school tot administratieve lasten leidt, verschilt per 
schoolbestuur. Anders is dit voor tijdelijke subsidieregelingen die vaak wel tot 
extra verantwoordingslast leiden. De onderzoekers concluderen op basis van de 
gesprekken dat dat ook geldt voor een eventueel toekomstige inzet van de 
werkdrukmiddelensystematiek. Een dergelijke systematiek vraagt allereerst om 
duidelijkheid en toegankelijkheid van de financiële informatie, naast betere 
facilitering van de medezeggenschap, in de zin van kennis en tijd. Meer dan aan 
de financiële cijfers hechten (gemeenschappelijke) medezeggenschapsraadsleden 
aan de onderliggende motivatie van de begroting en eventuele gevolgen voor de 
school en het onderwijs. De onderzoekers concluderen dat instemming op het 
schoolbeleid is belangrijker dan instemming op de begroting. 
 
Drie prioritaire aanbevelingen 
De onderzoekers geven per thema een aantal aanbevelingen, zie daarvoor 
pagina’s 61 tot en met 63 van het eindrapport. Zij geven in totaal dertien 
aanbevelingen mee. Daarbij merken de onderzoekers op dat alle aanbevelingen 
even waardevol zijn, maar dat er uit praktische overwegingen drie aanbevelingen 
geprioriteerd kunnen worden: 
 
 
13
 Pagina 60 van het eindrapport 
14
 Pagina 60 van het eindrapport 
15
 Pagina 36 van het eindrapport 
16
 Pagina 60 van het eindrapport 
 
 Pagina 9 van 10 
 

