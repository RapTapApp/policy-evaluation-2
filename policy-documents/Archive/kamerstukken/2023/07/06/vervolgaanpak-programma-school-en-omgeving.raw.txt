 
 
 
 
>Retouradres Postbus 16375 2500 BJ Den Haag  
 
Kansengelijkheid en 
De voorzitter van de Tweede Kamer der Staten-Generaal 
Onderwijsondersteuning 
Postbus 20018 
 
Rijnstraat 50  
2500 EA  DEN HAAG 
Den Haag 
 
Postbus 16375 
2500 BJ Den Haag 
www.rijksoverheid.nl 
 
 
Onze referentie 
38987618 
 
Bijlagen 
 
Datum 6 juli 2023 
Betreft Vervolgaanpak Programma School en Omgeving 
 
 
 
 
 
 
Kinderen en jongeren die na schooltijd meedoen met een voetbaltraining in de 
wijk, leren drummen bij de muziekvereniging, in de moestuin van de school 
werken, samen onder begeleiding huiswerk maken, op het schoolplein een 
dansworkshop volgen of leren hoe een 3D-printer werkt. Het zijn voorbeelden van 
wat de coalities van het programma School en Omgeving dit jaar al aanbieden 
aan ruim 124.000 kinderen en jongeren in kwetsbare wijken in Nederland. Met 
een breed pallet aan activiteiten buiten schooltijd bieden scholen en gemeenten in 
samenwerking met lokale partijen een ondersteunende en stimulerende omgeving 
aan die leerlingen die dit het hardste nodig hebben. Hierdoor kunnen deze 
kinderen en jongeren hun kennis, talenten en vaardigheden in de volle breedte 
ontdekken, ontwikkelen en benutten en vergroten we hun ontwikkeling in het 
onderwijs en daarbuiten. 
 
Middels deze brief informeer ik u over het vervolg van het programma School en 
Omgeving, waarvoor het kabinet vanuit het Coalitieakkoord structureel extra 
budget beschikbaar stelt. Bovenop de ruim 56 miljoen die voor dit jaar al 
beschikbaar was gesteld, wordt een extra budget geïnvesteerd oplopend tot € 377 
miljoen waardoor er vanaf 2027 € 433 miljoen structureel beschikbaar komt. Met 
dit budget wil ik de komende jaren nog gerichter investeren in die scholen waar 
we het meeste verschil kunnen maken, zodat we voor de leerlingen die dit het 
hardste nodig hebben echt een stevig aanvullend aanbod neer kunnen zetten. 
Mijn ambitie is om voor al die leerlingen een verrijkte schooldag neer te kunnen 
zetten met uiteindelijk tien extra uur aan aanvullende activiteiten per week. In 
deze brief licht ik toe hoe we dit de komende jaren gaan aanpakken. Daarnaast 
ga ik in op de eerste uitkomsten uit onderzoek en hoe we de door ontwikkeling 
van het programma gaan monitoren. 
 
Structureel investeren in een verrijkende omgeving 
Dit kabinet investeert met structureel € 1 miljard fors in kansengelijkheid. Die 
investeringen zijn hard nodig. Het CPB laat zien dat het inkomen van een kind op 
latere leeftijd steeds meer bepaald wordt door het inkomen van ouders, doordat 
de effecten van ons stelsel op kansengelijkheid opstapelen: leerlingen die al 
 Pagina 1 van 5 
 

 
 
Onze referentie 
ondersteun ik de scholen met de grootste uitdagingen met relatief meer middelen 
38987618 
en extra ondersteuning vanuit de Gelijke Kansen Alliantie. Het gaat daarbij om 
vijf procent van alle leerlingen in Nederland op scholen waar de nood het hoogst 
 4
is. Een deel van deze scholen staat binnen de huidige coalities, een deel is nog 
geen onderdeel van het programma School en Omgeving. Uiteindelijk wil ik dat al 
deze kinderen en jongeren een aanbod krijgen van tien extra uur per week. 
Coalities krijgen de tijd en ruimte om hier naartoe te werken. De overige scholen 
binnen de huidige coalities kunnen subsidie aanvragen om een aanbod van 
minimaal vijf uur per week aan te bieden, maar moedig ik aan om met behulp van 
cofinanciering ook naar een aanbod van tien uur per week toe te werken.  
 
Voor Caribisch Nederland wordt een aparte aanpak ontwikkeld die aansluit bij de 
context, het stelsel en de schaal van de eilanden. Het is belangrijk om te kijken 
naar de lokale infrastructuur, lopende programma’s zoals Best4kids en bestaande 
subsidies voor buitenschoolse sportactiviteiten. Ik verken hiervoor met minister 
Schouten en staatssecretaris Van Ooijen hoe we door integrale samenwerking nog 
meer kunnen bijdragen aan kansengelijkheid en ontwikkeling van alle jeugd in 
Caribisch Nederland.  
 
Interdepartementale SPUK  
Een aantal coalities valt binnen één van de stedelijke focusgebieden van het 
Nationaal Programma Leefbaarheid en Veiligheid (NPLV). Deze coalities hebben de 
mogelijkheid om het geld voor School en Omgeving aan te vragen via een 
interdepartementale Specifieke Uitkering (SPUK) Kansrijke Wijk aan gemeenten. 
In deze SPUK worden middelen en beleidsdoelen van OCW en SZW 
samengevoegd tot een breed pakket voor de stedelijke focusgebieden. Hierover 
bent u onlangs geïnformeerd via de brief van Minister de Jonge over de voortgang 
5
van het NPLV. Vijf coalities hebben hiervoor gekozen. Ik zal de ervaringen met 
deze SPUK nauwgezet volgen. De focusgebieden worden vanuit het ministerie van 
BZK ondersteund bij de uitvoering van hun plannen, en vanuit het Programma 
School en Omgeving is er voor alle coalities ondersteuning beschikbaar via de 
Gelijke Kansen Alliantie. 
 
Eerste opbrengsten School en Omgeving 
Uit het eerste inventariserende onderzoek naar de verrijkte schooldag, dat ik op 
10 mei aan uw Kamer heb aangeboden, blijkt dat er veel enthousiasme en 
6
energie in het land is om met School en Omgeving aan de slag te gaan. De 
bereidheid om aan het onderzoek mee te werken was groot, en binnen en buiten 
de coalities wordt hard gewerkt om de verrijkte schooldag gestalte te geven. 
Scholen, instellingen en gemeenten zoeken verder naar mogelijkheden om hun 
lokale aanpak verder te versterken, uit te breiden en te verduurzamen.  
 
Uit de inventarisatie blijkt dat ongeveer de helft van alle scholen voor regulier en 
speciaal basis- en voortgezet onderwijs een bepaalde vorm van verrijkt aanbod 
heeft. Ruim een kwart van de programma’s met verrijkt aanbod ontvangt subsidie 
                                                 
 
4
 5% van alle leerlingen op scholen met de hoogste relatieve scores op de CBS-indicator voor 
onderwijsachterstanden en voor het speciaal onderwijs de CUMI-scores. 
5
 Kamerbrief van 12 juni 2023 met kenmerk 2023-0000316309. 
6
 KBA Nijmegen, Kohnstamm Instituut & Oberon. Inventarisatie verrijkte schooldag (2023).  
 
 Pagina 3 van 5 
 

 
 
Onze referentie 
en verwacht hier de komende twee jaar al een significante impuls aan te kunnen 
38987618 
geven. De komende twee schooljaren kunnen circa 1000 scholen met daarop ruim 
250.000 leerlingen subsidie aanvragen om dit extra aanbod te realiseren.  
Daarnaast wil ik over twee jaar weten welke randvoorwaarden nodig zijn voor de 
uitvoering van een kwalitatief sterk aanvullend aanbod met maximale impact, 
zodat we via School en omgeving een belangrijke bijdrage leveren aan de brede 
ontwikkeling van kinderen.      
 
Met de verschillende onderzoeken en de lerende aanpak bouw ik de komende 
twee jaar samen met de coalities die kennis en ervaring op, zodat we met het 
programma School en Omgeving steeds meer impact kunnen hebben op de 
kinderen en jongeren waar we het voor doen. Op basis hiervan zal ik in 2025 
besluiten hoe School en Omgeving ingericht zal worden vanaf schooljaar 2025-
2026. Om te zorgen dat de inrichting van School en Omgeving blijft aansluiten bij 
de actuele behoeften en ontwikkelingen zal ook na die tijd een periodieke 
herijking plaatsvinden. Elke drie jaar zullen we op basis van de monitoring en 
onderzoek besluiten op welke punten de vormgeving en inrichting van School en 
Omgeving bijgesteld moeten worden.  
 
Ik zie het programma School en Omgeving als een essentiële component in het 
bevorderen van kansengelijkheid voor kinderen en jongeren in ons land. Juist 
door samen te werken op lokaal, regionaal en landelijk niveau kunnen we het 
verschil maken. Daarom werk ik voor dit programma nauw samen met de 
betrokken ministers van SZW, VWS en BZK. Op lokaal niveau zie ik prachtige 
samenwerkingen ontstaan tussen onder andere scholen, gemeenten, 
welzijnswerk, sport- en cultuurorganisaties en de kinderopvang. Het is mooi om 
te zien hoe de verschillende expertise van deze partijen wordt ingezet en hoe dit 
het aanbod enorm kan versterken. Ik zal uw Kamer blijven informeren over de 
voortgang op het programma.  
 
Tot slot ontvangt u bijgaand tevens een afschrift van de brief die is gestuurd aan 
schoolbesturen over aanvullend onderwijs, zoals toegezegd in de Kamerbrief van 
7
1 juni jl. 
 
 
De minister van Onderwijs, Cultuur en Wetenschap, 
 
 
 
 
Robbert Dijkgraaf 
 
 
 
                                                 
 
7
 Kamerstukken II, 2022-2023, 31293 686 
 
 Pagina 5 van 5 
 

