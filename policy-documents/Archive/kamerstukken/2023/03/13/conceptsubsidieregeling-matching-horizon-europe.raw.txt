 
Regeling van de Minister van Onderwijs, Cultuur en Wetenschap van [datum], nr. 
OWB/[Proza-nummer], houdende regels voor het verstrekken van subsidie ten 
behoeve van het bevorderen van wetenschap en innovatie door middel van het 
stimuleren en faciliteren van deelname aan het Europese kaderprogramma voor 
onderzoek en innovatie Horizon Europe (Subsidieregeling matching Horizon Europe) 
 
De Minister van Onderwijs, Cultuur en Wetenschap, 
 
Handelende in overeenstemming met de Minister van Economische Zaken en Klimaat; 
 
Gelet op de artikelen 4 en 5 van de Wet overige OCW-subsidies en de artikelen 1.3 en 2.1 van de 
Kaderregeling subsidies OCW, SZW en VWS; 
 
Besluit: 
 
 
Artikel 1. Begripsbepalingen 
1. In deze regeling wordt verstaan onder: 
 
eCORDA: databank van de Europese Commissie met data over voorstellen, evaluatie en 
subsidieovereenkomsten van de Europese kaderprogramma’s voor onderzoek en innovatie; 
 
Horizon Europe: het kaderprogramma voor onderzoek en innovatie van de Europese Unie voor de 
periode 2021 tot en met 2027, bedoeld in de Verordening (EU) 2021/695, voor zover het betreft 
de uitvoering van het specifieke programma dat is vastgesteld bij Besluit (EU) 2021/764, bedoeld 
in artikel 1, tweede lid, onder a, van deze verordening; 
 
minister: Minister van Onderwijs, Cultuur en Wetenschap;  
 
subsidieovereenkomst: subsidieovereenkomst als bedoeld in artikel 33, tweede lid, van 
Verordening (EU) 2021/695, met uitzondering van subsidieovereenkomsten voor de gezamenlijk 
gefinancierde Europese partnerschappen, bedoeld in artikel 10, eerste lid, onder b, van deze 
verordening of de geïnstitutionaliseerde Europese partnerschappen, bedoeld in artikel 10, eerste 
lid, onder c, van deze verordening die in het kader van Horizon Europe cofinanciering van de 
Staat hebben ontvangen; 
 
Verordening (EU) 2021/695: Verordening (EU) 2021/695 van het Europees Parlement en de Raad 
van 28 april 2021 tot vaststelling van Horizon Europa — het kaderprogramma voor onderzoek en 
innovatie, tot vaststelling van de regels voor deelname en verspreiding en tot intrekking van 
Verordeningen (EU) nr. 1290/2013 en (EU) nr. 1291/2013 (PbEU 2021, L 170). 
 
2. In deze regeling wordt onder kennisinstelling verstaan: 
a. universiteit of hogeschool als bedoeld in de bijlage onder a tot en met i van de Wet op het 
hoger onderwijs en wetenschappelijk onderzoek; 
b. academisch ziekenhuis als bedoeld in artikel 1.13 van de Wet op het hoger onderwijs en 
wetenschappelijk onderzoek; 
c. Koninklijke Nederlandse Akademie van Wetenschappen als bedoeld in artikel 1.5, eerste lid, 
van de Wet op het hoger onderwijs en wetenschappelijk onderzoek; 
d. Nederlandse organisatie voor wetenschappelijk onderzoek als bedoeld in artikel 2 van de Wet 
op de Nederlandse organisatie voor wetenschappelijk onderzoek dan wel Stichting Nederlandse 
Wetenschappelijk Onderzoek Instituten; 
e. organisatie die als subsidieontvanger wordt genoemd in artikel 16 van de departementale 
begrotingsstaat van het Ministerie van Onderwijs, Cultuur en Wetenschap (VIII); 
f. Nederlandse Organisatie voor toegepast-natuurwetenschappelijk onderzoek TNO als bedoeld in 
artikel 3, eerste lid, van de TNO-wet; 
g. ZorgOnderzoek Nederland als bedoeld in artikel 2 van de Wet op de organisatie ZorgOnderzoek 
Nederland; 
h. instituut als bedoeld in artikel 1 van de Subsidieregeling instituten voor toegepast onderzoek; 
Intern gebruik  

 
 
4. Het eerste en derde lid zijn niet van toepassing bij de subsidieverstrekking voor het 
kalenderjaar 2029. In afwijking van het eerste lid ligt de peildatum voor subsidieverstrekking in 
2029 op 1 maart van datzelfde kalenderjaar.  
 
Artikel 7. Aanvraag subsidie 
1. Een kennisinstelling kan de eerste keer voor 1 juni 2023 subsidie aanvragen. In de periode 
2024 tot en met 2029 kan zij jaarlijks voor 1 maart subsidie aanvragen. Aanvragen die worden 
ingediend na afloop van de genoemde termijnen worden afgewezen. 
 
2. De kennisinstelling, bedoeld in artikel 1, tweede lid, onderdeel j, toont in de aanvraag aan dat 
zij:  
a. een rechtspersoon is gelieerd aan een universiteit, hogeschool of academisch ziekenhuis als 
bedoeld in artikel 1, tweede lid, onderdelen a en b;  
b. van deze instelling financiële middelen ontvangt voor het doen van onderzoek; en  
c. onderzoek verricht zonder winstoogmerk. 
 
3. De kennisinstelling, bedoeld in artikel 1, tweede lid, onderdeel k, toont in de eerste aanvraag 
aan dat zij:  
a. eigen rechtspersoonlijkheid bezit, niet zijnde de Staat; 
b. structurele financiering van de rijksoverheid ontvangt voor het doen van wetenschappelijk 
onderzoek; en  
c. door de Europese Commissie voor Horizon Europe is geregistreerd als ‘secondary or higher 
education establishment’ of als ‘research organisation’. 
 
4. De kennisinstelling maakt bij haar aanvraag gebruik van het aanvraagformulier dat is 
bekendgemaakt op de website www.rvo.nl. 
 
Artikel 8. Vaststelling en besteding subsidie  
1. De minister stelt de subsidie, bedoeld in artikel 7, eerste lid, direct vast binnen 13 weken na de 
in dat lid genoemde data.  
 
2. Kennisinstellingen besteden de subsidie aan niet-economische activiteiten waarvoor zij al dan 
niet rechtstreeks bekostiging of subsidie ontvangen.  
 
Artikel 9. Betaling  
De minister betaalt het subsidiebedrag ineens binnen twee weken na de data van vaststelling, 
bedoeld in artikel 8, eerste lid.  
 
Artikel 10. Verantwoording  
1. Kennisinstellingen die bekostigde onderwijsinstellingen zijn als bedoeld in artikel 9.1 van de 
Kaderregeling subsidies OCW, SZW en VWS, verantwoorden de subsidie jaarlijks in de 
jaarverslaggeving overeenkomstig de Regeling jaarverslaggeving onderwijs. 
 
2. Andere kennisinstellingen verantwoorden de subsidie met toepassing van artikel 9.2 van de 
Kaderregeling subsidies OCW, SZW en VWS in de jaarverslaggeving. 
 
3. Een kennisinstelling toont op verzoek van de minister aan dat de subsidie is besteed aan haar 
bekostigde of gesubsidieerde taken dan wel, indien het een kennisinstelling als bedoeld in artikel 
1, tweede lid, onderdeel j, betreft, aan niet-economische activiteiten ten behoeve van de 
bekostigde of gesubsidieerde taken van een universiteit, hogeschool of academisch ziekenhuis.  
 
Artikel 11. Inwerkingtreding en vervaldatum 
1. Deze regeling treedt in werking met ingang van de dag na de datum van uitgifte van de 
Staatscourant waarin zij wordt geplaatst. 
 
2. Deze regeling vervalt met ingang van 31 december 2029, met dien verstande dat zij van 
toepassing blijft op subsidies die voor die datum zijn verstrekt. 
Intern gebruik  

 
Toelichting 
 
Algemene toelichting 
 
Inleiding 
Kennisinstellingen die deelnemen aan Horizon Europe, maken meer kosten dan ze via de 
Europese subsidie vergoed krijgen. De benodigde eigen bijdrage om deel te nemen aan een 
Horizon Europe-project worden de ‘matchingskosten’ genoemd. Deze subsidieregeling biedt de 
grondslag om kennisinstellingen die publieke middelen ontvangen voor het uitvoeren van hun 
bekostigde of gesubsidieerde (wettelijke) onderzoekstaken (hierna: kennisinstellingen) en die 
kosten maken als gevolg van deelname aan Horizon Europe-projecten, hiervoor tegemoet te 
komen. Zij ontvangen een tegemoetkoming van de gemaakte matchingskosten in de vorm van 
een subsidie.   
 
Horizon Europe is het Europese kaderprogramma voor onderzoek en innovatie, dat loopt van 
2021 tot en met 2027. De algemene doelstelling van dit programma is het behalen van 
wetenschappelijke, technologische, economische en maatschappelijke effecten met de 
investeringen van de Europese Unie in onderzoek en innovatie. Onder meer met het oog op het 
1
versterken van de wetenschappelijke en technologische basis van de Europese Unie ). 
Nederlandse kennisinstellingen werken in Europa samen om een belangrijke bijdrage te leveren 
aan het oplossen van maatschappelijke uitdagingen en om baanbrekend onderzoek te doen. 
Samenwerking in Europa stelt kennisinstellingen in staat om mee te doen aan de internationale 
top. 
 
Doelen 
Nederland is succesvol in deelname aan Europese programma’s. Om kennisinstellingen in staat te 
stellen om optimaal en gedurende de gehele looptijd van het programma deel te blijven nemen 
aan Horizon Europe, wordt hen een tegemoetkoming geboden in de matchingskosten. Het doel 
van deze regeling is in de eerste plaats het bevorderen van de deelname van kennisinstellingen in 
Horizon Europe, waardoor zij op lange termijn kunnen bijdragen aan Europese doelstellingen voor 
onderzoek en innovatie en tegelijkertijd profiteren van hun positie in Europese samenwerking. Dit 
is van belang omdat dit bijdraagt aan een gezond en duurzaam stelsel voor hoger onderwijs en 
wetenschap waarbinnen wetenschappelijke doorbraken, maatschappelijke uitdagingen en de 
ontwikkeling van studenten, docenten en onderzoekers, worden bevorderd.   
 
De activiteiten op het gebied van onderzoek en innovatie die ontplooid worden via de deelname 
aan Horizon Europe-projecten vallen binnen de bekostigde of gesubsidieerde taken van 
kennisinstellingen. De financiële middelen die door de instellingen zijn ingezet voor de matching 
van het subsidiebedrag uit Horizon Europe, kunnen zij aldus niet inzetten voor reguliere 
bekostigde of gesubsidieerde taken. De gewenste hoge deelnamegraad van Nederlandse 
kennisinstellingen in Horizon Europe, levert daarmee een knelpunt op voor de uitvoering van de 
overige taken. In de tweede plaats heeft deze regeling daarom tot doel de matchingskosten deels 
te compenseren. Deze compensatie dient te worden besteed aan de (reguliere) bekostigde of 
gesubsidieerde taken (zie artikel 8 lid 2).  
 
Kennisinstellingen 
Doelgroep van deze regeling zijn kennisinstellingen die structurele publieke financiering 
ontvangen voor het doen van onderzoek, waaronder ook innovatie of valorisatie wordt begrepen. 
Het betreft in elk geval bekostigde universiteiten en hogescholen, universitair medische centra 
verbonden aan universiteiten, intituten vallend onder de Koninklijke Nederlandse Akademie van 
Wetenschappen (hierna: KNAW), instituten vallend onder de Nederlandse organisatie voor 
wetenschappelijk onderzoek (hierna: NWO), ZorgOnderzoek Nederland, organisaties die 
structurele subsidie ontvangen voor het doen van onderzoek en die zijn genoemd in artikel 16 
                                                 
1
 Artikel 3 van Verordening (EU) 2021/695 van het Europees Parlement en de Raad van 28 april 2021 tot 
vaststelling van Horizon Europa — het kaderprogramma voor onderzoek en innovatie, tot vaststelling van de 
regels voor deelname en verspreiding en tot intrekking van Verordeningen (EU) nr. 1290/2013 en (EU) nr. 
1291/2013): hierna Verordening (EU) nr. 2021/695 
Intern gebruik  

 
WOOS). Het bevorderen dat kennisinstellingen blijven deelnemen aan Europese 
onderzoeksprogramma’s en het borgen dat dit niet te veel ten koste gaat van andere taken past 
evenals innovatie binnen de doelstelling van dit beleid. 
 
Wat betreft de aanvraag en het verantwoordingsregime wijkt deze subsidieregeling af van de 
kaderregeling; dit is expliciet bepaald in artikel 3 (zie verder de toelichting op dit artikel). 
 
De Comptabiliteitswet 2016 (Cw) heeft als uitgangspunt dat een subsidieregeling na vijf jaar 
vervalt. In bepaalde gevallen kan deze termijn ten hoogste tien jaar zijn als een kortere termijn 
afbreuk doet aan de effectiviteit van de te subsidiëren activiteiten (artikel 4.10, derde lid, aanhef 
en onder a, Cw). Gezien de doelen van deze regeling en de termijn van Horizon Europe is het niet 
effectief om de regeling een looptijd te geven van vijf jaar. De termijn van zeven jaar maakt het 
mogelijk om alle kennisinstellingen die in de periode 2021 tot en met 2027aan Horizon Europe 
deelnemen hun matchingskosten deels te laten compenseren. De vervaldatum van 31 december 
2029 houdt rekening met de mogelijkheid dat sommige subsidieovereenkomsten nog in 2028 
worden geregistreerd in de eCORDA (zie verder de toelichting in paragraaf ‘Inhoud regeling’). 
Conform artikel 4.10, vierde lid, van de Cw is een ontwerp van deze regeling in de periode PM 
schriftelijk ter kennis gebracht aan de Tweede Kamer. Voorzien is dat de minister in 2026 een 
verslag over de doeltreffendheid en de doelmatigheid van de subsidie zal uitbrengen aan deze 
Kamer.  
 
De subsidie betreft het deels compenseren van de benodigde eigen bijdrage van de 
kennisinstellingen voor hun deelname aan Horizon Europe. Dit matchingsbedrag heeft de 
kennisinstelling niet kunnen inzetten voor het uitvoeren van haar bekostigde of gesubsidieerde 
taken; het doen van wetenschappelijk onderzoek, waarvoor deze instelling structurele bekostiging 
of subsidie ontvangt. Van belang is dat kennisinstellingen dit onderzoek als kerntaak uitvoeren en 
op niet-economische basis.  
 
Inhoud regeling  
Voor de jaren 2023 tot en met 2029 is er € 72 miljoen beschikbaar voor een tegemoetkoming in 
de eigen kosten die publiek gefinancierde kennisinstellingen maken voor hun deelname aan het 
Europese kaderprogramma voor onderzoek en innovatie, Horizon Europe. Het uit te keren bedrag 
per instelling wordt gebaseerd op het totaalbedrag dat de Europese Commissie via (een) gesloten 
Horizon Europe projectsubsidieovereenkomst(en) aan de betreffende instelling heeft toegekend. 
In het geval van een consortiumaanvraag zal het zogenoemde partnerdeel dat bestemd is voor de 
kennisinstelling (en niet het totale subsidiebedrag) het criterium zijn om te bepalen hoeveel 
subsidie vanuit de matchingsregeling wordt toegekend aan deze instelling. Dit past bij het 
systeem van eCORDA dat het ontvangen subsidiebedrag voor de betreffende kennisinstelling, 
ongeacht of het een deel is, weergeeft. De in eCORDA geregistreerde gegevens bieden de basis 
voor deze regeling. Een kennisinstelling komt per in de eCORDA geregistreerde 
subsidieovereenkomst, wat betekent per project, eenmalig in aanmerking voor een subsidie op 
grond van deze regeling. Het uit te keren bedrag betreft een percentage van het bedrag zoals dat 
in de Europese subsidieovereenkomst is toegekend aan deze instelling. Door ervaring met de 
regeling Stimulering Europees Onderzoek (Stcrt. 2019, 70002) is grotendeels bekend welke 
instellingen in aanmerking komen voor deze regeling. Het uitgangspunt is dat subsidies voor deze 
kennisinstellingen na aanvraag direct worden vastgesteld. Deze kennisinstellingen leveren in hun 
aanvraag de benodigde administratieve gegevens aan en verlenen toestemming voor het door de 
RVO raadplegen en gebruikmaken van de gegevens van de kennisinstelling, zoals geregistreerd in 
de eCORDA. Indien het gaat om nieuwe instellingen (artikel 1, tweede lid, onderdeel k), is 
aanvullende informatie nodig. Om deze onbekende kennisinstellingen niet uit te sluiten, dienen 
deze instellingen in hun eerste aanvraag aan te tonen dat zij in aanmerking komen voor deze 
subsidie (zie art. 7, tweede en derde lid). Indien het gaat om een rechtspersoon als bedoeld in 
artikel 1, tweede lid, onderdeel j, is ook aanvullende informatie nodig. Deze rechtspersoon dient 
per aanvraag aan te tonen dat zij als rechtspersoon gelieerd is aan een universiteit, hogeschool of 
academisch ziekenhuis, daarvoor de bekostigde middelen van die instelling ontvangt en 
bovendien geen winstoogmerk heeft. Na afloop van de aanvraagtermijn in het kalenderjaar 
waarin de subsidie wordt verstrekt, bepaalt de minister de hoogte van het percentage dat 
afhankelijk van het bereiken van het subsidieplafond in een jaar acht procent tot maximaal 
Intern gebruik  

 
Berekening regeldruk  
Naar verwachting zullen in totaal zo’n zeventig kennisinstellingen gebruik maken van deze 
regeling. Doordat er geen rapportageverplichting is, anders dan via de jaarverslaggeving, of 
sprake van kosten die verband houden met de uitvoering van verplichtingen die voortkomen uit 
de regeling, betreffen de regeldrukkosten met name de aanvraagkosten. Er worden maximaal 
vijftien aanvragen verwacht voor de twee categorieën die iets meer informatie aan dienen te 
leveren. De lasten voor deze instellingen bestaan uit het uploaden van een beperkt aantal 
documenten in het digitale aanvraagformulier. Daarnaast zijn er beperkte kosten te verwachten 
voor alle deelnemers aan de regeling, met het oog op de kwalitatieve monitoring van de regeling 
en administratieve kosten die samenhangen de besteding van het budget, zodat 
kennisinstellingen op verzoek van de minister aan kunnen tonen dat de subsidie is besteed aan 
niet-economische activiteiten. De registratie van bestedingen, ten behoeve van verantwoording 
via het jaarverslag, betreft grotendeels bedrijfseigen kosten, en wordt verantwoord via de 
jaarverslaggeving.  
 
De regeldrukkosten die uit deze regeling voortvloeien betreffen: 
 
• kennisnamekosten; 
 
• kosten in verband met het indienen van de aanvraag; 
 
• kosten in verband met verantwoording; 
 
• kosten in verband met monitoring en evaluatie. 
 
Kennisnamekosten 
Kennisinstellingen die een aanvraag willen indienen zullen zich op de hoogte moeten stellen van 
de eisen waaraan zij moeten voldoen. Aangezien verreweg het grootste deel van de 
kennisinstellingen bekend is, kan RVO gericht communiceren over de regeling en bijbehorende 
vereisten om deel te nemen. De eenmalige kennisnamekosten komen naar verwachting uit op € 
12,50 per aanvraag en € 875,00 in totaal (uitgaande van 70 aanvragen) per jaar. 
 
Kosten in verband met het indienen van de aanvraag 
De regeldrukkosten in verband met het indienen van de aanvraag en het aanleveren van de 
benodigde informatie worden geschat op € 37,50 per aanvraag en € 2625,00 in totaal per jaar. 
 
Kosten in verband met de verantwoording 
Verantwoording vindt plaats via de jaarverslagen van de kennisinstellingen. Voor de 
administratieve handelingen die hiervoor nodig zijn wordt ervan uitgegaan dat registratie van 
bestedingen bij de kennisinstellingen grotendeels standaard praktijk is (business as usual costs). 
De extra regeldrukkosten zijn daardoor beperkt, en worden geschat op € 8830 in totaal. Bij twijfel 
moeten kennisinstellingen aan kunnen tonen dat zij de ontvangen bijdrage inzetten voor niet-
economische activiteiten. Dit zal naar verwachting nauwelijks voorkomen. De eenmalige kosten 
die hiermee samenhangen worden geschat op € 167 op basis van vijf gevallen.    
 
Kosten in verband met monitoring en evaluatie 
Ten behoeve van de monitoring en evaluatie zullen gesprekken gevoerd worden met een aantal 
van de deelnemers. Uitgaande van gesprekken van één uur met twintig instellingen die 
steekproefsgewijs worden gekozen, worden de eenmalige regeldrukkosten hiervoor geschat op in 
totaal € 1000. 
 
De gekwantificeerde administratieve lasten worden hiermee geschat op € 33.997 in totaal 
(jaarlijks gemiddeld 0,007% van het totaal beschikbaar gestelde budget) en zijn daarmee zeer 
gering. Het Adviescollege toetsing regeldruk (ATR) heeft het dossier niet geselecteerd voor een 
formeel advies, omdat het geen omvangrijke gevolgen voor de regeldruk heeft. 
 
Caribisch Nederland 
Deze regeling is van toepassing op kennisinstellingen die zich bevinden in Caribisch Nederland. 
Intern gebruik  

 
Dat een rechtspersoon gelieerd is aan een universiteit, hogeschool of academisch ziekenhuis 
(onderdeel j) blijkt bijvoorbeeld uit een meerderheidsbelang of -aandeel dat deze bekostigde 
instellingen in die rechtspersoon hebben. Daarnaast kan de organisatorische verbondenheid 
tussen de verschillende rechtspersonen ook blijken uit overeenkomsten of statutaire 
benoemingsrechten. Zie verder paragraaf ‘Kennisinstelling’ in de inleiding van het algemene deel 
van de toelichting.  
 
Artikel 3 
In deze regeling wordt Hoofdstuk 7 (artikelen 7.1 tot en met 7.8) van de kaderregeling buiten 
toepassing verklaard. De reden daarvoor is dat in deze regeling geen sprake is van een aanvraag 
tot vaststelling en dat de verantwoording op basis van deze regeling telkens via de 
jaarverslaggeving plaatsvindt: voor de kennisinstellingen die een bekostigde onderwijsinstelling 
zijn, volgt dit reeds uit artikel 9.1, eerste lid, van de kaderregeling; voor de overige 
kennisinstellingen wordt toepassing gegeven aan artikel 9.2 van de kaderregeling.  
 
Artikel 4 
Eerste lid 
Kennisinstellingen waarvan subsidieovereenkomsten op 1 september 2022 in eCORDA staan, 
kunnen op aanvraag in 2023 subsidie ontvangen. Het betreft subsidieovereenkomsten die sinds 
de start in 2021 en in het kader van Horizon Europe zijn geregistreerd. Het is mogelijk dat op de 
peildatum 1 september het subsidieplafond, bedoeld in artikel 5, van de regeling wordt 
overschreden. De subsidieovereenkomsten van kennisinstellingen die hierdoor niet in aanmerking 
komen voor subsidie schuiven in volgorde van registratie door naar een volgend jaar. Deze 
subsidieovereenkomsten komen in het daaropvolgende jaar derhalve alsnog voor subsidie in 
aanmerking. Omdat bij de verdeling van de subsidie op grond van artikel 6 de volgorde van de 
verschijning van de registratie van de subsidieovereenkomsten in de eCORDA wordt 
aangehouden, komen de doorgeschoven subsidieovereenkomsten met voorrang voor 
subsidieverstrekking in aanmerking. 
 
Tweede lid 
Het tweede lid geeft aan dat een kennisinstelling per subsidieovereenkomst één maal een 
subsidie op grond van deze regeling kan ontvangen.  
 
Derde lid 
Het kaderprogramma Horizon 2020 dat van 2014 tot en met 2020 liep, is de voorganger van 
Horizon Europe. Tijdens die periode kwamen kennisinstellingen ook in aanmerking voor 
compensatie van de matchingskosten, maar dan op basis van de NWO-regeling Stimulering 
Europees Onderzoek (Stcrt. 2019, 70002). Op basis van deze NWO-regeling kregen 
kennisinstellingen ten hoogste 9 procent van de gemaakte matchingskosten gecompenseerd. De 
matchingskosten voor kennisinstellingen zijn hoog en tegelijkertijd is het niet de bedoeling deze 
kosten volledig te compenseren. Zoals in het algemene deel van toelichting is aangegeven, valt 
deelname aan een Horizon Europe-project binnen de bekostigde of gesubsidieerde taken van deze 
instellingen. Het deelnameniveau van Nederlandse kennisinstellingen ligt sinds de start van 
Horizon Europe bovendien hoog. Gelet hierop en op de NWO-regeling is er gekozen voor een 
standaardpercentage van acht procent, dat naar boven kan worden bijgesteld tot een maximum 
van vijftien procent in geval van onder-uitputting. Het percentage dat naar aanleiding van de 
stand van zaken op een peildatum wordt vastgesteld, geldt voor alle instellingen die in 
aanmerking komen voor een subsidie in het daaropvolgende kalenderjaar.  
 
Artikelen 5 en 6 
Het subsidieplafond is voor de jaren 2023 tot en met 2029 vastgesteld op € 72 miljoen per jaar. 
Indien in een jaar het te matchen bedrag op basis van de geregistreerde subsidieovereenkomsten 
boven dit plafond uitkomt, met hantering van het minimum uitkeringspercentage van acht 
procent, komen de instellingen voor de betreffende subsidieovereenkomsten in een volgend jaar 
alsnog voor een subsidie in aanmerking (zie ook de toelichting op artikel 4, eerste lid). Het 
doorschuiven geschiedt in volgorde van verschijning in de database. Als ook in 2029 sprake zou 
zijn van een overschrijding van het subsidieplafond, dan is het doorschuiven van de betreffende 
subsidieovereenkomsten niet meer mogelijk, en kan voor deze subsidieovereenkomsten derhalve 
Intern gebruik  

 
verrichten voor het brede publiek en in die hoedanigheid deelnemen aan Horizon Europe. Het 
subsidieplafond in artikel 5, eerste lid, houdt rekening met verzoeken van rijkskennisinstellingen 
om naar analogie van deze regeling gecompenseerd te worden. Indien in een jaar de middelen 
die hiervoor zijn gereserveerd niet zijn uitgeput, zal de minister besluiten het subsidieplafond op 
te hogen. Het peilmoment voor dit besluit is 1 september voorafgaand aan het jaar van uitkering.  
 
Artikel 7 
Dit artikel beschrijft welke informatie een aanvraag voor subsidie dient te bevatten en wanneer 
een aanvraag uiterlijk ingediend moet worden om aanspraak te maken op subsidie in het 
betreffende kalenderjaar. Van de meeste kennisinstellingen in deze regeling is bekend dat zij het 
doen van wetenschappelijk onderzoek als bekostigde of gesubsidieerde taak hebben, deelnemen 
aan een Horizon Europe-project en daarvoor matchingskosten hebben gemaakt die deels voor 
compensatie in aanmerking komen. Zij moeten daarom enkel de voor betaling en verwerking 
benodigde gegevens en toestemming in de aanvraag vermelden. Via het aanvraagformulier wordt 
in elk geval het IBAN-nummer van een bankrekening die op naam staat van de aanvrager 
verstrekt en toestemming verleend voor het door de RVO raadplegen en gebruikmaken van de 
gegevens van de kennisinstelling, zoals geregistreerd in de eCORDA. Voor andere 
kennisinstellingen geldt een beperkte aanvulling op deze aan te leveren informatie. Aan de hand 
van de eCORDA kan RVO bepalen wat de hoogte van de subsidie moet zijn. 
 
Artikel 7, tweede lid 
Dit lid omschrijft welke informatie een kennisinstelling als bedoeld in artikel 1, tweede lid, onder 
j, aanvullend dient aan te tonen in de aanvraag. Deze kennisinstelling dient aan te tonen dat zij 
als rechtspersoon gelieerd is aan een universiteit, hogeschool of academisch ziekenhuis, daarvoor 
de bekostigde middelen van die instelling ontvangt en bovendien geen winstoogmerk heeft. 
 
Artikel 7, derde lid 
Dit lid omschrijft welke informatie een kennisinstelling als bedoeld in artikel 1, tweede lid, onder 
k, aanvullend dient aan te tonen in de aanvraag. Deze kennisinstellingen dienen aan te tonen dat 
zij eigen rechtspersoonlijkheid hebben, structurele financiering van de rijksoverheid ontvangen 
voor het doen van wetenschappelijk onderzoek als bekostigde of gesubsidieerde taak en door de 
Europese Commissie voor Horizon Europe zijn geregistreerd als ‘secondary or higher education 
establishment’ of ‘research organisation’. Voor deze categorie kennisinstelling geldt dat zij deze 
aanvullende informatie alleen bij hun eerste aanvraag dienen aan te tonen. In de daaropvolgende 
jaren kunnen zij in hun aanvraag volstaan met het aanleveren van de gegevens die worden 
gevraagd in het aanvraagformulier. 
 
Artikel 9 
De subsidie wordt op grond van artikel 9, eerste lid, direct vastgesteld. Er is derhalve geen 
sprake van een aparte verlening, gevolgd door een aanvraag om vaststelling van de subsidie. De 
subsidie kan direct worden vastgesteld, omdat de hoogte van de subsidie enkel afhankelijk is van 
de hoogte van de Europese subsidie die in eCORDA is vermeld. Wel geldt voor alle 
kennisinstellingen dat een aanvraag tot subsidieverstrekking wordt ingediend. 
 
 
 
 
 
 
 
 
 
 
 
 
 
 
 
Intern gebruik  

