 
 
  
> Retouradres Postbus 20901 2500 EX  Den Haag 
Ministerie van 
De voorzitter van de Tweede Kamer 
Infrastructuur en 
der Staten-Generaal 
Waterstaat 
 
Postbus 20018 
Rijnstraat 8 
2500 EA  DEN HAAG 
2515 XP  Den Haag 
Postbus 20901 
2500 EX Den Haag 
 
T   070-456 0000 
F   070-456 1111 
 
Ons kenmerk 
IENW/BSK-2023/73321 
  
Datum 21 maart 2023 
Betreft Antwoorden op feitelijke vragen water en bodem sturend 
  
 
Geachte voorzitter, 
 
Op 19 januari jl. ontvingen wij de vragen gesteld in een schriftelijk overleg van de 
vaste commissie voor Infrastructuur en Waterstaat over de brief Water en Bodem 
sturend (27625, nr. 592). Bijgaand treft u de antwoorden.   
 
Hoogachtend, 
 
DE MINISTER VAN INFRASTRUCTUUR EN WATERSTAAT, 
 
 
 
 
Mark Harbers 
 
 
 
DE STAATSSECRETARIS VAN INFRASTRUCTUUR EN WATERSTAAT, 
 
 
 
 
drs. V.L.W.A. Heijnen 
  
Pagina 1 van 64 
 
 

 
 
  
Ministerie van 
Infrastructuur en 
Waterstaat 
Pagina 3 van 64 
 
 

 
 
banden leggen van de teelt van uitspoelingsgevoelige gewassen op 
Ministerie van 
Infrastructuur en 
uitspoelingsgevoelige gronden? Zou dit niet een goede structurerende keuze zijn 
Waterstaat 
voor waterretentie en het halen van de KRW-doelen? Welke partijen in het 
krachtenveld zijn hier voor en welke zijn tegen? 
 
Antwoord 8 
Zie het antwoord op vraag 1.  
 
Vraag 9 
Hoe gaat het Rijk ervoor zorgen dat er opvolging wordt gegeven aan de 
structurerende keuzes door onder andere de provincies, gemeentes, en 
waterschappen? 
 
Antwoord 9 
Tijdens de voorbereiding van de brief is gebleken dat er bij de genoemde 
medeoverheden een groot draagvlak is voor de gemaakte keuzes. Gezien het feit 
dat we uiteindelijk met elkaar hetzelfde grondgebied beheren veronderstellen we 
gemeenschappelijke belangen, die nog nader moeten worden geïdentificeerd. In het 
Bestuurlijk Overleg is afgesproken dat we komen met een gezamenlijke 
uitvoeringsstrategie. Daarbij zullen ook afspraken worden gemaakt over de wijze 
waarop de voortgang met elkaar bewaakt wordt en hoe daarover gerapporteerd 
gaat worden. 
 
Vraag 10 
Kunt u de hogere waarschijnlijkheid van worstcasescenario’s, zoals beschreven in 
de brief, met statistische data onderbouwen? 
 
Antwoord 10 
Voor zeer extreme gebeurtenissen hanteert het IPCC de term ‘lage 
waarschijnlijkheid hoge impact’ (‘worst case’ is lastig precies te definiëren). Per 
definitie kan de waarschijnlijkheid hiervan niet worden gekwantificeerd. Voor 
sommige gebeurtenissen kunnen wel uitspraken gedaan worden over een 
verandering van de kans op optreden als gevolg van klimaatverandering. Zo blijkt 
uit een studie door een internationaal team van wetenschappers van World 
Weather Attribution, dat klimaatverandering de intensiteit van regenval in het 
zomerseizoen in de West-Europese regio heeft doen stijgen met ongeveer 3 tot 
19% ten opzichte van het klimaat rond 1900, toen de wereld gemiddeld 1,2 °C 
1
koeler was dan vandaag . De kans op een soortgelijke zware regenval als in 
Limburg, Duitsland en België in juli 2021 is sinds 1900 met een factor tussen 1,2 
tot 9 toegenomen.  
 
Vraag 11 
Klopt het dat organische stof in bodems nodig is om water vast te houden? 
 
Antwoord 11 
Organisch stof heeft veel belangrijke functies in de bodem, het kan helpen bij het 
vasthouden van water. Het verbetert de structuur, zorgt voor vruchtbaarheid en 
verhoogt inderdaad het vochtvasthoudend vermogen. Het helpt dus bij het 
vasthouden van water in bodems, maar komt niet van nature in dezelfde mate voor 
in alle soorten bodems. Organische stof is een belangrijke vereiste voor een 
gezonde bodem. 
 
Vraag 12 
Klopt het dat natuurbodems minder organische stof bevatten dan 
productiegrasland? 
 
                                                 
1
 https://www.worldweatherattribution.org/wp-content/uploads/Scientific-report-Western-
Europe-floods-2021-attribution.pdf 
Pagina 5 van 64 
 
 

 
 
 
Ministerie van 
Infrastructuur en 
Vraag 16 
Waterstaat 
Wat is respectievelijk de stikstofopname van agrarisch beheerde landbouwbodems 
versus natuurbodems? 
 
Antwoord 16 
De stikstofopname van de bodem is afhankelijk van de grondsoort, plantensoort 
(hoeveelheid en diepte van de wortels, historisch landgebruik, hoeveelheid bodem-
organische stof en of het gewas een leguminose is etc.), het bodemleven en 
weersomstandigheden. Hierdoor is het niet mogelijk om één getal te geven voor 
stikstofopname voor, respectievelijk natuurbodems en landbouwbodems.  
 
Vraag 17 
Klopt het dat België en Duitsland al in 2019 waarschuwden in 2027 het grenswater 
niet aan de Nederlandse KRW-normen te kunnen laten voldoen? 
 
Antwoord 17 
In de stroomgebiedbeheerplannen van Vlaanderen en de Duitse deelstaten 
Nedersaksen en Noordrijn-Westfalen (vastgesteld in 2022 respectievelijk 2021) 
staat dat men langer dan 2027 tijd nodig heeft voor de uitvoering van maatregelen. 
Het is hier niet bekend of dit al in 2019 formeel is vastgesteld.  
 
Vraag 18 
Als het instromende water vanuit buurlanden per 2027 niet aan de Nederlandse 
KRW-normen kan voldoen, hoe voorkomt u dan dat de opgave daarvan op onze 
inwoners, boeren en bedrijven wordt afgewenteld? 
 
Antwoord 18 
Zoals toegelicht in de reactie op de motie van het lid Madlener (Kamerstuk 27625, 
nr. 598) is een belangrijk uitgangspunt van de KRW dat vervuiling niet wordt 
afgewenteld, waaronder van bovenstroomse naar benedenstroomse landen. Daarbij 
is grensoverschrijdende samenwerking noodzakelijk. Bij internationale 
stroomgebiedsdistricten moet samen met de andere landen een internationaal 
stroomgebiedsbeheerplan (SGBP) worden opgesteld. Elke lidstaat is vervolgens 
verantwoordelijk voor het stellen van maatregelen voor het op zijn grondgebied 
gelegen deel van een internationaal stroomgebiedsdistrict. Er vindt in zowel de 
internationale riviercommissies als in bilaterale overleggen met de buurlanden 
afstemming plaats met betrekking tot het afwentelen van waterkwaliteitsproblemen 
op buurlanden. Dit heeft bijvoorbeeld geleid tot aanvullende afspraken over 
nutriëntenbelasting in het Rijn-stroomgebied. Voor de resterende problemen 
brengen de waterbeheerders de omvang daarvan in beeld en agenderen dit bij de 
buurlanden. Indien blijkt dat ondanks overleg en afstemming resterende 
knelpunten onvoldoende worden verholpen, is in de KRW bepaald dat de 
buurlanden hierop worden aangesproken, en uiteindelijk daarbij de hulp van de 
Europese Commissie kan worden ingeroepen. Zie ook het antwoord op vraag 19. 
 
Vraag 19 
Hoe wordt het formuleren van juridisch bindende doelen gelegitimeerd, als deze 
zonder dat dit in onze invloedssfeer ligt, al niet gehaald kunnen worden? 
 
Antwoord 19 
Voor het grensoverschrijdende deel van de KRW-problematiek heeft Nederland 
alleen de verantwoordelijkheid om programma’s met maatregelen te coördineren 
samen met bovenstrooms gelegen lidstaten. De Kaderrichtlijn Water biedt dan ook 
in 2027 een uitzonderingsgrond als een doel niet is bereikt, indien dit komt door 
2
een oorzaak die is gelegen in het buitenland . Momenteel zet Nederland zich in om 
                                                 
2
 https://circabc.europa.eu/sd/a/49b021b3-5d8e-4b4d-946d-
4754d1ae0573/NaturalConditionsinrelationtoWFDexemptions.pdf 
Pagina 7 van 64 
 
 

 
 
 
Ministerie van 
Infrastructuur en 
Vraag 23 
Waterstaat 
Waarom monitoren alle lidstaten in de EU niet dezelfde stoffen voor de KRW? 
 
Antwoord 23 
Een deel van de stoffen is op Europees niveau genormeerd en dient door alle 
lidstaten gemonitord te worden. Indien lidstaten stoffen van deze lijst niet 
beoordelen, heeft de Commissie de mogelijkheid om een inbreukprocedure te 
starten. Een ander deel van de stoffen wordt door lidstaten zelf geselecteerd op 
basis van de mogelijke aanwezigheid van die stoffen. Die lijst verschilt per lidstaat. 
 
Vraag 24 
Gaat u zich inzetten voor een uniforme en gelijke invulling en beoordeling van de 
KRW-normen in de verschillende lidstaten? Zo nee, waarom niet? 
 
Antwoord 24 
In oktober 2022 presenteerde de Europese Commissie het voorstel voor de 
wijziging van de Kaderrichtlijn Water en de ‘dochterrichtlijnen’ Grondwaterrichtlijn 
en richtlijn Prioritaire Stoffen. Hierin stelt de Commissie voor om de nationale 
lijsten met specifieke verontreinigende stoffen met bijbehorende normen aan het 
Europees Agentschap voor chemische stoffen (ECHA) te rapporteren. Het doel 
hiervan is om de nationale normen te harmoniseren. Dit zal het ‘één stof – één 
beoordeling’ uitgangspunt bevorderen. Het kabinet onderschrijft het belang van 
harmoniseren zodat het verschil in normen tussen lidstaten vermindert. 
 
Vraag 25 
Hoe gaat u inzetten op draagvlak en het aanpassingsvermogen van relevante 
groepen zodat ze mee kunnen komen met het beleid? 
 
Antwoord 25 
Tijdens de voorbereiding van de Kamerbrief Water en Bodem Sturend bleek dat 
breed wordt onderkend dat een andere manier van omgaan met water en bodem 
nodig is met het oog op duurzaam en eco-efficient beheer. Voor de gekozen richting 
is een groot draagvlak. Dat laat onverlet dat dit veel vraagt van het 
aanpassingsvermogen van veel groepen. Bijvoorbeeld het NPLG zal worden ingezet 
om in het landelijk gebied handen en voeten te geven aan de nieuwe aanpak. En 
voor het stedelijk gebied wordt intensief samengewerkt met het ministerie van 
Binnenlandse Zaken en Koninkrijkrelaties (BZK) om bijvoorbeeld met de Maatlat 
klimaatadaptief en natuurinclusief bouwen én het richtinggevend kader duidelijk te 
maken wat het van relevante groepen gaat vergen. Ook in de uitvoeringsstrategie 
die op dit moment gemaakt wordt met de koepelorganisaties VNG, IPO en Unie van 
Waterschappen zal aandacht zijn voor draagvlak en aanpassingsvermogen. 
 
Vraag 26 
Welke prioritering krijgt voedselzekerheid in de aanpak bodem en water sturend? 
 
Antwoord 26 
Voedselzekerheid is op termijn het beste gewaarborgd bij een gezond en 
veerkrachtig water- en bodemsysteem. Dat is één van de kernpunten uit ‘water en 
bodem sturend’. 
 
Vraag 27 
Wordt het principe van ‘niet afwentelen’ ook in internationaal verband vorm 
gegeven? Zo ja, hoe krijgt dat vorm? 
 
Antwoord 27 
Ja, zie het antwoord op vraag 18. 
 
Pagina 9 van 64 
 
 

 
 
ontwerp van nieuwbouw (ruimtelijke keuzes als laag 2 van meerlaagsveiligheid). 
Ministerie van 
Infrastructuur en 
Ook de landelijke maatlat voor een groene klimaatadaptieve gebouwde omgeving 
Waterstaat 
geeft richting bij de vraag ‘hoe’ een gebied klimaatbestendig kan worden ingericht 
of bebouwd. Hierbij worden ook de risico’s uit het regionale watersysteem 
meegenomen. Daarnaast worden er conform het advies van de beleidstafel 
wateroverlast en hoogwater, bovenregionale stresstesten uitgevoerd waarin de 
wisselwerking tussen het landelijke en regionale systeem centraal staat, en 
extreme neerslag en het regionale systeem gecombineerd worden meegenomen in 
de crisisvoorbereiding (laag 3 in meerlaagsveiligheid).  
 
Vraag 32 
Wat betekent het verminderen van verzilting via spui- en schutsluizen in de 
Afsluitdijk voor de vismigratie? 
 
Antwoord 32 
Het onderzoek naar mogelijke maatregelen om verzilting via de spui- en 
schutsluizen in de Afsluitdijk tegen te gaan wordt gecombineerd met 
inrichtingsmogelijkheden voor een zoet-zoutovergang ter verbetering van de 
ecologische kwaliteit en de vispasseerbaarheid.  
Daarbij wordt rekening gehouden met een mogelijke peilopzet en grotere 
fluctuaties van het IJsselmeerpeil in de toekomst. Maatregelen die beide 
doelstellingen (beheersing verzilting en geleidelijke zoet-zoutovergang) dienen 
hebben de voorkeur. Daarnaast is in 2022 de aanleg van de Vismigratierivier bij 
Kornwerderzand begonnen. Naar verwachting zwemmen de eerste vissen eind 2024 
door de rivier, zonder dat er zout water in het IJsselmeer terechtkomt. 
 
Vraag 33 
Gaat het Rijk helpen om breder te kijken naar optimalisaties van zoetwateraanvoer, 
bijvoorbeeld door het aanpassen van het operationeel beheer van de 
zoetwaterinlaten en infrastructuur? Zo ja, op welke wijze? 
 
Antwoord 33 
Ja, een belangrijk onderdeel van het maatregelenpakket voor het Deltaprogramma 
Zoetwater 2022-2027 is de implementatie van de strategie Klimaatbestendige 
Zoetwatervoorziening Hoofdwatersysteem. Deze strategie optimaliseert de 
zoetwaterverdeling bij droogte en vermindert de kwetsbaarheid van het 
hoofdwatersysteem, zonder grote infrastructurele ingrepen in het 
hoofdwatersysteem te verrichten. De klimaatbestendige zoetwaterstrategie wordt 
de komende jaren verder uitgewerkt via lerend implementeren en een getrapte 
besluitvorming met voldoende ruimte tot bijsturing. 
 
Vraag 34 
Waarom wordt voor Caribisch Nederland bekeken of er elementen zijn die daar van 
toepassing zijn, in plaats van een eigen integrale visie? 
 
Antwoord 34 
Het Rijk wil graag met de eilanden van Caribisch Nederland nagaan welke 
elementen van Water en Bodem Sturend nodig zijn als ondersteuning of borging 
van de transitie richting een klimaatbestendige ruimtelijke inrichting van de 
eilanden. Deze vraag wordt daarom meegenomen in het proces van de klimaattafel 
van Bonaire en in vergelijkbare trajecten voor St Eustatius en Saba. 
  
Pagina 11 van 64 
 
 

 
 
(regionale). De zoetwaterbuffers in het Hoofdwatersysteem hebben geen effect op 
Ministerie van 
Infrastructuur en 
de meeste zandgronden, omdat deze hoger liggen (uitzondering hiervan is de 
Waterstaat 
zoetwateraanvoer vanuit het IJsselmeer naar delen van de Drentse, Friese en 
Overijsselse hoge zandgronden). Deze gebieden zijn afhankelijk van de neerslag en 
daarbij is zaak om het water zoveel mogelijk vast te houden en te laten infiltreren 
naar het grondwater.  
 
Vraag 39 
Wat zijn de gevolgen van de grote peilfluctuaties in het IJsselmeergebied op de 
waterkeringen? 
 
Antwoord 39 
Als met de stijgende zeespiegel of door een grotere IJsselafvoer de peilen omhoog 
gaan, neemt de belasting op de waterkeringen en het overstromingsrisico toe. Niet 
alleen in het IJsselmeergebied maar ook in de omliggende regio’s, die in (open) 
verbinding staan met het IJsselmeergebied. Meer dijkverzwaring rond het 
IJsselmeergebied is dan nodig. Als het waterpeil in de zomer bij droogte aanzienlijk 
lager wordt en te veel zou uitzakken, kan dat problemen veroorzaken voor de 
stabiliteit van de keringen. De beheerders van de waterkeringen houden reeds 
rekening met het huidige flexibel peilbeheer en peilfluctuaties (peilbesluit 2018). Bij 
het nemen van een nieuw besluit over het peilbeheer worden alle voor- en nadelen 
afgewogen, waaronder de effecten op de keringen. Om versterking van de 
waterkeringen in de toekomst mogelijk te houden moeten we hier nu rekening mee 
houden en ruimte reserveren.  
 
Vraag 40 
Wordt er ook dijkversterkingsruimte vrijgehouden rond wateren met peilen die 
kunstmatig begrensd worden of kunnen worden (waardoor dijkverhoging niet nodig 
is): het Amsterdam-Rijnkanaal, Volkerak-Zoommeer, Grevelingen, Markermeer, 
Veluwerandmeren, IJsselmeer, Nederrijn-Lek en, door systeemmaatregelen, zoals 
de Hollandkering, de wateren rond Rotterdam en de Drechtsteden? 
 
Antwoord 40 
Voor alle primaire keringen geldt dat er op dit moment al ruimte gereserveerd 
wordt voor toekomstige dijkversterkingen. Op basis van de eerste uitkomsten van 
de analyses uit het Kennisprogramma Zeespiegelstijging, zal echter moet blijken 
hoeveel en waar extra ruimte voor waterkeringen nodig is. De eerste informatie 
hierover komt dit jaar beschikbaar en zal ook deel uitmaken van de tussenbalans 
van het Kennisprogramma Zeespiegelstijging. Deze tussenbalans wordt dit najaar, 
samen met een kabinetsappreciatie naar de Tweede Kamer gezonden. Dan zal ook 
blijken of en hoeveel extra ruimte nodig is voor wateren met een kunstmatig 
peilbeheer en voor de regionale keringen.   
 
Vraag 41 
Klopt het dat de huidige buitendijkse activiteiten in het IJsselmeergebied op den 
duur zullen moeten verdwijnen? Welke gevolgen heeft dat voor waterrecreatie, 
bebouwing et cetera? 
 
Antwoord 41 
Als gevolg van klimaatverandering zullen we rekening moeten houden met steeds 
vaker voorkomende en grotere peilfluctuaties (zowel een hoger als een lager peil) 
als gevolg van klimaatverandering. Daar hebben we buitendijks last van. 
Activiteiten die in dit overstromingsgevoelig gebied plaatsvinden worden niet 
beschermd door de dijken. Door storm en golfoploop kunnen de huidige lokale 
waterstanden aan de oevers van het IJsselmeer, Markermeer-IJmeer en de 
Randmeren al aanzienlijk oplopen. Het huidige gebruik van het buitendijks gebied 
zal hier op aangepast moeten worden. Dit kan bijvoorbeeld betekenen het 
aanpassen van aanlegvoorzieningen voor boten en het verplaatsen van bebouwing. 
Pagina 13 van 64 
 
 

 
 
 
Ministerie van 
Infrastructuur en 
Vraag 46 
Waterstaat 
Waarom worden alleen 5%-10% van de diepste polders gereserveerd voor 
waterberging? Waar bevinden deze zich? Biedt dit soelaas voor de droge gebieden 
die zich vooral op de hoge zand- en lössgronden bevinden? 
 
Antwoord 46 
De structurerende keuze over 5-10% waterberging in diepe polders is geformuleerd 
om in polders die kwetsbaar zijn voor extreme regen, bijvoorbeeld zoals in Limburg 
is gevallen in 2021, te voorkomen dat dit gaat leiden tot grote schade. Bij een 
extreme bui kan het water niet tijdig worden weggepompt. Waar de meest 
geschikte locaties voor waterberging binnen een polder zijn zal regionaal uitgezocht 
moeten worden, en is zeer gebiedsafhankelijk. Voor droge gebieden in hogere delen 
van Nederland, is het vooral belangrijk dat neerslag die daar valt zoveel mogelijk 
wordt vastgehouden door de sponswerking te vergroten.   
 
Vraag 47 
Hoe heeft u onderbouwd dat “5% à 10% waterberging in de (diepste) diepe delen” 
het probleem van toenemende risico’s op wateroverlast door piekbuien adresseert 
op een manier waarbij de kosten daarvan opwegen tegen de baten? 
 
Antwoord 47 
De benodigde 5% à 10% waterberging is gebaseerd op onderzoek “Het effect van 
3
klimaatverandering op de woningbouwopgave” , dat in opdracht van de 
deltacommissaris is gemaakt, ter onderbouwing van het advies van de 
deltacommissaris voor klimaatbestendige woningbouw. Gegeven de toename van 
kortdurende neerslag is er in 2100 10% extra waterberging nodig. Hoe dit het 
beste en het meest kosteneffectief gerealiseerd kan worden zal regionaal verder 
uitgewerkt moeten worden. Omdat functiecombinaties goed mogelijk zijn als het 
slim wordt ontworpen, zijn deze maatregelen naar verwachting goed kosteneffectief 
uit te voeren.  
 
Vraag 48 
Per wanneer moet de meet- en registratieplicht voor grondwateronttrekkingen 
ingevoerd zijn? 
 
Antwoord 48 
In 2023 moeten de structurerende keuzes in de gebiedsprogramma’s worden 
verwerkt. De provincies zijn verantwoordelijk voor de uitvoering van de in de 
gebiedsprogramma’s opgenomen doelen. De precieze ingangsdatum wordt samen 
met de provincies (verantwoordelijk voor de uitvoering) bepaald in het licht van de 
uitvoeringsstrategie. 
 
Vraag 49 
Voor welke concrete industrieën of sectoren, naast datacenters, wordt het leveren 
van drinkwater voor koeling beperkt? 
 
Antwoord 49 
Het is niet wenselijk dat drinkwater wordt gebruikt om te koelen. Dat geldt voor alle 
industrieën en sectoren. Met de verwachte bevolkingsgroei en de toenemende 
vraag naar drinkwater, en mede in het licht van de klimaatverandering, is het 
belangrijk om het juiste water voor het juiste gebruik te bestemmen. Laagwaardig 
gebruik van drinkwater past daar niet in. Daarom worden met Vewin en VEMW 
afspraken gemaakt over het beperken van het leveren van drinkwater voor koeling. 
 
                                                 
3
 
https://www.deltaprogramma.nl/documenten/publicaties/2021/12/03/bouwstenendocument
-het-effect-van-klimaatverandering-op-de-woningbouwopgave 
Pagina 15 van 64 
 
 

 
 
 
Ministerie van 
Infrastructuur en 
Vraag 54 
Waterstaat 
Waarom worden de regels voor locatiekeuze en inrichting van woningbouw pas 
vanaf 2025 van kracht? Wat gebeurt er met bestemmingsplannen die voor die tijd 
worden vastgesteld? 
 
Antwoord 54 
Verschillende locaties zijn op dit moment al in een vergevorderd stadium van 
ontwikkeling en daarvoor geldt dat heroverweging vanuit water en bodem tot 
onevenredige vertraging zou leiden. Deze locaties moeten voldoen aan de 
uitgangspunten voor water en bodem vastgelegd in de Nationale Adaptatie 
Strategie, de NOVI en relevante regionale en lokale besluiten. Daarom wordt het 
richtinggevend kader om een klimaatrobuuste ontwikkeling te realiseren van 
toepassing op projecten en gebiedsontwikkelingen waar op 1-1-2025 nog geen 
bestemmingsplan voor is vastgesteld (zie ook antwoord op vraag 55).  
 
Vraag 55 
Hoe wordt er tot 2025 (als ingangsdatum voor het richtinggevend kader 
woningbouw) invulling gegeven aan de opdracht die het Rijk zichzelf heeft gesteld 
om water en bodem sturend te laten zijn bij ruimtelijke ontwikkelingen? 
 
Antwoord 55 
Bouwen op een toekomstbestendige manier gegeven het water en bodem systeem 
is geen nieuwe ambitie voor overheden, de water en bodem sturend brief is een 
beleidsmatige uitwerking van de ambitie. De water en bodem sturend moet zijn bij 
ruimtelijke keuzes is al vastgelegd in de NAS, de NOVI en regionale en lokale 
besluiten. Een van de uitwerking van de water en bodem sturend brief is het 
richtinggevend kader, dit is een verdere uitwerking van de sterkere regierol die de 
landelijke overheid nu heeft opgepakt. Zoals in de water en bodem brief staat 
dienen alle projecten al zoveel mogelijk het kader toe te passen, waarbij de 
locatiekeuze wordt geëvalueerd en lokale afwegingen en keuzes worden gemaakt 
voor de inrichting en bouwwijze. Voor projecten die na 1 januari 2025 een 
bestemmingsplan laten vaststellen zal het belang van het kader nog groter worden, 
wat dit precies betekent wordt op dit moment verder uitgewerkt. 
Daarnaast willen we, om invulling te geven aan klimaatadaptief bouwen, nu al het 
gebruik van de maatlat groene klimaatadaptieve gebouwde omgeving stimuleren. 
We vragen medeoverheden en bouwende partijen de maatlat al toe te passen, zoals 
ook is opgenomen in de brief Water en Bodem Sturend, de provinciale uitvraag en 
in de Woondeals. Daarnaast gaan we met de medeoverheden en de bouwsector in 
gesprek over het maken van bestuurlijke afspraken. 
 
Vraag 56 
Wat wordt bedoeld met gebiedsvreemd water? 
 
Antwoord 56 
Gebiedsvreemd water is water met een kwaliteit die niet van nature voorkomt in 
een gebied (andere mineralen, nutriënten, zoutgehalte, pH). Het betreft water dat 
van elders aangevoerd wordt naar gebieden die normaal gesproken gebruik maken 
van water dat in de eigen omgeving als neerslag is gevallen of van lokaal kwelwater 
(opkomend grondwater). Gebiedsvreemd water is in veel gevallen zodanig anders 
van samenstelling dan het gebiedseigen water dat het nadelige gevolgen heeft voor 
de natuurlijke omgeving van het gebied waar het naartoe wordt aangevoerd of 
zuiveringsbehoefte. Wanneer de gevolgen van droogte groter zijn dan de nadelen 
van de lagere waterkwaliteit wordt gebiedsvreemd water aangevoerd. 
 
Vraag 57 
Hoe wordt de coördinatie van borging en monitoring van de structurerende keuzes 
door de verschillende departementen ingeregeld? 
Pagina 17 van 64 
 
 

 
 
De totale kosten zijn niet te becijferen omdat die erg afhangen van de specifieke 
Ministerie van 
Infrastructuur en 
situatie en de nadere gebiedsuitwerkingen. Voor de totale kosten zou het dan ook 
Waterstaat 
gaan om synergie mogelijkheden met andere ontwikkelingen in een gebied en 
vermeden kosten door verminderde kwetsbaarheid voor de gevolgen van 
klimaatverandering of lagere kosten voor daartoe in de toekomst te treffen 
maatregelen. 
 
Vraag 62 
Welke opmerkingen van Deltares zijn niet verwerkt? 
 
Antwoord 62 
Er is een wetenschappelijke commissie onder voorzitterschap van de directeur 
Deltares om een reflectie gevraag op de conceptbrief. In de beschouwing vooraf 
geeft de commissie aan de brief te beschouwen als “een uitstekend uitgangspunt 
voor het versterken van de positie van het bodem- en watersysteem en is daar 
verheugd over”. De commissie heeft ook inbreng kunnen leveren tijdens de 
totstandkoming van de brief en spreekt daarvoor zijn waardering uit in het 
eindadvies en constateert daarbij ook de verwerking te hebben gezien. 
 
Vraag 63 
Waarom komen niet alle structurerende keuzes uit water en bodem sturend 
betreffende het landelijk gebied terug in het Nationaal Programma Landelijk gebied 
(NPLG)? 
 
Antwoord 63 
Alle structurerende keuzes die passen bij de scope van het NPLG komen terug in 
het NPLG. Dat betekent dat bijvoorbeeld keuzes over vergunningenregime 
grondwater, bouwen buitendijks, waterbesparing en maximum temperatuur 
koelwater niet zijn opgenomen. 
 
Vraag 64 
Hoe wordt geborgd dat de structurerende keuzes integraal worden meegenomen in 
het NPLG? 
 
Antwoord 64 
Zie het antwoord op vraag 63. 
 
Vraag 65 
Hoe wordt geborgd dat de structurerende keuzes integraal worden meegenomen bij 
ruimtelijke inrichtingsplannen van gemeenten, provincies en andere 
initiatiefnemers? 
 
Antwoord 65 
In de uitvraag van het Rijk rondom het NPLG en Novex op basis waarvan de 
provincies momenteel werken aan de provinciale gebiedsuitwerkingen is voorzien in 
het meenemen van de structurerende WBS-keuzes. Het Rijk zal ook toetsen of dit 
in de uitwerkingen gedaan is. Het is uiteindelijk ook de medeverantwoordelijkheid 
van de betrokken partners om daadwerkelijk invulling te geven aan de 
structurerende keuzes.  
De Watertoets biedt de waterbeheerders een instrument om ook in andere 
ruimtelijke processen te garanderen dat waterbelangen worden meegenomen. 
Zodra de Omgevingswet in werking treedt, wordt dit dwingender omdat alleen 
gemotiveerd mag worden afgeweken van het advies.  
In het kader van de op te stellen uitvoeringsstrategie zal aan de orde komen welke 
keuzes of maatregelen die daaruit voortvloeien in wet- en regelgeving verankerd 
worden. 
Pagina 19 van 64 
 
 

 
 
 Ministerie van 
Infrastructuur en 
 
Waterstaat 
Vraag 66 
Hoe wordt geborgd dat de structurerende keuzes integraal worden meegenomen in 
het landbouwakkoord? 
 
Antwoord 66 
In de brief aan uw Kamer over de toekomst landbouw van 25 november jl. is 
aangegeven dat het Landbouwakkoord zal worden afgesloten binnen de kaders van 
de NOVEX, het Nationaal Programma Landelijk Gebied (NPLG) en de Kamerbrief 
Water-Bodem Sturend. De uitwerking van de doelen en structurerende keuzes in 
het NPLG en het vormgeven van de gebiedsprocessen is een iteratief proces, 
waarop het Landbouwakkoord belangrijke input geeft. Binnen de kaders van ‘water 
en bodem sturend’ wordt ruimte geboden om dit uit te werken in de 
gebiedsprocessen via het principe van “comply or explain”. Zie verder de brief die 
10 februari aan uw Kamer is gestuurd door de minister van LNV (Kamerstukken 
34682, nr. 114).  
 
Vraag 67 
Welke voorbeelden uit Europese landen (bijv. België) en Australië (bijv. Sydney) 
kunnen Nederland helpen om de kabinetsdoelstelling van 20% minder drinkwater in 
2035 te behalen? 
 
Antwoord 67 
In het Nationale Plan van Aanpak Waterbesparing komen concrete acties voor 
waterbesparing in Nederland. Bij het opstellen van het plan wordt gekeken welke 
goede voorbeelden er zijn in het buitenland. In bijvoorbeeld Vlaanderen is het 
drinkwatergebruik lager dan in Nederland. De verplichting om regenwater op te 
vangen speelt hierbij een belangrijke rol. In Australië is er veel aandacht voor 
bewustwording via mediacampagnes. De overheid maakt mensen “water wise” via 
bijvoorbeeld TV-spotjes met het advies om maximaal 4 minuten te douchen. De 
campagne wordt ondersteund met gratis timers en acties voor gebruik van 
waterbesparende douchekoppen. 
 
Vraag 68 
Wat zijn de verwachtingen in de ontwikkeling van de drinkwaterprijs in de komende 
drie jaar? 
 
Antwoord 68 
Op basis van de huidige inzichten is de verwachting van de ILT, als toezichthouder 
op de tarieven, dat de (integrale) drinkwatertarieven in de komende 3 jaar 
gemiddeld met ongeveer 5% per jaar zullen stijgen. Deze tariefontwikkeling is 
indicatief en afhankelijk van onder andere de kosten voor energie en chemicaliën, 
het drinkwaterverbruik en het wettelijk toegestane rendement (WACC) na 2024. 
 
Vraag 69 
Welke onderzoeken zijn er de afgelopen drie jaar door ministerie en provincies 
geïnitieerd naar het beprijzen van drinkwater voor consumenten en de industrie? 
Welke aanbevelingen werden daarbij gedaan? 
 
Antwoord 69 
Naar aanleiding van vragen van Uw Kamer is een verkenning uitgevoerd naar de  
belasting op leidingwater. Hierover bent u via de Kamerbrief van 9 februari jl. 
(Kamerstuk 27625, nr. 599) geïnformeerd. Deze verkenning brengt feiten en cijfers 
in beeld over de belasting op leidingwater en schetst enkele mogelijke 
aanpassingen. De opties zullen verder worden verkend samen met andere 
departementen en met de belanghebbenden, zoals de Vewin en de VEMW. Er zijn 
bij het ministerie geen andere onderzoeken bekend. 
Pagina 21 van 64 
 
 

 
 
 
Ministerie van 
Infrastructuur en 
Antwoord 74 
Waterstaat 
In de Kaderrichtlijn Afvalstoffen is afvalwater uitgesloten van het 
toepassingsbereik. Specifiek is dit geregeld via artikel 2 lid 2a. 
 
Vraag 75 
Welke knelpunten zijn er voor het gebruik van circulair water, zoals regenwater en 
grijswaterzuivering- en hergebruiksystemen binnen en rondom het huis (douche, 
wc etc.)? 
 
Antwoord 75 
Mogelijke knelpunten zijn de volksgezondheidsrisico’s en de kosten. Een extra 
leidingnet vormt een extra risico op verkeerde aansluitingen, met risico’s voor de 
gezondheid. Aanpassingen doen in bestaande bouw is ingrijpend. Voor nieuwbouw 
ligt dit mogelijk anders. 
 
Vraag 76 
In hoeverre is het gebruik van circulair water binnen en rondom het huis onderdeel 
van de reguliere gesprekken met gemeenten en bouwbedrijven c.q. gesprekken 
voor aanpassing van het Bouwbesluit? 
 
Antwoord 76 
Er lopen enkele pilots om de mogelijkheden te verkennen. Bijvoorbeeld bij de 
waterbedrijven Brabant Water, Vitens en Dunea. De mogelijkheden voor toepassing 
van regenwater en huishoudwater in nieuwbouwwoningen worden samen met de 
minister voor VRO nader onderzocht. De minister voor VRO zal uw Kamer na de 
zomer informeren.   
 
Vraag 77 
Hoe groot is het risico dat elektriciteitsbedrijven na instelling van een 
maximumtemperatuur voor inkomend water van 25 graden in droge periodes 
moeten worden stilgelegd? 
 
Antwoord 77 
De mate waarin dit risico verhoogd wordt kan momenteel niet gekwantificeerd 
worden. Voor welke bedrijven dit geldt hangt onder andere samen met het gebruik 
van het koelwater, de temperatuur en hoeveelheid water, de locatie en de 
vergunningvoorschiften.   
In een periode van droogte kunnen bedrijven, zoals watergekoelde 
elektriciteitscentrales, minder warmtevracht afvoeren en is de beschikbare ruimte 
voor de warmtelozing klein of is zelfs geheel niet aanwezig. De instelling van een 
maximumtemperatuur van 25 °C versterkt dit. Daarmee zal het risico en de 
frequentie dat bedrijven stilgelegd moeten worden toenemen. Om stillegging te 
voorkomen voeren we van een minimalisatieverplichting in, waardoor bijvoorbeeld 
kansen die innovaties bieden worden meegenomen, de warmtebelasting van het 
oppervlaktewater afneemt en stillegging zoveel mogelijk wordt voorkomen. 
 
Vraag 78 
In hoeverre wordt energiebesparing door veilige temperatuurverlaging van water 
meegenomen in het beleid rondom water en bodem sturend? 
 
Antwoord 78 
In het traject om de Beoordelingssystematiek Warmtelozingen in lijn te brengen 
met de KRW-doeltemperatuur zal ook bekeken worden welke mogelijkheden er 
liggen om het koelwater te gebruiken als energiebron. Wij zien hiervoor zeker 
kansen en gaan hierover met onder andere het bedrijfsleven in gesprek. 
  
Pagina 23 van 64 
 
 

 
 
eigendom, wet- en regelgeving, etc.) en faciliteiten voor pilots en demonstraties op 
Ministerie van 
Infrastructuur en 
de Watercampus. Hierbij zijn PPORD voor REACH niet expliciet meegenomen. 
Waterstaat 
 
Vraag 83 
Hoe wordt vispasseerbaarheid van de rivieren inclusief gemalen en sluizen 
meegenomen in de visie op water en bodem sturend? 
 
Antwoord  83 
Vispasseerbaarheid wordt onder meer verbeterd door de aanleg van vistrappen en 
het beheer van sluizen. Deze en andere maatregelen zijn opgenomen in de 
stroomgebiedbeheerplannen 2022-2027 (bijlage bij Kamerstukken 35325, nr. 5), 
waarnaar is verwezen bij structurerende keuze nummer 5. 
 
Vraag 84 
Ziet u kansen voor nadere betrokkenheid en (inhoudelijke) sturing bij integrale 
afwegingen voor watergebruik in de regio, zodat integrale en efficiënte keuzes 
kunnen worden gemaakt over de sectoren heen? 
 
Antwoord 84 
Ja, dat gebeurt via het Programma Water en Bodem sturend, het Nationaal  
Programma Landelijk Gebied, het programma NOVEX, Mooi Nederland en de 
aanscherping van de NOVI. 
 
Vraag 85 
Ziet u mogelijkheden om watercoaches te financieren vanuit het Transitiefonds om 
bedrijven te helpen inzicht te krijgen in welke water- en milieumaatregelen nog 
mogelijk zijn en hoe die kunnen worden geïmplementeerd? 
 
Antwoord 85 
De scope van het Transitiefonds is december jl. vastgelegd in een wetsvoorstel 
(Kamerstuk 36 227, zie ook 
https://www.rijksoverheid.nl/actueel/nieuws/2022/12/15/tijdelijke-wet-
transitiefonds-landelijk-gebied-en-natuur). De minister voor Natuur en Stikstof gaat 
het fonds beheren. De fondsbeheerder gaat de aanvragen voor uitgaven uit het 
fonds beoordelen op basis van criteria uit het wetsvoorstel. 
 
Vraag 86 
Welke belemmeringen zijn er om water beter vast te houden en hoe wordt daar 
mee omgegaan? 
 
Antwoord 86 
Er zijn veel verschillende mogelijkheden om water beter vast te houden, zoals 
verhoging waterpeilen, hermeanderen beken, verminderen van de diepte of 
dempen van sloten, aanleggen van waterbergingen en het verminderen verhard 
oppervlak in stedelijk gebied. Er zijn daarbij niet zozeer belemmeringen, maar wel 
belangen om rekening mee te houden, zoals het voorkomen van wateroverlast. 
Door verhoging van het waterpeil kan het bergend vermogen van het water- en 
bodemsysteem verminderen. Dat verhoogt het risico op wateroverlast bij piekbuien. 
Door slim real time operationeel watermanagement kunnen de waterbeheerders 
hier goed op in spelen. Hiervoor worden in het programma Slim Watermanagement 
landelijke informatieschermen ontwikkeld, waarmee de waterbeheerders snel 
informatie kunnen uitwisselen.  
  
Pagina 25 van 64 
 
 

 
 
 
Ministerie van 
Infrastructuur en 
Vraag 91 
Waterstaat 
Hoe hoog zou het grondwater in de lager gelegen veengebieden kunnen staan, 
zonder dat agrariërs daar hinder van ondervinden met zware tractoren? En hoe 
hoog als er geen zware tractoren gebruikt worden en geen zwaar vee loopt? 
 
Antwoord 91 
Dit varieert regionaal en lokaal afhankelijk van de samenstelling van de bodem. De 
huidige praktijk laat zien dat op veenrijke gronden in West-Nederland gangbare 
melkveehouderij mogelijk is bij waterpeilen rond 40 cm onder maaiveld. Onderzoek 
bij de Hoogwaterboerderij in Zegveld laat zien dat melkveehouderij bij hogere 
grondwaterstanden goed mogelijk is in combinatie met een aangepaste 
bedrijfsvoering, waaronder het gebruik van lichter materieel. Beweiding door (niet 
al te zwaar) vee verbetert de draagkracht van de bodem. In de Friese regio werkt 
de gangbare melkveehouderij bij lagere waterpeilen. Praktijkonderzoek moet 
uitwijzen bij welke verhoging van de waterstanden nadelige effecten op de 
bedrijfsvoering gaan ontstaan, hoe die gemitigeerd kunnen worden en zo nodig 
gecompenseerd moeten worden.     
 
Vraag 92 
Hoe hoog zou het grondwater in de lager gelegen kleigebieden kunnen staan, 
zonder dat agrariërs daar hinder van ondervinden met zware tractoren? En hoe 
hoog als er geen zware tractoren gebruikt worden? 
 
Antwoord 92 
Dit varieert regionaal en lokaal afhankelijk van de samenstelling van de bodem. In 
het algemeen geldt: hoe meer klei aanwezig is hoe groter de draagkracht en hoe 
hoger de grondwaterstand kan worden voordat agrariërs daar hinder van 
ondervinden. Zie verder het antwoord bij vraag 91. 
 
Vraag 93 
Welke structurerende keuzes worden verder uitgewerkt in bindende wet- en 
regelgeving en wat zijn hiervoor de termijnen? 
 
Antwoord 93 
Zie het antwoord op vraag 5. 
 
Vraag 94 
Waarom komen niet alle structurerende keuzes uit water en bodem sturend met 
betrekking tot het landelijk gebied terug in het NPLG? 
 
Antwoord 94 
Zie het antwoord op vraag 63. 
 
Vraag 95 
Wat wordt bedoeld met ‘aansluiten bij de systematiek van het NPLG’? Worden de 
doelstellingen omtrent bodem en water sturend vertaald in het NPLG of komt er een 
separaat programma? 
 
Antwoord 95 
Zie het antwoord op vraag 63. 
  
Pagina 27 van 64 
 
 

 
 
Antwoord 100 
Ministerie van 
Infrastructuur en 
Waterschappen zijn al zeer ervaren met het realiseren van waterbuffers op 
Waterstaat 
systeemniveau. Hierbij is er aandacht voor klimaatrobuustheid, zodat de 
waterbuffers ook in de toekomst voldoende water kunnen bufferen, en dat er 
gekeken wordt naar meekoppelkansen voor natuurinclusiviteit. De noodzaak voor 
de waterbuffers neemt toe doordat de extremen ook toenemen. 
 
Vraag 101 
Hoe gaat u het “comply or explain”-mechanisme verder uitwerken? Wanneer is iets 
een goede uitleg/motivering om af te wijken van de sturende principes? 
 
Antwoord 101 
In de uitvoeringsstrategie die met de medeoverheden en andere betrokken partijen 
wordt opgesteld zal hier nadrukkelijk aandacht aan worden besteed.  
De water en bodemsystemen verschillen per regio én daarom zal er per definitie 
ruimte moeten zijn voor maatwerk. 
 
Vraag 102 
Hoe werkt de “comply or explain”-methodiek precies en op welke wijze en door wie 
wordt de toepassing hiervan gecontroleerd en gehandhaafd? 
 
Antwoord 102 
Zie het antwoord op vraag 101. 
 
Vraag 103 
Hoe zorgt u ervoor dat water en bodem sturend integraal wordt meegenomen in 
het NPLG? 
 
Antwoord 103 
Zie het antwoord op vraag 63. 
 
Vraag 104 
Hanteert u de definitie dat in 2027 alle KRW-doelen behaald moeten zijn of dat in 
2027 alle maatregelen genomen moeten zijn die bijdragen aan uiteindelijk KRW-
doelbereik na 2027? 
 
Antwoord 104 
Er moet voldaan worden aan de eisen van artikel 4 van de Kaderrichtlijn Water. Dat 
betekent dat doelen in 2015 gehaald hadden moeten zijn, en dat daar gemotiveerd 
van kan worden afgeweken binnen de uitzonderingen die in dat artikel zijn vermeld. 
Eerder is dat als volgt omschreven: “De KRW uit 2000 stelt in artikel 4 dat er 
maatregelen moeten worden genomen om achteruitgang van de kwaliteit van 
oppervlakte- en grondwaterlichamen te voorkómen en om uiterlijk in 2015 een 
goede toestand van oppervlakte- en grondwaterlichamen te bereiken. In het artikel 
is ook bepaald dat bij het stellen van doelen voor oppervlaktewaterlichamen onder 
voorwaarden rekening mag worden gehouden met de functies van het water. In 
plaats van de goede toestand kan dan een goed potentieel worden nagestreefd. 
Daarnaast kan het bereiken van de goede toestand of potentieel van 
oppervlaktewaterlichamen en de goede toestand van grondwaterlichamen voor 
maximaal 2 maal 6 jaar worden gefaseerd, tot 2027, op grond van technische 
onhaalbaarheid en onevenredige kosten.” En “In de stroomgebiedbeheerplannen 
vanaf 2027 zal niet meer de mogelijkheid bestaan doelbereik te faseren op grond 
van technische onhaalbaarheid en onevenredige kosten. De ratio is dat lidstaten 
dan voldoende tijd hebben gehad sinds de richtlijn in 2000 van kracht werd. Er 
bestaan wel andere uitzonderingsgronden waarop lidstaten zich kunnen beroepen 
als doelen niet gerealiseerd zijn. Ook in 2027. Ten eerste kan verder uitstel van 
doelbereik worden gemotiveerd als de oorzaak ligt bij natuurlijke omstandigheden. 
Zo duurt het vele jaren voordat de kwaliteit van grondwater reageert op 
Pagina 29 van 64 
 
 

 
 
Vraag 110 
Ministerie van 
Infrastructuur en 
Wat is de impact op de drinkwatervoorziening van de beleidslijn dat nieuwe 
Waterstaat 
drinkwateronttrekkingen alleen worden toegestaan mits ze duurzaam inpasbaar 
zijn? 
 
Antwoord 110 
Wanneer bestaande drinkwaterwinningen niet als duurzaam inzetbaar gezien 
worden, moet worden gewerkt aan het vinden van alternatieve bronnen. 
Uitgangspunt is dat de nieuwe winningen wel duurzaam inpasbaar zijn. Er zijn 
voldoende alternatieve bronnen in beeld. Via de leveringsplannen wordt hier aan 
gewerkt. 
 
Vraag 111 
Hoeveel drinkwaterwinningen zijn niet duurzaam? 
 
Antwoord 111 
Hiervan is geen landelijk overzicht. Of een onttrekking voor drinkwaterwinning 
duurzaam inpasbaar is in een gebied, is een van de vragen die opgepakt moet 
worden in de gebiedsprocessen. De (grond-)waterbeheerders staan hiervoor aan de 
lat. 
 
Vraag 112 
Op welke wijze is geborgd dat de drinkwatervoorziening voorrang moet kunnen 
krijgen, ook als winningen niet duurzaam inpasbaar zijn en welke overheid maakt 
die afweging? 
 
Antwoord 112 
Een van de structurerende keuzes in Water en Bodem Sturend voor voldoende 
water is het toewerken naar een robuust grondwatersysteem en beperken van de 
nadelige effecten van grondwateronttrekking om ook in de toekomst zoveel 
mogelijk functies te faciliteren. Dit wordt gezamenlijk met alle betrokkenen 
uitgewerkt in het kader van het NPLG. Daarbij zoeken we naar nieuwe en diverse 
drinkwaterbronnen, zorgen we voor een verbonden landelijk drinkwaternet en 
zetten we in op beperking van het (drink)watergebruik. Het realiseren van deze 
ambities kost tijd en op sommige locaties kan het zijn dat voor de korte termijn het 
drinkwaterbelang onder strikte voorwaarden prioriteit krijgt, vanwege de 
leveringsplicht van drinkwaterbedrijven en de zorgplicht van overheden. Dit vraagt 
dus per geval een uitwerking die bestuurlijk draagvlak heeft en juridisch houdbaar 
is. Dit zal onderwerp zijn in de gebiedsprocessen waar hierover op aangeven van de 
provincies bestuurlijk afspraken kunnen worden gemaakt. 
 
Vraag 113 
Waarom is, gelet op de sterke verwevenheid met andere programma’s, er niet voor 
gekozen om dit programma in de nieuwe nota Ruimte te laten landen? 
 
Antwoord 113 
Met de programmatische aanpak van de verschillende thema’s is aangesloten bij de 
aanpak zoals die onder Omgevingswet zal gaan gelden. 
Door de minister voor VRO is al aangegeven dat op basis van de provinciale inbreng 
van de provincies dit najaar niet alleen gewerkt zal worden aan bestuurlijke 
arrangementen maar ook aan een herziene danwel nieuwe nationale 
omgevingsvisie. De doelen van Water & Bodem Sturend zijn al leidend voor de 
Nationale Omgevingsvisie en het ligt voor de hand die ook in een vervolgtrajecten 
die plek te geven. 
 
Vraag 114 
Hoe wordt het concept van dubbele en meer natuurlijke dijken meegenomen bij de 
structurerende keuzes? 
Pagina 31 van 64 
 
 

 
 
waaronder de kwaliteitseisen voor drinkwaterbronnen, te halen (Kamerstuk 27625, 
Ministerie van 
Infrastructuur en 
nr. 555). Sindsdien zijn er diverse vervolgstappen gezet. Met het NPLG is een 
Waterstaat 
transitie van het landelijk gebied in gang gezet. Zie ook het antwoord op vraag 2.  
 
Vraag 118 
Hoe gaat het Rijk bijdragen aan het halen van de doelen voor nitraat in 
drinkwaterbronnen? 
 
Antwoord 118 
Zie het antwoord op vraag 134. 
 
Vraag 119 
Hoe wordt voorkomen dat industriële afnemers van drinkwater overstappen op 
eigen grondwateronttrekkingen, als ze hun drinkwatergebruik moeten beperken? 
 
Antwoord 119 
Het onttrekken van grondwater kan in sommige gevallen een alternatief zijn. Indien 
een industriële afnemer besluit van drinkwater over te stappen op grondwater dient 
deze hiervoor een vergunning aan te vragen. Het bevoegd gezag zal de vergunning 
moeten beoordelen, ook in relatie tot de Waterwet en de Wet Natuurbescherming, 
inclusief eventuele Natura2000-beheerplannen.  
Grote onttrekkingen zijn vergunningplichtig. De provincies kunnen vanuit hun zorg 
voor het grondwatersysteem beperkingen opleggen aan het gebruik van 
grondwater. Om overstappen op grondwater te voorkomen kan ook worden gedacht 
aan het beprijzen van grondwateronttrekkingen. De mogelijkheden om overstappen 
op grondwater te ontmoedigen worden nader verkend. 
 
Vraag 120 
Hoe wordt voorkomen dat agrarische afnemers van drinkwater overstappen op 
eigen grondwateronttrekkingen (bijvoorbeeld door het slaan van illegale putten), 
als ze hun drinkwatergebruik moeten beperken? 
 
Antwoord 120 
Indien een agrarische afnemer besluit van drinkwater over te stappen op 
grondwater dient deze hiervoor een vergunning aan te vragen. Het bevoegd gezag 
zal moeten beoordelen of een onttrekking toelaatbaar is, ook in relatie tot de 
Waterwet en de Wet Natuurbescherming, inclusief eventuele Natura2000-
beheerplannen. 
Het slaan van een illegale put is per definitie verboden. Toezicht en handhaving op 
illegale putten wordt uitgevoerd door het bevoegd gezag, veelal de waterschappen. 
 
Vraag 121 
Wie is aanspreekbaar op het behalen van de doelstelling van de vermindering van 
het drinkwatergebruik per hoofd van de bevolking? 
 
Antwoord 121 
Dit is een ambitie van het kabinet. Het kabinet kan dit echter niet alleen. De 
uitwerking is onderdeel van het Nationale Plan van Aanpak Waterbesparing. 
 
Vraag 122 
Welke maatregelen bent u van plan te nemen om de doelstelling voor 
drinkwaterbesparing voor huishoudelijke consumenten en zakelijke gebruikers te 
behalen? 
 
Antwoord 122 
De precieze maatregelen om de doelstelling voor drinkwaterbesparing voor 
huishoudelijke consumenten en zakelijke gebruikers te behalen vraagt nader 
onderzoek. In de Kamerbrief van 9 februari jl. (Kamerstuk 27625, nr. 599) en 
Pagina 33 van 64 
 
 

 
 
mogelijke toekomstbeelden, geen prognoses: welk scenario het meest 
Ministerie van 
Infrastructuur en 
waarschijnlijk wordt, is afhankelijk van het mondiale mitigatiebeleid.  
Waterstaat 
 
Vraag 127 
Ten koste van welk ander ruimtegebruik gaat de ruimte voor het vasthouden van 
water? Wie bepaalt dat en op basis van welke criteria? 
 
Antwoord 127 
Het vasthouden van water is locatiegebonden en -specifiek, dus welke impact er is 
voor verschillende types ruimtegebruik ligt aan de regionale uitwerking. Overigens 
zijn met waterberging vaak functiecombinaties toe te passen, dus dit hoeft niet ten 
koste te gaan van andere doeleinden.     
Waterschappen zijn in eerste instantie verantwoordelijk voor waterberging in relatie 
tot regionaal waterbeheer.  
 
Vraag 128 
Bent u voornemens ervoor te zorgen dat er meer ruimte komt voor gebruik van 
ontzilt grondwater in plaats van oppervlakte- en/of drinkwater, zolang er geen 
realistisch, duurzaam alternatief beschikbaar is? 
 
Antwoord 128 
Ontzilten van brak (grond) water is minder duurzaam dan het gebruik van 
zoetwater vanwege het hoge energieverbruik bij ontzilting en de kwaliteit van de 
reststromen. Toch is ontzilten van brak (grond) water in sommige regio’s het enige 
alternatief dat nu voor handen is. Bedrijven kunnen al brak grondwater ontzilten en 
gebruiken voor hun bedrijfsvoering. Waar en in welke omvang ontzilting van brak 
grondwater kan, is afhankelijk van de kwaliteit en kwantiteit van de reststromen uit 
het ontziltingsproces en in hoeverre deze reststromen in (nabije) (grond)water 
lichamen kunnen worden gelost. De lozing is vergunningplichtig conform de 
Waterwet en het Besluit bodemkwaliteit. 
 
Vraag 129 
Gelet op de opmerking dat provincies in samenwerking met waterschappen en 
andere gebiedspartners bij het maken van hun gebiedsprogramma’s aan zullen 
geven welke maatregelen waar nodig zijn om de doelen vanuit de KRW, de 
Nitraatrichtlijn, de Richtlijn duurzaam gebruik van gewasbeschermingsmiddelen en 
de Vogel- en Habitatrichtlijnen te halen, welke instantie of organisatie gaat 
beoordelen of deze maatregelen effectief en gebaseerd op gedegen metingen zijn? 
Welke instantie of organisatie gaat deze maatregelen handhaven? 
 
Antwoord 129 
Voor de beoordeling van de gebiedsprogramma’s vanuit het NPLG is een uitgebreid 
traject voorzien dat bij de decentrale overheden bekend is door het 
Ontwikkeldocument dat hun is toegestuurd op 25 november vorig jaar: 
 Ex ante evaluatie aannemelijk doelbereik NPLG en gebiedsprogramma’s door 
kennisinstellingen (op basis gebiedsprogramma’s die 1 juli 2023 worden 
opgeleverd); 
 Ecologische toetsing van gebiedsprogramma’s door de Ecologische Autoriteit 
(op basis gebiedsprogramma’s die 1 juli 2023 worden opgeleverd); 
 Integrale beoordeling van de gebiedsprogramma’s door het Rijk (najaar 2023). 
Dat de maatregelen doen wat ze moeten doen (doelbereik) en ze daadwerkelijk 
worden uitgevoerd, wordt op verschillende manieren geborgd. Het kabinet heeft 
immers besloten tot een aanpak die waarborgt dat de hoofddoelen op natuur 
(waaronder stikstof), water en klimaat onontkoombaar worden gerealiseerd. Zo 
worden door de vaststelling van gebiedsprogramma’s de provincies gebonden aan 
het daarin door henzelf vastgelegde beleid. Daarnaast wordt de uitvoeringskracht 
van de medeoverheden geborgd door de inrichting van het Transitiefonds Landelijk 
Gebied en Natuur en de oprichting van de Regieorganisatie Realisatie Transitie 
Pagina 35 van 64 
 
 

 
 
Er is gekozen voor een concreet doel. Als met slimmer wordt bedoeld te kijken naar 
Ministerie van 
Infrastructuur en 
hergebruik, technische innovaties etc., dan maakt dit onderdeel uit van de aanpak.   
Waterstaat 
 
Vraag 134 
Gelet op het feit dat uit verschillende onderzoeken blijkt dat de voorgenomen 
maatregelen in de stroomgebiedbeheerplannen (SGBP’s) en het 7e Actieprogramma 
Nitraatrichtlijn (NAP) onvoldoende zullen zijn om de KRW-doelen te halen, zeker bij 
drinkwaterbronnen, wat gaat het Rijk doen om de KRW-doelen (bij 
drinkwaterbronnen) alsnog tijdig te kunnen halen? 
 
Antwoord 134 
In de brief van november 2021 is geschetst welke aanvullende maatregelen 
genomen gaan worden in aanvulling op de ontwerp-SGBP’s voor 2022-2027 
(Kamerstuk 27625, nr. 555). Dit is vervolgens geconcretiseerd met een addendum 
op het 7e NAP (Kamerstuk 33037, nr. 437). Daarna is bekend geworden dat de 
derogatie wordt afgebouwd, waardoor er minder dierlijke mest mag worden 
toegepast. Daarbij gelden diverse andere randvoorwaarden in verband met het 
tijdig voldoen aan de doelen voor de waterkwaliteit (Kamerstuk 33037, nr. 480). 
Tevens is een transitie van het landelijk gebied gestart, waarbij de doelen voor de 
KRW integraal worden meegenomen. Dat betekent dat de opgave voor de 
waterkwaliteit en de grondwaterkwantiteit wordt verbonden aan de maatregelen die 
worden genomen voor de opgaven voor natuur en klimaat. Specifiek zijn er 
aanvullende middelen beschikbaar gesteld voor grootschalig herstel van beekdalen 
op zandgronden. Dit wordt momenteel verder geconcretiseerd en uiterlijk 1 juli 
vastgelegd in gebiedsprogramma’s van provincies. In de evaluatie van de KRW in 
2024 zal het effect van al deze maatregelen worden geschat en wordt waar nodig 
bijgestuurd. 
 
Vraag 135 
Voor welke maatschappelijke en economische doelen, zoals landbouw, drinkwater, 
natuur, industrie en scheepvaart, is de peilverhoging in het IJsselmeer 
(structurerende keuze 8) precies bedoeld en kan het belang per sector of doel 
uitgesplitst worden? 
 
Antwoord 135 
Bij voldoende zoetwater in de IJsselmeerbuffer worden alle belangen bediend. De 
mogelijke vergroting van de zoetwaterbuffer (door het zomerpeil verder te laten 
uitzakken en eventueel hoger op te zetten bij verwachte langdurige droogte) draagt 
dus ook bij aan bij aan de zoetwatervoorziening van alle sectoren. Bij een beperkte 
beschikbaarheid van zoetwater wordt het water verdeeld conform de regionale 
verdringingsreeks vastgesteld in de “Bestuursovereenkomst waterverdeling regio 
IJsselmeergebied”. Deze is gebaseerd op de landelijke verdringingsreeks voor 
categorieën 1 (veiligheid tegen overstromingen en voorkomen onomkeerbare 
schade) en 2 (beschermen nutsvoorzieningen) en regionaal uitgewerkt voor de 
categorieën 3 en 4 (overige gebruikers zoals de landbouw, de industrie en de 
scheepvaart). 
 
Vraag 136 
Welk klimaatscenario wordt gehanteerd (structurerende keuze 1)? 
 
Antwoord 136 
Dit zijn de KNMI’2014 klimaatscenario’s.  
 
Vraag 137 
Moeten provincies, waterschappen en gemeenten verantwoording afleggen aan het 
Rijk voor het zoeken naar ruimte voor natuurlijke achteroevers en, zo ja, op welke 
manier? 
 
Pagina 37 van 64 
 
 

 
 
 
Ministerie van 
Infrastructuur en 
Antwoord 142 
Waterstaat 
Er zijn verschillende teelten die goed aangepast zijn aan drogere omstandigheden, 
bijvoorbeeld granen en andere diepwortelende gewassen. Voorbeelden van teelten 
die veel water vragen en daarom minder geschikt zijn voor drogere 
omstandigheden zijn aardappelen, peen, uien en sierbloemen. Agrariërs en 
veredelaars ontwikkelen wel gewassen, zoals aardappelrassen, die beter tegen 
droogte of verzilting kunnen.  
 
Vraag 143 
Wat wordt bedoeld met “voldoen aan de Natura 2000-doelen” in het volgende 
citaat: “(…) geen nieuwe landaanwinning (eilanden) in de meren toegestaan, 
behalve voor overstroombare natuur en om te voldoen aan de Natura 2000-doelen 
en KRW.”? Gaat het hier om nieuwe Natura 2000-gebieden, uitbreiding van Natura 
2000-gebieden of enkel om aanpassing binnen bestaande Natura 2000-gebieden? 
Kan nieuwe landaanwinning leiden tot een verandering van de stikstofgevoeligheid 
van een Natura 2000-gebied? 
 
Antwoord 143 
Het IJsselmeer, Markermeer-IJmeer en de Randmeren zijn reeds Natura 2000-
gebieden (zie www.natura2000.nl/gebieden). Met het citaat wordt bedoeld dat 
(beheers)maatregelen die noodzakelijk zijn in verband met deze huidige Natura 
2000-status, mogelijk blijven. Het betreft geen uitbreiding of aanleg van nieuwe 
Natura 2000-gebieden.  
In het IJsselmeergebied bevindt zich momenteel weinig tot geen stikstofgevoelige 
natuur. De stikstofgevoeligheid van een project met nieuwe landaanwinning zal een 
initiatiefnemer moeten onderzoeken.   
 
Vraag 144 
Welke maatregelen worden genomen om de ecologische waterkwaliteit voor 
wateren die buiten de stroomgebiedbeheerplannen 2022-2027 en de huidige Natura 
2000-beheerplannen vallen, te verbeteren en herstellen? En wat is de tijdlijn voor 
herstel en goede staat van instandhouding? 
 
Antwoord 144 
Zie antwoord op vraag 2. Het generieke waterkwaliteitsbeleid, waaronder het 
bronbeleid, zal voor alle wateren op termijn tot verbetering van de ecologische 
waterkwaliteit leiden. De Vogel- en Habitatrichtlijnen geven geen eindtermijn voor 
herstel en goede staat van instandhouding. De tijdlijn die in Nederland wordt 
aangehouden is toegelicht in de Kamerbrief Voortgang Nationaal Programma 
Landelijk Gebied (Kamerstukken 34 682, nr. 108). 
 
Vraag 145 
Welke maatregelen worden genomen vanuit de stroomgebiedbeheerplannen 2022-
2027 en de huidige Natura 2000-beheerplannen? En waaraan wordt gerefereerd, 
wanneer er staat: op “korte termijn” verbeteren deze maatregelen de ecologische 
waterkwaliteit? 
 
Antwoord 145 
In de SGBP’s 2022-2027 en de huidige Natura 2000-beheerplannen zijn een groot 
aantal maatregelen opgenomen; daarvoor wordt naar de plannen zelf verwezen. 
Met “korte termijn” wordt gerefereerd naar het feit dat deze plannen reeds zijn 
vastgesteld en in uitvoering zijn, in tegenstelling tot de maatregelen die nog 
moeten worden opgenomen in de gebiedsprogramma’s die uiterlijk 1 juli 2023 
gereed dienen te zijn. 
 
Vraag 146 
Welke maatregelen zijn nodig om de doeltemperatuur uit de KRW te halen? 
Pagina 39 van 64 
 
 

 
 
Om ook emissie van schadelijke stoffen in het buitenland te beperken, werken we 
Ministerie van 
Infrastructuur en 
in de riviercommissies samen met onze buurlanden aan afspraken over de 
Waterstaat 
vermindering hiervan. 
 
Vraag 149 
Wanneer komt er duidelijkheid over kansrijke alternatieven voor de toekomst? 
 
Antwoord 149 
Het kennisprogramma Zeespiegelstijging brengt kansrijke alternatieven voor de 
lange termijn waterveiligheid in beeld. In de tussenbalans, die dit jaar verschijnt, 
zullen de eerste analyses en uitkomsten hiervan beschikbaar komen. Alvorens de 
herijking van de Deltaprogramma’s in 2026 zal er duidelijkheid gegeven kunnen 
worden over de duiding en de haalbaarheid van deze kansrijke alternatieven.  
 
Vraag 150 
Waarom wordt er stellig voor gekozen om geen kustuitbreiding toe te staan? 
 
Antwoord 150 
Vanwege het cruciale belang van zand voor de houdbaarheid van de kustlijn (via 
kustsuppleties) en de veiligheid van Nederland in de toekomst, kunnen 
kustuitbreidingen niet plaatsvinden vóórdat meer inzicht is in de toekomstige 
zandvraag en de beschikbaarheid van voldoende zand is geborgd.  
 
Vraag 151 
Wat houdt een grondwaterplafond precies in en hoe wordt dit bepaald? Welk 
instrument is hiervoor beschikbaar? Wat zijn die verdrogingsgevoelige gebieden? Is 
daar een lijst van? 
 
Antwoord 151 
Een grondwaterplafond geeft aan hoeveel grondwater er maximaal onttrokken kan 
worden (in een jaar). Veel Natura2000 gebieden zijn verdroginggevoelig. In de 
beheerplannen van de natuurgebieden is voor de habitattypen en leefgebieden de 
gevoeligheid aangegeven voor verandering van de grondwaterstand en -kwaliteit. 
De KRW geeft geen afbakening aan met betrekking tot de in beschouwing te nemen 
natuur en spreekt van terrestrische grondwaterafhankelijke natuur in algemene zin. 
In de rapportage ‘Stroomgebiedbeheerplannen 2022-2027’ is in figuur 3-q een 
kaart van de natuurgebieden weergegeven waar voor de KRW de interactie met 
grondwater wordt getoetst.  
In de Klimaateffectatlas opgesteld door Stichting Climate Adaptation Services (CAS) 
is een droogtegevoeligheidskaart opgenomen, deze geeft de droogtegevoeligheid 
van natuur die afhankelijk is van grondwater, zie hiervoor 
https://www.klimaateffectatlas.nl/nl/droogtegevoeligheid-natuur.  
De provincies bepalen in de gebiedsprogramma’s uiteindelijk aan de hand van 
modelstudies en hydrologisch onderzoek het grondwaterplafond.  
De provincie Noord-Brabant heeft bijvoorbeeld een grondwaterplafond van 250 
3
miljoen m per jaar vastgesteld voor grondwateronttrekkingen ten behoeve van de 
drinkwatervoorziening en industrieel gebruik. Dit kan als voorbeeld dienen voor een 
provinciaal grondwaterplafond waarbij ook agrarisch en particulier gebruik 
meegeteld wordt in de totaal onttrokken volumes. 
 
Vraag 152 
Wat zijn de termijnen voor de afspraken die gemaakt worden over de hoeveelheid 
grondwater die er per jaar in totaal onttrokken mag worden en over de verdeling 
hiervan? 
 
Antwoord 152 
Dit wordt in de gebiedsprogramma’s uitgewerkt. De provincies zijn verantwoordelijk 
voor de uitvoering van de in de gebiedsprogramma’s opgenomen doelen.  
Pagina 41 van 64 
 
 

 
 
Vraag 157 
Ministerie van 
Infrastructuur en 
Klopt het dat provincies beleidsmatige beperkingen hanteren voor levering van 
Waterstaat 
grondwater naar andere provincies? 
 
Antwoord 157 
Provincies hebben onderlinge afstemming over de levering van grondwater voor de 
drinkwatervoorziening.  
Grondwater in zijn algemeenheid stroomt vrijelijk van de ene provincie naar de 
andere. Daar worden geen beleidsmatige beperkingen voor gehanteerd door 
provincies.   
 
Vraag 158 
Wie gaat de nieuwe drinkwateronttrekkingen toetsen? 
 
Antwoord 158 
Het bevoegd gezag zal nieuwe onttrekkingen toetsen. In de meeste gevallen zijn dit 
de provincies of de waterbeheerders. 
 
Vraag 159 
Hoe gaat het Rijk grip krijgen op minder vervuiling vanuit lozingen? 
 
Antwoord 159 
Rijkswaterstaat is alle lozingsvergunningen op rijkswater aan het bezien. Hierbij 
wordt gekeken of de vergunningen nog aan de wettelijke vereisten voldoen en of de 
vergunde lozing nog in overeenstemming is met de werkelijkheid. Rijkswaterstaat 
beschikt over circa 800 vergunningen waarvan 200 als prioritair worden gezien. 
Inmiddels zijn 130 van de 200 prioritaire vergunningen bezien. Bij 40 vergunningen 
was een aanpassing van de vergunning nodig. De overige prioritaire vergunningen 
worden dit jaar opgepakt. Ook is al een start gemaakt met de overige 600 niet 
prioritaire vergunningen. 
 
Vraag 160 
Welke inzet pleegt Nederland op Europees niveau om een versterking van de 
bronaanpak voor elkaar te krijgen door op Europees niveau het gebruik van 
schadelijke stoffen te minimaliseren? 
 
Antwoord 160 
Nederland speelt een actieve rol op Europees niveau om de aanpak van schadelijke 
stoffen te versterken en het gebruik terug te brengen (minimaliseren). 
Nationaal zetten we onder andere in op het terugdringen van het gebruik en 
emissies van Zeer zorgwekkende stoffen. Voor deze categorie stoffen geldt een 
minimalisatieverplichting. In het kader van de richtlijn industriële emissies wordt 
ingezet om dit beleid ook op Europees niveau te verankeren. 
Hiernaast benut Nederland in Europa vooral de mogelijkheden die wet- en 
regelgeving biedt voor het op de markt brengen van stoffen, dus aanpak dicht bij 
de bron. Voor biociden en gewasbeschermingsmiddelen geldt een streng 
toelatingssysteem, waarbij ook gekeken wordt naar risico’s voor mens en milieu en 
waar vaak voorwaarden worden gesteld aan het gebruik ervan. En voor chemische 
stoffen die in Europa op de markt worden gebracht en gebruikt (incl. import) geldt 
de REACH-verordening. Hiermee kunnen stoffen onder voorwaarden nog tijdelijk op 
de markt komen (Autorisatie) of verboden worden (Restrictie). Het belangrijkste 
voorbeeld is het voorstel voor een restrictie op alle PFAS in Europa, dat onlangs is 
gepubliceerd. 
 
Vraag 161 
Wat als uit de tussenevaluatie in 2024 blijkt dat de uitvoering van maatregelen niet 
op koers ligt om de KRW-doelen te halen? Is dat niet veel te laat? 
 
Pagina 43 van 64 
 
 

 
 
 
Ministerie van 
Infrastructuur en 
Vraag 167 
Waterstaat 
Klopt het dat provincies wordt gevraagd om maatregelen uit te werken in het kader 
van het NPLG voor de KRW-restopgave waar het nutriënten uit agrarische bronnen 
betreft en dat hoewel nitraat ook een groot probleem in veel drinkwaterbronnen is, 
deze niet aan de orde komen in de NPLG-brief en het NPLG-ontwikkeldocument? 
 
Antwoord 167 
De kwaliteit van drinkwaterbronnen maakt onderdeel uit van de doelen van de KRW 
en wordt ook meegenomen in de uitwerking van het NPLG. Zie verder het antwoord 
op vraag 2. 
 
Vraag 168 
Welke maatregelen nemen onze buurlanden om te voorkomen dat nutriënten uit 
agrarische bronnen in het water terechtkomen die vervolgens naar Nederland 
stromen? 
 
Antwoord 168 
Onze buurlanden hebben eisen gesteld in de nationale mestwetgeving. Er wordt 
bijvoorbeeld gekeken naar ecologische landbouw, het gebruik van alternatieve 
mechanische technieken, aanplanting van groene linten (beplanting) en 
tussengewassen, vermindering van inzet van mest en acties gericht op het 
verbeteren van de bodemkwaliteit. 
Daarnaast zijn maatregelen vastgelegd in de SGPB’s van onze buurlanden: 
Noordrijn-Westfalen: https://www.flussgebiete.nrw.de/bewirtschaftungsplan-206   
Nedersaksen:  https://www.nlwkn.niedersachsen.de/Bewirtschaftungsplan_Massna
hmenprogramm2021_2027/aktualisierte-wrrl-bewirtschaftungsplane-und-
massnahmenprogramme-fur-den-zeitraum-2021-bis-2027-128758.html  
Vlaanderen: 
https://www.integraalwaterbeleid.be/nl/stroomgebiedbeheerplannen/stroomgebied
beheerplannen-2022-2027  
Wallonie: http://eau.wallonie.be/spip.php?rubrique85  
Ook zijn er stroomgebiedbeheerplannen van de hoofdrivieren Rijn, Maas, Schelde 
en Eems: https://www.helpdeskwater.nl/onderwerpen/wetgeving-
beleid/kaderrichtlijn-water/stroomgebiedbeheerplannen-2022-2027/ 
 
Vraag 169 
Hoe verhoudt grosso modo het aandeel nutriënten uit buitenlandse agrarische 
bonnen zich tot het aandeel uit Nederlandse agrarische bronnen in de wateren bij 
onze landsgrenzen? 
 
Antwoord 169 
Dat verschilt per waterlichaam. In paragraaf 4.3.2 van de SGBP’s 2022-2027 
(bijlage bij Kamerstukken 35325, nr. 5) wordt in detail aangegeven bij welke beken 
de buitenlandse belasting een significant aandeel vormt. Omdat deze gebieden in 
het buitenland qua landgebruik vaak overeenkomen met de Nederlandse zijde van 
de grens, zal het aandeel agrarische bronnen ongeveer vergelijkbaar zijn, hoewel er 
wel verschillen zijn in de maatregelen die genomen moeten worden tussen landen. 
Dat aandeel is voor heel Nederland weergegeven in figuur 4f van de genoemde 
paragraaf en is voor stikstof en fosfor ongeveer 50%.  
 
Vraag 170 
Kan de stelling dat we te maken hebben met bodemdaling, verdroging, verzilting, 
een toename van CO2-emissies, bodemverdichting en afname van organische stof 
en bodemdiversiteit in bodems worden gespecificeerd? Waar? In welke mate? Met 
welk tempo? Wat is de oorzaak? Wat is het gevolg? Kan het concreet worden 
gekwantificeerd en genormeerd? 
 
Pagina 45 van 64 
 
 

 
 
(kwetsbare) bodem- en grondwaterlagen te beschermen. Door te voorzien in goede 
Ministerie van 
Infrastructuur en 
data en werk te maken van een goede ondergrondse planning kan de ondergrondse 
Waterstaat 
ruimte voor aardwarmte en bodemenergie optimaal en verantwoord benut worden. 
In sommige zones waar beperkingen gelden voor aardwarmte en/of bodemenergie 
liggen nog kansen om ruimte optimaal te benutten. Bodemenergiesystemen kunnen 
bijvoorbeeld boven beschermende kleilagen aangelegd worden, zodat 
onderliggende drinkwatervoorraden geen risico lopen. Ook bestaat voor geothermie 
de optie om van buiten een beschermingsgebied tot daaronder te boren, omdat 
geothermiewinning op veel grotere diepte plaatsvindt dan drinkwaterwinning. Toch 
zullen er locaties zijn waar 3D-ruimtelijk ordenen het combineren van functies niet 
mogelijk maakt, omdat er ondergronds te weinig ruimte is. In deze gebieden zal 
een andere duurzame energievorm nodig zijn (warmtewisselaars via lucht, energie 
uit zon of wind, etc.). 
 
Vraag 174 
Wat is onnodig landgebruik, nu u meldt dat daarvan en beperking moet 
plaatsvinden? Wie bepaalt dat en op basis van welke criteria? 
 
Antwoord 174 
De bodem is een natuurlijk kapitaal dat in ons voordeel kan werken, door 
koolstofopslag, waterbuffering, filtratie, voedselproductie, etc. Daarom moet 
zorgvuldiger gekeken worden of het noodzakelijk is land te gebruiken voor 
bijvoorbeeld opslagloodsen. In plaats van maximale afdekking door loodsen en 
zonnepanelen op naastgelegen bodems, kan bijvoorbeeld gekozen worden voor een 
meerlaagse loods met verdiepingen en zonnepalen op het dak. Zo blijft er meer 
bodem over voor landbouw, natuur en landschap en vervult de bodem haar 
belangrijke functies voor onze samenleving.  
Op dit moment moeten gemeenten op basis van artikel 3.1.6 van het Besluit 
ruimtelijke ordening een motivering opstellen wanneer een ontwikkeling niet binnen 
het bestaand stedelijk gebied wordt ingepast. De Ladder van duurzame 
verstedelijking wordt gebruikt als instrument om deze motivering te onderbouwen 
(vastgelegd in provinciale verordeningen). Mogelijke nadere criteria en afwegingen 
voor bodemgebruik door gemeenten worden nader uitgewerkt, bijvoorbeeld in 
Omgevingsvisies en Omgevingsplannen. 
 
Vraag 175 
Welke gebieden in Nederland worden gezien als “voor de toekomst waardevolle 
landbouwgronden”, nu de keuze wordt gemaakt om te accepteren dat kustgebieden 
verzilten en om het grondwaterpeil in veenweidegebieden en de hoge zandgronden 
te verhogen? 
 
Antwoord 175 
Dit zal een voortdurende afweging blijven. De structurerende keuzes uit Water en 
Bodem Sturend geven hierin richting en helpen bij de te maken keuzes. Er zijn dus 
geen nauwkeurig afgebakende gebieden geïdentificeerd, maar problemen en keuzes 
gedefinieerd voor specifieke problematiek. Bijvoorbeeld: verzilting aan de kust, 
bodemdaling in veenweidegebieden en verdroging op hoge zandgronden. Dit 
betekent dat niet altijd overal alles (waaronder gewaskeuze) mogelijk is. Om dit in 
de tijd zo lang mogelijk uit te stellen, zijn door agrariërs zelf te nemen maatregelen 
voor het vasthouden van zoetwater en het tegengaan van verzilting belangrijk. 
 
Vraag 176 
Wanneer zijn de onderzoeken en/of is de kennis beschikbaar om vitale bodems te 
definiëren? Welke onderzoeken lopen er momenteel? Door wie worden deze 
uitgevoerd en met welke opdracht of scope? 
 
 
 
Pagina 47 van 64 
 
 

 
 
Door het inrichten van early warning netwerken kunnen bodemverontreinigingen 
Ministerie van 
Infrastructuur en 
tijdig geïdentificeerd worden. Hierin hebben de gebiedsdossiers en bijbehorende 
Waterstaat 
uitvoeringsprogramma’s een belangrijke rol. Indien uit de risicoanalyse blijkt dat er 
sprake is van een bodemverontreiniging die de drinkwatervoorziening bedreigt, zijn 
maatregelen nodig om de drinkwatervoorziening te beschermen. 
 
Vraag 179 
Provincies passen nu de ladder van duurzame verstedelijking toe, maar wat als 
provincies ervoor kiezen om deze af te schaffen? 
 
Antwoord 179 
De Ladder voor duurzame verstedelijking is een instrument voor efficiënt 
ruimtegebruik. Het bevoegd gezag moet voldoen aan een motiveringsvereiste voor 
nieuwe stedelijke ontwikkelingen. Dit is vastgelegd in Artikel 3.1.6 van het Besluit 
ruimtelijke ordening. Vaak is in provinciale verordeningen vastgelegd dat de Ladder 
voor duurzame verstedelijking moet worden toegepast voor motivering. Op dit 
moment is de ladder dus het aangewezen instrument om te sturen op efficiënt 
ruimtegebruik. Indien de provincies geen gebruik weer wille maken van de ladder, 
moeten zij een gelijkwaardig instrument toepassen.  
 
Vraag 180 
Er wordt gesteld dat bescherming van waardevolle onafgedekte bodems belangrijk 
is, maar wanneer zijn onafgedekte bodems waardevol? Wanneer niet? Wie bepaalt 
dat en op basis van welke criteria? 
 
Antwoord 180 
Het Planbureau voor de Leefomgeving (PBL) heeft in opdracht van het Ministerie 
van Infrastructuur en Waterstaat een studie uitgevoerd naar bodemafdekking en 
landinname. Hierin is een beeld geschetst van de waarde van bodems en geleverde 
‘ecosysteemdiensten’. Uit de studie blijkt dat het mogelijk is om waardevolle 
bodems te definiëren. Het onderzoek laat ook zien dat het niet eenvoudig is en 
maatwerk vraagt. Het is niet zo dat bodem met de functie ‘landbouw’ per definitie 
waardevoller is dan bodem met de functie ‘wonen’. Zo kan een gezonde stedelijke 
bodem waardevoller zijn dan een verarmde landbouwbodem. Criteria en de mate 
van sturing op dit onderwerp worden de komende tijd nader bepaald. 
 
Vraag 181 
Hoe gaan provincies en gemeenten toezien op voldoende scheiding van 
drinkwaterleidingen, warmtenetten en clusters van energiekabels om ongewenste 
opwarming van drinkwater te voorkomen? 
 
Antwoord 181 
Opwarming van de ondergrond kan tot gevolg hebben dat het drinkwater opwarmt. 
Er zijn meerdere factoren die kunnen bijdragen aan het opwarmen van de 
ondergrond en drinkwaterleidingen (bijvoorbeeld klimaatverandering). Er zijn ook 
meerdere mogelijkheden om opwarming van de ondergrond tegen te gaan 
(bijvoorbeeld zorgen voor voldoende schaduw in stedelijk gebied). 
De NEN 7171, die gaat over ondergrondse nutsvoorzieningen wordt momenteel 
herzien in samenspraak met drinkwatersector en andere netbeheerders. 
Doelstelling hierbij is, onder andere, om onwenselijke interacties tussen 
leidingnetten te voorkomen. 
Samen met VNG/IPO en de UvW wordt gewerkt aan een uitvoeringsstrategie voor 
ondergrondse ordening. De rol van ruimtelijke ordening in het voorkomen van 
ongewenste opwarming van drinkwater zal daar onderzocht worden. In ieder geval 
zal er aandacht zijn voor: nauwkeurige data over de ondergrond, de verplichting de 
ondergrondse ruimte mee te nemen in plannen en projecten en mogelijkheden voor 
het ordenen in 3D. 
 
Pagina 49 van 64 
 
 

 
 
Koninkrijksrelaties bekijken bijvoorbeeld gezamenlijk of in de ladder voor duurzame 
Ministerie van 
Infrastructuur en 
verstedelijking bodembiodiversiteit mee kan worden gewogen. 
Waterstaat 
 
Vraag 185 
Wat betekent maatregel 21 ‘we maken de risico’s van overstromingen, 
wateroverlast, bodemdaling en drinkwaterbeschikbaarheid sturend bij de 
locatiekeuze en inrichting van woningbouw’ concreet voor de verdeling van de 
900.000 nieuw te bouwen woningen over heel Nederland? 
 
Antwoord 185 
Er worden op dit moment diverse woondeals gesloten en daarmee wordt duidelijk 
hoe de verdeling van de 900.000 woningen over Nederland zal zijn. Bij het sluiten 
van die woondeals en de verdere uitwerking naar woningbouwprojecten is het 
belangrijk dat gekeken wordt naar de principes van water en bodem sturend. 
Gemeenten en provincies hebben daarbij de verantwoordelijkheid om te bekijken 
wat verstandige bouwlocaties zijn, en hoe er toekomstbestendig ontwikkeld gaat 
worden, gegeven het aanwezige water en bodem systeem. Aan gemeenten en 
provincies is expliciet gevraagd om in de woondeals en de uitwerking daarvan 
rekening te houden met de principes water en bodem sturend. 
 
Vraag 186 
Wat betekent maatregel 21 ‘we maken de risico’s van overstromingen, 
wateroverlast, bodemdaling en drinkwaterbeschikbaarheid sturend bij de 
locatiekeuze en inrichting van woningbouw’ concreet voor de regionale woondeals 
die het Rijk later dit jaar af gaat sluiten met gemeentes en provincies? 
 
Antwoord 186 
Dit betekent dat het principe dat de risico’s ten aanzien waterveiligheid, 
wateroverlast, bodemdaling en drinkwaterbeschikbaarheid sturend worden bij de 
locatiekeuze, de inrichting en het ontwerp van nieuwbouw, als uitgangspunt mee 
worden genomen in de woondeals. Decentrale overheden dienen op basis van 
bovengenoemde risico’s, aan te geven wat de afwegingen zijn in de locatiekeuze, 
inrichting en bouwwijze van nieuwe woningen, gegeven het water en bodem 
systeem.  
 
Vraag 187 
Wat betekent de zinsnede dat niet te ontwikkelen bouwlocaties bestand moeten zijn 
tegen overstromingen voor bouwlocaties onder zeespiegelniveau in de 
kustgebieden? 
 
Antwoord 187 
Als in deze vraag het woord ‘niet’, is bedoeld als ‘nieuw’, wordt hiermee bedoeld dat 
nieuw te ontwikkelen bouwlocaties bestand moeten zijn tegen klimaatverandering 
en bodemdaling. Dat betekent dat risico’s ten aanzien waterveiligheid, 
wateroverlast, bodemdaling en drinkwaterbeschikbaarheid sturend worden bij de 
locatiekeuze, de inrichting en het ontwerp van nieuwe bebouwing. Dit geldt niet 
alleen voor bouwlocaties onder zeespiegelniveau in de kustgebieden, maar voor alle 
bouwlocaties in Nederland. 
 
Vraag 188 
Welke consequenties voor bouwplannen zijn er, nu er wordt gekozen voor niet 
bouwen in de diepste polders? 
 
Antwoord 188 
Structurerende keuze 13 in de Kamerbrief gaat over het reserveren van voldoende 
ruimte voor waterberging in diepe polders. Hier is nieuwe bebouwing alleen 
toegestaan als het niet ten koste gaat van het waterbergend vermogen en er geen 
grote schade te verwachten is voor de bebouwing. Bouwplannen kunnen door 
Pagina 51 van 64 
 
 

 
 
Vraag 192 
Ministerie van 
Infrastructuur en 
Hoe wordt er tot 1 januari 2025 (als geldingsdatum voor het richtinggevend kader 
Waterstaat 
woningbouw) invulling gegeven aan de opdracht die het Rijk zichzelf heeft gesteld 
om water en bodem sturend te laten zijn bij ruimtelijke ontwikkelingen? 
 
Antwoord 192 
Provincies nemen de structurerende keuzes uit de Kamerbrief mee bij het leggen 
van de ruimtelijke puzzels en maken daarbij nu al zoveel mogelijk gebruik van het 
concept richtinggevend kader. Eind 2023 maken Rijk en provincies hierover 
bestuurlijke afspraken. Ten aanzien van het richtinggevend kader voor de 
woningbouw geldt dat provincies dus nu al keuzes maken over welke functie op 
welke locatie, of hoe de inrichting of bouwwijze van een nieuwe ontwikkeling 
aangepast kunnen worden, gegeven het water en bodem systeem.  
 
Vraag 193 
Hoe verhoudt maatregel 24 ‘we werken dit samen met provincies en gemeenten uit 
en zetten in de ladder duurzame verstedelijking in op minder netto landgebruik’ 
zich tot de ambitie om 900.000 woningen te bouwen, aangezien deze ladder 
volgens veel ontwikkelaars en gemeentes voor onnodige belemmeringen zorgt ten 
aanzien van de bouw van nieuwe woningen? 
 
Antwoord 193 
De ambitie om 900.000 nieuwe woningen te bouwen is van belang om het 
woningtekort op te lossen. De Ladder is ervoor bedoeld om juist deze woningbouw 
mogelijk te maken op de geschikte plek en op de juiste manier. Minder netto 
landgebruik gaat niet alleen over het behouden van waardevolle grond, maar ook 
het bouwen op een manier waarop niet alle grond wordt afgedekt met stenen en 
asfalt. Er zijn veel mogelijkheden in de inrichting en ontwerp van woon- en 
werklocaties, distributiecentra en de woningen zelf (zowel in bestaand stedelijk 
gebied als in uitbreidingslocaties) om de woningbouwambitie en goed bodembeleid 
samen te laten gaan tot duurzame verstedelijking.  
 
Vraag 194 
In welk jaar zou de grondwaterstand in laagveengebieden 20 cm tot 40 cm onder 
het maaiveld moeten zijn? 
 
Antwoord 194 
Onder leiding van de provincies en samen met de agrarische sector en andere 
betrokken partijen wordt bepaald wat en wanneer (welk jaar) nodig is om de 
grondwaterstand van 20 cm tot 40 cm onder maaiveld te realiseren. 
Randvoorwaarde is dat de reductiedoelstelling van 1 Mton CO2-eq. In 2030 wordt 
behaald, zoals vastgelegd in het nationaal Programma Veenweide dat onder leiding 
staat van het ministerie van LNV. 
 
Vraag 195 
Wat is de status van de maatlat klimaatadaptief en natuurinclusief bouwen? 
Wanneer kan de Kamer deze maatlat tegemoetzien? Kunt u al nader ingaan op 
deze maatlat? 
 
Antwoord 195 
Uw Kamer ontvangt naar verwachting nog in maart de ‘landelijke maatlat voor een 
groene klimaatadaptieve gebouwde omgeving’. De maatlat geeft aan wat het Rijk 
onder groen en klimaatbestendig inrichten en bouwen verstaat voor de thema’s 
wateroverlast, hitte, droogte, overstromingen, bodemdaling en biodiversiteit door 
middel van kwalitatieve doelen, prestatie-eisen en richtlijnen.  
De maatlat heeft bij het uitbrengen de status van inhoudelijk beleidskader. Het Rijk 
verkent momenteel in samenwerking met alle betrokken partijen hoe we 
klimaatadaptief en groen inrichten en bouwen kunnen borgen.  
Pagina 53 van 64 
 
 

 
 
Vraag 200 
Ministerie van 
Infrastructuur en 
Hoe wordt de behoefte van het gebied gewogen bij het verhogen van de 
Waterstaat 
grondwaterstand? Weegt natuur hierbij zwaarder dan economische activiteit? Welke 
afwegingskaders worden hiervoor gebruikt? 
 
Antwoord 200 
De bevoegdheid voor het vaststellen van het waterpeil of randvoorwaarden aan 
infiltratie en drainagevoorzieningen ligt bij de besturen van de waterschappen. Zij 
baseren zich hierbij op de ruimtelijk kaders zoals vastgesteld door provincie en 
gemeente.  Onder leiding van de provincies en samen met de agrarische sector en 
andere betrokken partijen wordt bepaald wat en wanneer nodig en haalbaar is om 
de grondwaterstand van 20 cm tot 40 cm onder maaiveld te realiseren en de 
ambities van CO2-reductie en vertraging van bodemdaling in 2030 te kunnen 
behalen. De bodemcompositie, langetermijn houdbaarheid van het watersysteem, 
doorwerking naar omgeving en de behoeften van het gebied worden hierbij 
meegewogen. Het tegengaan van bodemdaling beperkt zich dan ook niet tot een 
afweging tussen natuur en andere economische activiteiten. 
 
Vraag 201 
Heeft deze grondwaterstijging naar 20 cm tot 40 cm onder een maaiveld een 
verplichtend karakter? Gaat dit over oppervlaktepeil of grondwaterpeil? Wat is 
precies het concrete doel van dit peil? 
 
Antwoord 201 
De verhoging van het grondwaterpeil is een structurerende keuze die onder andere 
invulling geeft aan de verplichtingen vanuit het klimaatakkoord voor reductie 
broeikasgasemissies. Een hogere grondwaterstand vermindert de oxidatie van het 
veen en daarmee de CO2-uitstoot en de mate van bodemdaling.  
De keuze in de kamerbrief helpt de waterschappen en provincies bij de afwegingen 
voor hun instrumenten zoals omgevingsvisies, peilbesluiten en inzet van 
infiltratiesystemen die sturend zijn voor de realisatie. De structurerende keuze 
erkent daarnaast dat er omstandigheden denkbaar zijn waardoor daarvan 
beredeneerd kan worden afgeweken. Wanneer wordt afgeweken geldt dat dit 
expliciet uitlegbaar en toetsbaar moet zijn en dat doelen nog steeds wel gehaald 
worden (‘çomply or explain’). 
 
Vraag 202 
Hoeveel procent van de laagveengebieden zouden een waterpeil van 20 cm moeten 
krijgen om de doelstellingen voor koolstofvastlegging uit het Klimaatakkoord te 
kunnen behalen? 
 
Antwoord 202 
Op dit moment wordt in het kader van het Programma Veenweide door de 
provincies gewerkt aan veenweidestrategieën om reductie van 1 Mton CO2-eq. te 
bewerkstelligen. De inschatting is nu dat in circa 90.000 ha het grondwaterpeil naar 
40-20 cm moet om dat doel te behalen. Via het opzetten van 
oppervlaktewaterpeilen en inzet van waterinfiltratietechnieken. Dit is circa 60% van 
het totale veenweidegebied. 
 
Vraag 203 
Overweegt u om grootschalige functiedifferentiatie van huidige veenweide naar 
natte extensieve veenweide of natte teelten te stimuleren? 
 
Antwoord 203 
Ja, het faciliteren van de omslag van ondernemers naar extensieve landbouw door 
het opkopen van grond, afwaardering, bieden van nieuwe verdienmodellen en 
verpachting vallen binnen de maatregelen die in het kader van de uitwerking van 
het NPLG worden overwogen. Dit is onderdeel van de processen die nu in de 
Pagina 55 van 64 
 
 

 
 
aanvoer van extra (schaars) zoetwater van buiten het gebied niet altijd en overal 
Ministerie van 
Infrastructuur en 
kan worden gegarandeerd, zal er op termijn vaker sprake zijn van tijdelijke en 
Waterstaat 
regionale verzilting. 
 
Vraag 209 
Hoe waardeert u de mogelijkheden voor gebruik van ontzilt water en (inzet op) 
innovaties hieromtrent, zoals dat elders in de wereld ook gebeurt? 
 
Antwoord 209 
Gebruik van ontzilt water en innovaties hieromtrent zijn al mogelijk in Nederland, 
mits de consequenties hiervan geen nadelige effecten hebben voor het milieu en de 
volksgezondheid. Ik sta positief over deze mogelijkheden en innovaties zolang ze 
de duurzaamheid vergroten en de eventuele negatieve aspecten niet worden 
afgewenteld naar elders of naar de toekomst. Zie ook het antwoord op vraag 128. 
 
Vraag 210 
Hoe waardeert u het belang van behoud van vruchtbare akkerbouwgronden, gelet 
op de voedselvoorziening en de gewenste extensivering van de landbouw? 
 
Antwoord 210 
Zie de antwoorden op de vragen 26 en 208. 
 
Vraag 211 
Indien er schaarste is van doorspoelwater uit het hoofdwatersysteem, op welke 
wijze wordt het belang van voedselproductie in de akkerbouw meegenomen bij de 
prioritering van het tegengaan van verzilting? 
 
Antwoord 211 
Bij schaarste van (doorspoel)water uit het hoofdwatersysteem wordt de 
verdringingsreeks toegepast als kader om te bepalen welke doelen het schaarse 
zoetwater krijgen toebedeeld. Het doel van de verdringingsreeks (gebaseerd op 
artikel 2.1 van het Waterbesluit) is om 1) maatschappelijke schade en 2) 
economische schade zoveel mogelijk te beperken. Hierover is de Kamer in 
november 2022 geïnformeerd (Kamerstukken 27625, nr. 590). De 
verdringingsreeks kent 4 categorieën. De hoogste categorieën (1 en 2, 
onomkeerbare schade en grote maatschappelijke ontwrichting) gaan vóór 
categorieën 3 en 4 (economische schade, herstelbare schade).  
Akkerbouw hoort in principe bij categorie 4 (zie voor een nadere toelichting ook 
antwoord 207). Dit geldt ook in de gebieden die normaal doorgespoeld worden om 
verzilting tegen te gaan. De regio’s kunnen verdere prioritering binnen de categorie 
inbrengen. 
 
Vraag 212 
Wat bedoelt u met de zinsnede 'Het Rijk en waterschappen (...) kunnen geen 
nieuwe maatregelen garanderen om verziltende gebieden te voorzien van zoetwater 
van elders'? Bedoelt u hiermee dat u niet voornemens bent extra te investeren in 
de zoetwatervoorziening van verziltende kustgebieden? 
 
Antwoord 212 
Het Rijk en de waterschappen zetten zich in voor aanvoer van zoetwater om 
verziltende gebieden te voorzien van zoetwater van elders. Dit doen ze met de 
bestaande infrastructuur geoptimaliseerd met de verbetermaatregelen die in de 
Deltaprogramma Zoetwater Fase 2 (2022-2027) worden gerealiseerd. 
Echter, hogere temperaturen zorgen voor een exponentiele groei van de 
waterbehoefte terwijl het beschikbare zoetwater van elders voor het tegengaan van 
verzilting afneemt vanwege droogte en extreme lage rivierafvoeren. Onderzoek 
toont aan dat er op termijn onvoldoende zoetwater beschikbaar zal kunnen zijn 
voor het te allen tijde blijven doorspoelen van regionale verziltende kustsystemen. 
Pagina 57 van 64 
 
 

 
 
Vraag 216 
Ministerie van 
Infrastructuur en 
Kunnen waterschappen het grondwaterpeil verhogen als de landbouw daar last van 
Waterstaat 
krijgt? Zo nee, wat is ervoor nodig om het grondwaterpeil te verhogen? 
 
Antwoord 216 
Het Waterschap is bevoegd om peilbesluiten te nemen. Het effect daarvan is dat 
grondwaterstanden daardoor worden beïnvloed. Het is veelal onvermijdelijk dat er 
een afweging van belangen plaatsvindt, droogte schade natuur, op sommige 
momenten te natte agrarische percelen, funderingsschade, wegen die eerder groot 
onderhoud vergen. Het zijn aspecten die altijd afgewogen moeten worden. De 
Kamerbrief benadrukt dat door klimaatverandering en de grenzen aan de 
maakbaarheid in veel situatie slimme technische maatregelen onvoldoende soelaas 
zullen bieden om te komen tot een echte en soms harde belangen afweging. 
Dat kan zeker ook betekenen dat de landbouw er gevolgen van ondervindt. Het 
waterschap is bevoegd om die keuze rechtmatig te maken.  
De besluitvorming over hogere peilen, bijvoorbeeld om de VHR-
instandhoudingsdoelen binnen bereik te brengen past binnen de scope van het 
NPLG. Als dat extensivering van de landbouw en bijvoorbeeld afwaardering van de 
grond vergt, past dat ook binnen het Transitiefonds. 
 
Vraag 217 
Op welke termijn zal de gewenste grondwaterstandsverhoging van 10 cm tot 50 cm 
worden gerealiseerd? 
 
Antwoord 217 
Grandwaterbeheer is een complexe zaak. Termijnen verschillen dan ook per gebied 
en grondsoort. Vooral op zandgronden komen meerdere maatregelen in beeld als 
het gaat om beïnvloeden van aanvulling en onttrekkingen voor vele functies. 
Daarom vergt zeker dit onderdeel een gezamenlijke uitvoeringsstrategie 
gecombineerd met lokaal maatwerk waarbij aandacht nodig is voor eventuele 
schade. 
Essentieel onderdeel van de strategie op dit aspect is een gedegen monitoring van 
de voortgang van de afspraken én van de feitelijke resultaten zodat ook de Kamer 
de vinger aan de pols kan houden.  
 
Vraag 218 
Is het realiseren van een grondwaterstandsverhoging van 10 cm tot 50 cm een 
resultaatsverplichting voor de regio’s? 
 
Antwoord 218 
Zie het antwoord op vraag 217. 
 
Vraag 219 
Hoe wordt het realiseren van een gewenste grondwaterstandsverhoging van 10 cm 
tot 50 cm gemonitord? En wordt er gerapporteerd of die doelen wel worden 
bereikt? 
 
Antwoord 219 
Zie het antwoord op vraag 217. 
 
Vraag 220 
Wat is het effect van een grondwaterstandsverhoging van 10 cm tot 50 cm voor 
andere gebruiksfuncties en hoe wordt omgegaan met schade die die verhoging tot 
gevolg heeft? 
 
Antwoord 220 
Zie het antwoord op vraag 217. 
 
Pagina 59 van 64 
 
 

 
 
de aanleg van nieuwe natuur, groenblauwe dooradering, vermindering van 
Ministerie van 
Infrastructuur en 
stikstofdepositie en extensief agrarisch gebruik. 
Waterstaat 
 
Vraag 226 
Wat wordt er bij de bufferstroken van 100-250 meter bedoeld met “slim agrarisch 
gebruik”? 
 
Antwoord 226 
Zie het antwoord op vraag 226. Daarnaast wordt verwezen naar het Addendum bij 
het 7e Actieprogramma Nitraatrichtlijn, waar ook wordt verwezen naar 
natuurinclusief grasland met extensieve begrazing (Kamerstukken 33 037, nr. 
437). 
 
Vraag 227 
Hoe verhouden de bufferstroken van 100-250 meter zich tot meerdere studies die 
aantonen dat bufferstroken breder dan 25 meter geen toegevoegde waarde hebben 
voor de waterkwaliteit? 
 
Antwoord 227 
Voor de onderbouwing van de brede bufferstroken wordt verwezen naar onderzoek 
van Wageningen Universiteit en Research (bijlage bij Kamerstuk 35334, nr. 170). 
Zie ook het antwoord op vraag 228. 
 
Vraag 228 
Hoe verhouden de bufferstroken van 100-250 meter zich tot de bufferstroken zoals 
bedoeld in het 7e Actieprogramma Nitraatrichtlijn en de derogatiebeschikking? Wat 
zijn de overeenkomsten en de verschillen? 
 
Antwoord 228 
De bufferstroken van 100-250 meter zijn onderdeel van het Addendum bij het 7e 
Actieprogramma Nitraatrichtlijn, naast de bepaling dat er smallere bufferstroken 
langs de overige waterlopen dienen te komen. Daarna is de omvang van de 
smallere bufferstrook iets gewijzigd op grond van de derogatiebeschikking. Bij de 
smalle bufferstroken wordt de oppervlakkige afspoeling van meststoffen naar 
oppervlaktewater verminderd en wordt de kans verkleind dat er direct mest in het 
water terecht komt bij toediening. In aanvulling hierop wordt met de brede stroken 
ook voorkomen dat er meststoffen via het grondwater naar de waterloop komen. 
Dit is gevisualiseerd in onderstaande afbeelding (bron: 
https://www.wur.nl/nl/onderzoek-resultaten/onderzoeksinstituten/live-
stockresearch/show-wlr/voorkom-oppervlakkige-afspoeling-naar-de-sloot.htm). 
 
 
Pagina 61 van 64 
 
 

 
 
Daarnaast wordt voor die uitvoeringsstrategie ingezet op een gedegen 
Ministerie van 
Infrastructuur en 
verantwoording van de voortgang zodat alle betrokken besturen zicht krijgen op de 
Waterstaat 
feitelijke voortgang en kunnen bijsturen wanneer dat wenselijk wordt geacht. 
 
Vraag 233 
Ten aanzien van de opmerking dat de kosten van maatregelen deels kunnen 
worden opgevangen binnen bestaande Rijksprogramma’s: welke kosten voor welke 
maatregelen worden gedekt uit welk programma? Welke middelen zijn dan 
resterend of over binnen die lopende programma’s? Welk deel van de kosten van 
de maatregelen kan niet gedekt worden uit de lopende Rijksprogramma’s? 
 
Antwoord 233 
Het basisprincipe van de Kamerbrief is “niet afwentelen”. Dat zal niet zelden voor 
private partijen of initiatiefnemers tot kosten leiden die ze voorheen niet in hun 
project hoefden te financieren. Principieel staat daar geen financiering van de 
overheid tegenover. Voor dat deel is derhalve geen financiering voorzien binnen 
Rijksprogramma’s. 
Veel maatregelen zullen hun beslag moeten krijgen binnen het NPLG en de daaraan 
gekoppelde middelen voorzien in wat redelijkerwijs de rijksbijdrage hoort te zijn.  
Tenslotte zal de Kamerbrief impact hebben op de wijze waarop de waterschappen 
hun wettelijke tak invullen. Het belastingstelsel voor de waterschappen voorziet in 
een systeem om die kosten om te slaan naar de belanghebbenden. 
 
Vraag 234 
Hoe wordt geborgd dat Water en bodem sturend kaderstellend is in het 
Landbouwakkoord? 
 
Antwoord 234 
De Kamerbrief Water en Bodem sturend van 25 november is door de Ministerraad 
vastgesteld. Daarin staat hoe het landbouwakkoord zich verhoudt tot Water en 
Bodem sturend. En ook het landbouwakkoord vergt besluitvorming door de 
ministerraad. Vanzelfsprekend wordt door de Ministerraad rekening gehouden met 
eerder genomen besluiten én zal het parlement in de gelegenheid zijn om te 
controleren of de verschillende besluiten met elkaar in overeenstemming zijn. Zie 
ook het antwoord bij vraag 66. 
 
Vraag 235 
Welke additionele middelen komen er beschikbaar naast het transitie- en het 
deltafonds. En voor welke maatregelen? Kan de Kamer een overzicht ontvangen 
van de kosten per maatregel en waar de dekking vandaan komt? 
 
Antwoord 235 
Zie de antwoorden op vraag 233. 
 
Vraag 236 
Wanneer volgt de verbeterde en dwingender watertoets? 
 
Antwoord 236 
Vanaf inwerkingtreding van de Omgevingswet wordt weging van het waterbelang in 
de ruimtelijke ordening al dwingender en ook van toepassing op de provinciale 
omgevingsverordening, projectbesluiten van waterschappen, provincies of Rijk en 
op afwijkactiviteiten. Er wordt met andere overheden ook samen gewerkt aan het 
dwingender maken van de watertoets zelf. Er is nog geen definitieve planning 
bekend. 
  
Pagina 63 van 64 
 
 

