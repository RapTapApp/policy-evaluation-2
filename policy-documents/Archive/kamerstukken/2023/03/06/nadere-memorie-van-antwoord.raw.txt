 
 
 
 
36194 Wijziging van de Wet publieke gezondheid in verband met de bestrijding van een 
epidemie van infectieziekten behorend tot groep A1, of een directe dreiging 
daarvan  
 
MEMORIE VAN ANTWOORD 
Met belangstelling heb ik kennisgenomen van het voorlopig verslag van de vaste commissies voor Justitie 
en Veiligheid (J&V), voor Volksgezondheid, Welzijn en Sport (VWS), en voor Binnenlandse Zaken en de 
Hoge Colleges van Staat / Algemene Zaken en Huis van de Koning (BiZa/AZ), over het wetsvoorstel 
wijziging van de Wet publieke gezondheid in verband met de bestrijding van een epidemie van 
infectieziekten behorend tot groep A1, of een directe dreiging daarvan. Ik dank de leden voor hun 
inbreng en ga graag in op de in het voorlopige verslag gestelde vragen. 
In deze memorie van antwoord zijn de vragen en opmerkingen uit het voorlopig verslag integraal 
opgenomen in cursieve tekst en de beantwoording daarvan in gewone typografie. Waar in de 
beantwoording wetsartikelen zijn genoemd zonder nadere aanduiding, wordt gedoeld op (in dit 
wetsvoorstel voorgestelde) artikelen uit de Wet publieke gezondheid (Wpg).  
Deze memorie van antwoord is mede namens de minister van Binnenlandse Zaken en Koninkrijksrelaties 
(BZK). 
 
Inleiding 
 
De leden van de VVD-fractie hebben met belangstelling kennisgenomen van het wetsvoorstel. In de 
memorie van toelichting lezen zij dat met dit voorstel wordt beoogd de pandemische paraatheid te 
versterken. Het voorstel biedt een wettelijk kader voor collectieve maatregelen voor de bestrijding van 
een epidemie van infectieziekten behorend tot groep A1, of een directe dreiging daarvan. Om 
verspreiding van dergelijke infectieziektes te voorkomen, is het noodzakelijk om snel maatregelen te 
kunnen nemen. De VVD-fractieleden realiseren zich dat met dit wetsvoorstel het wetgevingstraject ter 
versterking van de pandemische paraatheid nog niet is voltooid. Toch zijn er vragen over of het voorstel 
zoals het nu is vormgegeven, aan de gestelde doelen gaat voldoen. 
 
De CDA-fractieleden hebben met belangstelling kennisgenomen van het wetsvoorstel. Wel hebben zij nog 
diverse vragen. 
 
De leden van de fracties van GroenLinks en de PvdA hebben met interesse kennisgenomen van het 
wetsvoorstel. Deze leden realiseren zich dat met het vervallen van de tijdelijke wetgeving een aanpassing 
van de Wet publieke gezondheid (hierna: Wpg) noodzakelijk was. Een gedegen wettelijke grondslag met 
een volwaardige democratische legitimatie is noodzakelijk voor de invoering van de mogelijkheid om 
grondrechten in te perken, in het ergste geval voor alle mensen die zich in Nederland bevinden. Het 
uitgangspunt moet zijn dat dit altijd in tijd en omvang zo beperkt mogelijk moet geschieden, rekening 
houdend met alle relevante omstandigheden en gevolgen. De gezamenlijke vragen van deze leden 
hebben tot doel inzicht te krijgen of deze balans in de hier aan de orde zijnde wetswijziging, in 
samenhang met andere wet- en regelgeving en de praktische inbedding hiervan, is gerealiseerd. De SP-
fractieleden sluiten zich graag aan bij de vragen van de leden van de fracties van GroenLinks en de PvdA.  
 
De D66-fractieleden hebben met interesse kennisgenomen van het wetsvoorstel. Zij hebben hierover nog 
vragen. 
1 

georganiseerd met deskundigen met een epidemiologische of virologische achtergrond en juristen. 
Tijdens deze sessies hebben genoemde deskundigen aangegeven welke maatregelen zij effectief achten 
om de epidemie van covid-19 op langere termijn te kunnen bestrijden en welke maatregelen effectief 
kunnen zijn ter bestrijding van andere A1-infectieziekten. Hieruit kwam naar voren dat de instrumenten 
uit de destijds voorgenomen zesde verlenging van de Tijdelijke wet maatregelen covid-19 (Twm), een 
gedegen grondslag zijn voor de bestrijding van een toekomstige epidemie van een A1-infectieziekte. De 
grondslag voor het beperken van fysiek onderwijs of de kinderopvang was geen onderdeel van de zesde 
verlenging.  
Uit de expertsessies kwam ook naar voren dat andere grondslagen, anders dan opgenomen in de 
voorgenomen zesde verlenging, zinvol kunnen zijn, en dat hiernaar nader onderzoek nodig is. Om hier 
invulling aan te geven zal het kabinet dit jaar nader onderzoeken of aanvullende specifieke 
bevoegdheidsgrondslagen noodzakelijk en proportioneel zijn voor het bestrijden van een mogelijke 
(dreigende) epidemie van infectieziekten behorend tot groep A1. Na afronding van dit onderzoek zal 
worden bezien of de uitkomsten aanleiding geven tot een wijziging van de Wpg, en zo ja, in welke 
tranche van de voorgenomen wijzigingen van de Wpg deze wijziging(en) meegenomen kunnen worden. 
Dit voorjaar zal ik uw Kamer en de Tweede Kamer informeren hoe dit onderzoek wordt vormgegeven.  
 
Een andere nog aan de ‘gereedschapskist’ ontbrekende maatregel die bij de bestrijding van een 
pandemie aan de orde kan zijn, is toegangsbeperking. Hiervoor verwijzen de VVD-fractieleden ook naar 
de toezegging over het hanteren van een afwegingskader voor een belangenafweging voor de inzet van 
3
een coronatoegangsbewijs versus bijvoorbeeld een lockdown of gedeeltelijke sluitingen van sectoren. 
Deze toezegging betrof weliswaar expliciet het coronatoegangsbewijs, maar deze leden zijn van oordeel 
dat een dergelijk afwegingskader onafhankelijk van de ziekteverwekker dient te worden opgesteld. Kan 
de regering alsnog een afwegingskader aanreiken dat als grondslag kan dienen voor toegangsbeperkende 
maatregelen zoals een toegangsbewijs? Te denken valt aan het inzichtelijk maken van de mate waarin de 
maatregel bijdraagt aan het voorkomen van verspreiding van de ziekte, afgezet tegenover de 
maatschappelijk en economische impact van volledige of gedeeltelijke sluiting van een sector. En ook hier 
vragen de VVD-fractieleden de regering of zij voornemens is om de nog ontbrekende bevoegdheden 
omtrent toegangsbeperkende maatregelen, zoals het hanteren van een toegangsbewijs, aan de Wpg toe 
te voegen. Indien het antwoord hierop bevestigend is, wanneer kan het parlement deze aanvulling 
tegemoet zien? 
Zoals hierboven aangegeven onderzoekt het kabinet dit jaar of aanvullende bevoegdheidsgrondslagen, 
waaronder bijvoorbeeld een algemeen toegangsbewijs, noodzakelijk en proportioneel zijn voor het 
bestrijden van een mogelijke (dreigende) epidemie van A1-infectieziekten. Dit voorjaar zal ik uw Kamer 
en de Tweede Kamer informeren hoe dit onderzoek wordt vormgegeven. Indien uit dit onderzoek volgt 
dat het raadzaam is om een bevoegdheidsgrondslag voor een algemeen toegangsbewijs te introduceren 
zal in dat kader beoordeeld worden in welke situaties de inzet van een dergelijk toegangsbewijs 
noodzakelijk wordt geacht. In algemene zin wordt opgemerkt dat deze afweging altijd dient te gebeuren 
aan de hand van de concrete omstandigheden op het moment. 
 
Voorts hebben de VVD-fractieleden vragen over de wijze waarop de parlementaire betrokkenheid is 
geregeld in relatie tot de noodzaak om snel maatregelen te kunnen nemen. Het wetsvoorstel bevat regels 
voor het nemen van maatregelen in een acute ernstige noodsituatie, waarbij het treffen van 
vrijheidsbeperkende maatregelen – gelet op de buitengewone ernst van de situatie – noodzakelijk kan 
zijn. Het gaat om noodwetgeving die in een normale situatie niet in werking is. Het is terecht dat de 
drempel voor inwerkinstelling van dergelijke noodwetgeving hoog ligt. Het voorliggende wetsvoorstel 
voorziet, mede na amendering, in een complex stelsel van regels waarin de parlementaire betrokkenheid 
én zeggenschap op verschillende niveaus van wetgeving worden gewaarborgd. Graag ontvangen 
voornoemde leden een stroomschema (inclusief doorlooptijden en vervaltermijnen) van de processtappen 
die doorlopen moeten worden om het slapend recht te kunnen activeren en in het geval van een 
 
3
 Toezegging T03414. 
3 

van het aantal bezoekers tijdens de covid-19-uitbraak met name een grote impact op jongeren. Voor 
andere generaties was de impact minder groot en kon men de maatregel in het algemeen langer 
volhouden. Hoe oordeelt de regering over de uitvoerbaarheid van artikel 58ca? 
 
Voor de beantwoording van de vragen van deze leden wordt ervan uitgegaan dat artikel 58ca abusievelijk 
is aangehaald en dat dit moet zijn 58cb. Dit artikel is, zoals deze leden constateren, ingevoegd met het 
6
amendement-Westerveld en Kuiken en versterkt de parlementaire betrokkenheid.  
 
In een afzonderlijke ministeriële regeling van de ministers van VWS en BZK, wordt bepaald of op de 
toepassing van een bevoegdheid (dus bij het nemen van maatregelen) de wettelijke vervaltermijn van in 
beginsel acht weken van toepassing is. Dit is het geval indien er sprake is van een zware collectieve 
maatregel. De mate van ingrijpendheid (zwaar of minder ingrijpend) wordt bepaald aan de hand van de 
criteria, bedoeld in artikel 58b, onder c en d (proportionaliteit en subsidiariteit). Artikel 58cb waarborgt 
7
aldus dat zware collectieve maatregelen in beginsel na acht weken vervallen. Indien het kabinet 
dergelijke maatregelen vervolgens langer in stand wil houden, dienen deze opnieuw te worden 
vastgesteld, met betrokkenheid van het parlement (artikel 58c en 58ca).  
 
Wat betreft de uitvoerbaarheid vergt artikel 58cb dus een extra procedurestap – namelijk de vaststelling 
van een afzonderlijke regeling waarin de mate van ingrijpendheid van collectieve maatregelen wordt 
beoordeeld - terwijl de besluitvormingsprocedure ook vraagt om tempo en bestuurlijke slagkracht. Een 
ontwerp van deze afzonderlijke regeling wordt bij beide Kamers voorgehangen en zij hebben daarover, 
ieder afzonderlijk, zeggenschap in de vorm van een blokkeringsrecht. Het kan voorkomen dat de Kamers 
het niet met elkaar eens zijn over de invulling van deze voorgehangen ontwerpregeling en in het uiterste 
geval kan het voorkomen dat een Kamer (of beide) deze regeling blokkeert. Dat kan de slagkracht van 
het bestuur aantasten, immers het vergt dan meer tijd om die regeling vast te stellen.  
 
Wat betreft de vraag van deze leden over de afweging tussen zware en minder ingrijpende collectieve 
maatregelen, wordt het volgende opgemerkt. Deze beoordeling dient zoals hiervoor is aangegeven plaats 
te vinden aan de hand van de criteria die zijn opgenomen in artikel 58b, onder c en d (proportionaliteit 
en subsidiariteit). De beoordeling kan ofwel plaatsvinden op het niveau van concrete maatregelen of op 
het niveau van de bevoegdheidsgrondslagen. In dit laatste geval wordt dan (indien 
bevoegdheidsgrondslagen als zwaar worden beoordeeld) aangegeven dat alle collectieve maatregelen die 
gebaseerd worden op een bepaalde bevoegdheidsgrondslag worden aangemerkt als zwaar en dus zijn 
gebonden aan de wettelijke vervaltermijn.  
 
Bij de beoordeling van de proportionaliteit zal aan de hand van de concrete omstandigheden (waaronder 
de epidemiologische situatie) op het moment dat de afweging wordt gemaakt worden beoordeeld of de 
mogelijke gevolgen van de eventuele toepassing van bevoegdheden voor de vrije uitoefening van 
grondrechten en het maatschappelijk welzijn in redelijke verhouding staan tot de mogelijke gevolgen die 
zouden intreden indien de bevoegdheden niet worden toegepast (proportionaliteit). Het betekent dat 
legitieme doelen niet mogen worden nagestreefd met middelen (in casu de inzet van maatregelen) die 
duidelijk te zwaar zijn. Wat betreft de subsidiariteit geldt dat bevoegdheden enkel mogen worden 
toegepast als er geen alternatieven beschikbaar zijn waarmee hetzelfde doel kan worden bereikt en die 
minder ingrijpend zouden zijn voor de vrije uitoefening van grondrechten en het maatschappelijk welzijn. 
Dit betekent dat als er meerdere middelen (in casu de inzet van maatregelen) ter beschikking staan om 
een doel te bereiken en de middelen allemaal individueel bezien proportioneel zijn, de overheid dát 
middel dient in te zetten waarvan de negatieve gevolgen het kleinst zijn. Grondrechtenbeperkende 
maatregelen mogen dus niet worden ingezet indien het effect hiervan niet of disproportioneel bijdraagt 
aan de bestrijding van een (dreigende) epidemie van een A1-infectieziekte, of als een minder zware 
maatregel kan worden genomen die op eenzelfde wijze bijdraagt aan de bestrijding als de zwaardere 
maatregel. Daarbij moet wel worden opgemerkt dat maatregelen altijd in samenhang worden bezien. De 
 
6
 Kamerstukken II 2022/23, 36194, nr. 33 
7
 Tenzij in de maatregelenregeling een kortere termijn is vastgelegd, in welk geval de maatregelen eerder vervallen. 
5 

punt met aanvullende wetgeving komt. De regering heeft er inderdaad voor gekozen om paragraaf 8 van 
hoofdstuk V, alleen van toepassing te laten zijn op A1-infectieziekten (infectieziekten met pandemisch 
potentieel). Het voorstel voorziet dus niet in de mogelijkheid om die bevoegdheden separaat toe te 
passen op andere groepen, zoals op A2-infectieziekten. De parlementaire betrokkenheid wordt in een 
volgende fase verder doordacht, zoals ook in het nader rapport is aangegeven. Daarbij zal het kader voor 
9
de modernisering van het staatsnood- en crisisrecht als leidraad dienen en zal ook het advies van de 
10
Afdeling worden betrokken.  
 
Vragen en opmerkingen van de leden van de CDA-fractie 
 
Het voorliggende wetsvoorstel heeft tot doel om een wettelijk kader te hebben voor mogelijke 
maatregelen die de grondrechten inperken bij (dreiging van) een A1-infectieziekte. De rol en 
betrokkenheid van het parlement is daarin zorgvuldig en uitvoerig beschreven. De CDA-fractieleden 
vragen zich af of bij dreiging of bij de start van een onbekende en heftige, besmettelijke infectieziekte dit 
wettelijke kader de regering voldoende slagkracht geeft. Deze leden roepen de eerste maanden van de 
coronacrisis in herinnering. In die eerste periode was er heel veel onduidelijk en er werden maatregelen 
getroffen op basis van sterke vermoedens en nog niet op basis van (bewezen) feiten. Heeft de regering in 
scenario’s of bijvoorbeeld via simulatie het wettelijke kader getoetst bij de eerste weken van een crisis, 
waarbij heel veel nog onbekend is?  
 
Ten aanzien van slagkracht in de besluitvorming ten behoeve van de bestrijding van infectieziekten met 
pandemisch potentieel komt een besluit als volgt tot stand: het RIVM monitort de infectieziekte en geeft 
aan wanneer actie nodig is. Op basis van dit signaal vraagt de minister van VWS het RIVM, het 
Maatschappelijk Impact Team (MIT) en de uitvoeringspartners parallel om advies over mogelijk te nemen 
maatregelen. Het RIVM bepaalt of het Outbreak Management Team (OMT) bijeen moet komen. Het OMT 
wordt bevraagd over de epidemiologische effecten van maatregelen en het MIT, parallel aan het OMT, 
over de sociaalmaatschappelijke en economische effecten. De laatste proportionaliteitstoets zal worden 
gedaan door het kabinet bij de besluitvorming over de mogelijk in te zetten collectieve maatregelen. De 
maatregelenladders per sector staan aan de basis van adviezen en maatregelen van het kabinet. Alleen 
bij zwaarwegende redenen zal het kabinet van de maatregelenladders afwijken. 
 
Voorgaande is met betrekking tot covid-19 reeds gesimuleerd. Op interdepartementaal niveau zijn onder 
andere simulaties uitgevoerd in het kader van het opschalen van maatregelen. Daarnaast zijn sessies 
met lokale overheden georganiseerd over de toepassing van de covid-19 maatregelenladders. Het 
wettelijk kader, zoals dat nu aan uw Kamer voorligt, dient nog te worden gesimuleerd (zie ook het als 
bijlage bij deze memorie van antwoord gevoegde schema van het besluitvormingsproces). Over deze 
simulatie wordt uw Kamer en de Tweede Kamer te zijner tijd geïnformeerd. 
 
Ten aanzien van de bevoegdheidsgrondslagen voor het nemen van maatregelen zijn in voorbereiding op 
het voorliggende wetsvoorstel expertsessies georganiseerd met deskundigen met een epidemiologische 
of virologische achtergrond en met juristen. Tijdens deze sessies hebben genoemde deskundigen 
aangegeven welke maatregelen zij effectief achten om de epidemie van covid-19 op langere termijn te 
kunnen bestrijden. Ook is ingegaan op de vraag welke maatregelen effectief kunnen zijn ter bestrijding 
van andere A1-infectiezieken anders dan covid-19. Hieruit kwam naar voren dat de instrumenten uit de 
destijds voorgenomen zesde verlenging van de Twm, een gedegen grondslag zijn voor de bestrijding van 
een toekomstige epidemie van een A1-infectieziekte.  
 
Graag ontvangen voornoemde leden een reflectie op hoe de regering haar grondwettelijke plicht voor het 
zorgen voor een gezonde samenleving wil realiseren in een eerste fase van de échte crisis in relatie tot 
dit wetsvoorstel. 
 
 
9
 Kamerstukken II 2021/22, 36194, nr. 4, p. 30 en 31. 
10
 Kamerstukken II 2021/22, 36194, nr. 4, p.2. 
7 

gebracht indien dat noodzakelijk is. Die regeling dient na vaststelling onverwijld gevolgd te worden door 
indiening van een incorporatiewetsvoorstel, maar de regeling kan na vaststelling wel bekend worden 
gemaakt en in werking treden. 
 
Het wetsvoorstel geeft aan dat het hier A1-infectieziektes betreft, dus breder dan alleen covid-19. Toch 
ademt dit wetsvoorstel een en al covid-19 uit, gezien de genoemde maatregelen zoals afstand houden, 
mondkapjes dragen et cetera. Heeft de regering ook scenario’s onderzocht waarbij de besmetting via 
andere bronnen wordt verspreid? En welke maatregelen zal de regering dan ondernemen? 
 
Het uitgangspunt van het pandemisch paraat maken van de Wpg is gericht op alle mogelijke 
infectieziekten die een pandemisch potentieel hebben. Daarbij geldt dat een infectieziekte die al 
besmettelijk is voordat een patiënt symptomen vertoont, in zijn aard meer pandemisch potentieel heeft 
dan een infectieziekte die pas overdraagbaar is als de patiënt symptomen vertonen en er daarnaast ook 
nog eens direct contact nodig is om overdraagbaar te kunnen zijn.  
In voorbereiding op het voorliggende wetsvoorstel zijn expertsessies georganiseerd met deskundigen met 
een epidemiologische of virologische achtergrond en met juristen. Tijdens deze sessies is ook ingegaan 
op de vraag welke maatregelen effectief kunnen zijn ter bestrijding van andere A1-infectieziekten anders 
dan covid-19. Hieruit kwam naar voren dat de instrumenten uit de destijds voorgenomen zesde 
verlenging van de Twm, een gedegen grondslag zijn voor de bestrijding van een toekomstige epidemie 
van een A1-infectieziekte.  
 
Het kabinet zal daarnaast nader onderzoeken of aanvullende specifieke bevoegdheidsgrondslagen 
noodzakelijk en proportioneel zijn voor het bestrijden van een mogelijke (dreigende) epidemie van 
infectieziekten behorend tot groep A1. Naar aanleiding van dit onderzoek zal worden gekeken of en bij 
welke tranche grondslagen dienen te worden toegevoegd aan de Wpg. Dit voorjaar zal ik uw Kamer 
informeren hoe dit onderzoek zal worden vormgegeven. 
Voor het daadwerkelijk aanwijzen van een infectieziekte als een A1-infectieziekte is een advies van 
experts noodzakelijk. De experts zullen de infectieziekte beoordelen aan de hand van een aantal 
indicatoren. De experts schatten onder andere in of er onder de bevolking immuniteit aanwezig is. Een 
infectieziekte waarvoor een groot deel van de bevolking niet immuun is, omdat het een nieuwe 
infectieziekte of een nieuwe vorm van een infectieziekte betreft, zal zich immers sneller kunnen 
verspreiden. De indicator verspreiding hangt daar ook mee samen. Omdat elke situatie anders is kan de 
daadwerkelijke afweging pas op het moment zelf gedaan worden. De bovenstaande omschrijving is dus 
niet uitputtend. 
 
Voorts bevat het wetsvoorstel een noodbevoegdheid (artikel 58d), waarvan in de daar gegeven 
omstandigheden gebruik kan worden gemaakt voor zover een maatregel is vereist waarvoor nog niet is 
voorzien in een specifieke bevoegdheidsgrondslag. Het is immers niet te voorspellen welke 
karakteristieken een toekomstige epidemie van een A1-infectieziekte heeft. Daarmee is tevens niet te 
voorspellen welke exacte maatregelen verder, naast de maatregelen die genomen kunnen worden op 
grond van de specifieke voorgestelde bevoegdheden, noodzakelijk kunnen zijn voor het bestrijden van 
een (dreigende) epidemie van een A1-infectieziekte. 
Heeft de regering overwogen om een knip te maken tussen de eerste fase van een crisis ‒ waarin er veel 
onzekerheden zijn, angst en zorgen overheersen en de keuze van maatregelen (helaas) slechts een ‘best 
guess’ zijn ‒ en de latere fase, waarin de overstap van een acute crisis naar een ‘gewone’ crisis wordt 
gemaakt? Waarom niet of waarom wel? Graag ontvangen de CDA-fractieleden een toelichting. 
De regering heeft in het wetsvoorstel een onderscheid gemaakt tussen de eerste fase van een crisis en 
de latere fase bij de bestrijding van A1-infectieziekten, ook wel de acute fase en de beheerfase genoemd. 
De keuze voor een dergelijk faseringsmodel is van belang voor de bevoegdheidsverdeling tussen de 
voorzitters van de veiligheidsregio’s en de burgemeester. In de acute fase heeft de uitoefening van 
bevoegdheden gevolgen van meer dan plaatselijke betekenis en is om die reden de voorzitter van de 
veiligheidsregio bevoegd. In de latere beheerfase heeft de uitoefening van bevoegdheden naar 
9 

wetsvoorstel vorm krijgt en het met het oog daarop noodzakelijke evenwicht tussen democratische 
17
legitimatie en bestuurlijke slagkracht, voor dit moment toereikend is.  
Die balans uit zich enerzijds in de nodige (gedelegeerde) bevoegdheden voor het nemen van maatregelen 
bij ministeriële regeling, op basis van in de wet neergelegde grondslagen, waarvoor is aangesloten bij de 
systematiek uit de Twm en anderzijds in stevige parlementaire betrokkenheid van beide Kamers der 
Staten-Generaal op diverse momenten, waarvoor is aangesloten bij de Wpg-incorporatiesystematiek en 
18
de Twm-systematiek. Bij de behandeling van het wetsvoorstel in de Tweede Kamer is een sterke 
behoefte gebleken aan verdere versterking van de parlementaire betrokkenheid op het niveau van de 
uitvoeringregelgeving. Gewezen wordt op de drie met grote meerderheid aangenomen amendementen 
19
van de leden Westerveld en Kuiken en het subamendement-Hijink.  
 
Het met de genoemde amendementen gewijzigde wetsvoorstel waarborgt een nog steviger betrokkenheid 
van het parlement. Wel betekent dit dat de besluitvorming meer tijd zal vergen, vanwege de 
voorgeschreven (extra) stappen in het besluitvormingsproces. Dit kan gevolgen hebben voor de 
bestuurlijke slagkracht. In de praktijk zal dit met zich brengen dat, om collectieve 
bestrijdingsmaatregelen tijdig te kunnen nemen, (meer) verschillende procedures gelijktijdig in gang 
moeten worden gezet. Daarbij mag uiteraard de nodige zorgvuldigheid niet uit het oog worden verloren. 
Ik verwijs hiervoor naar het als bijlage bij deze memorie van antwoord gevoegde schema van het 
besluitvormingsproces.  
 
Bij het benoemen van groepen burgers is er wel aandacht voor burgers die de infectieziekte hebben 
opgelopen, maar de groep burgers met andere ernstige aandoeningen ‒ die ook recht heeft op een 
adequate en tijdige medische behandeling ‒ en de belangrijke en essentiële doelgroep van 
zorgmedewerkers, waarop een groot beroep wordt gedaan juist ook bij dergelijke besmettelijke ziektes, 
worden naar het oordeel van de CDA-fractieleden gemist. Graag vernemen zij de overwegingen in dezen. 
20
Zoals het kabinet heeft aangegeven in de kabinetsreactie op het WRR-rapport ‘Coronascenario’s 
21 22
doordacht, Handreiking voor noodzakelijke keuzes’ en het MIT-advies van 30 september 2022 , 
onderhoudt het ministerie contact met vertegenwoordigers van kwetsbare groepen. Reacties en 
suggesties van bedoelde groepen worden meegewogen in het geheel van de besluitvorming over 
maatregelen ter bestrijding van een (potentiële) pandemie. Datzelfde geldt voor specifieke 
beroepsgroepen mocht de aard van de crisis daartoe aanleiding geven. 
 
In het voorliggende wetsvoorstel is de maatregel ‘test-/vaccinatiebewijzen’ niet meegenomen, terwijl 
deze wel in de diverse sectorplannen is vermeld. Graag ontvangen de CDA-fractieleden een toelichting 
hoe de regering hiermee om wenst te gaan. Komt er nog een wetsvoorstel voor test-/vaccinatiebewijzen? 
Of moeten de sectorplannen worden aangepast? Graag ontvangen voornoemde leden een toelichting op 
de antwoorden. 
 
17
 Kamerstukken II 2021/22, 36194, nr. 4, p. 2. 
18
 De passende parlementaire betrokkenheid krijgt allereerst vorm via de betrokkenheid van de Tweede en Eerste 
Kamer als medewetgever bij de vaststelling van deze wet en voorts op de volgende momenten: bij de aanwijzing van 
een A1-infectieziekte, het (daarbij of op een later moment) in werking stellen en buiten werking stellen van 
bevoegdheden voor collectieve maatregelen, bij het afschalen van een A1-infectieziekte, bij de inzet van de 
noodbevoegdheid en bij het nemen van maatregelen. Wat maatregelen betreft geldt dat het voorstel, in aanvulling op 
het bestaande instrumentarium dat reeds aan beide Kamers ter beschikking staat (vragen, moties, en als het gaat om 
de Tweede Kamer voorts het recht van initiatief), aan de Tweede Kamer een blokkeringsrecht op de voor- of 
nagehangen maatregelenregeling toekent. Met het blokkeringsrecht wordt meer parlementaire zeggenschap 
gewaarborgd bij de totstandkoming van regelingen die door burgers als zeer ingrijpend kunnen worden ervaren. Voor 
het blokkeringsrecht is aangesloten bij de Twm. 
19
 Kamerstukken II 2022/23, 36194, nrs. 33, 34, 35 en 39. 
20
 Kamerstukken I 2022/23, 25295, BK. 
21
 Wetenschappelijke Raad voor het Regeringsbeleid, Gezondheidsraad, Raad van State, Raad voor het Openbaar 
Bestuur en Raad voor Volksgezondheid & Samenleving (2022) Coronascenario’s doordacht: Handreiking voor 
noodzakelijke keuzes, Den Haag: WRR. 
22
 Kamerstukken II 2022/23, 25295, nr. 1946.  
11 

gekozen de bestaande Wpg-systematiek (incorporatiesystematiek, bedoeld in artikel 20 van de huidige 
Wpg) te behouden en waar nodig de parlementaire betrokkenheid bij de aanwijzing van A1-infecitieziekte 
en het activeren en buiten werking stellen van bevoegdheden, in lijn met de systematiek van artikel 20, 
verder te versterken (artikel 20, 20a en 20b zijn daartoe aangepast). De huidige Wpg voorziet niet in 
parlementaire betrokkenheid bij uitvoeringsregelgeving (ministeriële regelingen waarin daadwerkelijke 
maatregelen worden vastgesteld), derhalve is daarvoor inspiratie geput uit de ervaringen met de Twm. 
Mede omdat er momenteel geen specifieke wettelijke grondslag beschikbaar is om, indien noodzakelijk, 
reeds op korte termijn collectieve, verplichtende maatregelen te treffen, heeft het kabinet ervoor 
gekozen om voor dit wetsvoorstel niet op het kader met algemene uitgangspunten voor de modernisering 
van het (staats)nood- en crisisrecht te wachten. 
 
De Afdeling beoordeelt het wetsvoorstel in beginsel positief, zo geeft zij aan in haar advies van 24 
27
augustus 2022. Op grond van het wetsvoorstel is het parlement, aldus de Afdeling, bij alle relevante 
stappen in het besluitvormingsproces betrokken. Wel adviseert de Afdeling om de rol van het parlement, 
met het oog op een definitievere regeling, ook in relatie tot de voorgenomen herziening van het 
staatsnood- en crisisrecht, in een volgende fase verder te doordenken. De Afdeling heeft daartoe in de 
bijlage bij haar advies, ter nadere uitwerking van het antwoord op het uitdrukkelijke verzoek van de 
regering in de adviesaanvraag aan de Afdeling, enkele denkrichtingen geformuleerd. Daarin gaat zij ook 
in op een regeling voor het separaat in werking stellen van noodbevoegdheden. In dat geval is het 
mogelijk om dergelijke bevoegdheden onder voorwaarden toe te passen zonder dat sprake is van een A1-
28
infectieziekte. Vanwege het belang om het onderhavige wetsvoorstel op zeer korte termijn tot stand te 
brengen, adviseert de Afdeling die beschouwingen te betrekken bij de wetgeving in een volgende fase.  
 
In het nader rapport is aangegeven dat het kabinet het advies van de Afdeling om de parlementaire 
betrokkenheid in een volgende fase verder te doordenken, ter harte neemt. Daarbij zal het kader voor de 
modernisering van het staatsnood- en crisisrecht als leidraad dienen en zal ook het advies van de 
Afdeling worden betrokken. Dit kader heeft de inister van Justitie en Veiligheid (JenV) op 6 december 
29
2022 aan uw Kamer aangeboden. Het kader moet ervoor zorgen dat een zekere mate van consistentie 
geborgd blijft tijdens de gefaseerde aanpassing van de wet- en regelgeving. In het kader wordt eveneens 
aangekondigd dat het kabinet wil toewerken naar een overzichtelijk en samenhangend stelsel van 
(staats)nood- en crisisrecht. Daarom is het kabinet nu bezig met een inventarisatie van ontbrekende 
noodbevoegdheden en/of noodwetgeving. Daarna wordt een routekaart opgesteld. In deze routekaart 
zullen betrokken departementen duidelijk maken welke noodwetgeving zij wanneer in de komende jaren 
willen moderniseren. Dan zal ook worden bezien of en op welke termijn de Wpg in overeenstemming 
gebracht kan worden met de in december jl. gepresenteerde uitgangspunten voor het (staats)nood- en 
crisisrecht. Deze routekaart zal naar verwachting voor de zomer worden opgeleverd. Betrokken 
bewindspersonen zullen vervolgens – met inachtneming van dit kader en de interdepartementale 
routekaart – wetgeving voorbereiden om bestaande noodbevoegdheden te actualiseren, waar nodig 
aanvullende noodbevoegdheden te introduceren en verouderde noodbevoegdheden te schrappen.  
 
30
Via een amendement is in het voorgestelde artikel 58b, onder b de kwalificatie ‘daadwerkelijk’ 
toegevoegd, zodat de bepaling als volgt wordt: “de toepassing van de bevoegdheden gezien de aard van 
de infectieziekte daadwerkelijk geschikt is voor afwending van de dreiging”. De ervaringen met covid-19 
hebben de CDA-fractieleden geleerd dat wetenschappelijk bewijs ten aanzien van de werking van 
sommige maatregelen met daaruitvolgend inbreuk op de grondrechten, soms nog maar in beperkte mate 
aanwezig was (vanwege bijvoorbeeld de onbekendheid met de aard van de infectieziekte) of dat de 
meningen onder wetenschappers verdeeld waren. Hoe gaat de regering in dat geval om met de 
 
27
 Kamerstukken II 2021/22, 36194, nr. 4, p. 2. 
28
 Kamerstukken II 2021/22, 36194, nr. 4, p. 30 en 31. 
29
 Kamerstukken I 2022/23, 29688/ 26956, D. 
30
 Kamerstukken II 2022/23, 36 194, nr. 22. 
13 

maatregelen te treffen die zien op het beschermen van die groepen. In een dergelijk geval kan 
overwogen worden andere leeftijdsgroepen minder beperkende maatregelen op te leggen. 
 
Van vele ziektes is bekend dat zij in verschillende leeftijdsgroepen zeer uiteenlopende gevolgen hebben. 
Van diverse ‘kinderziektes’, zoals waterpokken, zijn de gevolgen op jonge leeftijd beperkt tot een kort 
ongemak, maar deze ziektes kunnen op latere leeftijd levensbedreigend zijn. Ook in meer algemene zin 
is bij zeer jonge kinderen het immuunsysteem nog in ontwikkeling en neemt bij ouderen de effectiviteit 
juist weer af. Hierdoor kan het zijn dat maatregelen ter bestrijding van een epidemie moeten worden 
afgesteld op de variatie in ernst voor verschillende leeftijdsgroepen. Uiteraard is er ook variatie in ernst 
binnen deze leeftijdsgroepen, maar het is niet mogelijk om collectieve maatregelen af te stemmen op 
ieders individuele omstandigheden. Dit is inherent aan collectieve maatregelen. 
 
Naast leeftijdsdifferentiatie zijn in artikel 58e, eerste lid, ook andere differentiatiemogelijkheden 
opgenomen om maatwerk toe te kunnen passen. Deze kunnen, gelet op de aard van dit artikel (een 
algemene bepaling), toepassing vinden bij het nemen van maatregelen op grond van paragraaf 8, 
hoofdstuk V, Wpg. Voorts zijn andere vormen van differentiatie mogelijk, voor zover een specifieke 
bevoegdheidsgrondslag (paragraaf 8.2 of 8.3) daarvoor ruimte biedt. Dat kan betreffen onderscheid 
tussen personen, anders dan direct onderscheid op grond van persoonskenmerken zoals leeftijd. Zo kan 
bij inreizen een testbewijs, vaccinatiebewijs of herstelbewijs nodig zijn (zie de artikelen 58p en 58q) en 
kan in publieke plaatsen, bijvoorbeeld in de horeca, differentiatie mogelijk zijn tussen werknemers en 
bezoekers (artikel 58h).  
 
Mede in het licht van de noodzaak en proportionaliteit voorziet artikel 58e in de mogelijkheid tot 
differentiatie, zodat maatregelen gericht vastgesteld kunnen worden voor die gebieden, activiteiten, 
leeftijdscategorieën en plaatsen waar dat nodig is voor de bestrijding van infectieziekten behorend tot 
groep A1. Ook wordt voorzien in de mogelijkheid om uitzonderingen en ontheffingen te verlenen om 
maatwerk mogelijk te maken waar dat verantwoord is. 
 
Het voorgestelde artikel 58p gaat in op mogelijke inreisverplichtingen en testverplichtingen, ook bij niet-
bedrijfsmatig personenvervoer vanuit het buitenland. Het valt op dat in dezen niet gesproken wordt over 
de handhaving van deze regelingen. Graag ontvangen de CDA-fractieleden een toelichting hoe de 
regering dit wenst te organiseren. 
Het voorgestelde artikel 58p maakt het onder andere mogelijk om reizigers die met niet-bedrijfsmatig 
personenvervoer uit een door de minister van VWS aangewezen gebied komen uit het buitenland (of 
tussen het Europese deel van Nederland, Bonaire, Sint Eustatius of Saba), te verplichten om een negatief 
testbewijs te tonen aan de toezichthouder. Het voorgestelde artikel 64a voorziet in een grondslag voor 
het aanwijzen van toezichthouders die belast zijn met het toezicht op de naleving. Afhankelijk van de te 
treffen maatregelen zal per situatie worden bekeken welke toezichthouders door de minister van VWS in 
overeenstemming met de minister die het mede aangaat moeten worden aangewezen. De aanwijzing 
betreft een taak die zo veel als mogelijk passend is bij de al bestaande taken van de desbetreffende 
toezichthouder. Omdat het onzeker is welke kenmerken een eventuele volgende epidemie heeft en welke 
maatregelen daarvoor getroffen moeten worden is het voor de effectiviteit van het toezicht en de 
handhaving van de getroffen maatregelen van belang dat er op hoofdlijnen wordt uitgewerkt hoe 
toezichthouders kunnen samenwerken vanuit hun rol en taakstelling. Ook moet worden bezien hoe zij in 
de praktijk tot een goede werkwijze kunnen komen om hun taken uit te voeren. Hiervoor gaat het 
kabinet in overleg met de toezichthouders. 
 
Het voorgestelde artikel 58v betreft de ruimte om gegevens te delen ten behoeve van toezicht en 
handhaving. Daarnaast is er volgens de CDA-fractieleden ook toestemming nodig om op niet-individueel 
niveau gegevens te delen om ontwikkelingen van het ziekteverloop en diverse analyses ten behoeve van 
op dat moment en toekomstig te nemen maatregelen te kunnen stoelen op de noodzakelijke gegevens. 
In hoeverre wordt dit geborgd in dit wetsvoorstel dan wel via andere wet- en regelgeving?  
15 

mogelijk passend is bij de al bestaande taken van de desbetreffende toezichthouder. Omdat het onzeker 
is welke kenmerken een eventuele volgende epidemie heeft en welke maatregelen daarvoor getroffen 
moeten worden is het voor de effectiviteit van het toezicht en de handhaving van de getroffen 
maatregelen van belang dat er op hoofdlijnen wordt uitgewerkt hoe toezichthouders kunnen 
samenwerken vanuit hun rol en taakstelling. Ook zal er worden nagedacht over hoe zij in de praktijk tot 
een goede werkwijze kunnen komen om hun taken uit te voeren. Hiervoor gaat de regering in overleg 
met de toezichthouders. 
 
Daarnaast is één van de belangrijkste lessen, die tijdens de epidemie van covid-19 al in de praktijk is 
gebracht, om kennis over gedragswetenschap al in een zo vroeg mogelijk stadium bij de besluitvorming 
te betrekken. Tijdens de epidemie van covid-19 is input van de Gedragsunit van het RIVM structureel 
meegenomen in de weging van maatregelenpakketten. Om dit verder te verstevigen, heeft 
gedragswetenschap ook zijn plek in het Respons Team covid-19 en in het MIT. 
 
Een epidemie vraagt om een multidisciplinaire voorbereiding en bestrijding; gedragswetenschap is 
daarbij een belangrijke discipline. In het kader van het beleidsprogramma pandemische paraatheid 
investeren we ook in het ontwikkelen van kennis over gedrag met het oog op een nieuwe epidemie. Wat 
zijn factoren die een rol spelen en hoe kunnen we samenwerking en naleving van maatregelen 
bevorderen? Gedrag is een belangrijk onderdeel in het kennisprogramma van ZonMw voor pandemische 
paraatheid dat onlangs gestart is. De RIVM Gedragsunit is ook gestart met een gedragsprogramma met 
het oog op een volgende epidemie. 
 
De regering onderschrijft het belang van een goede communicatie en een heldere uitleg. Daar is 
gedurende de bestrijding van de covid-19-epidemie veel ervaring mee opgedaan, inclusief het toepassen 
van actuele gedragsinzichten. Die opgedane kennis zal het kabinet ook in de toekomst blijven gebruiken.  
 
Vragen en opmerkingen van de leden van de GroenLinks- en PvdA-fractie gezamenlijk 
 
Inhoud 
Kan de regering uiteenzetten hoe de Nederlandse definities en criteria voor het aanduiden van ziektes 
zoals behorende tot de categorieën A1 en A2 zich verhouden tot de definities en criteria die andere 
landen gebruiken, zo vragen de fractieleden van GroenLinks en de PvdA. Voor zover er sterke 
verschillen zijn met andere landen: waarom bestaan deze verschillen en op basis waarvan heeft de 
regering besloten de huidige definities en criteria te gebruiken? Welke concrete voornemens heeft de 
regering om de definities en/of de hieruit volgende maatregelen binnen de EU te harmoniseren of te 
stroomlijnen en hiermee te bevorderen dat Europese maatregelen, mede in het licht van de open 
binnengrenzen, elkaar versterken? 
 
De in Nederland gebruikte indeling met bijbehorende definities en criteria is gebaseerd op rangschikking 
en standaarden die in internationaal verband, waaronder de WHO, gebruikt worden om pathogenen en 
ziekten te karakteriseren. Wel kunnen op basis van dezelfde criteria en indicatoren andere inschattingen 
gemaakt worden en andere (collectieve) maatregelen worden genomen, ook samenhangend met de 
lokale omstandigheden en de specifieke wetgeving van het betreffende land. Volksgezondheid is binnen 
Europa een nationale bevoegdheid. Het kabinet streeft daarbij naar een sterke Europese samenwerking 
en coördinatie. 
 
Een deel van de maatregelen die tijdens de covid-19-periode zijn ingezet, is ook in het huidige 
wetsvoorstel terug te vinden, en een deel niet. De collectieve maatregelen die in dit wetsvoorstel worden 
voorgesteld, zijn gelijk aan de collectieve maatregelen die zijn voorgesteld bij de zesde verlenging van de 
Twm covid-19. Op basis waarvan is besloten welke maatregelen in deze tranche zijn meegenomen, welke 
maatregelen volgen in volgende tranches en welke niet meer terugkomen? Op welke basis wordt de 
afweging voor timing en inhoud van volgende tranches gemaakt? Kan de regering een (summiere) 
vooruitblik geven naar de voorziene volgende tranche(s) en de inhoud daarvan? Wat is het voorziene 
17 

daadwerkelijke wettekst ontbreekt echter een expliciete verwijzing naar de rechten van kinderen. De 
fractieleden van GroenLinks en de PvdA vragen zich af of daarmee het meewegen van de belangen van 
kinderen (en jongeren) voldoende gewaarborgd is en vragen de regering hoe en op welk moment in de 
besluitvorming op basis van het huidige wetsvoorstel die belangenafweging plaats zal vinden, en hoe die 
weging inzichtelijk gemaakt zal worden. 
 
Er zijn diverse momenten waarop een belangenafweging gemaakt wordt en de belangen van kinderen en 
jongeren expliciet kunnen worden meegewogen. 
 
Ten eerste zal een infectieziekte moeten worden aangewezen als behorend tot groep A1. Dit geschiedt bij 
regeling van de minister van VWS in overeenstemming met het gevoelen van de ministerraad. Deze 
regeling wordt na vaststelling onverwijld gevolgd wordt door een incorporatiewetsvoorstel. In de regeling 
wordt ook bepaald welke Wpg-bevoegdheden in werking worden gesteld. Daartoe kunnen bevoegdheden 
van hoofdstuk V, paragraaf 8, Wpg (bevoegdheidsgrondslagen voor collectieve maatregelen) behoren. Bij 
het in werking stellen van de bevoegdheidsgrondslagen voor collectieve maatregelen en ook bij 
besluitvorming over het nemen van collectieve maatregelen, wordt een belangenafweging gemaakt. 
Daartoe behoren ook de belangen van kinderen en jongeren. Het is bijvoorbeeld mogelijk dat de 
bevoegdheid geactiveerd wordt, maar niet wordt ingezet om bepaalde publieke plaatsen zoals 
buurthuizen of locaties waar sportactiviteiten plaatsvinden, te sluiten, omdat het belang voor kinderen en 
jongeren groter wordt geacht dan de verwachte bijdrage aan de bestrijding van de infectieziekte. 
 
Ten tweede zal de weging van de proportionaliteitstoets onderdeel zijn van de toelichting bij de regeling. 
De lessen van de coronacrisis zullen bij de te maken afwegingen worden betrokken, waaronder de 
geleerde lessen met betrekking tot een goede afweging tussen publieke gezondheid en de 
maatschappelijke gevolgen bij het treffen van collectieve maatregelen. 
 
Ten derde worden de belangen van kinderen en jongeren betrokken bij de vraag of bepaalde maatregelen 
zwaar of ingrijpend zijn dan wel minder ingrijpend of licht van karakter zijn (artikel 58cb). Bij ministeriële 
regeling moet namelijk worden bepaalde welke maatregelen zodanig zwaar zijn dat hier een wettelijke 
vervaltermijn aan moet worden verbonden. Deze regeling wordt voorgehangen bij de Eerste en Tweede 
Kamer. Beide Kamers der Staten-Generaal hebben hierbij een blokkeringsrecht.  
 
Aansluitend op het bovenstaande menen de fractieleden van GroenLinks en de PvdA dat het van groot 
belang blijft om kinderen en studenten zo veel als mogelijk normaal naar school te kunnen laten gaan. 
Bereidt de regering maatregelen voor, in het geval van een toekomstige pandemie, ter bescherming van 
leerkrachten en andere werknemers op school en bijvoorbeeld in het vervoer, en hoe worden die 
gewogen ten opzichte van het belang van de kinderen? En hoe zal de situatie zijn voor minder of meer 
kwetsbare ouders, die dagelijks hun kinderen naar huis zien komen met eventuele besmettingsrisico’s? 
Krijgen de ouders de vrijheid hun kind niet naar school te laten gaan, mede in relatie tot de leerplicht? 
 
Het kabinet onderschrijft de stelling dat het van groot belang is dat kinderen en studenten zo veel als 
mogelijk naar school kunnen gaan. Eén van de lessen die te trekken is uit de coronacrisis is dat het zeer 
belangrijk is dat kinderen en studenten zo veel als mogelijk naar school kunnen gaan, omdat de 
maatschappelijke gevolgen van de sluiting van onderwijs groot zijn. Het uitgangspunt van het kabinet is 
daarom dat sluiting van het fysieke onderwijs te allen tijde dient te worden voorkomen. In het 
35
wetsvoorstel is geen specifieke grondslag opgenomen voor het sluiten van fysiek onderwijs.  In de 
sectorplannen voor het onderwijs en de kinderopvang zijn maatregelen uitgewerkt om deze sectoren 
36
verantwoord open te houden.   
 
 
35
 Kamerstukken II 2021/22, 25295, nr.1959. 
36
 Kamerstukken II 2021/22, 35 925, nr. 188. 
19 

mogelijkheid voor interactie tussen jongeren zelf. Verder wordt Welbevinden op School in samenwerking 
met de Gezonde School geïntensiveerd. Ten slotte is de staatssecretaris van VWS met verschillende 
jongerenorganisaties in gesprek over wat het kabinet verder kan betekenen rondom perspectief voor 
jongeren in brede zin.  
 
Wat betreft het voorliggende wetsvoorstel kan worden gesteld dat op grond van artikel 58b onder andere 
de gevolgen voor het maatschappelijk welzijn zo beperkt mogelijk dienen te zijn bij het nemen van 
maatregelen. Tevens dienen deze in redelijke verhouding te staan tot de gevolgen die zouden intreden, 
indien de bevoegdheden niet worden toegepast. Onder maatschappelijk welzijn wordt ten minste 
verstaan de sociale, financiële, economische, maatschappelijke en andere gezondheidsbelangen. Het 
belang van jongeren wordt in dat kader meegewogen. 
 
De voorgestelde wijzigingen van de Wpg beogen een brede (wettelijke en beleidsmatige) 
pandemieparaatheid te bewerkstelligen. Een groot deel van de voorgestelde maatregelen lijkt echter 
vooral gebaseerd te zijn op eerdere ervaringen uit de covid-19-pandemie, zeker aangezien de 
voorgestelde collectieve maatregelen afkomstig zijn uit de zesde verlenging van de Twm covid-19. In 
hoeverre zou dit wetsvoorstel de basis kunnen leveren voor een effectieve aanpak van een pandemie van 
een andere aard, waarbij bijvoorbeeld de kans op besmetting beduidend kleiner is, maar de ernst 
(oftewel het ziektebeeld) beduidend groter? Zijn dergelijke scenario’s meegenomen in de voorbereiding 
van dit wetsvoorstel? Zo ja, tot welke concrete wijzigingen of toevoegingen heeft dit geleid? Zo nee, 
waarom niet, en hoe beoogt de regering dan toch een brede pandemieparaatheid voor elk soort 
pandemie te bewerkstelligen? Stel, kort na inwerkingtreding van deze wet is de vogelgriep een acuut en 
zeer ernstig gevaar geworden voor de volksgezondheid, maar met een relatief kleine kans op besmetting. 
Biedt deze wet ter bestrijding van dit gevaar dan voldoende mogelijkheden om maximaal effectief op te 
treden inclusief een effectieve democratische controle voor- en achteraf?  
 
De Wpg is gericht op mogelijke soorten infectieziekten die een pandemisch potentieel hebben. Daarbij 
geldt dat een infectieziekte die al besmettelijk is voordat een patiënt symptomen vertoont, in zijn aard 
meer pandemisch potentieel heeft dan een infectieziekte die pas overdraagbaar is als de patiënt 
symptomen vertonen en er daarnaast ook nog eens direct contact nodig is om overdraagbaar te kunnen 
zijn. 
In voorbereiding op het voorliggende wetsvoorstel zijn expertsessies georganiseerd met deskundigen met 
een epidemiologische of virologische achtergrond en met juristen. Tijdens deze sessies is ook ingegaan 
op de vraag welke maatregelen effectief kunnen zijn ter bestrijding van andere A1-infectieziekten anders 
dan covid-19. Hieruit kwam naar voren dat de instrumenten uit de destijds voorgenomen zesde 
verlenging van de Twm, een gedegen grondslag zijn voor de bestrijding van een toekomstige epidemie 
van een A1-infectieziekte.  
 
Het kabinet zal daarnaast nader onderzoeken of aanvullende specifieke bevoegdheidsgrondslagen 
noodzakelijk en proportioneel zijn voor het bestrijden van een mogelijke (dreigende) epidemie van 
infectieziekten behorend tot groep A1. Naar aanleiding van dit onderzoek zal worden gekeken of en bij 
welke tranche grondslagen dienen te worden toegevoegd aan de Wpg. Dit voorjaar zal ik uw Kamer 
informeren hoe dit onderzoek zal worden vormgegeven. 
Voor het daadwerkelijk aanwijzen van een infectieziekte als een A1-infectieziekte is een advies van 
experts noodzakelijk. De experts zullen de infectieziekte beoordelen aan de hand van een aantal 
indicatoren. De experts schatten onder andere in of er onder de bevolking immuniteit aanwezig is. Een 
infectieziekte waarvoor een groot deel van de bevolking niet immuun is, omdat het een nieuwe 
infectieziekte of een nieuwe vorm van een infectieziekte betreft, zal zich immers sneller kunnen 
verspreiden. De indicator verspreiding hangt daar ook mee samen. Omdat elke situatie anders is kan de 
daadwerkelijke afweging pas op het moment zelf gedaan worden. Bovenstaande omschrijving is daarom 
niet uitputtend. 
 
21 

 
Dit wetsvoorstel beoogt, naar aanleiding van de ervaringen met covid-19, de juridische en 
maatschappelijke borging van maatregelen op collectief niveau, daar waar de Wpg tot dat moment vooral 
uitging van individuele maatregelen. Is met dit wetsvoorstel het ‘tussenniveau’ van gemeente of 
provincie voldoende vormgegeven in juridische en bestuurlijk/organisatorische maatregelen? Is 
bijvoorbeeld bij een uitbraak van de voor mensen besmettelijke vogelgriep in een willekeurige gemeente 
in Noord-Brabant reeds nu bekend en ingeregeld wie waarvoor verantwoordelijk is? Is er in de praktijk 
geoefend, zoals dit ook gebruikelijk is in de rampenbestrijding? 
 
Dit wetsvoorstel richt zich enkel op maatregelen met betrekking tot een (dreigende) epidemie van A1-
infectieziekten. Dit zijn uitsluitend infectieziekten met pandemisch potentieel. Als hier sprake van is, is 
ruimte voor lokale en regionale differentiatie op basis van artikel 58e. De verantwoordelijkheidsverdeling 
op basis van de huidige wet is bekend en ingeregeld in de betreffende draaiboeken van de betrokken 
43
actoren, maar ook in de bestuurlijke netwerkkaart. 
 
De ministeries van VWS en van Landbouw, Natuur en Voedselkwaliteit (LNV) werken samen in de 
geïntegreerde humaan-veterinaire risicoanalysestructuur voor zoönosen. Hierin zijn 
samenwerkingsvormen uitgewerkt voor de elementen van een risicoanalysestructuur (signalering, 
beoordeling en risicomanagement). Deze zijn analoog aan de wijze waarop de risicoanalyse bij humane 
infectieziekten is georganiseerd. De risicoanalysestructuur maakt het mogelijk zoönotische signalen 
adequaat te herkennen en op te volgen en, voor zover nodig, tijdig op te schalen. In alle schakels van de 
structuur zijn veterinaire en humane experts vertegenwoordigd, en is het voorzitterschap belegd bij de 
humane partners. Binnen de zoönosenstructuur wordt ook regelmatig geoefend. Midden april vindt er 
bijvoorbeeld, in het kader van het zoönosetraject, een integrale oefening plaats met de betrokken 
provincie Noord-Brabant.  
 
Systematiek 
Voor het toetsen van de noodzakelijkheid, proportionaliteit, subsidiariteit en effectiviteit van maatregelen 
worden verschillende ‘inputs’ gebruikt. Momenteel zijn de belangrijkste organen hierbij het Rijksinstituut 
voor Volksgezondheid en Milieu (hierna: RIVM), het Outbreak Management Team (hierna: OMT) en het 
Maatschappelijk Impact Team (hierna: MIT). De fractieleden van GroenLinks en de PvdA begrijpen dat de 
Landelijke Functionaliteit Infectieziektebestrijding (aangekondigd voor de tweede tranche inzake de 
wijziging van de Wpg) hier ook een rol in zal krijgen. Deze leden merken echter op dat de precieze 
belangenafwegingen die gemaakt worden in de beslissing om bepaalde maatregelen wel of niet te 
nemen, soms nog ondoorzichtig zijn: de inputs zijn duidelijk, maar welke weging tot de ‘output’ leidt, nog 
niet altijd. In dit kader vragen zij zich af of er niet een mogelijkheid is om de weging van de 
toetsingscriteria te splitsen of verdergaand te differentiëren. Zo zouden de noodzakelijkheid en 
effectiviteit van een maatregel met het oog op publieke gezondheid vooral gebaseerd kunnen worden op 
de input van bijvoorbeeld het OMT en de data van het RIVM. De proportionaliteitstoets – een maatregel 
waarin het brede maatschappelijk belang naar inzien van de fractieleden van GroenLinks en de PvdA 
voorop zou moeten staan – zou dan in overwegende mate gedaan moeten worden op basis van input van 
het MIT. De adviesorganen ten aanzien van publieke gezondheid en hun overwegingen zouden dan buiten 
deze toets blijven. Ook zouden de toetsen (snel) achtereenvolgens of, wanneer mogelijk, parallel, kunnen 
plaatsvinden: eerst de noodzakelijkheid en de effectiviteit van de maatregel toetsen met het oog op 
publieke gezondheid, parallel of snel daarna en mede daarin betrokken het noodzakelijkheids- en 
effectiviteitsoordeel, de toetsing van de proportionaliteit en de subsidiariteit. 
Hoe apprecieert de regering een dergelijke splitsing van de toetsing van maatregelen? Welke voor- en 
nadelen ziet zij hierin? Is het een werkwijze die de regering over zou willen nemen en waarom wel of 
niet? 
 
 
43
 Instituut Fysieke Veiligheid. (2018). Bestuurlijke Netwerkkaarten Crisisbeheersing. 
23 

verschillende kennisinstellingen, zoals het RIVM, ZonMw, SCP en bestaande onderzoeksgroepen die niet 
aan de overheid gelieerd zijn. Het betreft zowel reeds lopende initiatieven die zijn uitgebreid, alsook 
nieuwe initiatieven die zijn opgezet gedurende de covid-19-epidemie. De uitkomsten van lopende 
onderzoeken worden gebruikt door de kennispartners om de informatiepositie verder te versterken. 
 
Daarnaast voorziet artikel 58y in een bepaling in verband met de monitoring van maatregelen. Hiermee 
is deze bepaling in lijn gebracht met een belangrijke aanbeveling van de Onderzoeksraad voor Veiligheid 
47
(OVV) , waarin onder andere wordt gepleit voor een monitoring van de effecten van maatregelen. Het 
kabinet heeft begin januari een reactie op dit rapport naar de beide Kamers der Staten-Generaal 
 48
gestuurd. 
Wat kan er momenteel gezegd worden over de effectiviteit van de maatregelen die in dit wetsvoorstel 
opgenomen zijn? Zijn er, voor zover Nederlands onderzoek hierover niet beschikbaar is, lessen te trekken 
uit ervaringen van andere landen die vergelijkbare maatregelen hebben genomen en deze geëvalueerd 
hebben? Zo ja, welke? Welke feedbackmechanismes zijn er organisatorisch ingebouwd om structureel te 
leren van nationale en internationale ontwikkelingen? Welke maatregelen zijn er structureel genomen om 
nationaal en internationaal bij dreigingen van pandemisch gevaar preventieve maatregelen te nemen?  
De effectiviteit van maatregelen is een meervoudig begrip. Vanuit epidemiologisch perspectief moeten 
maatregelen zo effectief mogelijk zijn om de verspreiding van een ziekteverwekker tegen te gaan en 
daarmee besmettingen terug te dringen en te voorkomen. Naast het beoogde epidemiologische effect 
hebben maatregelen ook andere, veelal negatieve, (neven)effecten op de maatschappij en de economie. 
Deze effecten moeten juist zoveel als mogelijk vermeden worden. Bij de besluitvorming over de 
maatregelen wordt een weging gemaakt tussen mogelijke gezondheidseffecten als gevolg van het 
moeten uitstellen van (planbare) zorg aan de ene kant en sociale, maatschappelijke en economische 
(SME) effecten van de te nemen maatregelen aan de andere kant. Daar komt bij dat verschillende 
maatregelen een onderlinge wisselwerking hebben. De effectiviteit van een maatregel is sterk afhankelijk 
van het totale pakket van maatregelen én van de specifieke context waarin deze genomen worden. Bij 
het nemen van maatregelen is het dus steeds zoeken naar de balans tussen enerzijds het effectief 
bestrijden van de (dreigende) epidemie van een A1-infectieziekte en anderzijds het zoveel mogelijk 
beperken van negatieve maatschappelijke (neven)effecten. 
 
Tegelijkertijd begrijpt het kabinet de vragen die gesteld worden over de effectiviteit van de collectieve 
maatregelen die zijn ingezet gedurende de coronapandemie. Zowel nationaal als internationaal wordt er 
kennis vergaard over de effectiviteit van maatregelenpakketten op het verloop van de epidemie én over 
maatschappelijke neveneffecten. Zoals hierboven reeds aangegeven, inventariseert het RIVM op dit 
moment in Europees verband hoe de maatregelenpakketten en hun effecten in verschillende landen 
onderling geëvalueerd kunnen worden. Daarnaast zijn door de RIVM Gedragsunit de naleving van 
maatregelen en de voorkeuren van burgers met betrekking tot maatregelen in verschillende 
epidemiologische scenario’s in kaart gebracht. Bij ZonMw loopt het uitgebreide ZonMw COVID-19 
programma de komende jaren door. Hierin vindt bijvoorbeeld onderzoek plaats naar gevolgen van 
maatregelen voor specifieke groepen, waaronder arbeidsmigranten, ouderen, jongeren, vluchtelingen, 
daklozen en mensen in verpleeghuizen. Zowel via het RIVM als ZonMw wordt op dit moment onderzoek 
gecontinueerd naar economische en maatschappelijke (neven)effecten. Verder worden de 
maatschappelijke (neven)effecten op de langere termijn via verschillende instituten gemonitord, o.a. via 
RIVM en ZonMw. Ook zijn de sociaal-maatschappelijke gevolgen op verschillende plekken in kaart 
gebracht, onder andere in een dashboard sociale impact. 
 
Het kabinet trekt lessen uit de coronapandemie, zoals het opvolgen van de aanbevelingen van de OVV, al 
geldt tegelijkertijd dat een volgende epidemie of (dreigende) epidemie van een A1-infectieziekte volledig 
anders van aard kan zijn. Deze kan bijvoorbeeld een andere doelgroep raken, een ander soort 
 
47
 Onderzoeksraad voor Veiligheid, Aanpak coronacrisis. Deel 2: september 2020 tot juli 2021, Den Haag, oktober 
2022. 
48
 Kamerstukken II 2022/23, 25295, nr. 1999. 
25 

welke beperkingen noodzakelijk zijn hangt af van de omstandigheden (zoals de aard van de ziekte) en 
kan daarom niet op voorhand worden bepaald. 
 
De leden van de fracties van GroenLinks en de PvdA vragen naar beleid ten aanzien van digitale 
rechtspraak. Voor zover deze vragen zien op de structurele inzet van videoconferentie kan het volgende 
worden opgemerkt. Voor de inzet van videoconferentie in het strafrecht bestaat reeds een structurele 
regeling. De inzet van de minister voor Rechtsbescherming is erop gericht om ook te komen tot een 
wettelijke regeling voor het toepassen van videoconferentie in het civiel recht en het bestuursrecht in 
53
gevallen waarin dit mogelijk en wenselijk wordt geacht. Dat laat overigens onverlet dat ook zonder 
regeling met instemming van procespartijen gebruik kan blijven worden gemaakt van videoconferentie. 
De minister voor Rechtsbescherming is voornemens om in het eerste kwartaal van 2023 hieromtrent de 
Kamers nader te informeren.  
 
Op 1 februari 2023 is de mogelijkheid voor verenigingen (en andere rechtspersonen) om op grond van de 
54
Tijdelijke Wet COVID-19 Justitie en Veiligheid digitaal te vergaderen geëindigd. Sinds 2006 kent het 
Burgerlijk Wetboek de statutair vast te leggen mogelijkheid een zogenoemde hybride vergadering te 
beleggen, waarbij leden/aandeelhouders via een elektronisch communicatiemiddel kunnen deelnemen, 
het woord voeren en hun stem uitbrengen. De minister voor Rechtsbescherming werkt momenteel aan 
een wetsvoorstel om in navolging van de Tijdelijke wet COVID-19 Justitie en Veiligheid in het Burgerlijk 
Wetboek de mogelijkheid op te nemen voor rechtspersonen met een algemene vergadering om deze 
volledig digitaal te beleggen. Of verenigingen (VvE’s daaronder begrepen) gebruik gaan maken van de 
mogelijkheid om volledig digitaal te vergaderen wordt in het wetsvoorstel overgelaten aan de algemene 
vergadering van die rechtspersonen; de overige rechtspersonen zullen om van die mogelijkheid gebruik 
te kunnen maken, deze eerst statutair moeten vastleggen. Een voorontwerp van het wetsvoorstel is in 
consultatie gebracht, die op 6 februari 2023 is afgesloten; het voorstel wordt nu voorbereid op 
adviesaanvraag bij de Afdeling. 
 
Ten behoeve van het digitaal vergaderen door gemeenteraden en andere decentrale overheden hebben 
de ministers van Binnenlandse Zaken en Koninkrijksrelaties en van Infrastructuur en Waterstaat een 
wetsvoorstel opgesteld waarmee decentrale overheden de mogelijkheid krijgen om digitaal te 
vergaderen. De decentrale overheden besluiten zelf of en wanneer zij deze mogelijkheid gebruiken. Dit 
wetsvoorstel is op 28 december 2022 voor advies aanhangig gemaakt bij de Afdeling. 
 
Vragen en opmerkingen van de leden van de D66-fractie 
 
Het voorgestelde artikel 20, vijfde lid vermeldt dat het aanwijzen van een infectieziekte behorende tot 
groep A1 leidt tot het ‘onverwijld’ indienen van een voorstel van wet tot incorporatie van die regeling. In 
een eerdere fase van wetgeving betreffende de Twm covid-19 is het woord ‘onverwijld’ ook gebruikt. Er 
was toen onvoldoende duidelijk welke termijn met ‘onverwijld’ werd bedoeld. Graag krijgen de D66-
fractieleden een preciezere duiding van de term ‘onverwijld’ in het voorliggende wetsvoorstel. Welke 
factoren spelen mee in de bepaling van de termijn binnen de term ‘onverwijld’?  
In het voorgestelde artikel 20a, vierde lid wordt opnieuw deze term gebruikt: de hiervoor gestelde vragen 
hebben ook hierop betrekking. Het voorgestelde artikel 58d, vierde lid vermeldt ‘onverwijld’ in relatie tot 
een 24 uurstermijn. Graag ontvangen voornoemde leden een nadere precisering van het begrip 
‘onverwijld’ en welke factoren hierin bepalend zijn. 
De Twm bepaalde dat een voorstel voor een goedkeuringswet onverwijld na plaatsing van het 
verlengingsbesluit in het Staatsblad moest worden ingediend bij de Tweede Kamer (voormalig artikel 
VIII, vierde lid, eerste zin, Twm). Van de zijde van de regering is tijdens het debat van 13 juli 2021 met 
uw Kamer over het wetsvoorstel wijziging van de Twm in verband met regeling van het vereiste van 
 
53
 Kamerstukken I 2021-2022, 35434, nr.Q 
54
 Zie m.n. de Nota van Toelichting bij: Besluit van 30 januari 2023 tot wijziging van enkele vervaldata van wettelijke 
voorzieningen die zijn getroffen in verband met de uitbraak van COVID-19, Staatsblad 2023, 25. 
27 

criteria, bedoeld in artikel 58b, onder c en d (proportionaliteit en subsidiariteit). Artikel 58cb waarborgt 
59
aldus dat zware collectieve maatregelen in beginsel na acht weken vervallen. Indien het kabinet 
dergelijke maatregelen vervolgens langer in stand wil houden, dienen deze opnieuw te worden 
vastgesteld, met betrokkenheid van het parlement (artikel 58c en 58ca).  
 
Deze afzonderlijke regeling waarin de mate van ingrijpendheid wordt bepaald, betreft dus een andere 
regeling dan die waarin de maatregelen daadwerkelijk zijn vastgelegd.  
  
In artikel 58c is de reguliere procedure voor de toepassing van bevoegdheden vastgelegd. Uit het 
oogpunt van democratische legitimatie is parlementaire betrokkenheid bij de op grond hiervan vast te 
stellen maatregelenregeling van groot belang. Daarom is voor de ministeriële regelingen waarin 
maatregelen zijn vastgelegd voorzien in een voorhangprocedure, op grond waarvan deze dus in het 
ontwerpstadium gedurende een week aan beide Kamers der Staten-Generaal moeten worden voorgelegd. 
Deze termijn stelt beide Kamers in staat om over de voorgenomen maatregelen met de regering van 
gedachten te wisselen. 
 
Met deze voorhangprocedure wordt gewaarborgd dat beide Kamers, met gebruik van het reguliere 
instrumentarium, controle kunnen uitoefenen op de toepassing van de bevoegdheden. Hiervoor 
beschikken beide Kamers over het reguliere instrumentarium (vragen, moties en, voor zover het gaat om 
de Tweede Kamer, voorts het recht van initiatief). In aanvulling daarop komt aan de Tweede Kamer een 
blokkeringsrecht toe. Zij kan tijdens de voorhangprocedure besluiten niet in te stemmen met de 
betreffende regeling. In dat geval kan de betreffende regeling niet worden vastgesteld. Een voorhang 
leent zich beter voor het doorvoeren van wijzigingen naar aanleiding van het politieke debat dan een 
nagehangen (en dus reeds vastgestelde) regeling. Indien geen gebruik is gemaakt van het 
blokkeringsrecht, kan de regeling na de voorhang (al dan niet gewijzigd) worden vastgesteld, 
bekendgemaakt en in werking treden. 
 
Deze procedure is in beginsel ook van toepassing op de afzonderlijke regeling waarin bepaald wordt of 
sprake is van een zware of minder ingrijpende maatregel, met dien verstande dat in dat geval beide 
Kamers, ieder afzonderlijk, het recht hebben om die regeling, bij meerderheid, te blokkeren. Artikel 58cb 
geeft daarmee expliciet ook de Eerste Kamer zeggenschap over de beoordeling van de mate van 
ingrijpendheid van collectieve maatregelen. 
 
Graag ontvangen de D66-fractieleden een toelichting van de regering op de verdeling van bevoegdheden 
tussen de minister en de voorzitters van de veiligheidsregio’s en de burgemeesters. Kan de minister 
algemeen geldende maatregelen afkondigen zonder instemming van de veiligheidsregio’s of kan dat niet? 
Graag zien voornoemde leden een beschrijving van het proces van het komen tot een maatregel. 
De besluitvorming over algemeen geldende maatregelen ligt op Rijksniveau. Burgemeesters en de 
voorzitters van de veiligheidsregio’s zijn hierbij juridisch gezien niet betrokken. Uiteraard kunnen zij wel 
via adviezen hun opvatting kenbaar maken, en kan deze via die route worden meegenomen in de te 
maken afwegingen rondom het vaststellen van maatregelen. Voor het antwoord op de vraag over het 
proces om tot een maatregel te komen verwijs ik deze leden van de D66-fractie naar het als bijlage bij 
deze memorie van antwoord gevoegde schema van het besluitvormingsproces. 
 
In het wetsvoorstel staat dat de desbetreffende maatregelen enkel worden ingezet wanneer er “geen 
alternatieven beschikbaar zijn waarmee hetzelfde doel kan worden bereikt en die minder ingrijpend 
zouden zijn […].” Kan de regering uitleggen hoe de verschillende maatregelen met elkaar worden 
vergeleken en of hier een kosten-batenanalyse (of andere analyses) aan ten grondslag liggen? 
 
Vanuit epidemiologisch perspectief moeten maatregelen zo effectief mogelijk zijn om de verspreiding van 
een ziekteverwekker tegen te gaan en daarmee besmettingen terug te dringen en te voorkomen. 
 
59
 Tenzij in de maatregelenregeling een kortere termijn is vastgelegd, in welk geval de maatregelen eerder vervallen. 
29 

Voor het daadwerkelijk aanwijzen van een infectieziekte als een A1-infectieziekte is een advies van 
experts noodzakelijk. De experts zullen de infectieziekte beoordelen aan de hand van een aantal 
indicatoren. De experts schatten onder andere in of er onder de bevolking immuniteit aanwezig is. Een 
infectieziekte waarvoor een groot deel van de bevolking niet immuun is, omdat het een nieuwe 
infectieziekte of een nieuwe vorm van een infectieziekte betreft, zal zich immers sneller kunnen 
verspreiden. De indicator verspreiding hangt daar ook mee samen. Een infectieziekte, die alleen door 
direct contact verspreidt, heeft minder pandemisch potentieel dan een infectieziekte waarbij men ook op 
enige afstand besmet kan raken. Ook dit aspect kunnen de experts meewegen.  
 
Een ander aspect dat met de verspreiding samenhangt en dat de experts in hun oordeel kunnen 
betrekken is de vraag of iemand besmettelijk is voordat symptomen optreden. Bij veel ernstige 
infectieziekten, zoals ebola, een virale hemorragische koorts, is de patiënt over het algemeen pas 
besmettelijk als deze symptomen vertoont. Bij influenza geldt dat men al anderen kan besmetten voordat 
men zelf symptomen vertoont. Dat heeft grote gevolgen voor het type maatregelen dat ingezet kan 
worden om de infectieziekte te bestrijden. Tenslotte is ook de ernst van de infectieziekte een belangrijke 
indicator. De experts maken daarbij niet alleen een inschatting van de mogelijke ziektelast onder de 
gehele bevolking, de belasting voor de zorg en de mogelijk maatschappelijk ontwrichtende werking 
hiervan, maar ook van de mogelijke ziektelast bij specifieke en/of kwetsbare groepen. 
 
Omdat elke situatie anders is kan de daadwerkelijke afweging pas op het moment zelf gedaan worden, 
dus bovenstaande omschrijving is niet uitputtend. 
 
Pagina 6 van de memorie van toelichting stelt: “Met dit wetsvoorstel wordt voorgesteld de huidige groep 
A-infectieziekten op te splitsen in de groepen A1 en A2.” Kan de regering aangeven waarom SARS-CoV-2 
niet éérst uit de huidige groep A-infectieziekten wordt verwijderd en op grond van welke criteria deze 
infectieziekte alsnog overgaat in een nieuwe categorie? 
Dit wetsvoorstel beoogt geen wijzigingen aan te brengen in de groep A-infectieziekten. Met dit 
wetsvoorstel krijgt de huidige groep A dus geen nieuwe indeling, enkel de naam van de groep A wordt 
aangepast in A2. Het is wetstechnisch ook niet nodig om covid-19 of enig andere in groep A opgenomen 
infectieziekte, uit deze groep te halen. 
Pagina 12 van de memorie van toelichting stelt: “Onder de huidige groep A vallen infectieziekten, waarbij 
een uitbraak een zodanige omvang aanneemt dat het maatschappelijke leven erdoor wordt ontwricht of 
dreigt te ontwrichten.” Kan de regering aangeven hoe onder de Wpg deze (dreigende) ‘ontwrichting’ 
wordt bepaald en op basis van welke toetsbare criteria? 
Er zijn geen harde criteria voor “dreigende ontwrichting”. Experts beoordelen de infectieziekte mede aan 
de hand van indicatoren (onder meer de aanwezige immuniteit, ernst van de ziekte, snelheid van 
verspreiding) en zullen daarbij het risico op maatschappelijke ontwrichting in ogenschouw nemen. Het 
kan daarbij gaan om druk op de zorg, maar ook om ontwrichting doordat een groot deel van de 
werkzame bevolking ziek wordt waardoor bijvoorbeeld onderwijs, vervoer of energieleverantie in gevaar 
komen. 
 
Op pagina 13 van de memorie van toelichting wordt gesteld: “Op grond van onderhavig wetsvoorstel 
kunnen dergelijke collectieve maatregelen onverwijld worden getroffen zodra een infectieziekte in de 
groep A1 is geplaatst, indien dat noodzakelijk en proportioneel is.” Kan de regering nadere 
afwegingscriteria geven voor deze noodzakelijkheid en proportionaliteit? 
Ik stel voorop dat de afweging van noodzaak en proportionaliteit altijd dient te gebeuren aan de hand 
van de concrete omstandigheden op het moment dat de afweging wordt gemaakt. Hierbij speelt de aard 
en ernst van de infectieziekte die de epidemie veroorzaakt een grote rol. Omdat dit niet van tevoren 
bekend of kenbaar is, kan vooraf slechts in algemene termen over noodzaak en proportionaliteit worden 
gesproken.  
 
Wat betreft de noodzaak draait het om de vraag of ingrijpen überhaupt nodig is. Als de te verwachten 
gevolgen van een (dreigende) epidemie acceptabel zijn, dan is het niet nodig om maatregelen te treffen 
die grondrechten beperken. Van groot belang bij deze afweging zijn de gezondheidseffecten van de 
31 

 
Voorts stelt pagina 14: “Het zal hierbij indicatoren meewegen die bepalen of sprake is van «pandemisch 
potentieel»:  
• de infectieziekte waartegen onder de bevolking geen of weinig immuniteit aanwezig is;  
• de infectieziekte infecteert mensen en veroorzaakt zware klachten (bij een deel van de besmettingen); 
en  
• de infectieziekte verspreidt gemakkelijk onder de bevolking (bijvoorbeeld verspreiding via de lucht, 
besmettelijk voordat er verschijnselen zijn).”  
Kan de regering aangeven op welke wijze en met welke criteria de mate van immuniteit wordt 
beoordeeld? Kan de regering voorts aangeven wat de definitie is van “zware klachten”, op basis van 
welke criteria en wordt dit toegepast op de gehele bevolking of worden kwetsbare groepen separaat 
beoordeeld? Kan zij verder aangeven op welke wijze ‘gemakkelijke verspreiding’ wordt vastgesteld en 
wat daarbij de te hanteren criteria zijn? 
Er zijn geen harde criteria voor mate van immuniteit, ‘zware klachten’ en ‘gemakkelijke verspreiding’. 
Bovendien is de onderlinge samenhang van belang. Het is daarom van groot belang dat experts de 
infectieziekte beoordelen. Naar verwachting kijken de experts daarbij onder meer naar de immuniteit 
voor infectie, de klachten na infectie en de besmettelijkheid van deze variant, die maken dat een 
infectieziekte al dan niet pandemisch potentieel heeft. 
 
Een infectieziekte waarvoor een groot deel van de bevolking niet immuun is, omdat het een nieuwe 
infectieziekte of een nieuwe vorm van een infectieziekte betreft, zal zich snel kunnen verspreiden. Een 
infectieziekte, die alleen door direct contact verspreidt, heeft minder pandemisch potentieel dan een 
infectieziekte waarbij men ook op enige afstand besmet kan raken. Een ander aspect dat met de 
verspreiding samenhangt is de vraag of iemand besmettelijk is voordat symptomen optreden. Ook de 
ernst van de infectieziekte is een belangrijke indicator. Daarbij zullen de experts niet alleen kijken naar 
de ziektelast onder de gehele bevolking, de belasting voor de zorg en de mogelijk maatschappelijk 
ontwrichtende werking hiervan, maar ook naar de ziektelast bij specifieke en/of kwetsbare groepen. 
 
Verder wordt op pagina 14 gesteld: “Indien hiervoor geen tijd is, omdat terstond intredende 
onaanvaardbare gevolgen in verband met de uitbraak van een infectieziekte behorend tot de groep A1 
noodzaken tot onverwijlde vaststelling, biedt het derde lid de mogelijkheid om een voorhangprocedure 
buiten toepassing te laten en in plaats daarvan een nahangprocedure te volgen.” Kan de regering 
aangeven hoe bepaald wordt of sprake is van “onaanvaardbare gevolgen”, door wie en op basis van 
welke toetsbare criteria? 
Het kabinet zal altijd per geval afwegen of het noodzakelijk is om in plaats van de voorhangprocedure 
een nahangprocedure te hanteren. Dit zal steeds een nieuwe afweging van het kabinet vragen. De 
regeling van artikel 58ca, tweede lid, vereist dit ook, hetgeen ook blijkt uit de expliciet voorgeschreven 
motiveringsplicht. De benodigde snelheid van handelen om de maatregelen zo doelmatig mogelijk te 
laten zijn, wordt daarbij uitdrukkelijk meegenomen in de overwegingen. Te denken valt aan een 
exponentiele toename van het aantal besmettingen die binnen afzienbare tijd tot onhoudbare druk op de 
toegankelijkheid van de zorg voor iedereen en/of op de sociaalmaatschappelijk en economische 
continuïteit en vitaliteit leidt. Voorbeelden hiervan voor covid-19, die ook (maar niet exclusief) 
voorstelbaar zijn voor toekomstige epidemieën, zijn uitgewerkt op basis van de WRR-scenario’s in de 
62
brief van 13 oktober jl. 
Pagina 16 van de memorie van toelichting stelt: “De vraag welke precieze maatregelen op welk moment 
effectief zijn, is afhankelijk van verschillende elementen en kan niet op voorhand aangegeven worden.” 
Kan de regering aangeven of de beoogde effectiviteit wél op het moment van het nemen van de 
desbetreffende maatregel met toetsbare criteria wordt vastgesteld? 
 
62
 Kamerstukken II 2021/22, 25 295, nr. 1953. 
33 

van een individuele maatregel in een specifieke context is dan ook nauwelijks bruikbaar bij toekomstige 
besluitvorming. Dit komt doordat de uitkomst van dit soort evaluaties onderhevig is aan vele assumpties 
en de specifieke context, waardoor het onwaarschijnlijk is dat deze individuele maatregel in een nieuwe 
setting dezelfde uitkomsten geeft. Ook de wetenschappelijke studies die wel maatregelen individueel 
wegen op epidemiologische effectiviteit, geven daarbij aan dat de daadwerkelijke effectiviteit sterk 
afhankelijk is van de specifieke context. Hieronder vallen onder andere het moment in de epidemie of 
(dreigende) epidemie van een A1-infectieziekte, het al dan niet opvolgen van adviezen en de samenhang 
met andere genomen maatregelen. Voor de maatschappelijke (neven)effecten geldt dat het noodzakelijk 
is om langere tijd te monitoren om langere termijn gevolgen daadwerkelijk in beeld te krijgen. In dat 
kader wordt volop geëvalueerd door de rijksoverheid. Rond de 300 evaluatieonderzoeken zijn 
64
samengebracht in een database.  
 
65
Met het beleidsprogramma Pandemische Paraatheid wordt ingezet op kennisverrijking en -versterking 
met als achterliggende gedachte dat multidisciplinaire samenwerking tussen experts kennishiaten kan 
oplossen en kan zorgen voor een meer kennisgefundeerde aanpak bij een volgende epidemie of 
(dreigende) epidemie van een A1-infectieziekte. 
Op pagina 17 van de memorie van toelichting wordt gesteld: “Op basis van adviezen van het OMT en 
mede dankzij het betrekken van de sociaal maatschappelijke context, is gebleken dat deze maatregelen 
effectief waren en steeds zo min mogelijk de grondrechten van burgers beperkten.” Kan de regering deze 
bewering over effectiviteit van maatregelen met feitenmateriaal per specifieke maatregel onderbouwen? 
Gedurende de hele pandemie zijn de effecten van de maatregelenpakketten en de verspreiding van het 
virus gemonitord. Hierbij is gebruik gemaakt van modellering door het RIVM en evaluatie van eerdere 
maatregelen. Deze modellering wordt voortdurend geëvalueerd en gevalideerd aan de hand van het 
daadwerkelijke verloop van de epidemie of (dreigende) epidemie van een A1-infectieziekte. Inzichten 
hieruit worden meegenomen bij het opstellen van nieuwe maatregelen. Zo wordt steeds 
wetenschappelijke toetsing uitgevoerd om te controleren of het vooraf gemodelleerde effect in de 
werkelijkheid ook uitpakt zoals voorspeld. Deze wetenschappelijke toetsing laat zien dat de effectiviteit 
van de ingevoerde maatregelenpakketten voor het terugdringen van het aantal besmettingen evident is. 
Op macroniveau is dit effect ook terug te zien in de waarde van het reproductiegetal na het ingaan van 
maatregelenpakketten en bij versoepelingen. Dit is bijvoorbeeld terug te zien in de reconstructie die de 
66
OVV heeft opgesteld . 
Ook stelt pagina 17: “De collectieve maatregelen die in dit wetsvoorstel worden voorgesteld, zijn gelijk 
aan de collectieve maatregelen die zijn voorgesteld in de zesde verlenging van de Tijdelijke wet 
maatregelen (Twm).” Dit betekent dat dit wetsvoorstel voortbouwt op de coronamaatregelen. Kan de 
regering aangeven waarom niet éérst de eerder genomen coronamaatregelen uitgebreid geëvalueerd 
worden, onder andere middels de in voorbereiding zijnde parlementaire enquête, alvorens deze 
maatregelen in de Wpg te codificeren? 
De regering heeft begrip voor het standpunt van de leden van de PVV en hecht net als zij belang aan de 
uitkomsten van onderzoeken en evaluaties. Echter, de regering is van oordeel dat gelet op de ervaringen 
die de afgelopen jaren zijn opgedaan met de Twm, dit wetsvoorstel, met deze bevoegdheidsgrondslagen, 
reeds tot stand gebracht kan worden. Hierbij dient te worden opgemerkt dat bepaalde omstandigheden 
zodanig acuut en ernstig kunnen zijn dat collectieve maatregelen noodzakelijk zijn. Gelet op het 
bijzondere karakter van noodwetgeving kan hierbij niet worden gewacht op de evaluatie. Daarom acht de 
regering het noodzakelijk om het wettelijk instrumentarium zo spoedig mogelijk (fasegewijs) tot stand te 
brengen. Dit is ook in lijn met het advies van de Afdeling van 24 augustus 2022. Daarnaast is de regering 
van oordeel dat de grondslagen voor de bevoegdheden in dit wetsvoorstel voldoende zijn onderbouwd. 
Voor deze onderbouwing verwijst de regering naar paragraaf 4.4 van de memorie van toelichting. Mede 
 
64
 Zie https://coronaonderzoek.onderzoeksraad.nl/deel2/reconstructie. 
65
 Kamerstukken II 2022/23, 25295, 1964. 
66
 https://coronaonderzoek.onderzoeksraad.nl/deel2/reconstructie 
35 

aanvullende voorwaarden van de noodbevoegdheid. Zoals hierboven aangegeven voldoet de inzet van 
een toegangsbewijs niet aan deze voorwaarden. De inzet van een vaccinatieplicht is eveneens een 
maatregel die zich niet leent voor de benodigde spoed van een maatregel op basis van de 
noodbevoegdheid. Een vaccinatieplicht voldoet daarmee niet aan de voorwaarden van artikel 58d.  
 
Daarnaast is vaccinatie in beginsel vrijwillig. De basis hiervan ligt in artikel 11 van de Grondwet en artikel 
8 van het Europees Verdrag tot bescherming van de Rechten van de Mens, hierin is namelijk het recht op 
lichamelijke integriteit opgenomen. Een vaccinatieplicht zou enkel overwogen mogen worden indien de 
verkregen voordelen dusdanig groot zijn dat zij opwegen tegen inperkingen van het recht op autonomie, 
lichamelijke integriteit en vrijheid van levensovertuiging en de interventie noodzakelijk is (dus indien er 
geen alternatieven beschikbaar zijn).  
 
Vaccinatiedrang als gevolg van gebruik van de noodbevoegdheid kan echter niet van tevoren categorisch 
worden uitgesloten, met name omdat er geen objectieve maatstaf is voor wanneer van drang sprake is. 
Er zijn zeer expliciete vormen van drang, zoals het bieden van een financiële prikkel om mensen te 
stimuleren zich te laten vaccineren, maar ook maatregelen die niet als drang zijn bedoeld, kunnen zo 
worden ervaren. Het eenvoudigweg kosteloos aanbieden van vaccinatie kan er bijvoorbeeld toe leiden dat 
mensen de vaccinatiegraad in hun sociale omgeving zien toenemen en dit als drang ervaren zelf ook tot 
vaccinatie over te gaan. Maatregelen die nadrukkelijk bedoeld zijn als vaccinatiedrang zullen doorgaans 
niet de spoed hebben die vereist is om in aanmerking te komen voor inzet via de noodbevoegdheid. Dat 
neemt niet weg dat met de noodbevoegdheid wel maatregelen kunnen worden genomen waarbij drang 
als neveneffect ervaren wordt. De impact die zo’n neveneffect heeft op het recht van lichamelijke 
integriteit zal worden meegewogen bij de keuze een maatregel wel of niet in te zetten. 
 
Ook wordt op pagina 17 gesteld: “Mede gelet op het feit dat deze maatregel, in het kader van de verdere 
bestrijding van de covid-19- epidemie, wordt genoemd in verschillende sectorplannen ter voorkoming van 
zwaardere maatregelen, valt hiertoe een wetsvoorstel te overwegen. De regering onderzoekt voor 
volgende tranches of het toevoegen van nieuwe specifieke bevoegdheidsgrondslagen, noodzakelijk en 
proportioneel is voor het bestrijden van een toekomstige epidemie van infectieziekten behorend tot groep 
A1.” Kan de regering aangeven op welke gronden de regering een dergelijk wetsvoorstel overweegt en 
69
hoe dit zich verhoudt tot de eerdere rapporten (zoals van de TU Delft ) over de ineffectiviteit van een 
coronatoegangsbewijs? Kan zij tevens aangeven op welke wijze zij die nieuwe bevoegdheidsgrondslagen 
onderzoekt en met welke uitgangspunten, criteria en onderzoeksvragen? 
Het kabinet onderzoekt dit jaar of aanvullende bevoegdheidsgrondslagen, waaronder bijvoorbeeld een 
algemeen toegangsbewijs, noodzakelijk en proportioneel zijn voor het bestrijden van een mogelijke 
(dreigende) epidemie van A1-infectieziekten. Dit voorjaar zal ik uw Kamer en de Tweede Kamer 
informeren hoe dit onderzoek wordt vormgegeven. Indien wordt voorgesteld om een 
bevoegdheidsgrondslag voor een algemeen toegangsbewijs te introduceren zal in dat kader beoordeeld 
worden of nader inzichtelijk kan worden gemaakt in welke situaties de inzet van een dergelijk 
toegangsbewijs noodzakelijk wordt geacht. In algemene zin wordt opgemerkt dat deze afweging altijd 
dient te gebeuren aan de hand van de concrete omstandigheden op het moment. 
Pagina 18 van de memorie van toelichting stelt: “Op grond van artikel 58g Wpg kan tevens buiten de 
woning de plicht opgelegd worden om gebruik te maken van persoonlijk beschermingsmiddelen. Daarbij 
kan onder meer gedacht worden aan mondkapjes, brillen, handschoenen of kleding.” Kan de regering 
duiden hoe de effectiviteit van deze beschermingsmiddelen beoordeeld wordt en op grond van welke 
criteria en beoogde effecten? Kan zij tevens aangeven hoe deze bepaling zich verhoudt tot de uitspraken 
van de Duitse minister van Volksgezondheid, die afgelopen week het boetekleed aantrok omdat 
dergelijke maatregelen te draconisch waren: “Maar de grootste fout was de sluiting van scholen en de 
kinderopvang in de eerste twee coronajaren zonder de afweging om het aantal pcr-tests voor kinderen 
tussendoor op te voeren, gaf Lauterbach deze week op tv-zender ZDF zelf toe. Volgens Lauterbach 
 
69
 https://www.tudelft.nl/2022/tu-delft/effectiviteit-van-2g-en-3g-is-afgenomen. 
37 

effectief zijn geweest tijdens covid-19 een bevoegdheidsgrondslag hebben gekregen in het voorliggende 
wetsvoorstel.  
 
Voor het daadwerkelijk aanwijzen van een infectieziekte als een A1-infectieziekte is een advies van 
experts noodzakelijk. De experts zullen de infectieziekte beoordelen aan de hand van een aantal 
indicatoren. Omdat elke situatie anders is kan de daadwerkelijke afweging pas op het moment zelf 
gedaan worden, dus onderstaande omschrijving is niet uitputtend.  
 
De experts schatten onder andere in of er onder de bevolking immuniteit aanwezig is, een infectieziekte 
waarvoor een groot deel van de bevolking niet immuun is, omdat het een nieuwe infectieziekte of een 
nieuwe vorm van een infectieziekte betreft, zal zich immers sneller kunnen verspreiden. De indicator 
verspreiding hangt daar ook mee samen. 
 
De potentiële inzet van de door deze leden benoemde inreismaatregelen is altijd afhankelijk van 
meerdere factoren, waaronder de epidemiologische situatie. Naarmate een infectieziekte langere tijd 
circuleert, komt er meer wetenschappelijke kennis over deze ziektemaker beschikbaar en wordt het 
mogelijk om hiertegen vaccins of bijvoorbeeld NAAT- of antigeentesten te ontwikkelen. Zodra deze 
beschikbaar zijn, kan het kabinet door middel van voorliggend juridisch kader maatregelen treffen 
waarvan het vragen van een testbewijs (eventueel met een uitzondering hierop voor personen die over 
een geldig vaccinatiebewijs beschikken) onderdeel kan zijn.  
 
De inzet van de genoemde maatregelen is alleen mogelijk wanneer er daadwerkelijk effectieve testen en 
vaccins beschikbaar zijn. Indien hier sprake van is, kunnen dergelijke maatregelen van toegevoegde 
waarde zijn om bijvoorbeeld de verspreiding van een infectieziekte met pandemisch potentieel naar 
Nederland te vertragen. De inzet van deze maatregelen zal alleen overwogen worden indien er sprake is 
van een A1-infectieziekte en wanneer de inzet hiervan noodzakelijk en proportioneel wordt geacht.  
 
Kan de regering daarnaast aangeven wat deze verplichting betekent voor de lichamelijke integriteit? 
 
Het instellen van een controle door de persoonsvervoerder op het bezit van een geldig test- dan wel 
vaccinatiebewijs houdt in dat mensen die gebruik willen maken van het betreffend personenvervoer in 
bezit dienen te zijn van een dergelijk bewijs. Daarnaast biedt de herziene Wpg de mogelijkheid om, 
afhankelijk van de epidemiologische situatie en de beschikbaarheid van vaccins, personen die over een 
geldig vaccinatiebewijs beschikken en dit bewijs aan de vervoerder kunnen tonen, uit te zonderen van 
een testverplichting.  
 
Het beleid dient altijd te voldoen aan vereisten van noodzaak, proportionaliteit en subsidiariteit ten 
aanzien van het te bereiken doel. Daartoe moet onderbouwd kunnen worden dat de inzet van een 
dergelijk bewijs effectief is om het nagestreefde epidemiologische en maatschappelijke doel te bereiken 
én dat hiertoe geen andere, minder inbreukmakende alternatieven beschikbaar zijn. Er zal hierbij 
bekeken moeten worden in hoeverre het collectieve belang (bescherming van de volksgezondheid) 
opweegt tegen de mate waarin een interventie ingrijpt op (grond)rechten en belangen van een individu.  
 
In sommige gevallen kan het maken van een dergelijke afweging raken aan de rechten en belangen van 
het individu. De Gezondheidsraad heeft hierover in het rapport ‘Ethische en juridische afwegingen 
COVID-19-vaccinatie’ het volgende aangegeven: 
 
“De inzet van een vaccinatiebewijs als voorwaarde voor de toegang tot bepaalde plaatsen en 
voorzieningen kan een inbreuk zijn op grondrechten, zoals het recht op zelfbeschikking, op lichamelijke 
integriteit en op vrijheid van gedachte, geweten en godsdienst. Of sprake is van een inperking, hangt 
mede af van de gevolgen voor mensen die geen vaccinatiebewijs kunnen tonen: het maakt uit of fysieke 
toegang voor hen helemaal niet mogelijk is of dat er alternatieven zijn (bijvoorbeeld tonen van een 
39 

78
Zoals eerder aan uw Kamer gemeld , is dankzij de subsidieregeling IC-opschaling geïnvesteerd in de 
benodigde apparatuur en inventaris om in geval van nood te kunnen opschalen tot maximaal 1700 IC-
bedden. Van ziekenhuizen wordt verwacht dat zij deze infrastructuur in stand houden, zodat in geval van 
nood snel opgeschaald kan worden. Of en wat daarvoor eventueel aanvullend nodig is, verken ik in het 
kader van pandemische paraatheid.  
 
Zoals afgesproken in het Integraal Zorgakkoord moet de zorg toegankelijk zijn voor iedereen. De inzet is 
gericht op het optimaal organiseren van de gehele zorgketen, zodat deze (ook voor de langere termijn) 
flexibeler en weerbaarder wordt. Dit wordt gedaan door onder meer te investeren in 
zorgcoördinatiecentra en het opleiden van personeel voor functies in de acute keten door middel van de 
BAZ-opleiding.  
 
Pagina 33 van de memorie van toelichting stelt: “Beide Kamers kunnen door middel van een motie 
oproepen tot het afschalen van de A1-ziekte of het buiten werking stellen van bevoegdheden voor 
collectieve maatregelen.” Kan de regering aangeven in hoeverre dit daadwerkelijk parlementaire 
zeggenschap toevoegt, nu zij zo’n motie naast zich neer kan leggen? 
 
Ook stelt pagina 33: “Daarnaast is het denkbaar dat met een initiatiefwet wordt geregeld dat een 
infectieziekte niet langer behoort tot groep A1 of dat bevoegdheden voor collectieve maatregelen buiten 
werking worden gesteld.” Kan de regering aangeven waarom niet een directe mogelijkheid hiertoe in het 
wetsvoorstel is opgenomen en de Staten-Generaal dit hierdoor alleen door een juridische U-
bochtconstructie kunnen bewerkstelligen, waarbij de Eerste Kamer ook nog dit initiatiefrecht ontbreekt? 
De door de leden van de PVV-fractie aangehaalde passages handelen over de verschillende manieren 
waarop het parlement invloed kan uitoefenen op of initiatief kan nemen bij het afschalen van een A1-
infectieziekte en van (bevoegdheden voor) collectieve maatregelen. Hoewel het bij de inzet van het 
reguliere instrumentarium - behoudens het instrument initiatiefwet - anders dan deze leden mogelijk 
wensen, niet gaat om een bindende beslissingsmogelijkheid (zeggenschap) van het parlement, heeft de 
regering in deze fase niet gekozen voor aanvullend instrumentarium. Ten eerste beschikken beide 
Kamers der Staten-Generaal, zoals ook aangegeven in de memorie van toelichting, reeds over het 
reguliere instrumentarium (vragen, moties en, voor zover het gaat om de Tweede Kamer, voorts het 
recht van initiatief) en komt de Tweede Kamer een blokkeringsrecht toe op een voor- of nagehangen 
regeling waarin maatregelen worden vastgelegd (artikel 58c en 58ca). Ten tweede is de parlementaire 
betrokkenheid op de uitvoeringsregelgeving verder versterkt met een aantal, met grote meerderheid, 
aangenomen amendementen van de leden Westerveld en Kuiken en een subamendement van het lid 
79 80
Hijink. Zo waarborgt artikel 58cb dat zware of ingrijpende collectieve maatregelen iedere acht weken 
opnieuw worden beoordeeld, waarbij beide Kamers alsdan opnieuw betrokken zijn via de reguliere 
(voorhang, artikel 58c) en bijzondere procedure (nahang, artikel 58ca). Op de ministeriële regeling, 
bedoeld in artikel 58cb, waarin bepaald dient te worden welke maatregelen zwaar of ingrijpend is, komt 
het blokkeringsrecht tevens toe aan de Eerste Kamer.  
 
De regering meent dat beide Kamers met het hierboven genoemde reguliere instrumentarium en de 
blokkeringsrechten reeds adequate beïnvloedingsmogelijkheden hebben. Zoals ook is uiteengezet in de 
memorie van toelichting, vergt een aanvullend instrument (aanvullend op de motie, initiatiefwet of 
blokkeringsrecht), een zorgvuldige, nadere overweging, mede in het bredere kader van het 
staatsnoodrecht. In dit wetsvoorstel kan daarop niet vooruit worden gelopen. Ik wijs hierbij ook op het 
81
advies van de Afdeling , waarin zij aangeeft dat zij de wijze waarop de parlementaire betrokkenheid in 
het wetsvoorstel vorm krijgt, voor dit moment toereikend acht. Op grond van het wetsvoorstel is het 
parlement, aldus de Afdeling, bij alle relevante stappen in het besluitvormingsproces betrokken. Wel 
 
78
 Kamerstukken I 25 295, nr. 2012 
79
 Kamerstukken II 2022/23, 36194, nrs. 33, 34, 35 en 39. 
80
 Kamerstukken II 2022/23, 36194, nr. 33 
81
 Kamerstukken II 2021/22, 36194, nr. 4, p. 2. 
41 

Normaal gesproken legt de voorzitter veiligheidsregio pas na afloop van een crisis verantwoording af aan 
de gemeenteraad. Om het democratisch tekort zo beperkt mogelijk te houden, wordt in het wetsvoorstel 
een regeling getroffen dat in het geval de voorzitter toepassing geeft aan de bevoegdheden uit hoofdstuk 
V, paragraaf 8, de voorzitter daarover gedurende de bestrijding verantwoording aflegt aan de betreffende 
gemeenteraad (artikel 58y, vierde lid). Daarnaast kan een gemeenteraad indirect invloed uitoefenen via 
de burgemeester, omdat de burgemeester van elk bij de crisis betrokken gemeenten op grond van artikel 
39 tweede lid van de Wet veiligheidsregio’s plaats heeft in het regionaal beleidsteam. Een burgemeester 
kan op grond van artikel 39 vierde lid van de Wet veiligheidsregio’s in het regionaal beleidsteam 
schriftelijk bezwaar doen aantekenen, indien hij van mening is dat een voorgenomen besluit het belang 
van zijn gemeente onevenredig schaadt. Het Veiligheidsberaad is met name gericht op afstemming 
tussen de voorzitters van de veiligheidsregio’s, en heeft geen bevoegdheden. 
 
Voorts stelt pagina 34: “De leiding vindt plaats binnen de context van de integrale en samenhangende 
kabinetsaanpak in de Ministeriële Commissie Crisisbeheersing (hierna: MCCb)”. Kan de regering 
aangeven over welke controlemogelijkheden het parlement zal beschikken ten aanzien van de MCCb om 
effectieve democratische controle vorm te geven? 
Worden alle verslagen en andere stukken actief beschikbaar gesteld? 
In de Ministeriële Commissie Crisisbeheersing (MCCb) stemmen betrokken ministers de inzet van hun 
bevoegdheden onderling af en oefenen deze uit in overeenstemming met de besluiten van de MCCb. De 
MCCb neemt geen bevoegdheden over van enige minister. De MCCb is een ministeriële commissie die is 
ingesteld op grond van artikel 25 van het Reglement van orde voor de Ministerraad. In artikel 26 van dat 
Reglement van orde is bepaald dat er een geheimhoudingsplicht is ten aanzien van hetgeen in de 
vergaderingen van de commissie besproken wordt of geschiedt. 
Verslagen van de MCCb worden derhalve niet openbaar gemaakt. Uw Kamer wordt vanzelfsprekend zo 
snel mogelijk over het in de MCCb genomen besluit geïnformeerd. 
 
Bij recente inzet van de nationale crisisstructuur heeft het Kabinet ervoor gekozen om ten behoeve van 
de transparantie de in de MCCb besproken besluitvormingssheets, voor zover daar geen zwaarwegende 
83
belangen in de weg staan, openbaar te maken. 
 
Op pagina 35 van de memorie van toelichting wordt gesteld: “In verband daarmee zijn er ook enkele 
extra taken op decentraal niveau opgenomen in dit wetsvoorstel. Het gaat daarbij om de bevoegdheid om 
in bijzondere gevallen ontheffing te verlenen van collectieve maatregelen (het voorgestelde artikel 58e lid 
2 tot en met 4).” Kan de regering aangeven in hoeverre hierbij betrokkenheid van gemeenteraden is 
voorzien? 
De bedoelde ontheffingen worden gedurende de acute fase verleend door de voorzitter van de 
veiligheidsregio en gedurende de beheerfase door de burgemeester. Daarbij moet eerst advies worden 
gevraagd aan de GGD. De gemeenteraad heeft hierbij geen bijzondere betrokkenheid, maar kan in het 
algemeen gebruikmaken van zijn controlerende bevoegdheid. De voorzitter veiligheidsregio en 
burgemeester kunnen daartoe zelf inlichtingen verstrekken, bijvoorbeeld door middel van periodieke 
rapportages, en desgevraagd inlichtingen verstrekken aan de gemeenteraad. De exacte wijze van 
verantwoording wordt door de betrokken organen zelf onderling bepaald. 
 
Pagina 36 van de memorie van toelichting stelt: “De verschuiving van bevoegdheden vindt plaats na een 
besluit van de minister van VWS, in overeenstemming met de ministers van BZK en JenV en na overleg 
met de voorzitters van de veiligheidsregio’s.” Kan de regering aangeven op welke wijze democratische 
controle is voorzien op dit overleg? 
 
83
 Hierbij is onder meer te denken aan derden belang, het belang van de staat, de persoonlijke levenssfeer en de 
internationale betrekkingen. 
43 

Een infectieziekte waarvoor geen immuniteit onder de bevolking is, die zich snel kan verspreiden en 
zware klachten veroorzaakt kan indringende gevolgen hebben voor individuen en op landelijke schaal. Dit 
kan gaan om een nieuwe infectieziekte, een nieuwe variant van een infectieziekte of een infectieziekte 
met een ander verspreidingspatroon. 
 
Pagina 45 van de memorie van toelichting stelt: “Steeds zal daarom bij (uitvoerings)maatregelen op 
basis van dit wetsvoorstel uitdrukkelijk de noodzakelijkheid en proportionaliteit van die maatregelen 
moeten worden beoordeeld.” Kan de regering aangeven hoe die afweging parlementair volwaardig kan 
worden gemaakt als de Eerste Kamerleden geen directe zeggenschap hebben bij ministeriële regelingen? 
De legitimiteit van overheidsoptreden wordt, aldus de adviesopmerking van de Afdeling over het ontwerp 
86
van het wetsvoorstel , niet uitsluitend bereikt door parlementaire betrokkenheid bij de besluitvorming, 
87
maar ook door effectief bestuur in de vorm van slagvaardige crisisbestrijding. De regering onderschrijft 
deze opmerkingen van de Afdeling. Tegen deze achtergrond heeft de regering bij vormgeving van het 
wetsvoorstel gezocht naar een balans tussen enerzijds de noodzaak van snelheid en flexibiliteit van 
handelen en anderzijds de noodzaak van democratische legitimatie en waarborgen voor de bescherming 
van grondrechten en meent die balans in het wetsvoorstel zoals ingediend bij de Tweede Kamer, ook te 
88
hebben gevonden. In de memorie van toelichting is dat nadrukkelijk uiteengezet.  
 
Specifiek voor het treffen van de maatregelen geldt het volgende. Een ministeriële regeling waarmee 
maatregelen worden ingevoerd, wordt voor- of nagehangen bij zowel de Eerste als de Tweede Kamer. 
Beide Kamers der Staten-Generaal kunnen hierbij gebruikmaken van het reguliere instrumentarium 
(vragen, moties en voor zover het gaat om de Tweede Kamer, voorts het recht van initiatief) en voorts 
komt aan de Tweede Kamer zeggenschap toe over de voor- of nagehangen (ontwerp)regelingen via een 
blokkeringsrecht. Bovendien staat artikel 58c er níet aan in de weg dat het beide Kamers zich ook buíten 
de in dat artikel genoemde momenten, met gebruikmaking van het reguliere instrumentarium (vragen, 
motie, als het gaat om de Tweede Kamer, een initiatiefwet) kunnen uitlaten over de wenselijkheid van 
het voortduren van maatregelen. Hoewel het bij de inzet van het reguliere instrumentarium – behoudens 
het instrument initiatiefwet - anders dan deze leden wensen niet gaat om een bindende 
beslissingsmogelijkheid (zeggenschap) van het parlement, meent de regering dat het parlement met het 
reguliere instrumentarium adequate beïnvloedingsmogelijkheden heeft. Voorts is de parlementaire 
betrokkenheid op de uitvoeringsregelgeving verder versterkt met een aantal, met grote meerderheid, 
aangenomen amendementen van de leden Westerveld en Kuiken en een subamendement van het lid 
89 90
Hijink. Zo waarborgt artikel 58cb dat zware of ingrijpende collectieve maatregelen iedere acht weken 
opnieuw worden beoordeeld, waarbij beide Kamers alsdan opnieuw betrokken zijn via de reguliere 
(voorhang, artikel 58c) en bijzondere procedure (nahang, artikel 58ca). Op de ministeriële regeling, 
bedoeld in artikel 58cb, waarin bepaald dient te worden welke maatregelen zwaar of ingrijpend is, komt 
het hierboven genoemde blokkeringsrecht tevens toe aan de Eerste Kamer. 
 
Pagina 49 van de memorie van toelichting stelt: “Het maken van onderscheid naar leeftijd moet een 
legitiem doel dienen. Het voorkomen van verdere verspreiding van het virus onder risicogroepen en het 
creëren van een normenkader dat op grond van gedragswetenschappelijke inzichten passend is voor een 
bepaalde leeftijdsgroep, zijn voorbeelden van een legitiem doel. Voorts moet het maken van 
leeftijdsonderscheid een passend middel zijn om dat doel te bereiken. Als bijvoorbeeld wetenschappelijk 
onderbouwde statistische risico’s reden geven voor het maken van onderscheid, moeten de gebruikte 
leeftijdscategorieën aansluiten bij de categorieën die in het onderzoek worden aangehouden. 
Leeftijdsgrenzen die zijn ingegeven door het risico op infectie moeten aan de nieuwste wetenschappelijke 
 
86
 Kamerstukken II 2021/22, 36194, nr. 4, p. 13. 
87
 Kamerstukken II 2021/22, 36194, nr. 4, p. 16. 
88
 Kamerstukken II 2021/22, 36194, nr. 3, Hoofdstuk 5.  
 
 
45 

Memorie van Toelichting had dan ook niet misstaan. Ik maak dan ook dankbaar gebruik van deze 
gelegenheid om alsnog toe te lichten hoe dit wetsvoorstel zich verhoudt tot het in artikel 11 van de 
Grondwet opgenomen recht. 
 
Artikel 11 van de Grondwet geeft eenieder, behoudens bij of krachtens de wet te stellen beperkingen, het 
recht op onaantastbaarheid van zijn lichaam. Dit grondrecht is niet absoluut en kan bij wet worden 
beperkt, waarbij ook delegatie is toegestaan. Getuige de grondwetsgeschiedenis en jurisprudentie moet 
‘aantasting van het lichaam’ ruim worden opgevat. Mede hierom heeft de grondwetgever de mogelijkheid 
open gehouden om beperkingen van dit recht ook door andere regelgevers dan de formele wetgever te 
kunnen laten instellen.  
 
Het recht op de onaantastbaarheid van het lichaam is tevens neergelegd in artikel 8 EVRM. Dit recht is 
evenmin absoluut. Ook op grond van artikel 8, tweede lid EVRM zijn volgens vaste jurisprudentie van het 
Europees Hof van de Rechten van de Mens (hierna: EHRM) beperkingen van dit recht toegestaan. Vereist 
is dat beperkingen bij of krachtens de wet zijn geregeld en dat zij in een democratische samenleving 
noodzakelijk zijn in het belang van onder meer de bescherming van de volksgezondheid, het economisch 
welzijn van het land, of de bescherming van de rechten en vrijheden van anderen. Dat wil zeggen dat de 
maatregel geschikt moet zijn om het beoogde doel van de bescherming van de gezondheid te bereiken 
en dit doel niet kan worden bereikt met minder ingrijpende middelen (subsidiariteit). Daarnaast moet de 
beperking in verhouding staan tot het met de maatregel gediende belang en mogen er voor 
belanghebbenden geen onevenredig nadelige gevolgen zijn (proportionaliteit). 
 
Uit de parlementaire geschiedenis en de jurisprudentie blijkt dat ‘aantasting van het lichaam’ ruim moet 
worden opgevat. Naast de voor de hand liggende voorbeelden als medische behandelingen zonder 
91 92
toestemming, abortus en euthanasie moeten hier ook het afnemen van bloed of wangslijm in het 
kader van een strafrechtelijk onderzoek onder worden gerekend, alsmede het maken van röntgenfoto’s of 
93
het knippen van haren . De verplichting tot het dragen van beschermende kleding (zoals een 
94
bromfietshelm) wordt dan weer niet gerekend onder ‘aantasting van het lichaam’. Ook wordt in de 
parlementaire geschiedenis meermaals inenting genoemd als nadrukkelijk voorbeeld van een ‘lichte’ 
95
aantasting. Dit wetsvoorstel bevat geen grondslagen voor enige vorm van inenting, maar ik beschouw 
dit wel als een belangrijk ijkpunt van wat in ieder geval in de context van artikel 11 als ‘licht’ te gelden 
heeft.  
 
In dit wetsvoorstel is de mogelijkheid opgenomen om voor het inreizen naar Nederland een testresultaat 
als voorwaarde te stellen. Gezien de ruime betekenis van ‘aantasting van het menselijk lichaam’ zullen 
tests waarbij het afnemen van lichaamsstoffen (zoals bloed of speeksel) noodzakelijk is, hieronder vallen.  
Ik meen dat niet van tevoren kan worden gesteld dat een test sowieso een aantasting van het lichaam is, 
bijvoorbeeld in het geval dat reizigers met een niet-invasieve thermometer op koorts worden 
gecontroleerd. Wel ben ik van mening dat een test waarschijnlijk een aantasting van het menselijk 
lichaam zal zijn, nu voor veel medisch-diagnostische tests lichaamsstoffen onderzocht moeten worden.  
 
Gezien de parlementaire geschiedenis van artikel 11 van de Grondwet meen ik dat het verlangen van een 
testresultaat voor inreizen geen (bijvoorbeeld bij koortsmeting via warmtecamera of laserthermometer) 
of hooguit een lichte (bij afname van lichaamsstoffen) aantasting van het lichaam is en dat zodoende op 
basis van dit wetsvoorstel bij ministeriële regeling een testresultaat kan worden verlangd. Het afnemen 
van lichaamsstoffen voor het uitvoeren van een test is immers een lichtere aantasting van het lichaam 
dan inenting, waarbij een werkzame stof in het lichaam wordt gebracht met het oog op een 
immunologische verandering. Bij afname van lichaamsstoffen voor een test wordt geen wezenlijke 
 
91
 HR 26 juni 1962, NJ 1962/470. 
92
 HR 2 juli 1990, NJ 1990/751. 
93
 Kamerstukken II, 1978/79, 15 463, nrs. 1-2, p. 4. 
94
 Kamerstukken II, 1979/80, 16 086, nr. 8, p. 6. 
95
 Zie bijvoorbeeld: Kamerstukken II, 1978/79, 15 463, nrs. 1-2, p. 8. 
47 

schimmels of prionen? Wat is het meest waarschijnlijk? Wat zijn de karakteristieken daarvan in termen 
98
van ‘ziektelast’, ‘sterftecijfers’, ‘R-waarden’ et cetera? 
Het is moeilijk om in meer concrete termen aan te geven om wat voor epidemie of (dreigende) epidemie 
van een A1-infectieziekten het zou kunnen gaan. Het gevaar bestaat hierbij dat mogelijkheden over het 
hoofd gezien worden. Dit is ook de reden waarom de experts worden verzocht om een advies geven. Er 
valt echter, met veel onzekerheid omgeven, wel enig inzicht te geven. 
Snelle verspreiding speelt waarschijnlijk vooral bij virusinfecties en bacteriële infecties. Schimmels, 
protozoén, parasieten en prionen verspreiden zich over het algemeen niet snel direct van mens tot mens. 
Al deze ziekteverwekkers kunnen leiden tot hoge ziektelast, maar hebben, zonder de mogelijkheid tot 
snelle verspreiding, daarmee nog niet per se een pandemisch potentieel. Op het punt van ziektelast 
moeten ook de mogelijkheden voor behandeling meegenomen worden, die zijn voor bacteriën over het 
algemeen beter dan voor virussen. Ten slotte moet rekening gehouden worden met de immuniteit; het 
zullen vooral nieuwe infectieziekten zijn, of nieuwe vormen van bestaande infectieziekten, die 
pandemisch potentieel hebben. Voor een aantal bekende infectieziekten is immuniteit opgebouwd, maar 
er moet ook rekening gehouden worden met bekende infectieziekten die een ander verspreidingsgebied 
krijgen. 
De tweede vraag die voornoemde leden hebben, is welk beeld de regering voor ogen had bij het maken 
van dit wetsvoorstel. Gaat het over maatschappij-ontwrichtende pandemieën met een laag sterftecijfer of 
een hoog sterftecijfer, of beide? Gaat het over hoge of lage R-waarden, of beide? De fractieleden van de 
ChristenUnie stellen deze vraag niet in het geloof dat de wetenschap precies kan voorspellen wanneer 
wat voor een pandemie ons land zal teisteren, maar om een gevoel te krijgen hoe erg die pandemie in de 
visie van de regering kan zijn en voor wat voor pandemie het onderhavige wetsvoorstel de benodigde 
instrumenten voor zou moeten leveren. 
De regering realiseert zich dat het reëel is dat er een volgende epidemie zal komen, het is alleen niet 
zeker wanneer en hoe groot de impact ervan zal zijn. Een epidemie kan verschillende vormen en 
gedaanten aannemen en het is daarom lastig om concreet te omschrijven hoe erg die epidemie kan zijn 
en om wat voor epidemie het kan gaan waar instrumenten nodig voor zijn. Als een infectieziekte een 
pandemisch potentieel heeft en het belang van de volksgezondheid dit vordert, wordt de infectieziekte 
aangewezen als een A1-infectieziekte. Om te spreken van pandemisch potentieel wordt een aantal 
indicatoren (aanwezige immuniteit, ernst van de infectieziekte en snelheid van de verspreiding) 
meegewogen. Andere indicatoren zoals het risico op overlijden moeten in samenhang met de indicatoren 
worden bezien. Hetzelfde geldt voor de R-waarden van de betreffende infectieziekte. Verder is het 
kenmerkend voor een epidemie van een dergelijke infectieziekte dat het gaat om een infectieziekte met 
een grote omvang, die breed om zich heen grijpt en zich niet door landsgrenzen laat tegenhouden. 
Voorts kan gezegd worden dat het wetsvoorstel uitgaat van infectieziekten die een gevaar opleveren voor 
de volksgezondheid en waarbij de bestrijding daarvan niet gericht is op het individu maar een (grotere) 
groep. 
 
De visie van de regering stoelt verder op het idee dat een (dreigende) epidemie van A1-infectieziekten 
een zodanige omvang aanneemt dat het maatschappelijke leven erdoor wordt ontwricht of dreigt te 
ontwrichten. De grote ernst van deze infectieziekten kan nopen tot het onverwijld nemen van 
maatregelen.  
 
De WRR en de Koninklijke Nederlandse Akademie van Wetenschappen (hierna: KNAW) hebben in hun 
advies “Navigeren en anticiperen in onzekere tijden” vijf verschillende scenario’s geschetst in het licht 
99
van de coronapandemie. De leden van de fractie van de ChristenUnie beseffen dat het onderhavige 
wetsvoorstel niet over corona gaat, maar over pandemieën in het algemeen. Maar als zij toch in 
scenario’s willen denken, heeft de regering bij het maken van dit wetsvoorstel scenario’s voor ogen 
 
98
 Reproductiegetallen. 
99
 https://www.wrr.nl/publicaties/publicaties/2021/09/02/navigeren-en-anticiperen-in-onzekere-tijden. 
49 

wetten af en de burger wordt geacht die wetten te volgen. Idem met betrekking tot adviezen. Het is juist 
de coronapandemie die heeft laten zien dat top-downbenaderingen hun grenzen hebben, namelijk in het 
individuele gedrag en de individuele moraal van de burger. Dit heeft forse gevolgen voor de effectiviteit 
van maatregelen. De vraag van de ChristenUnie-fractieleden is hoe de regering naar de veerkracht van 
de samenleving kijkt. Hoe kan het ‘samen’ van de samenleving door diezelfde samenleving ontwikkeld 
worden? Hoe kunnen de betrokkenheid en het verantwoordelijkheidsgevoel van de individuele burger 
versterkt worden? Heeft de overheid daar een rol in? Zo ja, welke? Anders geformuleerd, wat voor 
‘samen’ hebben we in de samenleving nodig om gedrag te stimuleren dat de verspreiding van het virus 
op effectieve wijze tegengaat? Hoe komen we tot dat ‘samen’? 
 
Het kabinet onderkent het belang van draagvlak voor en naleving van maatregelen. De overheid kan 
regels en richtlijnen opleggen, maar uiteindelijk is het aan de burgers om zich hieraan te houden. 
Daarom is het stimuleren van gewenst gedrag en het versterken van betrokkenheid en 
verantwoordelijkheidsgevoel van de individuele burger van groot belang. Eén van de belangrijkste lessen, 
die tijdens de coronapandemie al in de praktijk is gebracht, is om kennis over gedragswetenschap al in 
een zo vroeg mogelijk stadium bij de besluitvorming te betrekken. Tijdens de epidemie van covid-19 is 
input van de Gedragsunit van het RIVM structureel meegenomen in de weging van 
maatregelenpakketten. Om dit verder te verstevigen heeft gedragswetenschap ook zijn plek in het 
Respons Team covid-19 en in het MIT. Door gedragswetenschap nadrukkelijk een stem te geven in de 
besluitvorming probeert de het kabinet de betrokkenheid en verantwoordelijkheid bij individuele burgers 
te stimuleren. 
 
Voor het stimuleren van gewenst gedrag en het versterken van betrokkenheid en 
verantwoordelijkheidsgevoel van burgers zijn ook het bieden van duidelijke informatie en communicatie, 
en het faciliteren van initiatieven en samenwerking tussen burgers van belang. De communicatieaanpak 
heeft zich, mede op basis van evaluaties en onderzoek, gedurende de bestrijding van de epidemie van 
covid-19 continu doorontwikkeld. Dat lerende effect is van groot belang. Op deze manier wordt 
regelmatig stilgestaan bij wat goed gaat en wat beter kan en waar nodig wordt de aanpak daarop 
aangepast. Het kabinet zal zich blijven inspannen om de samenleving te betrekken bij het ontwikkelen 
van maatregelen en beleid om epidemieën te beheersen.  
 
Om goed voorbereid te zijn op toekomstige epidemieën zet het kabinet in op kennisontwikkeling in het 
104
kader van het beleidsprogramma Pandemische Paraatheid. Daarbij wordt bijvoorbeeld gewerkt aan 
kennisversterking over modellering, gedrag en virusverspreiding en detectie. Beter zicht krijgen op 
verschillende factoren draagt ook bij aan meer voorspelbaarheid van de effectiviteit van verschillende 
interventies. 
 
Preventiebeleid gezondheid 
De coronapandemie heeft laten zien dat er een relatie is tussen onder andere ziektelast en gezondheid. 
Zo bleek dat de kans dat iemand met corona opgenomen wordt in het ziekenhuis, groter te zijn voor 
burgers met obesitas. De leden van de fractie van de ChristenUnie vragen zich af of het huidige 
preventieprogramma van het kabinet aanpassing behoeft om de lichamelijke en psychische weerstand 
tegen pandemieën te vergroten. Zo ja, op welke gebieden en, zo nee, waarom niet? 
Zoals het kabinet eerder in reactie op het rapport ‘Corona scenario’s doordacht’ van de WRR heeft 
aangegeven onderschrijft het kabinet de doelen van het Nationaal Preventieakkoord dat is gericht op 
stoppen met roken, terugdringen van problematisch alcoholgebruik en het tegengaan van overgewicht. 
Het kabinet heeft daarnaast de preventie aanpak verbreed door extra inzet op het versterken van 
mentale gezondheid, sport en bewegen, preventie in het zorgstelsel, en een gezonde en groene 
leefomgeving. Het terugdringen van gezondheidsachterstanden is hierbij een dwarsdoorsnijdend thema. 
De concrete uitwerking van de inzet van het kabinet op deze onderwerpen is vorig jaar themagewijs met 
 
104
 Kamerstukken II 2022/23, 25295, 1964. 
51 

aangewezen, maar kijkt juist naar alle mogelijkheden die het (staats)nood- en crisisrecht te bieden heeft. 
Dit neemt niet weg dat het kabinet wel streeft naar een overzichtelijk en samenhangend stelsel van 
(staats)nood- en crisisrecht met als uitgangspunt dat overlappende bevoegdheden worden 
geharmoniseerd. Zoals hiervoor is aangegeven werkt het kabinet aan een inventarisatie van ontbrekende 
noodbevoegdheden en/of noodwetgeving. Daarna zal een interdepartementale routekaart voor de 
modernisering van het staatsnoodrecht worden opgesteld. Dan zal ook worden bezien of en op welke 
termijn de Wpg in overeenstemming gebracht kan worden met het kader met uitgangspunten voor de 
modernisering van het (staats)nood- en crisisrecht, dat de minister van JenV op 6 december 2022 aan 
109
uw Kamer aangeboden. 
 
Kan de regering vanuit dit perspectief reflecteren op de balans in dit wetsvoorstel tussen snelheid en 
slagkracht aan de ene kant en effectieve parlementaire betrokkenheid aan de andere kant, mede in het 
licht van de vele coronadebatten in 2020 en 2021? 
110
Zoals de Afdeling in haar advies over het ontwerp van het wetsvoorstel aangeeft , gaat het bij de 
mogelijke inzet van noodmaatregelen (het openen van de gereedschapskist), uit constitutioneel oogpunt 
niet alleen om de inhoudelijke afweging van de grondrechtelijke en andere vitale belangen. Cruciaal is 
ook, aldus de Afdeling, wíe op dat moment die belangen afweegt, en volgens welke procedure de 
besluitvorming plaatsvindt in de buitengewone omstandigheden die dan gelden. In noodsituaties zal aan 
het bestuur een zekere beleids- en beoordelingsruimte moeten worden toegekend met het oog op de 
noodzakelijke slagkracht. Er moeten dan immers snel maatregelen worden genomen die soms ingrijpend 
111
zijn. Tegelijkertijd, zo geeft ook de Afdeling in haar advies aan , is juist in crisistijd democratische 
legitimatie essentieel. Wil de crisisbeheersing aanvaardbaar en effectief zijn, dan zal daarvoor steeds 
voldoende maatschappelijk en politiek draagvlak moeten bestaan. Het parlement speelt daarin een 
cruciale rol. De Afdeling merkt hierbij op dat bestuurlijke slagkracht en democratische legitimatie niet 
onverenigbaar en maar beperkt tegengesteld zijn. Legitimiteit van overheidsoptreden wordt immers, 
aldus de door deze leden aangehaalde opmerking van de Afdeling, niet uitsluitend bereikt door 
parlementaire betrokkenheid bij de besluitvorming, maar ook door effectief bestuur in de vorm van 
112
slagvaardige crisisbestrijding. De regering onderschrijft deze opmerkingen van de Afdeling. 
 
Tegen deze achtergrond heeft de regering bij de vormgeving van het wetsvoorstel gezocht naar een 
balans tussen enerzijds de noodzaak van snelheid en flexibiliteit van handelen en anderzijds de noodzaak 
van democratische legitimatie en waarborgen voor de bescherming van grondrechten en meent die 
balans in het wetsvoorstel zoals ingediend bij de Tweede Kamer, ook te hebben gevonden. In de 
113
memorie van toelichting is dat nadrukkelijk uiteengezet. Ook de Afdeling gaf in haar advies over het 
ontwerp van het wetsvoorstel aan, de wijze waarop de parlementaire betrokkenheid in het wetsvoorstel 
vorm krijgt en het met het oog daarop noodzakelijke evenwicht tussen democratische legitimatie en 
114
bestuurlijke slagkracht, voor dit moment toereikend te achten.  
 
Die balans uit zich enerzijds in de nodige (gedelegeerde) bevoegdheden voor het nemen van maatregelen 
bij ministeriële regeling, op basis van in de wet neergelegde grondslagen, waarvoor is aangesloten bij de 
Twm, en stevige parlementaire betrokkenheid van beide Kamers der Staten-Generaal op diverse 
115
momenten, waarvoor is aangesloten bij de Wpg-incorporatiesystematiek en de Twm. Bij de 
 
109
 Kamerstukken I 2022/23, 29688/ 26956, D. 
110
 Kamerstukken II 2021/22, 36194, nr. 4, p. 13. 
111
 Kamerstukken II 2021/22, 36194, nr. 4, p. 13. 
112
 Kamerstukken II 2021/22, 36194, nr. 4, p. 16. 
113
 Kamerstukken II 2021/22, 36194, nr. 3, Hoofdstuk 5.  
114
 Kamerstukken II 2021/22, 36194, nr. 4, p. 2. 
115
 De passende parlementaire betrokkenheid krijgt allereerst vorm via de betrokkenheid van de Tweede en Eerste 
Kamer als medewetgever bij de vaststelling van deze wet en voorts op de volgende momenten: bij de aanwijzing van 
een A1-infectieziekte, het (daarbij of op een later moment) in werking stellen en buiten werking stellen van 
bevoegdheden voor collectieve maatregelen, bij het afschalen van een A1-infectieziekte, bij de inzet van de 
noodbevoegdheid en bij het nemen van maatregelen. Wat maatregelen betreft geldt dat het voorstel, in aanvulling op 
het bestaande instrumentarium dat reeds aan beide Kamers ter beschikking staat (vragen, moties, en als het gaat om 
de Tweede Kamer voorts het recht van initiatief), aan de Tweede Kamer een blokkeringsrecht op de voor- of 
 
53 

geen ‘opmaat’ is tot de herziening van het staatsnood- en crisisrecht. Kan de regering aangeven wat de 
relatie is tussen het onderhavige wetsvoorstel als dit wordt aangenomen en het huidige staatsnood- en 
crisisrecht? Kan elke pandemie ‒ zie de eerste vraag van de ChristenUnie-fractieleden ‒ met behulp van 
het wetsvoorstel (inclusief de noodbevoegdheid uit het voorgestelde artikel 58d) bestreden worden of zou 
het kunnen zijn dat de regering alsnog gebruik zal moeten maken van (onderdelen van) het staatsnood- 
en crisisrecht? 
 
Wat betreft de relatie tussen dit wetsvoorstel en (ander) (staats)nood- en crisisrecht, wordt het volgende 
opgemerkt.  
 
Het doel van dit wetsvoorstel is om de Wpg pandemisch meer paraat te maken. Zoals hiervoor reeds 
aangegeven en zoals ook de Afdeling in haar advies aangeeft, betreft hoofdstuk V, paragraaf 8, 
118
noodwetgeving. Dit wetsvoorstel is dus onderdeel van het (staats)nood- en crisisrecht. Het 
wetsvoorstel bevat immers, zoals ook de Afdeling constateert, regels voor een acute en ernstige 
noodsituatie. Het gaat dan om de uitbraak van een infectieziekte van een zodanige omvang en ernst dat 
het maatschappelijk leven erdoor wordt ontwricht en vrijheidsbeperkende maatregelen – gelet op de 
buitengewone ernst van de situatie – noodzakelijk kunnen zijn. Dit betreft A1-infectieziekten. De kern 
van noodwetgeving is, aldus de Afdeling, dat het in de normale situatie niet in werking is. De drempel 
voor inwerkinstelling ervan ligt, aldus de Afdeling, hoog: een noodwet is een ‘gereedschapskist’ met een 
aantal ‘veiligheidssloten’ die, aldus de Afdeling, alleen in geval van nood en slechts onder strikte 
voorwaarden mag worden geopend. In lijn hiermee voorziet dit wetsvoorstel in bevoegdheidsgrondslagen 
om verplichtende collectieve maatregelen te kunnen treffen en worden waarborgen opgenomen voor de 
toepassing van die bevoegdheden. Deze bevoegdheden kunnen in werking worden gesteld bij de 
aanwijzing van een infectieziekte als behorend tot groep A1, of nadat een infectieziekte als zodanig is 
aangewezen. De geactiveerde bevoegdheidsgrondslagen kunnen vervolgens alleen worden ingezet indien 
dit noodzakelijk en proportioneel is ter bestrijding van (een dreiging van) een epidemie van een 
dergelijke infectieziekte. Bij zowel het aanwijzen van een infectieziekte behorend tot groep A1 en het 
daarbij (of daarna) activeren van bevoegdheden voor collectieve maatregelen, als bij het nemen van die 
maatregelen is de parlementaire betrokkenheid gewaarborgd.  
 
Met de voorgestelde bevoegdheidsgrondslagen kan het grootste deel van de ziekteverwekkers die een 
dergelijke infectieziekte kunnen veroorzaken, aangepakt worden. Dat neemt niet weg, dat bij volgende 
tranches van de Wpg andere bevoegdheidsgrondslagen aan de orde kunnen komen. Het wetsvoorstel 
bevat bovendien een noodbevoegdheid (artikel 58d), waarvan in de daar gegeven omstandigheden 
gebruik kan worden gemaakt voor zover een maatregel is vereist waarvoor nog niet is voorzien in een 
specifieke bevoegdheidsgrondslag.  
 
Algemeen uitgangspunt bij de bestrijding van een crisis is verder dat altijd gekeken zal worden welke 
juridische grondslagen dan aanwezig zijn om noodzakelijke maatregelen te treffen om de crisis te 
bestrijden. Het kabinet is daarbij zelden op één wet aangewezen, maar kijkt juist naar alle mogelijkheden 
die het (staats)nood- en crisisrecht te bieden heeft. Dit neemt niet weg dat het kabinet streeft naar een 
overzichtelijk en samenhangend stelsel van (staats)nood- en crisisrecht met als uitgangspunt dat 
overlappende bevoegdheden worden geharmoniseerd.  
Mede omdat er momenteel geen specifieke wettelijke grondslag beschikbaar is om, indien noodzakelijk, 
reeds op korte termijn collectieve, verplichtende maatregelen te treffen heeft het kabinet ervoor gekozen 
om bij aanpassing van de Wpg niet op het kader met algemene uitgangspunten voor de modernisering 
van het (staats)nood- en crisisrecht te wachten. De Afdeling onderschrijft de noodzaak van een 
structurele wettelijke voorziening op korte termijn, in haar advies. In het nader rapport is aangegeven 
dat de parlementaire betrokkenheid, conform het advies van de Afdeling, in een volgende fase verder zal 
worden doordacht. Het kader voor de modernisering van het staatsnood - en crisisrecht zal daarvoor als 
119
leidraad dienen. Dit kader heeft de minister van JenV op 6 december 2022 aan uw Kamer aangeboden. 
 
118
 Kamerstukken II 2021/22, 36 194, nr. 4. p. 2. 
119
 Kamerstukken I 2022/23, 29688/ 26956, D. 
55 

oog op het voorkomen van besmetting. Is de regering bereid om het opnemen van zulke 
voorschriften in de Wpg nader te overwegen? Zijn er onderzoeksresultaten die het belang van 
aanpassingen in ruimten met het oog op het voorkomen van besmetting tijdens een pandemie 
onderschrijven?  
Goede ventilatie is belangrijk voor een gezond binnenklimaat en draagt bij aan voorkoming van 
respiratoire infecties. Ventilatie kan helpen bij het verminderen van de hoeveelheid virusdeeltjes in 
de lucht en daarmee het risico op besmettingen via aerogene transmissie (overdracht van 
ziekteverwekkers over langere afstand en tijd) verminderen. Ventilatie is daarmee een belangrijke 
preventieve maatregel. Er zijn op dit moment geen onderzoeken die laten zien dat de huidige 
minimale eisen voor ventilatie die zijn opgenomen in het Bouwbesluit onvoldoende zijn.  
Artikel 58h, eerste lid onder b, van het wetsvoorstel geeft de grondslag om voorwaarden te stellen 
aan de openstelling van publieke plaatsen. Ventilatie-eisen kunnen onderdeel zijn van dergelijke 
voorwaarden. 
3. In de Wpg zijn geen voorschriften opgenomen die betrekking hebben op het weigeren van medische 
zorg in buitengewone omstandigheden die zich voordoen als de landelijke IC-capaciteit of 
opnamecapaciteit in ziekenhuizen zodanig tekort schiet dat op basis van niet-medische criteria een 
selectie moet worden gemaakt tussen patiënten die wel of geen medische zorg op een IC of in een 
ziekenhuis krijgen. Is de regering van oordeel dat artsen en anderen die bij het verlenen van 
medische zorg betrokken zijn, gerechtigd zijn om medische zorg te weigeren op gronden van niet-
medische aard indien zij zich niet op een wettelijk voorschrift kunnen beroepen dat een grondslag 
voor zo’n weigering kan bieden? Zo ja, op welke gronden komt de regering tot dat oordeel? Zo nee, 
dient de Wpg dan niet in een wettelijke grondslag daarvoor te voorzien? 
 
Uit artikel 2 van de Wet kwaliteit, klachten en geschillen in de zorg (Wkkgz) vloeit voort dat de 
zorgaanbieder gehouden is goede zorg te verlenen. Die zorg dient onder meer veilig, doeltreffend en 
tijdig verleend te worden en daarbij moeten zorgaanbieders en zorgverleners handelen in 
overeenstemming met de bij hen rustende verantwoordelijkheid. Die verantwoordelijkheid is nader 
uitgewerkt in de professionele standaard en de kwaliteitsstandaarden. Voor de uitzonderlijke situatie 
dat er onvoldoende plaats zou zijn op de IC, is er door de Federatie Medisch Specialisten en de 
Koninklijke Nederlandsche Maatschappij tot bevordering der Geneeskunst (KNMG) het Draaiboek 
Triage op basis van niet-medische overwegingen voor IC-opname ten tijde van fase 3 in de covid-19 
pandemie opgesteld. Het draaiboek, dat ook onderschreven wordt door de IGJ, vormt een invulling 
van wat onder goede zorg verstaan moet worden in een dergelijke situatie. Er is dan ook geen 
aanvullende wettelijke grondslag nodig om hierin te voorzien. 
4. In de Wpg zijn geen voorschriften opgenomen die aan de minister van VWS doorzettingsmacht geven 
indien bij het uitbreken van een zoönotische pandemie maatregelen moeten worden getroffen om het 
houden van dieren die als besmettingsbron kunnen fungeren, te verbieden teneinde besmetting van 
mensen te voorkomen. Deelt de regering het oordeel van de leden van de PvdD-fractie dat zulke 
voorschriften in de Wpg dienen te worden opgenomen? 
 
De Wet dieren geeft de minister van LNV de bevoegdheid om voor de preventie en bestrijding van 
besmettelijke dierziekten ter bescherming van de dier- en volksgezondheid maatregelen te treffen. 
Indien het gaat om maatregelen met betrekking tot de volksgezondheid doet hij dat in 
overeenstemming met de minister van VWS. De Wpg voorziet in bevoegdheden om maatregelen te 
treffen ten aanzien van mensen, gebouwen, goederen en vervoermiddelen, en niet ten aanzien van 
dieren. Dat is ook niet nodig, omdat de Wet dieren daarin al voorziet. Als er een bedreiging voor de 
volksgezondheid uitgaat van dierhouderijen wordt gewerkt conform de zoönosenstructuur. Hierbij 
coördineert het ministerie van VWS de beleids- en besluitvorming. Dat gaat in samenwerking met het 
ministerie van LNV, het RIVM, lokale bestuurders en GGD’en. De beide ministers besluiten in goed 
onderling overleg en behouden daarbij hun eigen beleidsverantwoordelijkheid, waarbij in alle gevallen 
de volksgezondheid voorop staat. 
 
57 

7. Zien de leden van de fractie van de PvdD het goed dat alle bevoegdheden die vervat zijn in paragraaf 
8 van Hoofdstuk V kunnen worden gehanteerd zodra een infectieziekte wordt ingedeeld in groep A1? 
Indien een infectieziekte of variant wordt aangewezen als een A1-infectieziekte kunnen, vanuit het 
oogpunt van proportionaliteit, alleen de bevoegdheidsgrondslagen die naar verwachting nodig zijn om 
de infectieziekte te bestrijden, worden geactiveerd (artikelen 20 en 20a van het wetsvoorstel). De 
geactiveerde bevoegdheidsgrondslagen kunnen vervolgens alleen worden ingezet indien dit 
noodzakelijk is ter bestrijding van (een dreiging van) een epidemie van een dergelijke infectieziekte, 
conform artikel 58b. Uiteraard moet dan ook worden voldaan aan de overige voorwaarden van artikel 
58b (geschiktheid, proportionaliteit en subsidiariteit). 
8. Naar aanleiding van de brief van 4 november 2022, waarmee de Kamer geïnformeerd is over het 
121
beleidsprogramma pandemische paraatheid , hebben de leden van de PvdD-fractie vragen gesteld, 
122
die de minister van VWS op 30 januari 2023 heeft beantwoord . Blijkens deze beantwoording deelt 
de minister van VWS de zorgen van professor Fouchier die deze uitte in een artikel in de Volkskrant 
van 28 november 2022. Hij waarschuwde in dat artikel voor een nieuwe H5-vogelgriepvirus die aan 
de poort klopt: H5N6. “Bevestigde gevallen van overdracht van mens op mens zijn er ook voor H5N6 
gelukkig nog niet. Slachtoffers wél: van de inmiddels tientallen mensen die het virus kregen, overleed 
ruwweg de helft, opnieuw vaak opvallend jonge mensen” aldus de Volkskrant. “Je denkt het zit in 
China, het zal wel loslopen, zegt Fouchier. “maar de laatste twintig jaar zijn er al een stuk of tien 
genetische viruslijnen met vogels mee, vanuit China naar elders getransporteerd. Ik durf er geen gif 
op in te nemen, dat H5N6 niet de volgende is”. Blijkens de door de minister van VWS gedeelde 
zorgen houdt de regering er – net zoals professor Fouchier – rekening mee dat er een kans bestaat 
dat op enig moment het virus H5N6 overdraagbaar wordt tussen mensen. Is de overheid voldoende 
voorbereid op zo’n situatie? Is het juist dat in zo’n geval het zeker zes maanden zal duren voordat 
een vaccin ontwikkeld zal kunnen worden dat bescherming biedt tegen besmetting met H5N6-
vogelgriep?  
 
De mogelijkheid bestaat dat influenzavirussen van dierlijke oorsprong zich zodanig aanpassen dat zij 
overdraagbaar worden tussen mensen, ook voor dit specifieke H5N6 virus. De WHO houdt deze 
situatie nauwlettend in de gaten. De voorbereiding op een mogelijke uitbraak van een influenzavirus 
van dierlijke oorsprong dat overdraagbaar is tussen mensen bestaat enerzijds uit de draaiboeken 
voor een uitbraak van influenza en anderzijds uit de acties in het kader van pandemische paraatheid, 
inclusief dit wetsvoorstel. Er zijn kandidaat-vaccins ontwikkeld voor H5 virussen, maar de inschatting 
dat het zes maanden zal duren voordat een dergelijk vaccin beschikbaar komt, is realistisch.  
 
Voor wat betreft de aanpak van vogelgriep, hebben de ministers van VWS en van LNV in hun brief 
aan de Tweede Kamer van 27 januari jl. een intensiveringsplan aangekondigd. De hoofdlijnen van dit 
plan zullen zij dit voorjaar aan de Tweede Kamer doen toekomen.  
 
9. Deelt de regering het oordeel van de leden van de PvdD-fractie dat het zogeheten ‘voorzorgsbeginsel’ 
dat in het milieurecht wordt gehanteerd, ook van toepassing is in het publieke gezondheidsrecht en 
bij de toepassing van de Wpg? 
 
Het voorzorgsbeginsel, dat inhoudt dat de overheid maatregelen kan nemen als er gegronde redenen 
zijn om te vrezen dat activiteiten negatieve gevolgen kunnen hebben, kan ook van toepassing zijn 
voor publieke gezondheid. Ook bij het gebruik van het voorzorgsbeginsel geldt dat in te zetten 
maatregelen proportioneel moeten zijn.  
 
 
121
 Kamerstukken I 2022/23, 25 295, BC. 
122
 Kamerstukken I 2022/23, 25 295, BM. 
59 

tot groep A1 en het daarbij (of daarna) activeren van bevoegdheden voor collectieve maatregelen, als bij 
het nemen van die maatregelen is de parlementaire betrokkenheid gewaarborgd.  
 
Met de voorgestelde bevoegdheidsgrondslagen kan het grootste deel van de ziekteverwekkers die een 
dergelijke infectieziekte kunnen veroorzaken, aangepakt worden. Dat neemt niet weg, dat bij volgende 
tranches andere bevoegdheidsgrondslagen aan de orde kunnen komen. Het wetsvoorstel bevat 
bovendien een noodbevoegdheid (artikel 58d), waarvan in de daar gegeven omstandigheden gebruik kan 
worden gemaakt voor zover een maatregel is vereist waarvoor nog niet is voorzien in een specifieke 
bevoegdheidsgrondslag. De noodbevoegdheid is noodzakelijk gezien de onvoorzienbaarheid van alle 
toekomstige A1-infectieziekten. Mogelijke epidemieën van A1-infectieziekten en gevolgen daarvan 
kunnen vooraf nu eenmaal niet geheel worden overzien. In een crisis kunnen zich altijd omstandigheden 
voordoen waarin maatregelen nodig zijn waar op dat moment (nog) geen specifieke 
bevoegdheidsgrondslag voor is. In dit verband wordt voorts gewezen op het ongevraagd advies van de 
Afdeling over het (staats)noodrecht, waarin zij aanbeveelt in het kader van de modernisering van het 
126
(staats)nood- en crisisrecht vangnetvoorzieningen in de wetgeving op te nemen. De regering 
constateert dat ook de Afdeling de keuze voor een relatief beperkt bevoegdhedeninstrumentarium in dit 
wetsvoorstel als eerste stap verdedigbaar acht. Met de regering acht de Afdeling de in het voorgestelde 
artikel 58d neergelegde noodregeling tegen deze achtergrond te meer onmisbaar, zodat in situaties 
waarin geen specifieke grondslag voorhanden is, terwijl dringend maatregelen noodzakelijk zijn, niet 
teruggevallen hoeft te worden op ongeschreven noodrecht. De Afdeling geeft in haar advies voorts aan 
dat zij de noodbevoegdheid, gegeven de zo nauw mogelijk omschreven situatie waarin hiervan gebruik 
127
gemaakt kan worden, een genoegzame grondslag acht, ook uit grondwettelijk perspectief. 
 
Met dit wetsvoorstel wordt ook gestreefd naar bestendigheid. Mede omdat er momenteel geen specifieke 
wettelijke grondslag beschikbaar is om, indien noodzakelijk, op korte termijn collectieve, verplichtende 
maatregelen te treffen heeft het kabinet ervoor gekozen om bij aanpassing van de Wpg niet op het kader 
met algemene uitgangspunten voor de modernisering van het (staats)nood- en crisisrecht te wachten.  
De Afdeling onderschrijft de noodzaak van een structurele wettelijke voorziening op korte termijn, in haar 
128
advies. De algehele herziening van het (staats)nood- en crisisrecht kan daarvoor niet worden 
afgewacht. In het nader rapport is daarom aangegeven dat de parlementaire betrokkenheid, conform het 
advies van de Afdeling, in een volgende fase verder zal worden doordacht. Het kader voor de 
modernisering van het staatsnood - en crisisrecht zal daarvoor als leidraad dienen.  
 
129
Dit kader heeft de minister van JenV op 6 december 2022 aan uw Kamer aangeboden. Het kader moet 
ervoor zorgen dat een zekere mate van consistentie geborgd blijft tijdens de gefaseerde aanpassing van 
de wet- en regelgeving. In het kader wordt eveneens aangekondigd dat het kabinet wil toewerken naar 
een overzichtelijk en samenhangend stelsel van (staats)nood- en crisisrecht. Daarom is het kabinet nu 
bezig met een inventarisatie van ontbrekende noodbevoegdheden en/of noodwetgeving. Daarna wordt 
een routekaart opgesteld. In deze routekaart zullen betrokken departementen duidelijk maken welke 
noodwetgeving zij wanneer in de komende jaren willen moderniseren. Dan zal ook worden bezien of en 
op welke termijn de Wpg in overeenstemming gebracht kan worden met de in het kader gepresenteerde 
uitgangspunten. Deze routekaart zal naar verwachting voor de zomer worden opgeleverd. Betrokken 
bewindspersonen zullen vervolgens – met inachtneming van dit kader en de interdepartementale 
routekaart – wetgeving voorbereiden om bestaande noodbevoegdheden te actualiseren, waar nodig 
aanvullende noodbevoegdheden te introduceren en verouderde noodbevoegdheden te schrappen.  
 
 
126
 Ongevraagd advies van de Afdeling advisering van de Raad van State, “van noodwet tot crisisrecht”, van 15 
december 2021 (W04.21.0291/I), zie paragraaf 4.5, bijlage bij Kamerstukken II 2021/22, 29668, nr. 65. 
127
 Zie Advies van de Afdeling advisering Raad van State van 24 augustus 2022 (W13.22.0138/III) en nader rapport, 
Kamerstukken II 2021/22, 36194, nr. 4. 
128
 Kamerstukken II, 2021/22, 36194, nr. 4. 
129
 Kamerstukken I 2022/23, 29688/ 26956, D. 
61 

dat een noodverordening werd afgekondigd voor reizigers komend uit China, die het gewenste maatwerk 
leverde zonder wijziging van de Wpg. De leden van de 50PLUS-fractie trekken daaruit de conclusie dat 
onverkort voldoende tijd moet worden genomen voor een zorgvuldige behandeling van dit wetsvoorstel, 
wat enkel het eindresultaat ten goede komt. Kan de regering daarmee instemmen? 
 
Aan het begin van de epidemie van covid-19, in de periode van 14 maart 2020 tot 1 december 2020, is 
gebruik gemaakt van de inzet van de noodverordeningen. Dit was onvermijdelijk, maar heeft 
begrijpelijkerwijs ook tot kritiek geleid. Immers, er ontbrak een specifieke wettelijke grondslag voor 
collectieve maatregelen en uit het oogpunt van democratische legitimatie is de inzet van 
noodverordeningen voor de langere termijn minder geschikt dan een wet die is vastgesteld door de 
regering en het parlement. Ook begin 2023 is, vanwege mijn opdracht aan de voorzitter van de 
veiligheidsregio Kennemerland om reizigers uit China bij aankomst te controleren op een testverplichting, 
gebruik gemaakt van de inzet van de noodverordening. 
 
Ik vind het van groot belang dat de maatregelen op basis van een specifieke wettelijke grondslag worden 
genomen. Ik ben het met de 50PLUS-fractie eens dat dit wetsvoorstel een zorgvuldige behandeling 
behoeft. De situatie dat op noodregelgeving moet worden teruggevallen voor het treffen van 
verplichtende collectieve maatregelen is echter onwenselijk.  
 
Lijst van infectieziekte en indeling per categorie  
De leden van de 50PLUS-fractie hebben tevens enkele vragen over de lijst van infectieziekten en de 
indeling per categorie. De minister van VWS benadrukte tijdens het wetgevingsoverleg van 12 december 
2022 dat dit wetsvoorstel geen coronawet is, maar een structureel wettelijk kader voor de bestrijding van 
alle toekomstige epidemieën van A1-infectieziekten met bevoegdheidsgrondslagen waarmee juridisch 
bindende collectieve maatregelen kunnen worden genomen. Maar tegelijkertijd sluit de minister niet uit 
dat alle beperkende maatregelen die tijdens covid-19 wettelijk mochten worden toegepast, de 
zogenaamde gereedschapskist, via de noodbevoegdheidsclausule in de Wpg opnieuw ingezet kunnen 
worden. Hebben deze leden dit correct begrepen?  
 
De karakteristieken van een toekomstige epidemie van een A1-infectieziekte zijn niet te voorspellen. 
Daarmee is het niet uit te sluiten dat de maatregelen die zijn gebruikt in de bestrijding van covid-19 
nodig zijn. Als wordt voldaan aan de aanvullende voorwaarden van de noodbevoegdheid is het daarom 
niet uit te sluiten dat deze maatregelen worden genomen op basis van de noodbevoegdheid. In een brief 
aan de Tweede Kamer is gedetailleerd stilgestaan bij de vraag wanneer wordt voldaan aan de 
135
voorwaarden van de noodbevoegdheid. Specifiek wordt hierin ingegaan op de twee aanvullende 
voorwaarden van artikel 58d van het wetsvoorstel: 
- Ten eerste moet er sprake zijn van een situatie met grote spoed. Hier is sprake van indien zich een 
dringende omstandigheid voordoet, waarin direct moet worden gehandeld. Het criterium ‘dringende 
136
omstandigheid’ is aangescherpt met amendement-Westerveld en Kuiken. Artikel 58d bepaalt thans 
dat het moet gaan om een ernstige ontwrichting van de maatschappij of directe dreiging daarvan 
waarbij onverwijld handelen (door inzet van de noodbevoegdheid) noodzakelijk is. Wanneer een 
(spoed)wetsvoorstel gelet op de mate van spoed mogelijk is, wordt dus altijd gekozen voor een 
(spoed)wetsvoorstel; 
- Ten tweede moeten de specifieke bevoegdheidsgrondslagen in het wetsvoorstel ontoereikend zijn. 
In deze brief wordt eveneens aangegeven dat het gebruik van een toegangsbewijs niet mogelijk is op 
basis van de noodbevoegdheid.  
 
Het is voor de leden van de 50PLUS-fractie nog steeds niet duidelijk op welk moment welke maatregel 
ingezet dient te worden in het kader van de bescherming van de volksgezondheid. Juridisch gezien moet 
het, indien dit wetsvoorstel wordt aangenomen, om een infectieziekte gaan die op de A1-lijst is geplaatst. 
 
135
 Kamerstukken II 2022/23, 36 194, nr. 38. 
136
 Kamerstukken II 2022/23, 36 194, nr. 34. 
63 

De Tweede Kamer kan via een initiatiefwetsvoorstel voorstellen een A1-aanwijzing af te schalen. Beide 
Kamers gaan over hun eigen agenda. Indien door de Kamers gewenst, kan een initiatiefwetsvoorstel door 
beide Kamers met de nodige voortvarendheid worden behandeld. 
 
Beide Kamers kunnen de regering ook in een motie oproepen tot afschaling. Indien een dergelijke motie 
wordt opgevolgd, kan afschaling naar verwachting sneller plaatsvinden dan via initiatiefwetgeving. 
Immers, de procedure van artikel 20b voorziet erin dat afschaling in eerste instantie bij ministeriële 
regeling plaatsvindt. 
Overigens stellen deze leden ten onrechte vast dat nooit een A-infectieziekte uit deze groep is gehaald. 
Per 1 oktober 2011 is de classificatie als A-ziekte voor Nieuwe influenzavirus type A subtype (H1N1) 
137
vervallen. Deze infectieziekte werd in 2009 met inwerkingtreding van de Wet van 18 juli 2009 tot 
138
wijziging van de Wpg tot incorporatie van de Regeling Mexicaanse griep, opgenomen in de Wpg. 
 
Een gemuteerde vorm van het griepvirus kan dus ook op de A1-lijst komen op het moment dat het 
maatschappelijk leven erdoor wordt ontwricht of dreigt te worden ontwricht, hetgeen toch duidelijk iets 
anders is dan een levensbedreigende infectieziekte die gepaard gaat met zeer hoge kans op overlijden. 
Hebben deze leden dat juist begrepen? 
 
Voor A1-infectieziekten geldt dat het maatschappelijke leven erdoor wordt ontwricht en dat voor de 
bestrijding van een epidemie van deze infectieziekte of de directe dreiging daarvan collectieve 
maatregelen noodzakelijk kunnen zijn. Dit wordt gebaseerd op de volgende indicatoren: aanwezige 
immuniteit, ernst van de infectieziekte en snelheid van verspreiding, die in samenhang door experts 
worden bezien. Een nieuw griepvirus kan daar een voorbeeld van zijn en daarmee aangewezen worden 
als A1-infectieziekte. 
 
Zo heeft een infectieziekte die alleen door direct contact verspreidt, minder pandemisch potentieel dan 
een infectieziekte waarbij men ook op enige afstand besmet kan raken. Een ander aspect dat met de 
verspreiding samenhangt is de vraag of iemand besmettelijk is voordat symptomen optreden. Bij veel 
ernstige infectieziekten, zoals ebola, een virale hemorragische koortsen, is de patiënt over het algemeen 
pas besmettelijk als deze symptomen vertoont. Bij influenza geldt dat men anderen al kan besmetten 
voordat men zelf symptomen vertoont. Dat heeft grote gevolgen voor het type maatregelen dat ingezet 
kan worden om de infectieziekte te bestrijden. Tenslotte is ook de ernst van de infectieziekte een 
belangrijke indicator, daarbij is ook het risico op overlijden van belang.  
De experts maken daarbij niet alleen een inschatting van de mogelijke ziektelast en kans op overlijden 
onder de gehele bevolking en de mogelijke ziektelast bij specifieke en/of kwetsbare groepen, maar ook 
van de belasting voor de zorg in zijn geheel, het effect van mogelijke maatregelen en de mogelijk 
maatschappelijk ontwrichtende werking hiervan. 
 
Is de regering het met deze leden eens dat bescherming van de volksgezondheid feitelijk niets te maken 
heeft met een mogelijke ontwrichting van de maatschappij? Daar kunnen immers ook andere oorzaken – 
overstroming, aardbeving of enorme hittegolf – aan ten grondslag liggen. Ook deze oorzaken kunnen tot 
een tsunami aan ziekenhuisopnames leiden, waardoor de reguliere ziekenhuiszorg onder grote druk komt 
te staan en het maatschappelijk leven wordt ontwricht. Volgens de leden van deze fractie kan de regering 
dan moeilijk een beroep doen op artikel 58d van de Wpg, omdat het in casu niet om een infectieziekte 
gaat. Graag krijgen zij een reactie van de regering op deze aanname. 
 
De regering is het eens met de opvatting van de leden van de fractie van 50PLUS dat de 
noodbevoegdheid als bedoeld in artikel 58d van het wetsvoorstel niet kan worden ingezet als hiermee 
geen A1-infectieziekte wordt bestreden. Uit artikel 58d, eerste lid, in samenhang met artikel 58b, volgt 
dat deze noodbevoegdheid alleen kan worden gebruikt indien deze noodzakelijk is voor de bestrijding van 
een (dreigende) epidemie van een A1-infectieziekte. Dat geldt overigens ook voor toepassing van de 
 
137
 Stb. 2011, 285. 
138
 Stb. 2009, 361. 
65 

vastgesteld, bekendgemaakt en inwerkingtreden. Een volgens deze procedure vastgestelde 
noodregeling wordt vervolgens nagehangen bij de Eerste en Tweede Kamer. Beide Kamers der 
Staten-Generaal hebben bij deze nahangprocedure geen blokkeringsrecht. Beide Kamers kunnen 
uiteraard wel gebruikmaken van het reguliere instrumentarium (vragen, moties en, voor zover het 
gaat om de Tweede Kamer, voorts het recht van initiatief); 
- Er kan enkel van deze procedure worden afgeweken indien het onmogelijk is om de termijn van 24 
uur af te wachten. In dat geval wordt de vastgestelde regeling onverwijld aan beide Kamers 
toegezonden (nahang van een week). Beide Kamers kunnen gebruikmaken van het reguliere 
instrumentarium. Voorts heeft de Tweede Kamer ingevolge artikel 58c, derde lid, derde zin, een 
blokkeringsrecht; 
- Ten slotte wordt onverwijld na vaststelling van de (spoed-)noodregeling een voorstel van wet tot 
regeling van het betrokken onderwerp aan de Tweede Kamer gezonden, zoals opgenomen in artikel 
58d, tweede lid. Daarbij wordt de Wpg aldus gewijzigd dat daaraan een specifieke 
bevoegdheidsgrondslag wordt toegevoegd. 
De leden van de 50PLUS-fractie betreuren het dat dit wetsvoorstel voorligt terwijl de evaluatie van het 
coronabeleid door de Onderzoeksraad voor Veiligheid nog niet is afgerond en de evaluatie van de 
afzonderlijke maatregelen zelfs nog moet beginnen. Hierdoor is het onmogelijk om een inzichtelijke 
checks and balances per opgelegde maatregel te maken. Deze leden gaan geen uitputtende lijst geven 
van de destijds geldende covid-19-maatregelen, er is inmiddels al veel gezegd over de effectiviteit en 
proportionaliteit van de genomen maatregelen. Het sluiten van zorginstellingen waardoor met name 
ouderen in eenzaamheid stierven zonder dat familieleden de mogelijkheid hadden afscheid te nemen en 
de beperking tot een x-aantal personen die een begrafenis mochten bijwonen, was voor de leden van de 
50PLUS-fractie wel een ultiem dieptepunt dat nooit meer herhaald mag worden. In de nota naar 
aanleiding van het verslag staat dat het niet mogelijk is om op voorhand te bepalen of een specifieke 
maatregel ingezet kan worden via de noodbevoegdheid. Betekent dit dat opnieuw algehele sluiting van 
zorginstellingen tijdens een pandemie als maatregel ingezet kan worden? 
 
Artikel 58n, tweede lid, van het wetsvoorstel biedt een grondslag om bij ministeriële regeling 
voorwaarden of beperkingen te verbinden aan de toegang tot zorglocaties. Bij het stellen van dergelijke 
voorwaarden of beperkingen moet ook worden voldaan aan de voorwaarden van artikel 58b van het 
wetsvoorstel (noodzaak, geschiktheid, proportionaliteit en subsidiariteit). Hierbij dient onder meer 
rekenschap gegeven te worden aan de gevolgen van deze voorwaarden op het welzijn van cliënten, 
patiënten en zorgverleners. In artikel 58n, vierde lid, Wpg is daarom bepaald dat de toegang niet wordt 
beperkt indien het belang van de volksgezondheid niet opweegt tegen de belangen van de cliënten, 
patiënten of zorgverleners bij die toegang. Ter bescherming van hun belangen is verder bepaald dat geen 
beperkingen worden gesteld aan een aantal vormen van toegang, waaronder de toegang tot een 
familielid of naaste die naar verwachting van de behandelend arts op korte termijn zal overlijden. 
 
De noodbevoegdheid van artikel 58d is noodzakelijk, omdat zich in een epidemie van een A1-
infectieziekte omstandigheden kunnen voordoen waarin maatregelen, waar op dat moment (nog) geen 
specifieke bevoegdheidsgrondslag voor is, nodig zijn. Dit wordt onderschreven door de Afdeling in haar 
144
advies. De inzet moet wel worden bezien binnen het in artikel 58b en 58d gegeven afwegingskader en 
is mede afhankelijk van de epidemiologische situatie op dat moment en het type A1-infectieziekte dat 
noopt tot een maatregel. In een brief aan de Tweede Kamer is stilgestaan bij de vraag wanneer deze 
145
noodbevoegdheid kan worden ingezet. Specifiek wordt hierin ingegaan op de twee aanvullende 
voorwaarden van artikel 58d van het wetsvoorstel: 
- Ten eerste moet er sprake zijn van een situatie met grote spoed. Hier is sprake van indien zich een 
dringende omstandigheid voordoet, waarin direct moet worden gehandeld. Het criterium ‘dringende 
146
omstandigheid’ is aangescherpt met amendement-Westerveld en Kuiken. Artikel 58d bepaalt thans 
 
144
 Kamerstukken II 2022/23, 36 194, nr.4, p. 11. 
145
 Kamerstukken II 2022/23, 36194, nr. 38. 
146
 Kamerstukken II 2022/23, 36194, 36194, nr. 34. 
67 

Een epidemie verwijst naar een uitbraak van een infectieziekte in een beperkt gebied, waarbij een groter 
aantal mensen dan normaal ziek wordt. Een pandemie beschrijft een wereldwijde uitbraak van een 
infectieziekte.  
 
Vragen en opmerkingen van de leden van de SGP-fractie 
 
De leden van de SGP-fractie merken op dat er met deze eerste tranche wijziging Wpg een risico is om 
wat betreft ziektepreventie en ziektebestrijding vooral de nadruk te leggen op het weren van pathogenen 
die zich op dezelfde wijze verspreiden als SARS-CoV-2. Is de intentie van dit wetsvoorstel enkel om de 
Wpg ‘coronaproof’ te maken? In hoeverre is nagedacht over een breder palet aan maatregelen, 
procedures en waarborgen om ook andersoortige dreigingen te ondervangen? Heeft de regering zich hier 
rekenschap van gegeven? Kan de regering aangeven of het nu voorliggend wetsvoorstel niet te smal en 
te beperkt van aard is om de Wpg meer toekomstbestendig te maken? 
 
Het uitgangspunt van het pandemisch paraat maken van de Wpg is gericht op alle mogelijke 
infectieziekten die een pandemisch potentieel hebben. Een infectieziekte die al besmettelijk is voordat 
een patiënt symptomen vertoont, heeft in zijn aard meer pandemisch potentieel dan een infectieziekte 
die pas overdraagbaar is als de patiënt symptomen vertoont en er daarnaast ook nog eens direct contact 
nodig is om overdraagbaar te kunnen zijn.  
Voor het daadwerkelijk aanwijzen van een infectieziekte als een A1-infectieziekte is een advies van 
experts noodzakelijk. De experts zullen de infectieziekte beoordelen aan de hand van een aantal 
indicatoren. Omdat elke situatie anders is kan de daadwerkelijke afweging pas op het moment zelf 
gedaan worden dus onderstaande omschrijving is niet uitputtend.  
Het is onzeker welke kenmerken een eventuele volgende epidemie van een A1-infectieziekte heeft en 
welke maatregelen daarvoor getroffen moeten worden is er ook een grondslag in het wetsvoorstel 
opgenomen om maatregelen te kunnen treffen waar het wetsvoorstel niet in voorziet. Dit om zo goed als 
dat mogelijk is pandemisch paraat te zijn. Een infectieziekte kan immers verschillende kenmerken 
hebben, bijvoorbeeld niveau van immuniteit onder de bevolking of risico op verspreiding. 
Daarnaast zal voor volgende tranches van de Wpg onderzocht worden of aanvullende specifieke 
bevoegdheidsgrondslagen noodzakelijk en proportioneel zijn voor het bestrijden van een mogelijke 
(dreigende) epidemie van infectieziekten behorend tot groep A1. Naar aanleiding van de uitkomsten van 
dit onderzoek zal worden gekeken of en bij welke tranche grondslagen dienen te worden toegevoegd aan 
de Wpg. Uw Kamer wordt dit voorjaar geïnformeerd over hoe dit onderzoek vorm zal worden gegeven. 
 
De leden van de SGP-fractie verzoeken de regering te verduidelijken in hoeverre en op welke wijze deze 
wijziging van de Wpg voorziet in maatregelen tegen dreigingen die zich anders dan via aerogene 
transmissie verspreiden. Met andere woorden, is er aandacht voor andersoortige ziekten en dreigingen 
dan ‘covid-achtige’? Zo zijn er allerlei ‘routes’ waarlangs pathogenen zich kunnen verspreiden, te denken 
valt aan fomieten, vectoren, zoönosen et cetera. Kan de regering hier nader op ingaan? 
 
De huidige Wpg voorziet, samen met de Wet dieren, in maatregelen op het gebied van vectoren en 
zoönosen en andere dreigingen die zich anders dan via aerogene transmissie verspreiden. De reguliere 
maatregelen in infectieziektebestrijding, zoals hygiënemaatregelen en bron- en contactopsporing, zijn 
daarvoor over het algemeen voldoende. De ervaring van de afgelopen jaren heeft laten zien dat ook 
andere maatregelen nodig kunnen zijn. Juist infectieziekten die zich kunnen verspreiden via aerogene 
transmissie of aerosolen hebben pandemisch potentieel en kunnen nopen tot de inzet van de 
maatregelen die in dit wetsvoorstel voorgesteld worden. 
 
Is er nagedacht over preventie en bestrijding van dreigingen van kunstmatige aard, zo vragen de leden 
van de SGP-fractie. Te denken valt aan een pandemische dreiging van een zogenoemd ‘designervirus’, 
vormen van bioterrorisme of uitbraken van nu onbekende of enkel in laboratoria bestaande pathogenen. 
 
Dit wetsvoorstel richt zich ook op dreigingen van infectieziekten van kunstmatige aard. Maatregelen 
kunnen onafhankelijk van de oorsprong van de ziekteverwekker worden ingezet. Een zogenaamd 
69 

infectieziektebestrijding overeind en deze zijn ook gebruikt bij de totstandkoming van dit wetsvoorstel. 
Het meest effectief zijn bronmaatregelen. Deze maatregelen, zoals thuisblijven en direct testen bij 
klachten en in isolatie gaan na een positieve test, zorgen ervoor dat een besmetting zich niet verder kan 
verspreiden. In effectiviteit volgen daarop collectieve maatregelen zoals beperken van het aantal 
contacten en het hanteren van een veilige afstand. Het gaat hier om maatregelen die van belang zijn om 
het risico op verspreiding vanuit personen die zelf (nog) niet weten dat ze besmettelijk zijn te 
voorkomen. Ze beperken ook het risico op overdracht als de bronmaatregelen onvoldoende opgevolgd 
worden. Tot slot volgen individuele maatregelen zoals het dragen van een medisch mondneusmasker in 
drukke binnenruimtes. 
 
Hierbij gelden een aantal algemene principes. Zo is het risico op besmetting kleiner als er minder 
(intensieve) contacten zijn tussen mensen. Individuen en kleine groepen bij elkaar vormen een lager 
risico dan grote groepen. Daarnaast betekent minder mensen per m2 een lager risico op besmetting. 
Minder beweging door de binnenruimte vormt een lager risico op besmetting (bijvoorbeeld geplaceerd 
geeft een lager risico dan ongeplaceerd). Verder is het risico op besmetting lager bij contacten in de 
buitenlucht dan bij soortgelijke contacten in een binnenruimte. Hoe groot dit verschil is, hangt onder 
andere af van de ventilatie van de binnenruimte. Ook geeft korter samen zijn een lager risico op 
besmetting dan langer samen zijn. Ten slotte, als er verspreiding optreedt, zullen de effecten beperkter 
zijn als dit lokaal gebeurt ten opzichte van regionaal of zelfs landelijk (met andere woorden een lokaal 
evenement van beperkte grootte geeft minder risico dan een landelijk evenement met veel deelnemers). 
Het voorliggende wetsvoorstel biedt een kader om bij het nemen van maatregelen betrekking hebbend 
op de publieke plaatsen rekening te houden met deze principes. 
 
De leden van de SGP-fractie wijzen op artikel 58b, onderdeel c, waarin staat dat de gevolgen van de 
toepassing van de bevoegdheden in redelijke verhouding moet staan tot de gevolgen die zouden intreden 
indien de bevoegdheden niet worden toegepast. Kan de regering aangeven wat zij verstaat onder 
‘redelijke verhouding’? Welk afwegingskader wordt hier gehanteerd en welke afwegingen spelen daarin 
een rol? Kan de regering daarnaast ook toelichten hoe zij denkt de verwachte impact van het niet 
toepassen van bevoegdheden te kunnen kwantificeren?  
 
Om te beginnen merk ik op dat de afweging van noodzaak en proportionaliteit altijd dient te gebeuren 
aan de hand van de concrete omstandigheden op het moment dat de afweging wordt gemaakt. Hierbij 
speelt de aard en ernst van de infectieziekte die de epidemie veroorzaakt een grote rol. Omdat dit niet 
van tevoren bekend of kenbaar is, kan vooraf slechts in algemene termen over proportionaliteit worden 
gesproken.  
 
Voor de proportionaliteit draait het erom dat wanneer eenmaal is besloten dat er moet worden 
ingegrepen, de concrete maatregelen in redelijke verhouding staan tot de gevolgen die met de maatregel 
worden getracht af te wenden. In een epidemie zal dit veelal een afweging zijn tussen het tijdelijk 
beperken van vrijheden ten behoeve van de bescherming van de volksgezondheid. Deze afweging is niet 
in absolute termen uit te drukken en zal immer moeten worden gemaakt op basis van de concrete 
omstandigheden. Mede hierom is het van groot belang dat het parlement een stem heeft in het nemen en 
in stand laten van maatregelen.  
 
De kwantificering van een nog niet ingetreden gevolg berust op een verwachting, gebaseerd op 
bijvoorbeeld eerdere ervaringen of risicomodellen. Hoe nauwkeurig deze verwachting is, hangt af van de 
omstandigheden. Wordt de epidemie veroorzaakt door een bestaande infectieziekte met een bekend 
ziektebeeld, of door een nieuwe infectieziekte met onbekende eigenschappen? In het eerste geval kan de 
kwantificering mede gebaseerd worden op eerdere uitbraken van dezelfde infectieziekte, rekening 
houdende met veranderlijke omstandigheden als onder meer de Nederlandse zorgcapaciteit en 
voorhanden zijnde geneesmiddelen.  
 
In het geval van een nieuwe infectieziekte zal deze verwachting minder nauwkeurig zijn, vooral omdat de 
langetermijngevolgen van een besmetting nog onduidelijk zijn. In de eerste dagen, weken of maanden 
71 

gelezen dat de maatregelen die getroffen kunnen worden in bestrijding van een bepaalde infectieziekte 
noodzakelijk zijn.  
 
Wat betreft de indicatoren die van toepassing zijn op een aanwijzing van een infectieziekte als A1-
infectieziekte, wordt onder meer gekeken naar de immuniteit die onder de bevolking aanwezig is, de 
mate waarin een infectie zorgt voor zware klachten en de mate van verspreiding. 
 
Er is op dit moment geen reden om de indeling zoals deze is onder de loep te nemen, periodieke 
herbeoordeling wordt uitgevoerd bij het actualiseren van de RIVM-LCI bestrijdingsrichtlijnen. 
 
de minister van Volksgezondheid, 
Welzijn en Sport, 
 
 
 
 
 
 
Ernst Kuipers 
 
73 

