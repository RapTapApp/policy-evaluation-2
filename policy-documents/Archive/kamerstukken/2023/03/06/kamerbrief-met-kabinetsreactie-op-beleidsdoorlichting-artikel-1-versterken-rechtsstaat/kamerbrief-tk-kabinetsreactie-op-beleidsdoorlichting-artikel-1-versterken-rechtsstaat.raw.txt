> Retouradres Postbus 20011 2500 EA  Den Haag
Ministerie van 
 
Binnenlandse Zaken en 
Aan de Voorzitter van de Tweede Kamer
Koninkrijksrelaties
Directoraat Generaal 
der Staten-Generaal
Koninkrijksrelaties
Postbus 20018
Afdeling Veiligheid
2500 EA  DEN HAAG
Turfmarkt 147
Den Haag
Postbus 20011
2500 EA  Den Haag
Kenmerk
2023-0000076642
Uw kenmerk
Bijlage(n)
Datum 6 maart 2023
3
Betreft Kabinetsreactie op beleidsdoorlichting artikel 1
Hierbij bied ik u, mede namens de minister van Justitie en Veiligheid, de 
staatssecretaris van Justitie en Veiligheid en de minister van Defensie, de 
beleidsdoorlichting aan van begrotingshoofdstuk IV Koninkrijksrelaties artikel 1 
Versterken Rechtsstaat, alsmede de reactie van het kabinet hierop.  
Eerder is uw Kamer over de opzet van de beleidsdoorlichting geïnformeerd en heb ik 
1
aanvullende vragen beantwoord. In de eerste brief ben ik tevens ingegaan op de 
verantwoording voor de gekozen afbakening en de onderzoeksperiode van de evaluatie 
(2017-2021). De evaluatie is uitgevoerd door de DSP-groep gedurende de periode van 
maart tot en met oktober 2022. De centrale vraagstelling van de beleidsdoorlichting 
luidde als volgt: “In hoeverre zijn de beleidsinstrumenten voor het versterken van de 
rechtsstaat van de landen Aruba, Curaçao en Sint Maarten doelmatig en doeltreffend 
ingezet?” 
 
De opbouw van deze brief is als volgt: eerst schets ik de uitkomsten van de 
beleidsdoorlichting en informeer ik u over de aanbevelingen in de beleidsdoorlichting 
om de doelmatigheid en de doeltreffendheid van het beleidsartikel te vergroten. Dit is 
tevens in lijn met de eerder afgehandelde toezegging aan het lid Wuite (D66) tijdens 
het Wetgevingsoverleg (WGO) Jaarverslag en Slotwet Koninkrijksrelaties op 1 juli 2021 
om te bezien of de beleidsdoelstellingen ten aanzien van dit artikel verder kunnen 
worden aangescherpt. Vervolgens geef ik de reactie van het kabinet op de 
aanbevelingen. Tot slot schets ik het vervolgproces.  
 
Samenvatting resultaten beleidsdoorlichting 
 
Het versterken van de rechtsstaat en de rechtshandhaving is een autonome 
aangelegenheid van de Caribische landen. Ondersteuning vanuit Nederland gebeurt op 
basis van artikel 36 van het Statuut voor het Koninkrijk der Nederlanden, waarin is 
bepaald dat de landen binnen het Koninkrijk elkaar hulp en bijstand verlenen. BZK doet 
dit op basis van artikel 1, dat als doelstelling heeft: “Het bevorderen van goed bestuur 
door een bijdrage te leveren aan het versterken van de rechtsstaat van de landen 
Aruba, Curaçao en Sint Maarten”. 
 
1
 Kamerstukken II, 2021-2022, 33189 nr. 14 en 15.  
Pagina 1 van 9

Ministerie van 
Binnenlandse Zaken en 
Koninkrijksrelaties
Directoraat Generaal 
Koninkrijksrelaties
Afdeling Veiligheid
Daarnaast zetten ook de ministeries van JenV en Defensie zich op dit vlak in voor de 
landen. De precieze doeltreffendheid van de middelen vanuit artikel 1 van 
begrotingshoofdstuk IV op het versterken van de rechtshandhaving is hierdoor moeilijk 
te meten. 
Kenmerk
2023-0000076642
 
Tegelijkertijd concluderen de onderzoekers dat de doelmatigheid van de inzet op het 
bevorderen van goed bestuur lastig vast te stellen is. De focus van artikel 1 ligt eenzijdig 
op het bevorderen van goed bestuur door ‘het ondersteunen van de strafrechtelijke 
handhaving van de rechtsorde’. De onderzoekers concluderen dat er wel degelijk 
breder wordt bijgedragen aan het bevorderen van goed bestuur, maar dat deze 
ondersteuning voortkomt uit andere beleidsartikelen binnen begrotingshoofdstuk IV 
van Koninkrijksrelaties. Ook door de samenwerking onder de landspakketten zijn er 
initiatieven om het openbaar bestuur in de landen verder te versterken. De 
Nederlandse inzet op dit vlak is daarnaast niet beperkt tot het ministerie van BZK. De 
onderzoekers stellen daarom dat een direct verband tussen de beleidsinspanningen 
vanuit dit beleidsartikel 1 en de versterking van goed bestuur in de landen lastig te 
definiëren is. 
 
Ten slotte stellen de onderzoekers dat de voornoemde inzet niet los kan worden gezien 
van de rechtshandhavingsketen als geheel, en dat vrijwel alle gesprekspartners 
aangaven dat er bij het artikel-1-beleid meer en integraal vanuit de hele keten gedacht 
moet worden. Om de effectiviteit van het artikel 1 beleid te vergroten, zou volgens de 
onderzoekers meer afstemming moeten plaatsvinden tussen de staatssecretaris van 
BZK, de minister van JenV en de minister van Defensie.  
 
Evaluatie Protocol inzake flexibel inzetbare pool Koninklijke Marechaussee  
De onderzoekers van DSP-groep hebben gelijktijdig met de beleidsevaluatie van artikel 
1 ook het ‘Protocol inzake de inzet van personeel vanuit de flexibel inzetbare pool 
Koninklijke Marechaussee’ geëvalueerd. Op grond van dit protocol wordt er personeel 
van de KMar beschikbaar gesteld aan de landen voor de uitvoering van grens-
gerelateerde politietaken onder de verantwoordelijkheid van de landen. De KMar richt 
zich hierbij actief op de overdracht van kennis en vaardigheden door middel van 
twinning en de opbouw van expertise. In artikel 3 van het protocol is vastgelegd dat er 
iedere twee jaar een evaluatie plaatsvindt. De centrale vraag van deze evaluatie luidt: 
“Hoe functioneerden de afspraken en werkafspraken met betrekking tot de inzet van 
de KMar, op grond van het protocol in de periode 2015-2021?” 
 
Uit het onderzoek blijkt dat de landen en betrokken diensten de inzet van de flexpool 
KMar (hierna: flexpool) breed waarderen. De betrokkenen kunnen daarnaast goed uit 
de voeten met het protocol en de onderliggende werkafspraken. De onderzoekers 
stellen dat de precieze meerwaarde van de flexpool niet kan worden bepaald omdat 
het in het protocol aan concrete doelen ontbreekt. Zij merken ook op dat in de opzet 
van het protocol niet voorzien wordt in een overleg waarin op strategisch niveau met 
de landen, de KMar en BZK jaarlijks wordt besproken waar en in welke vorm de inzet 
Pagina 3 van 9

Ministerie van 
Binnenlandse Zaken en 
Koninkrijksrelaties
Directoraat Generaal 
Koninkrijksrelaties
Afdeling Veiligheid
Aanbevelingen 
De onderzoekers komen tot de volgende conclusies: 
1. De huidige formulering van de doelstelling belemmert meetbaarheid, effectiviteit en 
doelmatigheid; 
Kenmerk
2023-0000076642
2. Visie op de samenwerking binnen het Koninkrijk ontbreekt; 
3. De keten is zo sterk als de zwakste schakel; 
4. Adresseer de aandachtspunten voor andere bewindspersonen bij de desbetreffende 
organisaties. 
 
Als rode draad door de conclusies van de beleidsdoorlichting loopt de bevinding dat de 
rol van BZK in het versterken van de rechtshandhaving in de Caribische landen van het 
Koninkrijk ambigu is. Gelet op de autonomie van Aruba, Curaçao en Sint Maarten is de 
inzet van BZK binnen artikel 1 gericht op het versterken van (gemeenschappelijke) 
rechtshandhavingsinstituties. Daarbij is het, zoals de onderzoekers terecht stellen, 
lastig om een direct verband te leggen tussen de door BZK beschikbaar gestelde gelden 
en de inzet die daarmee gepleegd wordt. Daarbij stellen de onderzoekers tevens dat er 
geen gezamenlijke visie ten grondslag ligt aan de Nederlandse inzet, en op dit punt is 
daarom de samenhang tussen de inzet van BZK en de andere departementen zoals JenV 
en Defensie voor verbetering vatbaar. Hiermee rijst de centrale vraag hoe binnen de 
Nederlandse inzet op de rechtshandhaving een meer (keten)gerichte aanpak 
geformuleerd kan worden. Daarmee kan ook meer recht worden gedaan aan het 
verzoek van uw Kamer om te bezien of de doelstellingen van het beleidsartikel verder 
aangescherpt kunnen worden. In dit hoofdstuk schets ik drie hoofdlijnen om deze 
vragen te adresseren.  
 
Herijking inzet rechtshandhavingsketen (in reactie op aanbevelingen twee en drie) 
 
De onderzoekers hebben aanbevelingen gedaan over de invulling van artikel 1. Hierin 
lees ik de oproep om tot een bewuste heroverweging te komen van de wijze waarop 
BZK om wil gaan met het versterken van de rechtsstaat en het verbeteren van goed 
bestuur, wat breder kan worden opgevat dan enkel het versterken van de rechts-
handhavingsketen. Ik deel deze zienswijze. Om hieraan invulling te geven gaat mijn 
ministerie, samen met de ministeries van JenV en Defensie werken aan een beleidsstuk 
over de herijking van de Nederlandse inzet in de rechtshandhavingsketen van de 
Caribische Landen. Deze herijking zal met input vanuit de Landen concrete kaders 
schetsen voor de toekomstige Nederlandse inzet wat betreft de rechtsstaat in de 
landen en de interdepartementale samenwerking tussen Nederlandse ministeries op 
dat gebied. Deze kaders gaan in op de vraag vanuit de landen voor Nederlandse steun 
bij het versterken van de rechtsstaat, en waar Nederland het meest effectief zou 
kunnen en willen zijn. Hierin worden verschillende lopende trajecten meegenomen, 
waaronder de zogenoemde H-maatregelen in de landspakketten (die toezien op het 
4
versterken van de rechtsstaat), de motie Van Raak en aanbevelingen die naar voren 
zijn gekomen uit het advies "Veiligheid en rechtsorde in het Caribisch gebied” van de 
 
4
 Kamerstukken II, 2018/19, 35 099 (R2114), nr. 23 
Pagina 5 van 9

Ministerie van 
Binnenlandse Zaken en 
Koninkrijksrelaties
Directoraat Generaal 
Koninkrijksrelaties
Afdeling Veiligheid
op Curaçao en Aruba (met medewerking van Defensie). Dit biedt jongeren de kans om 
te resocialiseren. Daarnaast is er éénmalig € 30 mln. beschikbaar gesteld voor 
duurzame verbeteringen in het gevangeniswezen van Sint Maarten.  
 
Kenmerk
2023-0000076642
In de bovengenoemde herijking wordt aandacht geschonken aan de vraag hoe deze en 
toekomstige Nederlandse investeringen nog meer integraal kunnen worden benaderd 
om verdere scheefgroei te beperken. Het is hierbij van groot belang te noemen dat 
uiteindelijk de landen verantwoordelijk zijn voor de rechtshandhaving en voor de keten 
in zijn volledigheid, en Nederland niet alleen het probleem van scheefgroei kan 
verhelpen. Het tegengaan of voorkomen van scheefgroei is ook afhankelijk van de 
prioriteiten, investeringen en bezuinigingen van de landen. 
 
Wel wil ik de kanttekening maken dat de aanbevelingen in deze beleidsdoorlichting zich 
niet alleen richten op artikel 1, maar gedeeltelijk zelfs aan andere (uitvoerings-) 
organisaties of overheden (in de landen). Het is vanzelfsprekend dat het versterken van 
de rechtsstaat en het bevorderen van goed bestuur vele facetten kent. Ik onderschrijf 
daarom de brede insteek van de aanbevelingen, tegelijkertijd valt het opvolgen hiervan 
slechts gedeeltelijk binnen het domein van artikel 1 of mijn departement. Er is tijd 
nodig om tot een gezamenlijke visie te komen die interdepartementaal gedragen wordt 
en waar we de landen actief bij betrekken. Zonder samenwerking met de landen zal de 
herijking dan ook niet tot resultaten kunnen komen. 
 
Verhogen meetbaarheid beleid (aanbeveling één)  
 
De onderzoekers betogen dat het verder definiëren van het beleidsdoel van artikel 1 de 
meetbaarheid van de doelmatigheid en doeltreffendheid van het artikel ten goede zou 
komen. Volgens de onderzoekers zou dit doel onder andere bereikt kunnen worden 
door goed te kijken naar hoe het beleid uit artikel 1 zich verhoudt tot andere artikelen 
op de begroting van Koninkrijksrelaties, evenals de inzet van andere departementen op 
de rechtshandhavingsketen. Het kabinet onderschrijft dit, en ik neem dit advies ter 
harte. Op dit vlak moet de verbinding nog meer worden opgezocht, zodat kan worden 
gewerkt aan een integrale inzet. De beleidsdoorlichting zoals die nu voor u ligt, geeft 
aanknopingspunten om dit gesprek verder vorm te geven. 
 
Tegelijkertijd geef ik hierbij een winstwaarschuwing. Dat het beleidsdoel niet duidelijk 
genoeg naar voren kwam in de titel van het artikel, werd ook in de vorige 
beleidsdoorlichting geconcludeerd. In navolging daarvan is de titel van het artikel 
veranderd, van ‘waarborgfunctie’ naar ‘versterken rechtsstaat’. Hoewel in de recente 
beleidsdoorlichting wordt gesteld dat de huidige overkoepelende doelstelling recht 
doet aan de inhoud van de ingezette instrumenten, heeft de nieuwe titel en de 
bijbehorende doelstelling onvoldoende specificatie geboden voor het evalueren van de 
doelmatigheid en de doeltreffendheid.  
 
Pagina 7 van 9

Ministerie van 
Binnenlandse Zaken en 
Koninkrijksrelaties
Directoraat Generaal 
Koninkrijksrelaties
Afdeling Veiligheid
departement samen met het ministerie van JenV en waar aangewezen het ministerie 
van Defensie bekijken of meer afstemming nodig is in de toekomst.  
 
De vierde aanbeveling adviseert om de aandachtspunten uit de beleidsdoorlichting die 
Kenmerk
2023-0000076642
niet direct onder de bevoegdheden van BZK vallen te inventariseren en de 
verantwoordelijke organisaties hierover in te lichten. Ik deel de mening dat de 
aandachtspunten bij de individuele beleidsinstrumenten relevant zijn voor de 
organisaties zelf, evenals voor de betrokken ministers van Justitie op Aruba, Curaçao en 
Sint Maarten, en de bewindspersonen van JenV en Defensie. Daarom zal ik dit, in 
voortzetting van de huidige samenwerking, aangeven bij de betreffende partijen. Ik 
merk nogmaals op dat het uitvoeren van de aandachtspunten een autonome 
aangelegenheid van de Caribische landen is. Tussen Nederland en de Caribische landen 
van het Koninkrijk vindt regelmatig overleg plaats, zo ook over de rechtshandhavings-
keten tijdens het Justitieel Vierpartijen Overleg.  
 
Conclusie  
 
Namens het kabinet, in het bijzonder namens de minister van Justitie en Veiligheid, de 
staatssecretaris van Justitie en Veiligheid en de minister van Defensie, dank ik de 
onderzoekers voor deze beleidsdoorlichting. De onderzoekers concluderen dat de 
middelen onder artikel 1 doelmatig en doeltreffend zijn besteed. Tegelijkertijd wordt in 
deze brief ook stilgestaan bij de kanttekeningen die hierbij worden geplaatst, en doen 
de onderzoekers terechte aanbevelingen waar ruimte is voor verbetering.  
 
De aanbevelingen uit deze beleidsdoorlichting worden meegenomen in de herijking van 
de Nederlandse inzet in de rechtshandhavingsketen van de landen. In dit beleidsstuk 
wordt samen met de ministeries van Justitie en Veiligheid en Defensie gekeken naar 
wat de Nederlandse inzet voor wat betreft de rechtsstaat in de landen zou moeten zijn. 
Specifiek wordt gekeken naar hoe er een meer ketengerichte aanpak geformuleerd kan 
worden, waarmee tevens recht gedaan wordt aan het verzoek van uw Kamer tot een 
transparantere verantwoording over de resultaten van die inzet. De herijking wordt in 
de loop van 2023 aangeboden aan uw Kamer.  
  
 
De staatssecretaris van Binnenlandse Zaken en Koninkrijksrelaties, 
Digitalisering en Koninkrijksrelaties 
 
 
 
 
 
Alexandra C. van Huffelen 
 
 
 
Pagina 9 van 9

