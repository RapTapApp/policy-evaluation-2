TWEEDE KAMER DER STATEN-GENERAAL 
 
Vergaderjaar 2022/23 
 
 
36 132 Wijziging van de Wet op het hoger onderwijs en wetenschappelijk onderzoek, 
de Wet studiefinanciering 2000 en de Wet voortgezet onderwijs 2020 houdende 
de verankering van het experiment educatieve module en enkele andere 
aangelegen wijzigingen op het gebied van de lerarenopleiding 
 
 
Nr. xxx Nota van wijziging 
 
 
Ontvangen 
 
Het voorstel van wet wordt als volgt gewijzigd: 
 
Artikel II wordt als volgt gewijzigd: 
 
1. De aanhef komt te luiden:  
De Wet studiefinanciering 2000 wordt als volgt gewijzigd:. 
2. Na de aanhef wordt de aanduiding ‘A’ geplaatst. 
3. Na de aanduiding ‘A’ wordt een aanhef ingevoegd, luidende:  
Artikel 5.2a komt te luiden:.  
4. In het voorgestelde artikel 5.2a vervalt de aanduiding ‘1.’. 
5. Na onderdeel A wordt een onderdeel ingevoegd, luidende: 
 
B 
 
Na artikel 3.16e wordt een artikel ingevoegd, luidende: 
 
Artikel 3.16f. Collegegeldkrediet of levenlanglerenkrediet bij betaling van een 
vergoeding als bedoeld in artikel 7.49a van de WHW 
In afwijking van de artikelen 3.16a, tweede lid, en 3.16d, eerste lid, kan een student die 
een vergoeding als bedoeld in artikel 7.49a van de WHW betaalt voor het gebruikmaken 
van een educatieve module of premaster met een studielast van minder dan 60 
studiepunten, Onze Minister verzoeken om de hoogte van het collegegeldkrediet of 
levenlanglerenkrediet dat hij per maand ontvangt, gelijk te stellen aan de vergoeding die 
hij naar rato per 5 studiepunten betaalt. 
 
 
Toelichting 
 
I. Algemeen 
 
1. Inleiding 
Met het wetsvoorstel tot wijziging van de Wet op het hoger onderwijs en 
wetenschappelijk onderzoek, de Wet studiefinanciering 2000 en de Wet voortgezet 
onderwijs 2020 houdende de verankering van het experiment educatieve module en 
enkele andere aangelegen wijzigingen op het gebied van de lerarenopleiding (hierna: 
wetsvoorstel educatieve module) wordt de ‘educatieve module’ wettelijk verankerd in de 
Wet op het hoger onderwijs en wetenschappelijk onderzoek (hierna: WHW). Een 
 NvW.ID13362 1 
OC 

 
3. Hoofdlijnen wijziging  
De voorliggende wijziging houdt in dat de student educatieve module en de 
premasterstudent (hierna: student) bij DUO een melding kan maken wanneer hij naar 
verwachting niet het gehele bedrag aan levenlanglerenkrediet of collegegeldkrediet waar 
hij recht op heeft, heeft – of zal gaan - ontvangen. De hoogte van de uitbetaling per 
maand zal dan worden aangepast aan de duur van de educatieve module of premaster. 
Daarmee wordt voorzien dat bij inwerkingtreding van het wetsvoorstel educatieve module 
beroep op de hardheidsclausule voor de premasterstudent en de student educatieve 
module niet (meer) noodzakelijk zal zijn.  
 
4. Gevolgen voor studenten 
 
4.1 Financiële gevolgen voor de student  
De voorliggende wijziging heeft voor de student tot gevolg dat – indien hij of zij melding 
maakt bij DUO – het daadwerkelijk aangevraagde bedrag aan levenlanglerenkrediet of 
collegegeldkrediet wordt ontvangen. Daarmee wordt de student voorzien in het bedrag 
5
dat hij daadwerkelijk moet betalen aan de instelling. Het is van belang om te vermelden 
dat zowel het levenlanglerenkrediet als het collegegeldkrediet leningen zijn. De student 
zal het geleende bedrag  – indien er sprake is van voldoende draagkracht – dan ook later 
moeten terugbetalen.   
 
4.2 Gevolgen voor het doenvermogen van de student 
De voorliggende wijziging brengt met zich mee dat studenten niet langer een beroep 
hoeven te doen op de hardheidsclausule om het volledige bedrag aan collegegeldkrediet 
en levenlanglerenkrediet waar zij aanspraak op maken, te ontvangen. Er wordt een 
voorziening gecreëerd in de WSF 2000 om een aanvraag in te dienen om het volledige 
bedrag te ontvangen waarmee de rechtszekerheid wordt gediend. Dit vraagt – evenals 
een beroep op de hardheidsclausule – iets van het doenvermogen van de student. 
Studenten moeten immers zelf opmerken dat zij een te laag bedrag ontvangen, en hier 
vervolgens melding van maken. Dit wordt echter noodzakelijk geacht, omdat DUO 
momenteel alleen kan zien dat een student staat ingeschreven voor een 
bacheloropleiding, niet of het een educatieve module betreft of hoeveel studiepunten de 
opleiding bedraagt. Het is uitvoeringstechnisch niet mogelijk om dit op korte termijn te 
veranderen. De gevolgen voor het doenvermogen van de student kunnen worden beperkt 
door te zorgen voor een goede informatievoorziening richting de student. Daarvoor zal 
dan ook worden gezorgd. 
 
5. Gevolgen voor de regeldruk 
De regeldruk voor de studenten neemt licht toe. Zij moeten de afwijkende manier van 
uitbetalen aanvragen bij DUO en aantonen dat zij een premaster, dan wel educatieve 
module (gaan) volgen. Naar verwachting zijn studenten hier ongeveer 30 minuten aan 
6
kwijt, wat leidt tot kosten van € 7,50 per student. In totaal gaat het om € 7200. De 
gevolgen voor DUO worden besproken in paragraaf 7.  
 
6. Gevolgen voor de bescherming van de persoonlijke levenssfeer  
De wijziging voorziet in het verwerken van persoonsgegevens. Studenten die vermoeden 
dat zij een te laag bedrag aan levenlanglerenkrediet of collegegeldkrediet zullen (gaan) 
ontvangen, moeten immers melding maken bij DUO. Zij moeten daarbij (identificerende) 
gegevens aanleveren, waaronder bewijsstukken waarop het bedrag aan vergoeding en de 
studielast van de premaster of educatieve module vermeld staat. Studenten educatieve 
                                        
5
 Dit betreft de vergoeding als bedoeld in artikel 7.49a WHW. 
6
 Handboek Meting Regeldrukkosten, p. 36.  
 NvW.ID13362 3 
OC 

de premaster kan minder dan 60 studiepunten bedragen. Aangezien bij de hoogte en de 
duur van de uitbetaling van het collegegeldkrediet en levenlanglerenkrediet ervan wordt 
uitgegaan dat de student minimaal een studiejaar staat ingeschreven bij de opleiding, 
worden de kredieten verdeeld over een studiejaar (een periode van twaalf maanden) 
uitbetaald. Gezien de studielast van de educatieve module en de premaster, kan ervan 
worden uitgegaan dat de studenten die hiervan gebruikmaken niet een heel studiejaar 
zullen zijn ingeschreven. Het nieuwe artikel 3.16f regelt daarom dat deze studenten DUO 
kunnen verzoeken het collegegeldkrediet of levenlanglerenkrediet verdeeld over het 
aantal maanden uit te betalen die corresponderen met de studielast van de educatieve 
module of premaster. Aangezien 60 studiepunten gelijk staat aan een studiejaar, is in 
artikel 3.16f opgenomen dat de hoogte van het collegegeldkrediet of 
levenlanglerenkrediet dat de student per maand ontvangt gelijk is aan de hoogte van de 
vergoeding die de student naar rato betaalt voor 5 studiepunten (60 studiepunten 
gedeeld door 12 maanden). 
 
Het verschil met de huidige situatie laat zich illustreren aan de hand van het volgende 
voorbeeld. Een student die een educatieve module van 30 studiepunten volgt, ontvangt in 
de huidige situatie per maand een bedrag aan collegegeldkrediet dat overeenkomt met de 
vergoeding voor 2,5 studiepunten (30 studiepunten gedeeld door 12 maanden). In de 
nieuwe situatie zal een student gedurende 6 maanden een bedrag aan collegegeldkrediet 
kunnen ontvangen dat overeenkomt met de vergoeding voor 5 studiepunten, waardoor 
de student na deze 6 maanden de gehele vergoeding heeft ontvangen waar hij, gelet op 
de studielast van de educatieve module, recht op heeft. 
 
De Minister van Onderwijs, Cultuur en Wetenschap, 
 
 
 
 
Robbert Dijkgraaf 
 
 
 
 NvW.ID13362 5 
OC 

