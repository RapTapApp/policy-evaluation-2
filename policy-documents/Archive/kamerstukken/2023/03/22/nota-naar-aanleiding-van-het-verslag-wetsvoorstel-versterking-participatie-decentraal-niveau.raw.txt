36 210 Wijziging van de Gemeentewet, de Provinciewet, de 
Waterschapswet en de Wet openbare lichamen Bonaire, Sint 
Eustatius en Saba in verband met de participatieverordening 
en het uitdaagrecht van inwoners en maatschappelijke partijen 
(Wet versterking participatie op decentraal niveau) 
  
  
  NOTA NAAR AANLEIDING VAN HET VERSLAG 
  
 
 
Inleidende opmerkingen  
 
Met belangstelling hebben wij kennisgenomen van het verslag van de vaste commissie voor 
Binnenlandse Zaken over het wetsvoorstel tot Wijziging van de Gemeentewet, de Provinciewet, de 
Waterschapswet en de Wet openbare lichamen Bonaire, Sint Eustatius en Saba in verband met de 
participatieverordening en het uitdaagrecht van inwoners en maatschappelijke partijen (Wet 
versterking participatie op decentraal niveau). We danken de leden voor hun inbreng en gaan 
graag in op de in het verslag gestelde vragen. In deze nota zijn de vragen en opmerkingen uit het 
verslag integraal opgenomen in cursieve tekst en de beantwoording van de vragen in gewone 
typografie. De vragen en antwoorden zijn – soms in onderlinge samenhang voor zover afkomstig 
van de leden van één fractie – van een nummer voorzien, waarnaar in voorkomende gevallen in 
andere antwoorden is verwezen.  
 
In deze nota naar aanleiding van het verslag wordt kortheidshalve veelal uitsluitend gesproken 
over gemeenten, de gemeenteraad of het college van burgemeester en wethouders (hierna: het 
college van B en W), zonder daarbij af te willen doen aan de bijdrage van provincies, 
waterschappen en de openbare lichamen in het Caribische deel van Nederland aan de versterking 
van participatie van inwoners en maatschappelijke partijen. 
Deze nota naar aanleiding van het verslag wordt mede namens de Minister van Infrastructuur en 
Waterstaat uitgebracht.   
 
Algemeen  
 
De leden van de VVD-fractie hebben met belangstelling kennisgenomen van het wetsvoorstel 
inzake de versterking van participatie op decentraal niveau. Graag willen zij daarover enkele 
opmerkingen maken en de regering een aantal vragen stellen. 
 
De leden van de D66-fractie hebben met interesse kennisgenomen van onderhavig wetsvoorstel. 
Deze leden onderstrepen het belang van de representatie en participatie van burgers, in alle 
beleidsfasen, op decentraal niveau ter bevordering van de lokale democratie. De leden van de D66-
fractie staan positief tegenover nieuwe initiatieven met het doel de betrokkenheid van burgers op 
decentraal niveau verstevigen. Deze leden wijzen tegelijkertijd op de noodzaak van een helder 
kader en randvoorwaarden om de verwachtingen bij alle stakeholders in het democratisch proces 
op een lijn te krijgen. Daarom hebben zij nog enkele kritische vragen voor de regering. 
 
De leden van de CDA-fractie hebben met belangstelling kennisgenomen van het wetsvoorstel 
versterking participatie op decentraal niveau. Deze leden onderschrijven dat de representatieve 
democratie het vertrekpunt blijft, terwijl de kwaliteit van het bestuur en het draagvlak voor 
overheidsbeleid en uitvoering verder kan worden verhoogd met de aanvullende inbreng van 
inwoners, bedrijven, maatschappelijke organisaties en groepen. Zij vinden het daarom wenselijk 
dat de verplichte inspraakverordening wordt uitgebreid naar een participatieverordening, zodat de 
betrokkenheid van de samenleving bij beleid en regelgeving een vaste en herkenbare plaats heeft. 
Ook onderschrijven zij de wettelijke verankering van het uitdaagrecht. Zij zijn van mening dat het 
1 
 

praktijk uitgebreider ingegaan op de concrete vormen van ondersteuning die beschikbaar zijn of 
komen voor de decentrale overheden.  
 
Deze leden hebben daarnaast behoefte aan het stellen van enkele nadere vragen. 
 
De leden van de SGP-fractie hebben met belangstelling kennisgenomen van het wetsvoorstel. 
 
Het lid van de fractie BBB heeft met belangstelling kennisgenomen van de Wijziging van de 
Gemeentewet, de Provinciewet, de Waterschapswet en de Wet openbare lichamen Bonaire, Sint 
Eustatius en Saba in verband met de participatieverordening en het uitdaagrecht van inwoners en 
maatschappelijke partijen (Wet versterking participatie op decentraal niveau).  
 
1. Inleiding 
 
De leden van de VVD-fractie merken op dat zij het uitdaagrecht waarmee groepen inwoners, bij de 
voorbereiding, uitvoering en evaluatie, gemeentelijke taken kunnen overnemen als zij daarvoor 
een goed plan hebben, ondersteunen. Deze leden zien daar de meerwaarde van in. Maar voor hen 
blijft wel, net als voor de regering, de representatieve democratie het vertrekpunt. Het primaat ligt 
bij de vertegenwoordigende democratie. Het is dan ook goed dat de vertegenwoordigende organen 
gaan over de betrokkenheid van inwoners en de kaders en voorwaarden voor participatie bepalen. 
De zeggenschap over de kaders van de burgerparticipatie moet bij de vertegenwoordigende 
organen worden belegd. Het is aan de gemeenteraad om te beslissen op welke manier deze vorm 
van participatie in de gemeente vorm krijgt. Hoewel de huidige Gemeentewet niet aan de 
uitvoering van het uitdaagrecht in de weg staat, achten deze leden het een goede zaak om dit 
uitdaagrecht in de Gemeentewet, de Provinciewet, de Waterschapswet en de Wet openbare 
lichamen Bonaire, Sint Eustatius en Saba, te verankeren. Dat schept duidelijkheid, hoewel zij zich 
wel kunnen voorstellen dat besturen van waterschappen er minder gebruik van zullen maken. Daar 
is immers veelal sprake van andersoortige taken dan bij provincies, gemeenten en eilandsraden.  
Waar de leden van de VVD-fractie in het vervolg van hun inbreng “gemeenten” noemen, wordt ook 
gedoeld op de andere bestuurslagen.    
 
2 - CDA  
 
De regering geeft aan dat inwoners steeds vaker vragen om mogelijkheden invloed uit te oefenen 
(memorie van toelichting, blz. 1). De leden van de CDA-fractie vragen de regering nader aan te 
geven waar inwoners dan meer specifiek om vragen en om wat voor soort invloed het vaakst wordt 
gevraagd.  
 
In het kader van het Nationale Wetenschapsagenda project Revitalized Democracy for Resilient 
Societies (Redress) is de steun voor en deelname aan verschillende typen democratische 
3
vernieuwing op een rij gezet. Daaruit blijkt dat er onder inwoners behoorlijke steun is voor 
democratische vernieuwingen, maar nadrukkelijk wel als aanvulling op de representatieve 
democratie. De bereidheid om te participeren vertoont nog steeds grote verschillen: 
lageropgeleiden en mensen met een laag politiek zelfvertrouwen zeggen veel minder vaak mee te 
doen. Het Lokaal Kiezersonderzoek van 2022 vraagt eveneens op verschillende manieren naar de 
steun voor en deelname van inwoners aan andere, meer en minder ‘traditionele’, vormen van 
participatie dan het uitbrengen van een stem tijdens verkiezingen. Er is ten eerste gevraagd naar 
de steun voor verschillende vormen van participatie, ten tweede naar de mate waarin men inschat 
dat dergelijke participatie zin heeft en ten derde naar de feitelijke deelname aan uiteenlopende 
4
vormen van participatie. Grotere groepen inwoners zijn het eens met stellingen die betrekking 
hebben op het vergroten van de invloed van inwoners op hun gemeentebestuur. Zo onderschrijft 
 
3
 J. den Ridder e.a., Democratische innovatie in Nederland, het perspectief van burgers, startnotitie vervaardigd 
t.b.v. het project Revitalized Democracy for Resilient Societies (Redress), 2021, te raadplegen via 
www.redress-project.nl.  
4
 P. Dekker en J. den Ridder, Lokale betrokkenheid en non-electorale participatie, in: H. Vollaard, G. Jansen, L. 
de Blok, M. Boogers en H. Binnema, Democratie in de gemeente: Lokaal Kiezersonderzoek 2022. 
3 
 

In de memorie van toelichting (blz. 2) wordt aangegeven dat het uitdaagrecht inhoudt dat 
inwoners of maatschappelijke partijen de gemeente verzoeken om de feitelijke uitvoering van een 
taak van de gemeente over te nemen, al dan niet met bijhorend budget, bijvoorbeeld omdat zij 
denken deze taak beter te kunnen uitvoeren. Met dit verzoek wordt de gemeente «uitgedaagd». De 
beschrijving «beter» kan van alles inhouden, met meer maatschappelijke meerwaarde, duurzamer 
of efficiënter. De leden van de CDA-fractie hechten eraan, dat «beter» niet in enge zin wordt 
opgevat als ‘goedkoper’. Deelt de regering de mening van deze leden dat het uitdaagrecht niet 
mag worden gezien als een bezuinigingspost? 
 
Met de leden van de CDA-fractie is de regering het eens dat het uitdaagrecht niet mag worden 
gezien als een bezuinigingspost. Hoewel het gebruik van het uitdaagrecht tot lagere kosten kan 
leiden, is dit geen doel op zich. Het gaat er bij het uitdaagrecht daarentegen om dat inwoners zelf 
(of samen) initiatief kunnen nemen met als gevolg dat de uitvoering van een taak anders of zelfs 
beter wordt. 
 
6 - SP  
 
De leden van de SP-fractie maken zich zorgen over de staat van de democratie. Zoals blijkt uit 
meerdere onderzoeken, bijvoorbeeld uit de Atlas van afgehaakt Nederland, is een te groot gedeelte 
van de Nederlandse inwoners afgehaakt geraakt bij de democratie. Zij voelen zich onvoldoende 
vertegenwoordigd. Deze leden achten het dan ook noodzakelijk dat er wordt ingezet op een 
versterking van de democratie zodat iedereen zich voldoende vertegenwoordigd voelt. Zij wijzen in 
dat verband ook op het rapport van de staatscommissie parlementair stelsel die onder andere het 
referendum als een goed middel ziet om de democratie te versterken. Daarbij wijzen zij op het 
grote verschil in vertegenwoordiging tussen hoger- en lageropgeleiden, waar ook de 
staatscommissie en de Atlas op wijzen. De vraag voor hen is dan ook of het onderliggende voorstel 
daarvoor een geschikte oplossing is en hebben daar grote twijfels over. De leden van de SP-fractie 
vragen in dit verband naar de samenhang met de politieke en maatschappelijke ontwikkeling 
waarbij werd ingezet om van een welvaartstaat naar een participatiemaatschappij te gaan. Ziet de 
regering ook een verband tussen het ‘afhaken’ van mensen en deze ontwikkeling? Kan zij dit 
uitgebreid toelichten? Kan de regering daarbij ook ingaan op de vraag of het versterken van de 
‘doe-democratie’ en participatieve democratie deze kloof juist niet verder kan vergroten? Deze 
leden lezen over zorgen dat mensen niet altijd weten waar zij terecht kunnen met vragen of zorgen 
over de overheid. Zij vragen of het daarvoor een oplossing is om mensen zelf meer te laten 
participeren of dat een meer voor de hand liggende oplossing is om de overheidsvoorzieningen 
dichter bij mensen te organiseren, nu in de afgelopen jaren steeds meer voorzieningen in dorpen 
en wijken zijn verdwenen. Hoe draagt de participatiedemocratie bij aan een overheid dichtbij voor 
mensen die de weg naar de overheid nu niet weten te vinden? Zij vrezen voor een cosmetische 
oplossing en delen veel van de kritiek die ook de Raad van State in dat licht uit.  
 
De regering deelt de opvatting van de leden van de SP-fractie dat het onwenselijk is als grote 
groepen ‘afhaken’ van de democratie. Dit vormt een bedreiging voor de legitimiteit van ons 
democratische stelsel. De democratie dient voor alle burgers herkenbaar en toegankelijk te zijn. 
Het mag niet zo zijn dat opleiding, inkomen, gezondheid en waar iemand woont mede bepalen of 
mensen zich verbonden weten met het democratisch bestel en daarin hun stem laten horen. De 
recente kabinetsreactie op de Atlas van afgehaakt Nederland gaat uitgebreid in op de verschillende 
verklaringen voor het ‘afhaken’ dat Cuperus en De Voogd signaleren. Hoewel het buiten het bestek 
van dit wetsvoorstel valt, hecht de regering in reactie op de vragen van de leden van de SP-fractie 
eraan om aan te geven dat de inzet van het kabinet erop is gericht om de kansengelijkheid te 
vergroten. Zoals ook in de kabinetsreactie op voornoemd onderzoek is te lezen, gaat het dan 
bijvoorbeeld om het versterken van de bestaanszekerheid, het bevorderen van gelijke kansen in 
7
het onderwijs en om het terugdringen van gezondheidsachterstanden.
 Dit draagt ook bij aan de 
mogelijkheden om te participeren in het democratisch stelsel. 
 
 
7
 Kabinetsreactie op de Atlas van afgehaakt Nederland, Kamerstukken II 2022/23, 36200-VII, nr. 17.  
5 
 

rechtsstaat te versterken. Deze leden denken hierbij onder meer ook aan de constitutionele 
toetsing, de versterking van het parlement door uitbreiding van volksvertegenwoordiging en de 
mogelijkheid tot een bindend correctief referendum. Voorliggend voorstel kan wel degelijk van 
belang zijn om heel lokaal en tastbaar vertrouwen te winnen door betrouwbaar te zijn en 
vertrouwen te geven, juist ook op plekken en in gemeenschappen waar voorzieningen onder druk 
staan. Kan de regering nader uiteenzetten wat wél en wat níet van voorliggend voorstel mag 
worden verwacht?  
 
Zoals in het antwoord op vraag 7 is aangegeven beoogt dit wetsvoorstel de betrokkenheid van 
inwoners en andere belanghebbenden bij de voorbereiding, uitvoering en evaluatie van beleid in 
gemeenten, provincies en waterschappen of openbare lichamen in Caribisch Nederland te 
versterken. In het antwoord op vraag 1 is nader toegelicht dat het wetsvoorstel niet op zichzelf 
staat, maar gepaard gaat met ondersteunend beleid.  
 
De regering beoogt met dit wetsvoorstel niet het antwoord te bieden op het brede(re) vraagstuk 
dat ziet op het functioneren van de democratie in het huidige bestel. Die brede thematiek gaat het 
bestek van dit wetsvoorstel te buiten en wordt onder andere in het kader van de opvolging van de 
Staatscommissie Parlementair Stelsel bezien. In het antwoord op vraag 6 is aangegeven welke 
inspanningen de regering daartoe op centraal niveau verricht.  
 
9 - SGP  
 
De leden van de SGP-fractie leden vinden het belangrijk dat overheden recht doen aan de behoefte 
en het vermogen van burgers om zelfstandig en gemeenschappelijk vorm te kunnen geven aan het 
gemeenschapsleven, passend bij de specifieke opvattingen en omstandigheden. Deze leden hebben 
wel vragen bij de uitwerking van dit uitgangspunt in het wetsvoorstel. Zij vragen zich af in 
hoeverre dit wetsvoorstel in de praktijk daadwerkelijk meerwaarde gaat opleveren.  
 
Met dit wetsvoorstel wordt in elke gemeente of provincie of bij elk waterschap of openbaar lichaam 
in Caribisch Nederland de inspraakverordening gemoderniseerd en verbreed naar een 
participatieverordening. Hierbij is het aan de decentrale overheden zelf om keuzes te maken over 
welke vormen van participatie zij passend vinden bij de ter plekke levende opvattingen en lokale 
omstandigheden. Het voorliggende wetsvoorstel staat niet op zichzelf, maar dient samen te gaan 
met een cultuurverandering. Pas als belangrijke democratische waarden en uitgangspunten in de 
praktijk worden gebracht heeft het betrekken van burgers daadwerkelijk meerwaarde. Het goed 
betrekken van burgers is grotendeels mensenwerk en vraagt om een open, uitnodigende en 
samenwerkende houding van de overheid. Decentrale overheden geven op steeds grotere schaal 
gehoor aan de wens van burgers om betrokken te worden bij beleid en uitvoering. De regering 
hecht er dan ook aan om te benadrukken dat dit wetsvoorstel landt op vruchtbare bodem. Om 
decentrale overheden hierbij te blijven bijstaan voorziet het ministerie van Binnenlandse Zaken en 
Koninkrijksrelaties, in samenwerking met de VNG, in uiteenlopende vormen van ondersteunend 
beleid bij dit wetsvoorstel.    
 
10 - SGP  
 
De leden van de SGP-fractie zouden graag het voorstel van wet ontvangen zoals dat aan de 
Afdeling advisering van de Raad van State is voorgelegd. Deze leden vragen waarom de regering 
deze tekst niet standaard als bijlage meezendt bij indiening van het wetsvoorstel. Zij dagen de 
regering uit dit bij alle departementen als vaste praktijk te hanteren. 
 
Het wetsvoorstel en de memorie van toelichting zoals die aan de Afdeling advisering van de Raad 
van State zijn gezonden voor advies zijn op 2 november 2022 gepubliceerd in de Staatscourant 
7 
 

De beschrijving ‘beter’ kan van alles inhouden, bijvoorbeeld met meer maatschappelijke 
meerwaarde, duurzamer, efficiënter of met meer betrokkenheid en draagvlak van de mensen die 
het betreft. Het besluit of een verzoek tot het feitelijk overnemen van een taak wordt gehonoreerd 
– omdat initiatiefnemers stellen dit ‘beter’ te kunnen – geschiedt door het orgaan dat 
verantwoordelijk is voor de uitvoering van de taak. In de participatieverordening kunnen nadere 
kaders worden opgenomen voor de beoordeling. In algemene zin is dan ook niet aan te geven wat 
inwoners of andere initiatiefnemers moeten aantonen en daarvoor moeten aandragen. Uit de 
bestaande praktijk blijkt dat alvorens door het verantwoordelijk bestuursorgaan wordt besloten er 
veelal overleg plaatsvindt tussen het bestuursorgaan en de inwoners of andere belanghebbenden 
die het initiatief willen nemen om de feitelijke uitvoering van een taak over te nemen. Het 
verantwoordelijke bestuursorgaan zal zich moeten kunnen vinden in het gewenste resultaat. 
Verschillende aspecten kunnen daarbij aan de orde komen, zoals de wijze waarop de taak wordt 
uitgevoerd, de belangen van derden, draagvlak, de kosten en de meerwaarde van betrokkenheid 
van inwoners. Als de conclusie is dat er per saldo sprake is van voldoende voordelen ten opzichte 
van de bestaande situatie kunnen partijen besluiten de uitvoering van een bepaalde overheidstaak 
door inwoners te laten overnemen. 
 
12 - VVD  
 
In de memorie van toelichting staat dat de verantwoordelijkheid voor de taken in juridische zin bij 
de overheid blijft liggen. Hoe is dat geborgd? Wat is er geregeld ten aanzien van de 
aansprakelijkheid van inwoners? Hoe is geborgd dat inwoners zich bij de uitvoering van de taken 
aan wettelijke verplichtingen houden? Wat als inwoners hun afspraken met een gemeente over de 
uitvoering van de taken niet nakomen dan wel foute beslissingen nemen? Kunnen zij daarvoor 
verantwoordelijk worden gesteld? In hoeverre moeten inwoners verantwoording aan het college 
van burgemeester en wethouders c.q. de gemeenteraad afleggen over datgene wat zij doen? De 
leden van de VVD-fractie vragen de regering op deze vragen in te gaan.   
 
Bij het uitdaagrecht gaat om het feitelijk overnemen of andere feitelijke betrokkenheid bij de 
uitvoering van publieke taken die bij het gemeentebestuur belegd zijn. De uitvoering van die taken 
zijn ofwel bij of krachtens de wet gevorderd, in medebewind, ofwel in autonomie door de 
gemeenteraad bij het bestuur is belegd. Het daadwerkelijk overdragen van de juridische 
bevoegdheden en daarbij behorende politieke verantwoordelijkheid voor de uitvoering van 
wettelijke taken zou een wettelijke grondslag vergen. Bij het uitdaagrecht kunnen inwoners of 
maatschappelijke partijen overigens ook initiatieven ontplooien die niet zozeer de feitelijke 
overname of uitvoering van een wettelijke bevoegdheid of taak van het gemeentebestuur 
betreffen, maar die wel bijdragen aan gemeentelijke belangen. Om een dergelijke taak te kunnen 
uitvoeren, kunnen zij bijvoorbeeld verzoeken om een financiële bijdrage, het ter beschikking stellen 
van een ruimte of het door het gemeentebestuur verlenen van nodige vergunningen of concessies. 
Ook in die gevallen verschuiven er geen wettelijke taken.  
 
De leden vragen ook naar de nodige voorwaarden om te borgen dat de uitvoering van de taak goed 
gebeurt. De regering hecht eraan te benadrukken dat in het geval van een succesvolle uitdaging – 
waarbij de decentrale overheid meent dat het initiatief zorgt voor een betere uitvoering van de 
taak – het vertrekpunt zal zijn dat er vertrouwen is in de initiatiefnemers. Het is wenselijk dat hen 
voldoende ruimte geboden wordt voor de ontplooiing van hun initiatief, zonder onnodige regeldruk. 
Tegelijkertijd is de regering met de leden van de VVD-fractie van mening dat de nodige 
waarborgen getroffen moeten worden om een goede uitvoering van de taken te verzekeren. Welke 
waarborgen er in een specifiek geval nodig zijn, kan verschillen van initiatief tot initiatief. Zoals in 
de beantwoording van de vorige vraag is toegelicht, gaat de beoordeling van een uitdaging in de 
praktijk ook veelal gepaard met overleg tussen de initiatiefnemers en de overheid, zodat samen 
gekeken kan worden wat er in een specifiek geval nodig is.  
 
Om een goede uitvoering te verzekeren kunnen bepaalde voorwaarden worden gesteld waar de 
initiatiefnemers zich vervolgens aan hebben te houden. Die voorwaarden kunnen – afhankelijk van 
de gekozen juridische vormgeving – worden afgesproken in een contract, dan wel opgelegd als 
9 
 

In het geval inwoners of andere initiatiefnemers de feitelijke uitvoering van een taak (gedeeltelijk) 
overnemen gelden de juridische kaders zoals geschetst in het antwoord bij vraag 12. Indien de 
overheid (gedeeltelijk) de feitelijke uitvoering voor haar rekening neemt – al dan niet nadat daar 
afspraken over zijn gemaakt met initiatiefnemers – is zij daarbij gebonden aan de daarvoor 
gestelde voorwaarden.   
 
14 - D66 en BBB  
 
De leden van de D66-fractie en het lid van de BBB-fractie vragen de regering om nader toe te 
lichten waarom het uitdaagrecht kansen biedt voor de kwaliteit van beleid. 
 
Het uitdaagrecht geeft inwoners en maatschappelijke partijen eigenaarschap over hun directe 
leefomgeving en vergroot hun betrokkenheid bij lokaal beleid. Met dat zij taken overnemen 
signaleren en dragen ze vaak (nieuwe) oplossingen aan voor de problemen in hun omgeving en 
benutten ze daarbij kennis uit en over de eigen buurt. Zo wordt de uitvoering van het beleid 
versterkt op een wijze die goed past bij de lokale omstandigheden en die doelmatig is. Op deze 
manier draagt het uitdaagrecht bij aan de kwaliteit van (de uitvoering van) beleid.  
 
Minstens zo belangrijk is de opbrengst in termen van samenwerking, cohesie en draagvlak bij de 
uitvoering van beleid. Met het uitdaagrecht worden inwoners en maatschappelijke partijen 
uitgenodigd om samen aan de slag te gaan en dit kan leiden tot meer samenhang en 
saamhorigheid in de buurt, de gemeenschap wordt zo versterkt. Ook hier wordt volgens de 
regering de kwaliteit van (de uitvoering van) beleid beter van. 
 
15 - CDA  
 
In de afgelopen decennia is meer aandacht ontstaan voor vormen van meebeslissen en directe 
zeggenschap van inwoners als aanvulling op de representatieve democratie. Zo zijn tussen 1990 en 
2018 meer dan 150 lokale referenda door gemeenten georganiseerd. Daarbij konden inwoners zich 
direct via de stembus uitspreken over tal van lokale aangelegenheden (memorie van toelichting, 
blz. 4). Kan de regering een overzicht geven van de onderwerpen waarover deze referenda gingen 
en van wat er vervolgens is gedaan met de uitkomsten, zo vragen de leden van de CDA-fractie. 
 
In zijn proefschrift heeft Van der Krieken een overzicht opgenomen van alle gemeentelijke 
14
referenda in de periode 1906 tot en met 2018. Van der Krieken geeft een nadere analyse van de 
Nederlandse referendumpraktijk waarbij ook wordt ingegaan op de verschillende onderwerpen die 
15
aan bod komen bij lokale referenda. Uit zijn analyse volgt dat de meeste lokale referenda in de 
periode 1990 tot 2018 over een herindelingskwestie of een grensaanpassing tussen gemeenten 
gingen (45%). Andere referenda gingen over een vraagstuk dat – de inrichting van – de openbare 
ruimte betreft (28%) of de aanstelling van de burgemeester (5%). De overige referenda hadden 
zulke uiteenlopende onderwerpen dat zij niet goed in één categorie onder te brengen zijn (22%). 
Van der Krieken gaat tevens in op de vraag in hoeverre gemeentebesturen opvolging geven aan 
16
het advies van de kiezer. In de periode 1906 tot en met 2018 heeft de gemeenteraad in 145 van 
de 215 referenda conform de uitslag van de volksraadpleging besloten (67,4%). In de andere 
gevallen werd de uitslag niet gevolgd of is niet bekend of de uitslag is gevolgd. Of naast de uitslag 
ook de uitkomst van de besluitvorming in lijn is met de uitkomsten van de referenda is niet bekend 
omdat daar verschillende oorzaken aan ten grondslag kunnen liggen.  
 
16 - Volt  
 
 
14
 K.H.J. van der Krieken, Winst of verlies? Het lokale referendum in Nederland, 1906-2018 (diss. Tilburg), 
Alblasserdam: Ridderprint 2019, bijlage A, p. 408 tot en met 414 (raadpleegbaar via 
https://pure.uvt.nl/ws/portalfiles/portal/31415108/Van_der_Krieken_Het_lokale_18_10_2019.pdf).   
15
 Van der Krieken 2019, hoofdstuk 4, p. 74-98. 
16
 Van der Krieken 2019, para. 4.5, p. 85, box 4.1. 
11 
 

18
bestuur te waarborgen en tegelijkertijd bijdragen aan een transparant beleidsproces. Ook diverse 
algemene beginselen van behoorlijk bestuur – waar bestuursorganen aan zijn gehouden – dragen 
bij aan transparante besluitvorming. Het gaat dan onder andere over het verbod op 
19
vooringenomenheid, het zorgvuldigheidsbeginsel en het gelijkheidsbeginsel. Tot slot zijn 
bestuurders in relatie tot de volksvertegenwoordigers gehouden aan zowel de actieve als passieve 
informatieplicht. Indien nodig kunnen burgers ook met een beroep op de Wet open overheid 
nadere informatie verkrijgen in de vorm van documenten over de totstandkoming van het 
beleidsproces.  
 
18 - Volt  
 
Ten aanzien van het uitdaagrecht zijn de leden van de Volt-fractie van mening dat dit een 
belangrijk recht is voor burgers om zich actief in te zetten voor een betere samenleving, evenals 
een uitnodiging vanuit de overheid richting de burger om met initiatieven te komen ter verbetering 
van de maatschappij. Deze leden vragen zich in dit kader af hoe de overheid meet in hoeverre 
desbetreffende taken ook daadwerkelijk beter uitgevoerd worden (en blijven) door ‘de uitdagers’ 
dan door de overheid. Kan de regering hierop reflecteren? 
 
Zoals ook nader uiteengezet in het antwoord op vraag 11 vindt er vaak overleg plaats tussen de 
initiatiefnemers en de desbetreffende overheid om te bezien of een verzoek tot het feitelijk 
overnemen van een taak wordt gehonoreerd. Met inachtneming van de kaders zoals opgenomen in 
de participatieverordening zal de uiteindelijke beslissing daarover door het verantwoordelijk 
bestuursorgaan – in de regel het college van B en W – worden genomen. Of de taak ‘beter’ zal 
worden uitgevoerd is dan ook aan hen. In de fase van de evaluatie kan vervolgens de vraag aan de 
orde komen of het door partijen gewenste resultaat daadwerkelijk gerealiseerd is. Op grond 
daarvan kan al of niet worden besloten tot voortzetting van de uitvoering van de taak door de 
uitdagers. Partijen evalueren zelf of de uitvoering van de desbetreffende taken als ‘beter’, dat wil 
zeggen conform het gewenste resultaat, kan worden beschouwd.  
 
2.2 Verhouding tot de representatieve democratie 
 
19 - D66  
 
De leden van de D66-fractie vragen wat afbreukrisico’s zijn voor het vertrouwen van de burger in 
de lokale democratie wanneer de burgers en de lokale bestuurders het wel of niet eens zijn om de 
feitelijke uitvoering van een taak van de gemeente over te nemen, al dan niet met bijbehorend 
budget.     
 
Goed verwachtingsmanagement tussen bestuur en inwoners is cruciaal bij participatie en bij het 
uitdaagrecht. Inwoners, bestuurders en gemeenteraad moeten weten wat zij kunnen verwachten 
van elkaar. Dat scherpstellen van de rol van raad, bestuur en inwoners blijkt best complex in de 
praktijk. Betrokkenen moeten elkaars rol kennen, overwegingen kunnen begrijpen en elkaars taal 
spreken. Daarom is het ook zo belangrijk dat de raad in een participatieverordening verheldert wat 
de voorwaarden zijn om een taak over te nemen, transparant en duidelijk is wat inwoners wanneer 
kunnen verwachten en hoe omgegaan wordt met de input van betrokkenen. Zoals ook in paragraaf 
2.3.2 van de memorie van toelichting is aangegeven moeten verwachtingen van participatie 
realistisch zijn, omdat het anders afbreuk doet aan het gezag van de overheid. Om die reden vergt 
de vraag bij welke vraagstukken de overheid inwoners – op welke manier – betrekt een 
zorgvuldige doordenking. Gebeurt dat niet of niet op een juiste wijze, dan bestaat het risico dat de 
doelen niet worden bereikt met als gevolg dat maatschappelijke onvrede eerder toe- dan afneemt. 
 
18
 Te denken valt aan de verplichting om nevenfuncties en de daaruit voortkomende inkomsten op te geven, de 
verplichting om een gedragscode voor (de raad en) bestuurders vast te stellen en de wettelijke plicht voor 
bestuurders om zich te onthouden van beraadslaging en stemming over een onderwerp indien zij een 
persoonlijk belang hebben. 
19
 In dit verband wordt ook wel gesproken over het – uit het Europees recht afkomstige – transparantiebeginsel 
dat met name een rol speelt in het aanbestedingsrecht.  
13 
 

Verder vragen de leden van de Volt-fractie zich af in hoeverre de regering de oorzaken en 
symptomen van een niet adequaat genoeg functionerende representatieve democratie in zicht 
heeft. Deze leden zijn namelijk (ook) van mening dat onze representatieve democratie versterking 
verdient. Kan de regering ingaan op welke manieren de huidige representatieve democratie 
zwaktes vertoont die middels het voorliggende wetsvoorstel (gedeeltelijk) verholpen zouden 
kunnen worden? 
 
Het voorliggende wetsvoorstel heeft tot doel om op decentraal niveau de aansluiting van de 
participatieve en representatieve democratie te verbeteren. Duidelijke kaders en heldere 
verwachtingen over participatie, zoals toegelicht in het antwoord op vraag 19, komen immers ook 
de representatieve democratie ten goede. Zoals hiervoor reeds aan bod kwam in de beantwoording 
bij vraag 6 beoogt de regering met het huidige voorstel niet het antwoord te bieden op het bredere 
vraagstuk dat ziet op het functioneren van de democratie – en daarbinnen de representatieve 
democratie – in het huidige bestel.  
 
2.3. Participatie: randvoorwaarden en aandachtspunten 
 
23 - ChristenUnie  
 
De leden van de ChristenUnie-fractie zien dat de aandachtspunten van de Raad van State zich 
onder meer richten op de reikwijdte van participatie bij het uitdaagrecht. Deze leden zien ook dat 
het risico kan bestaan dat vooral een mondige, reeds aangehaakte en goed georganiseerde groep 
burgers het uitdaagrecht weet te vinden. Zij vragen of de regering dit risico ziet en hoe met 
gemeenten kan worden gewerkt aan oplossingen om dit te voorkomen om zo het uitdaagrecht voor 
een zo breed mogelijke doelgroep bereikbaar te maken. 
 
Het uitdaagrecht waarbij inwoners taken overnemen van de overheid kost vaak veel tijd, moeite en 
inzet. Lang niet iedereen heeft de benodigde tijd en vaardigheden vanzelfsprekend in huis.  
Met de leden van de ChristenUnie-fractie ziet de regering het risico dat vooral mondige, reeds 
aangehaakte en goed georganiseerde burgers het uitdaagrecht weten te vinden. Juist bij 
initiatieven om de democratie te versterken is het van belang dat elke stem telt en elk standpunt 
gehoord kan worden. Voorkomen moet worden dat met nieuwe vormen alleen maar meer kanalen 
worden geboden voor de groepen die al bovenmatig actief zijn. Hoger opgeleiden ondernemen 
vaker activiteiten om (politieke) besluitvorming te beïnvloeden, terwijl lager opgeleiden en 
jongvolwassenen (18 tot 34 jaar) minder vaak politiek actief zijn. Deze verschillen tussen lager en 
9 
hoger opgeleid en tussen jong en oud lijken de afgelopen tien jaar eerder toe dan af te nemen.
Daarom moet de overheid zich vooral inspannen om ook de mening te horen van mensen die niet 
meteen zelf hun vinger opsteken of misschien zelfs al niet (meer) stemmen bij verkiezingen, weinig 
vertrouwen hebben in de politiek of overheid, of niet geloven dat ‘het systeem’ voor hen werkt.  
 
Dat vraagt een open, uitnodigende en samenwerkende houding van de overheid. Zoals bij de 
beantwoording van vraag 1 is toegelicht, voorziet het ministerie van BZK, in samenwerking met de 
VNG, met ondersteunend beleid in verschillende acties om er met gemeenten voor te zorgen dat 
het uitdaagrecht voor een zo breed mogelijke doelgroep bereikbaar en beschikbaar is. Het delen 
van praktijkverhalen, lessen en ervaringen daarbij helpt. De ondersteuning van organisaties zoals 
het Netwerk Uitdaagrecht of de Landelijke Vereniging voor Kleine Kernen (LvKK) en het Landelijk 
Samenwerkingsverband Actieve bewoners (LSA) dragen hieraan bij. Deze verbanden organiseren 
benodigde kennisdeling en stellen deze beschikbaar aan decentrale overheden en aan inwoners en 
20
inwonersorganisaties. Zo organiseert het Netwerk Uitdaagrecht een community of practice en is 
er een expertpool op het uitdaagrecht beschikbaar voor ondersteuning van decentrale overheden 
en inwoners. Ook kan er gebruik worden gemaakt van praktische instrumenten, zoals de 
inspiratiegids uitdaagrecht. Daarnaast zijn trainingen op democratisch ambtelijk vakmanschap 
ontwikkeld voor gemeenteambtenaren en gemeentebesturen om te werken aan een open en 
uitnodigende overheidsorganisatie en deze zijn ook toegankelijk voor andere decentrale overheden. 
 
20
 Zie daarover www.lokale-democratie.nl/uitdaagrecht/handvatten-voor-startende-gemeenten.   
15 
 

van het proces. Als de relevante sociale groepen zijn geïdentificeerd, kan ingeschat worden of het 
moeilijk zal zijn ze te werven en hoe en waar je ze het beste kan bereiken. Inwoners moeten 
daarnaast ook gelijkwaardig aan een participatietraject kunnen deelnemen. Zij zijn de experts van 
hun directe leefomgeving, maar geen beleidsadviseurs of juristen. Dit betekent dat zij niet altijd op 
de hoogte zijn van alle historische, juridische en/of technische kennis bij bepaalde vraagstukken. 
Het is dan van belang om hen begrijpelijke en toegankelijke informatie aan te reiken. Om 
decentrale overheden te helpen bij deze vragen zijn op www.lokale-democratie.nl hulpmiddelen 
beschikbaar gesteld. Zo is er een workshop en slidedeck ‘Iedere stem telt’ met lessen en 
praktijkvoorbeelden. 
 
25 - CDA  
 
Het is en blijft de verantwoordelijkheid van decentrale besturen om, met ruimte voor lokaal 
maatwerk, weloverwogen invulling te geven aan participatiebeleid. Het is dus geheel afhankelijk 
van de intrinsieke motivatie van de zittende bestuurders of hier serieus mee omgegaan wordt. We 
kennen sinds 2009 de Code goed openbaar bestuur. Deze code geeft richtlijnen voor hoe een 
overheidsbestuur hoort te werken. In de Code is opgenomen dat participatie van besturen vraagt 
om interactief te zijn met de omgeving, daadwerkelijk te luisteren naar vragen en ideeën van 
betrokkenen en te verantwoorden wat je daarmee gedaan hebt (memorie van toelichting, blz. 9). 
Artikel 150 van de Gemeentewet verplicht de gemeenteraad om een inspraakverordening vast te 
stellen. In artikel 5 van de Grondwet is de plicht tot behandeling en beantwoording van verzoeken 
vastgelegd. De leden van de CDA-fractie vragen of ooit gecontroleerd is in hoeverre deze codes en 
artikelen ook nageleefd worden. 
 
De verplichting om een inspraakverordeningen vast te stellen geldt al geruime tijd en er zijn de 
regering geen signalen bekend dat hieraan niet voldaan wordt door de decentrale overheden. 
Hetzelfde geldt voor petitierecht. Het recht om verzoeken in te dienen bij decentrale besturen 
bestaat overigens voor een ieder, ongeacht een regeling daarvan in een inspraak- of 
participatieverordening. Er zijn geen signalen bekend dat decentrale overheden het petitierecht 
zouden beletten of belemmeren. Hoewel artikel 5 Grondwet in zichzelf geen plicht tot behandeling 
en beantwoording van verzoeken van burgers bevat, geven decentrale overheden in de praktijk op 
steeds grotere schaal gehoor aan de wens van burgers om betrokken te worden bij beleid en 
uitvoering en stellen zij zich responsief op voor verzoeken van burgers. Dat decentrale overheden 
het belang inzien van participatie blijkt ook uit de door de leden genoemde regels in de Code goed 
openbaar bestuur. De decentrale besturen hebben zichzelf hieraan verbonden. De code bevat op 
zichzelf geen juridisch afdwingbare normen, maar bevat de gezamenlijke waarden op basis 
waarvan het openbaar bestuur functioneert en die ook ten grondslag liggen aan de wet- en 
regelgeving die het optreden van de (decentrale) overheid normeert. Op de naleving van de 
wettelijke normen voor de inspraakverordeningen, de code en het petitierecht vindt geen actieve 
controle plaats vanuit het Rijk. In de Staat van het Bestuur 2020 is wel de ontwikkeling van 
23
burgerparticipatie op lokaal niveau in kaart gebracht.
 Die informatie geeft een beeld van de 
mogelijkheden die hiervoor nu bij de decentrale overheden bestaan en de trend is dat de 
versterking van zeggenschap en betrokkenheid van inwoners bij politiek en bestuur zich doorzet. 
 
26 - Volt  
 
De leden van de Volt-fractie zijn van mening dat burgerparticipatie inclusief moet zijn om de 
toegevoegde waarde voor het beleid te optimaliseren. Hoe wil de regering ervoor zorgen dat 
decentrale overheden die hierover (kennis)vragen hebben bij de juiste instantie terecht kunnen 
voor ondersteuning bij het organiseren van zo inclusief mogelijke burgerparticipatie? 
 
Met de leden van de fractie van Volt ziet de regering het belang van inclusiviteit bij de participatie 
van inwoners bij de voorbereiding, uitvoering en evaluatie van beleid. Zoals hiervoor bij vraag 23 is 
 
23
 Staat van het Bestuur 2020, Den Haag: Ministerie van BZK 2021, p. 54, raadpleegbaar 
via https://kennisopenbaarbestuur.nl/rapporten-publicaties/staat-van-het-bestuur-2020/.  
17 
 

uit te dagen door de verantwoordelijkheid maatschappelijke voorzieningen over te nemen. Welke 
waarborgen zijn er dat het wetsvoorstel hier niet op onwenselijke wijze aan bijdraagt? 
 
Wij verwijzen naar de antwoorden bij de vragen 1, 23 en 24. 
 
2.4. De huidige praktijk van participatie in beeld 
 
30 - SP  
 
De leden van de fractie van de SP lezen dat “de regering erkent dat het risico van ondoordachte 
vermenging van de representatieve democratie en meer directe vormen van burgerparticipatie er 
is. Er worden al verschillende vormen van burgerparticipatie toegepast in de praktijk en de 
ervaringen leren dat niet goed uitgevoerde participatie kan leiden tot participatiemoeheid en 
teleurstelling. Ook kunnen volksvertegenwoordigers zelf in een lastige positie komen als zij het 
gevoel hebben te moeten voldoen aan gewekte verwachtingen, terwijl het algemeen belang naar 
hun oordeel een andere beslissing vraagt.” Desalniettemin vindt de regering het huidige voorstel 
gerechtvaardigd. Kan de regering nader ingaan, zeker in de huidige politieke verhoudingen en het 
afnemende vertrouwen in de politieke vertegenwoordiging waarom dit risico op dit moment 
verantwoord is? Is een meer voor de hand liggende oplossing niet om de politieke 
vertegenwoordiging te verbeteren, in plaats van het risico om dit verder af te zwakken? Welke 
taken liggen voor de hand dat mensen dit overnemen van politici en bestuurders volgens de 
regering?  
 
Het verruimen van de mogelijkheden van inwoners om tussen verkiezingen door invloed uit te 
oefenen – mits voldoende oog is voor de randvoorwaarden en aandachtspunten – door middel van 
uiteenlopende vormen van participatie is één van de maatregelen die de democratie kunnen 
versterken. Met dit wetsvoorstel beoogt de regering het risico op ondoordachte vermenging van de 
representatieve en participatieve democratie juist te verkleinen door te bevorderen dat er heldere 
kaders over participatie worden geschept.  
 
De leden vragen daarnaast voor welke taken het voor de hand ligt dat inwoners die overnemen. 
Met dit wetsvoorstel wordt aan decentrale overheden de ruimte geboden om zelf te besluiten of het 
uitdaagrecht een plaats krijgt in de participatieverordening en zo ja, welke vorm en inhoud het dan 
krijgt. Het is dan ook aan de desbetreffende overheid om te bepalen welke feitelijke taakuitvoering 
door inwoners of maatschappelijke partijen wordt overgenomen. Uit de reeds bestaande praktijk 
volgt dat met name ten behoeve van de leefbaarheid en het groenbeheer in wijken, het welzijn van 
mensen en de energietransitie gebruik wordt gemaakt van het uitdaagrecht.   
 
31 - Volt  
 
De leden van de Volt-fractie zijn enthousiast over de grote verscheidenheid aan burgerparticipatie-
initiatieven bij gemeenten en provincies. Hoe zorgt de regering ervoor dat er kennisuitwisseling 
tussen decentrale overheden plaatsvindt over –succesvolle- vormen van burgerparticipatie? 
 
Het ministerie van BZK en de VNG faciliteren en stimuleren de kennisuitwisseling tussen 
gemeenten, provincies en de andere decentrale overheden onderling door middel van het 
organiseren van bijeenkomsten en het bieden van kennis en expertise, zoals ook beschreven in 
antwoord op de vragen 1, 23 en 24 over het ondersteunend beleid bij dit wetsvoorstel. 
 
2.4.1. Voorbeelden van participatie in gemeenten 
 
32 - Volt  
 
De leden van de Volt-fractie zijn enthousiast over het idee van burgerbudgetten (of 
burgerbegrotingen), de praktijk waarbij inwoners zeggenschap krijgen over de besteding van een 
geoormerkt budget voor (gespecificeerde) beleidsdoeleinden. Deze leden geloven dat dit een van 
19 
 

participatie meer te structureren en beter te verbinden met het beleid en met de praktijk. De 
ministeries van BZK en van IenW organiseren samen met de Hanzehogeschool Groningen en de 
Erasmus Universiteit Rotterdam in februari 2023 een bijeenkomst voor het kennisnetwerk rond 
participatie. Deze bijeenkomst zal nieuwe kennisvragen, over onder andere burgerfora, voor de 
kennisagenda opleveren die in de komende jaren kunnen worden onderzocht. Wij initiëren en 
ondersteunen op verschillende manieren onderzoek naar burgerfora. De ministeries van BZK van 
IenW nemen eveneens als maatschappelijk partner deel aan het NWA-onderzoeksproject 
Revitalized Democracy for Resilienty Societies (Redress). Dit richt zich op ‘hybride democratische 
innovaties’ waarin vormen van overleg (denk aan burgerfora) en stemmen (denk aan correctieve 
referenda of peilingen) worden gecombineerd en hoe deze ‘hybride democratische innovaties’ de 
representatieve democratie kunnen versterken. We leren daarbij van de ervaringen van binnen- en 
buitenland en zijn aangesloten op internationale kennisnetwerken, zoals het Knowledge Network on 
Climate Assemblies (KNOCA).  
 
2.4.2. Voorbeelden van het uitdaagrecht in de praktijk, als specifieke vorm van participatie 
 
34 - VVD  
 
Er zijn verschillende vormen van uitdaagrecht. Een voorbeeld is de mogelijkheid voor inwoners om 
zelf te beslissen over de besteding van geld. De leden van de VVD-fractie vragen zich af hoe dat 
wordt geregeld. Moeten de inwoners daarover verantwoording aan de gemeente afleggen? Hebben 
degenen die de subsidie aanvragen de mogelijkheid om bij afwijzing daar bezwaar tegen aan te 
tekenen? Wie beslist daarover? 
   
Zoals in de beantwoording van vraag 12 van de VVD-fractie is toegelicht, kunnen de decentrale 
besturen voorwaarden stellen aan de toekenning van financiële middelen aan inwoners, of een 
collectief van inwoners, bijvoorbeeld over de verantwoording van de besteding hiervan. De wijze 
waarop die verantwoording van de inwoners kan worden verlangd, is afhankelijk van de gekozen 
juridische vormgeving. Als het geld bijvoorbeeld wordt verstrekt door de overheid in de vorm van 
een subsidie, dan gelden de regels over subsidies in de Algemene wet bestuursrecht (titel 4.2), 
waaronder ook de regels over terugvordering daarvan. Tegen het besluit tot die subsidieverlening 
staat bezwaar en beroep open voor de aanvragers en andere belanghebbenden.  
 
De wijze van rechtsbescherming bij de verdere verdeling van geld – waarbij de inwoners of een 
collectief van inwoners binnen de genoemde voorwaarden beslissen over de verdere toekenning 
van geld aan andere inwoners – is afhankelijk van de gekozen vorm en procedure. Als de 
inhoudelijke criteria waaraan de inwoners beslissen over de toekenning niet in beslissende mate 
wordt bepaald door een bestuursorgaan, dan is geen sprake van een bestuursorgaan of besluit in 
de zin van de Algemene wet bestuursrecht (Awb) waartegen bezwaar en beroep bij de 
bestuursrechter openstaat, ook niet als de verstrekking van deze gelden in overwegende mate, dat 
wil zeggen in beginsel voor twee derden of meer, wordt gefinancierd door een of meer 
27
bestuursorganen. . De Afdeling bestuursrechtspraak van de Raad van State heeft overwogen dat 
de uitoefening van een overheids- of publieke taak geen zelfstandig te onderscheiden vereiste is 
28
om een initiatief als bestuursorgaan aan te merken.  Derden die van oordeel zijn dat bij de 
besluitvorming onrechtmatig gehandeld is, kunnen niettemin een klacht instellen bij de 
ombudsman of zich wenden tot de burgerlijke rechter.  
 
3. Doel van het wetsvoorstel  
 
35 - D66 en BBB  
 
 
27
 ABRvS 13 mei 2015, ECLI:NL:RVS:2015:1548, AB 2015/308 m.nt. W. den Ouden (Stichting Impuls Nieuw-
West), r.o. 5.1-5.2. Het door de Afdeling aangeduide inhoudelijke en financiële vereiste zijn cumulatief. 
28
 Zie r.o. 5.1. 
21 
 

voorliggende wetsvoorstel wordt – op eenzelfde wijze als met het huidige artikel 150 Gemeentewet 
en de daarmee vergelijkbare bepalingen in de andere organieke wetten – dan ook voorgeschreven 
dat er een (brede) participatieverordening moet zijn, maar niet wat er in die verordening moet 
staan. Op deze manier wordt het aan decentrale overheden gelaten om hierover zelf keuzes te 
maken. Dat is ook passend aangezien de wijze waarop participatie bij decentrale overheden wordt 
vormgegeven tot de autonome sfeer behoort. Het is dan ook aan de volksvertegenwoordigende 
organen om hierover keuzes te maken die passen bij de lokale behoeften en omstandigheden. Om 
die reden is het niet aangewezen om te verplichten dat in de participatieverordening regels moeten 
worden opgenomen over het uitdaagrecht, maar volstaat volgens de regering een voorwaardelijke 
bepaling. 
 
37 - Volt  
 
De regering geeft aan dat het de bedoeling is dat decentrale overheden zelf heldere kaders en 
voorwaarden opstellen ten aanzien van participatie. De leden van de Volt-fractie vragen de 
regering hoe zij ervoor zorgt dat alle decentrale overheden hiervoor voldoende kennis, financiële 
middelen en personele capaciteit in huis hebben, teneinde te voorkomen dat er (te) grote 
verschillen ontstaan tussen gemeenten en provincies. Heeft de regering zicht op welke gemeenten 
hiertoe momenteel niet of -relatief gezien- minder in staat zouden zijn dan andere gemeenten? 
 
Het betrekken van inwoners bij beleid en uitvoering is een autonome taak van decentrale 
overheden. Het is dan ook aan decentrale overheden hoe ze daar invulling aan geven en welke 
vormen ze daarbij kiezen. Dit leidt ertoe dat er verschillen kunnen ontstaan in de mate waarin 
decentrale overheden over kennis, middelen en capaciteit beschikken. De regering heeft zicht op 
de financiële positie van de afzonderlijke decentrale overheden, maar houdt niet bij hoe die positie 
zich verhoudt tot de hoeveelheid middelen die besteed worden aan de inzet van participatie. Voor 
alle decentrale overheden biedt het ministerie van BZK, in samenwerking met de VNG, 
ondersteuning bij de implementatie van het wetsvoorstel met informatie, expertise, praktische 
instrumenten en advies zoals onder andere nader toegelicht in het antwoord op de vragen 1, 23 en 
24. 
 
4. Inhoud van het wetsvoorstel 
 
4.1. Huidige regeling inspraak en petitierecht 
 
38 - VVD  
 
De regering stelt dat verzoeken van inwoners om een taak van een gemeente over te nemen, 
verzoeken zijn in de zin van artikel 5 van de Grondwet (recht van petitie). Met het uitdaagrecht 
wordt een verzoek bij de gemeente neergelegd om een bepaalde taak te mogen overnemen. Wat 
als een gemeente besluit om het uitdaagrecht niet in de verordening op te nemen, danwel het op 
zo’n minimalistische wijze vorm te geven dat het uitdaagrecht niet veel voorstelt? Hoe verhoudt 
het uitdaagrecht zich dan tot het recht van petitie?  
 
Het recht om verzoeken in te dienen bij decentrale besturen bestaat overigens voor een ieder, 
ongeacht een regeling daarvan in een inspraak- of participatieverordening. Dit vloeit voort uit het 
petitierecht zoals neergelegd in artikel 5 van de Grondwet. Ook indien het uitdaagrecht niet of 
minimalistisch is geregeld in de participatieverordening blijft het dus mogelijk om als inwoner de 
overheid te verzoeken een taak over te nemen. Artikel 5 van de Grondwet houdt geen 
antwoordplicht in, maar een plicht tot het behandelen en beantwoorden van de verzoeken is af te 
30
leiden uit de beginselen van behoorlijk bestuur. 
 
39 - VVD  
 
 
30
 Kamerstukken II 1975/76, 13872, nr. 4, p. 88 en 104.  
23 
 

Daarbij wordt veel aandacht besteed aan de praktische problemen die niet met wetgeving op te 
lossen zijn. Zo komen in Communities of Practice over het uitdaagrecht ambtenaren, inwoners en 
raadsleden bij elkaar om ervaringen, goede voorbeelden en dilemma’s met elkaar te delen. Door 
het Netwerk Uitdaagrecht worden Leerateliers uitdaagrecht verzorgd. In deze Leerateliers 
ontwikkelen overheden en (inwoners-)initiatieven kennis rond het uitdaagrecht en wisselen 
ervaringen uit. Ook is een praktische aanpak ontwikkeld om als gemeente, maatschappelijke 
initiatiefnemers en inwoners aan de slag te gaan met het uitdaagrecht. Dit heeft geresulteerd in de 
Routeplanner Uitdaagrecht die te gebruiken is door alle decentrale overheden. 
 
42 - GroenLinks  
 
Een andere vraag die deze leden hebben is de vraag hoe het uitdaagrecht ingevuld moet worden 
voor zaken die bij gemeenschappelijke regelingen zijn belegd? Dat zijn wellicht niet de taken die 
burgers snel zelf willen overnemen, maar zeker bij kleinere gemeenten kan hier wel sprake van zijn 
omdat kleinere gemeenten meer taken hebben belegd bij gemeenschappelijke regelingen. Zij 
zouden hier graag een nadere toelichting op ontvangen van de regering.  
 
Als gevolg van het amendement van het Tweede Kamerlid Bromet bevat artikel 10, zevende lid, 
van de Wet gemeenschappelijke regeling een vergelijkbare bepaling als nu wordt voorgesteld voor 
artikel 150, eerste lid, van de Gemeentewet, artikel 147, eerste lid, Provinciewet, artikel 79, eerste 
lid, Waterschapswet en artikel 154, eerste lid, van de Wet openbare lichamen Bonaire, Sint 
32
Eustatius en Saba. Hiermee is geborgd dat ook in het verlengd lokaal bestuur kaders worden 
opgesteld voor de betrokkenheid van inwoners bij de voorbereiding, uitvoering en evaluatie van 
beleid. In de gemeenschappelijke regeling kunnen ook regels over het uitdaagrecht worden 
opgenomen.   
 
Tegelijkertijd roept toepassing van het uitdaagrecht bij gemeenschappelijke regelingen allerlei, 
veelal complexe, vragen op. Hoe bijvoorbeeld om te gaan met raden – of andere 
volksvertegenwoordigende organen – die een zienswijze willen geven op het voornemen van het 
dagelijks bestuur van een regeling om een verzoek tot de feitelijke overname van een 
33
overheidstaak willen honoreren? In dat geval zullen veel raden – in een gemiddelde regeling zijn 
34
dat er 10 – betrokken zijn hetgeen tot een ingewikkeld en tijdrovend besluitvormingsproces leidt. 
Een ander ingewikkeld punt is om te bepalen wie de gemeenschappelijke regeling kan uitdagen 
temeer nu de taakuitvoering bij een gemeenschappelijke regeling meerdere gemeenten raakt. In 
hoeverre wordt het bijvoorbeeld wenselijk geacht dat inwoners van de ene gemeente – als gevolg 
van het uitdagen van de gemeenschappelijke regeling – overheidstaken uitvoeren in de andere 
gemeente. Toepassing geven aan het uitdaagrecht zal ook niet voor de hand liggen in die gevallen 
dat de aard van de overheidstaak zich er tegen verzet. Bij veel verplichte vormen van regionale 
35
samenwerking is dit – ten dele – het geval. Al met al zal het in voorkomende gevallen niet 
eenvoudig zijn als uitdagers taken van gemeenschappelijke regelingen willen overnemen. Op 
voorhand valt echter niet uit te sluiten dat er ruimte is voor burgerinitiatieven die tot een betere 
uitvoering van de overheidstaak leiden.   
 
4.3.1. De aanleiding voor wettelijke verankering 
 
43 - D66 en BBB  
 
De leden van de D66-fractie en het lid van de BBB-fractie vragen of de regering kan aangeven hoe 
vaak het uitdaagrecht is toegepast in de 150 gemeenten die hiertoe op dit moment ruimte geven 
 
32
 Kamerstukken II 2021/21, 35 513, nr. 10.  
33
 Artikel 10, vijfde lid, Wet gemeenschappelijke regelingen.  
34
 F. Theissen e.a., Inventarisatie regionale samenwerkingsverbanden decentrale overheden 2020, Den Haag: 
Proof Adviseurs en Kwink Groep 2020 (online raadpleegbaar via https://kennisopenbaarbestuur.nl/rapporten-
publicaties/inventarisatie-regionale-samenwerkingsverbanden-decentrale-overheden-2020/).  
35
 Te denken valt bijvoorbeeld aan de crisisbeheersing in een veiligheidsregio.  
25 
 

plaatsgevonden. De gemene deler is dat de kaders vanuit de overheid niet altijd duidelijk zijn, er 
niet altijd sprake is van een heldere rolverdeling tussen overheid en initiatiefnemers. Helder 
verwachtingenmanagement en elkaars taal leren spreken over en weer is cruciaal. Het is daarom 
dat dit wetsvoorstel beoogt decentrale overheden te stimuleren heldere kaders voor participatie te 
scheppen.  
 
46 - SGP  
 
De leden van de SGP-fractie lezen dat de regering met het wetsvoorstel richting burgers beoogt te 
bevestigen dat het uitdaagrecht bestaat. Deze leden constateren echter dat het wetsvoorstel niet 
het recht regelt om een beroep te doen op het uitdaagrecht, maar slechts de mogelijkheid voor 
gemeenten beschrijft om een uitdaagrecht te regelen indien zij daar behoefte aan hebben. Zij 
vragen of het wetsvoorstel voldoende tegemoetkomt aan het doel dat de regering beoogt te 
bereiken. 
  
Zoals de leden van de SGP-fractie terecht opmerken is één van de doelstellingen van dit 
wetsvoorstel om het uitdaagrecht wettelijk te expliciteren en daarmee deze bijzondere vorm van 
participatie te benadrukken. Dat laat onverlet dat de regering het tegen de achtergrond van het 
hoofdschap van de decentrale volksvertegenwoordigende organen, het beginsel van lokale 
autonomie en de mogelijkheid om maatwerk te creëren aan decentrale overheden zelf is gelaten 
om te bepalen of en zo ja, onder welke voorwaarden zij gebruik van het uitdaagrecht willen 
toestaan. Het nu voorliggende wetsvoorstel sluit daar goed op aan. De doelstelling van het 
wetsvoorstel en het ondersteunend beleid is nader toegelicht in de beantwoording op de vragen 1 
en 7.  
 
4.3.2. Zeggenschap van de vertegenwoordigende organen als vertrekpunt 
 
47 - SGP  
 
De leden van de SGP-fractie lezen dat de Gemeentewet momenteel niet in de weg staat aan het 
uitdaagrecht. Die constatering relativeert de meerwaarde van het wetsvoorstel. Tegelijk vragen 
deze leden aandacht voor het risico dat door het wetsvoorstel juist de indruk kan worden gewekt 
dat burgerparticipatie zich beperkt tot de mogelijkheden die nu beschreven worden. Zij vragen de 
regering hierop te reflecteren. Kan het wetsvoorstel onbedoeld als beperking van de bevoegdheid 
van de gemeente gaan functioneren? In hoeverre is het voorstel wenselijk vanuit de algemene, 
autonome verordenende bevoegdheid van de gemeente?   
 
Momenteel bevatten artikel 150, eerste lid, Gemeentewet en de daarmee vergelijkbare bepalingen 
in de Provinciewet, Waterschapswet en WolBES de verplichting om een inspraakverordening vast te 
stellen, waarbij uitdrukkelijk niet bedoeld is overige vormen van participatie te belemmeren. Er zijn 
nu ook al gemeenten en provincies die een bredere participatieverordening hebben. Met de 
verbreding van de reikwijdte van deze verordening wordt in de organieke wetgeving slechts beter 
tot uitdrukking gebracht dat de betrokkenheid van inwoners en andere belanghebbende op het 
gehele beleidsproces kan zien. Dat verder het uitdaagrecht als een mogelijkheid verankerd wordt in 
37
de wet is een opvolging van de motie-Segers c.s. In de memorie van toelichting is uitdrukkelijk 
aangegeven dat dit slechts één van de vormen van participatie is. Het voorgestelde lid op grond 
waarvan een regeling van het uitdaagrecht facultatief geregeld kan worden is niet bedoeld als een 
beperking van de lokale autonomie. De huidige inspraakverordening is een autonome verordening 
en dat blijft ook bij de verbreding van de reikwijdte ook het geval. De gemeenteraad blijft vrij om 
te bepalen welke vorm van participatie is voorgeschreven voor welke onderwerpen. 
 
4.3.3. De open en uitnodigende houding van decentraal bestuur 
 
48 - VVD  
 
37
 Kamerstukken II 2018/19, 35000, nr. 24. 
27 
 

De onderzoekers van de Universiteit Leiden constateren dat initiatiefnemers belemmeringen 
ervaren vanwege de complexiteit van wet- en regelgeving. Die komen zij tegen bij het 
voorbereiden van een uitdaging en de uitvoering van het initiatief. Zo zijn de verschillende 
regelcomplexen die gelden bij initiatieven bijvoorbeeld niet altijd even goed te doorgronden voor 
particulieren (memorie van toelichting, blz. 22). De leden van de CDA-fractie vragen wat in zijn 
algemeenheid met deze constatering wordt gedaan. 
 
Uit het onderzoek van de Universiteit Leiden volgt dat initiatiefnemers inderdaad te maken kunnen 
38
krijgen met (zeer gevarieerde) bijzondere wetgeving en dat kan ingewikkeld zijn. De 
onderzoekers zijn in hun onderzoek geen regelingen tegengekomen die initiatiefnemers hinderden 
en totaal geen redelijk doel dienden. De bedoelde regelcomplexen hebben een eigen logica en 
beschermingsobject, zoals veiligheid, bescherming van de publieke financiën en het waarborgen 
van eerlijke concurrentieverhoudingen. Het belang van inwoner- en maatschappelijke initiatieven 
zal telkens moeten worden afgewogen tegen de belangen die door deze regelcomplexen worden 
beschermd. Het is niet vanzelfsprekend dat de balans altijd zal doorslaan ten gunste van het 
burgerinitiatief, zeker niet als deze regelcomplexen de belangen van anderen dan de 
initiatiefnemers beschermen. Vanwege deze conclusies heeft de regering niet gekozen voor een 
algemeen wettelijke regeling van het uitdaagrecht die gericht op het wegnemen van knelpunten die 
initiatiefnemers ervaren in bijzondere wetgeving, maar op de versterking van de voorzienbaarheid 
van het proces en de kaders voor de voorbereiding van een goede uitdaging.  
 
Dat neemt niet weg dat het voor inwoners en maatschappelijke partijen ingewikkeld kan zijn om bij 
de voorbereiding en uitvoering van hun initiatieven te navigeren door de geldende wet- en 
regelgeving, waaronder ook de regels die volgen uit het aanbestedings- en 
aansprakelijkheidsrecht. Daarom voorziet het ministerie van BZK, in samenwerking met de VNG, in 
verschillende acties om er met gemeenten voor te zorgen dat het uitdaagrecht voor een zo breed 
mogelijke doelgroep bereikbaar en beschikbaar is, zoals beschreven in de beantwoording van vraag 
1, 23 en 24. Ook de ondersteuning van en door organisaties zoals het Netwerk Uitdaagrecht of 
LvKK en LSA is belangrijk. Deze verbanden organiseren benodigde kennisdeling en stellen deze 
beschikbaar aan decentrale overheden en aan inwoners en inwonersorganisaties. Zie ook het 
antwoord op vraag 64. 
 
52 - CDA  
 
De regering constateert dat aanbestedingsrecht als een struikelblok wordt ervaren, omdat inwoners 
en maatschappelijke partijen niet bekend zijn met de werking van deze regels en inschrijving op 
een aanbesteding een drempel kan opwerpen (memorie van toelichting, blz. 23). De leden van de 
CDA-fractie vragen of de regering bereid is te onderzoeken of ook de toepassing van 
aanbestedingsrecht door overheden knelpunten oplevert voor burgerinitiatieven. Deze leden krijgen 
de indruk dat de toelichting over het aanbestedingsrecht nu teveel geformuleerd is vanuit de 
gedachte dat burgers het allemaal niet zo goed weten en dat de aanbestedingsregels er zijn voor 
hun bestwil. 
 
Uit verricht onderzoek van de Universiteit Leiden volgt reeds dat de toepassing van het 
39
aanbestedingsrecht complex is voor burgerinitiatieven. Ten dele komt dat voort uit het feit dat 
inwoners niet altijd vertrouwd zijn met het aanbestedingsrecht. Zo raadplegen zij niet altijd het 
daarvoor ingerichte TenderNed met als gevolg dat zij niet altijd op de hoogte zijn van de 
40
mogelijkheden om met hun initiatief mee te dingen naar een overheidsopdracht. Los daarvan is 
het vaak lastig om tot een kansrijke inschrijving te komen omdat de criteria veelal zo geformuleerd 
zijn dat het lastig is om de concurreren met commerciële aanbieders. In het genoemde onderzoek 
wordt de conclusie getrokken dat gelet op de (eigen) logica en complexiteit van het 
 
38
 Den Ouden, Boogaard en Driessen 2018, p. 35. 
39
 Den Ouden, Boogaard en Driessen 2018, p. 40. 
40
 De handreiking is online raadpleegbaar via https://lokale-democratie.nl/groups/view/bf27f0f4-352c-4107-
931a-a64eb3b74270/participatie-en-uitdaagrecht/wiki/view/b499ff3d-21ad-4ed4-8d69-
f0822d247f0e/handreiking-burgerinitiatieven-en-het-aanbestedingsrecht.   
29 
 

55 - GroenLinks  
 
De leden van de fractie van GroenLinks constateren dat de regering nauwelijks middelen lijkt te 
hebben uitgetrokken om participatie bij decentrale overheden te versterken. Decentrale overheden 
hebben vaak al moeite om alle taken die zij hebben goed uit te voeren. Het serieus versterken van 
de participatie is naast een toereikend wettelijk kader ook afhankelijk van goede inbedding in de 
organisatie. Hiervoor zijn voldoende middelen onontbeerlijk. Hoe gaat de regering gemeenten, 
provincies, waterschappen en de drie Caribische openbare lichamen hierbij ondersteunen? Kan de 
regering aangeven hoeveel geld er voor het versterken van participatie bij de decentrale overheden 
beschikbaar is en hoeveel geld de regering hiervoor zelf beschikbaar stelt? Klopt het dat er nog 
geen opvolging is voor het stimuleringsprogramma democratie (Democratic Challenge en 
Democratie in Actie)? In de memorie van toelichting lezen deze leden hoe de regering het 
flankerend beleid wil invullen, maar hierbij ontbreken nog concrete voorstellen en middelen. Heeft 
de regering inmiddels concrete invulling voor het flankerend beleid inclusief budget? Zo nee, 
waarom niet? Denkt de regering dat decentrale overheden zelf voldoende middelen hebben? Zo ja, 
waar is deze aanname precies op gebaseerd? Kan bij de beantwoording van deze vragen apart 
ingegaan worden op de situatie bij gemeenten, provincies, waterschappen en de Caribische 
openbare lichamen? 
 
De regering beseft dat het goed vormgeven van participatie in de praktijk vraagt om de inzet van 
capaciteit. Tegelijkertijd is het bieden van mogelijkheden voor participatie door decentrale 
overheden iets wat onderdeel is van hun autonome taakuitoefening. Dat betekent dat het aan 
henzelf is hoe zij daar – met de benodigde capaciteit – invulling aangeven en welke vormen zij 
daarbij kiezen. Het wetsvoorstel en de ondersteuning daarbij beogen de decentrale overheden de 
mogelijkheden voor kaderstelling aan te reiken en hen daarmee te faciliteren en stimuleren bij de 
vormgeving van het participatiebeleid. 
 
Zoals hiervoor op diverse plekken aan bod kwam, ondersteunt de regering decentrale overheden 
met verschillende vormen van ondersteunend beleid. In het verlengde van de voorgelegde 
wetswijziging ondersteunt en adviseert het ministerie van BZK samen met de VNG decentrale 
overheden in de praktijk. Met de VNG, beroeps- belangenverenigingen en andere partners bouwen 
we hierbij voort op het brede netwerk, de bouwstenen en instrumenten die zijn ontwikkeld vanuit 
het samenwerkingsprogramma Democratie in Actie (2017-2021). Zo heeft het ministerie van BZK 
samen met ProDemos al een behulpzaam digitaal afwegingskader voor participatie ontwikkeld. 
Deze ‘Participatiewijzer’ helpt gemeenten kiezen voor de juiste mix van participatiemethoden in de 
verschillende fasen van het beleidsproces. Het programma Democratie in Actie is weliswaar 
afgesloten, maar het netwerk is nog steeds actief. In het verlengde van het wetsvoorstel zijn 
beperkt middelen beschikbaar voor ondersteuning van de decentrale overheden. Met de partners 
uit het netwerk van Democratie in Actie worden daarvan in 2023 informatiebijeenkomsten 
georganiseerd en kennisdeling via www.lokale-democratie.nl. Ook komen een modelverordening en 
handreikingen beschikbaar voor versterking participatie en het proces om toe te werken naar een 
brede participatieverordening. Concreet bieden we decentrale overheden ook praktisch advies en 
ondersteuning om burgers meer invloed en zeggenschap te geven door met bijvoorbeeld het 
uitdaagrecht, burgerbegroten, kernendemocratie of gelote burgerfora aan de slag te gaan.  
 
In het geval van de openbare lichamen in Caribisch Nederland zal het ministerie van BZK, binnen 
de daarvoor beschikbare middelen, bezien in hoeverre Bonaire, Sint Eustatius en Saba aanvullend 
gerichte ondersteuning nodig hebben. 
 
56 - Volt  
 
De regering geeft aan dat zij het als haar taak ziet om decentrale overheden te ondersteunen bij 
de implementatie van dit wetsvoorstel. De leden van de Volt-fractie vragen hoe de regering ervoor 
zorgt dat gemeenten die hier momenteel niet de capaciteit voor hebben uiteindelijk alsnog kunnen 
komen tot succesvolle implementatie. 
 
31 
 

 
In de memorie van toelichting wordt gesteld dat de regering de decentrale overheden via 
flankerend beleid zal ondersteunen bij de implementatie van het wetsvoorstel. Hoe zal dat 
flankerende beleid eruitzien, zo vragen de leden van de VVD-fractie. 
 
Voor een antwoord op deze vraag verwijzen wij naar de beantwoording onder vraag 55.  
 
60 - ChristenUnie  
 
De leden van de ChristenUnie-fractie zijn van mening dat om voorliggend voorstel tot een succes 
te maken, ondersteuning cruciaal is. Bijvoorbeeld middels een heldere modelverordening die 
decentrale overheden een breed keuzepalet aanreikt van manieren om invulling te geven aan het 
uitdaagrecht met daarin ook specifiek handreikingen gericht op het succesvol maken van 
uitdaagrecht onder verschillende groepen. Deze leden vragen ook of er afdoende middelen 
beschikbaar zijn om gemeenten te ondersteunen bij het tot een succes maken van dit voorstel. 
 
Voor een antwoord op deze vraag verwijzen wij naar de beantwoording onder vraag 55.  
 
61 - ChristenUnie  
 
De leden van de ChristenUnie-fractie zien ook dat de VNG positief spreekt over het 
ondersteuningsprogramma Democratie in Actie en de vraaggerichte aanpak die daaraan ten 
grondslag ligt. Deze leden vragen of ook bij dit voorstel een vraaggericht 
ondersteuningsprogramma zoals Democratie in Actie een aanvulling op het wetsvoorstel kan zijn. 
 
Voor een antwoord op deze vraag verwijzen wij naar de beantwoording onder vraag 55.  
 
8. Overgangsrecht en inwerkingtreding 
 
62 - VVD  
 
De gemeenteraad kan in de participatieverordening regels stellen over de wijze waarop de effecten 
van de uitvoering worden geëvalueerd en aan de hand van welke criteria dat gebeurt. Voor het 
periodiek evalueren van de resultaten van de toepassing van het uitdaagrecht en voor de ruimte 
om dit instrument in samenhang met andere participatie-instrumenten verder te ontwikkelen, is 
inzet van de regering nodig. De leden van de VVD-fractie willen graag weten hoe de evaluatie eruit 
komt te zien, op welke wijze de effecten en doelen van het uitdaagrecht op lokaal en nationaal-
niveau kunnen worden geëvalueerd en gemonitord.  
 
Op lokaal niveau is het aan betrokken partijen zelf de toepassing van het uitdaagrecht te 
evalueren, dat kwam in het antwoord op vraag 18 aan de orde. Op nationaal niveau wordt de 
toepassing van het uitdaagrecht meegenomen in de monitor burgerparticipatie die momenteel 
wordt opgezet door het bureau Regioplan in opdracht van het ministerie van BZK. In het antwoord 
op vraag 63 wordt deze monitor verder toegelicht.  
 
63 - D66  
 
De leden van de D66–fractie vragen de regering op welke termijn na het verstrijken van de 
overgangstermijn van twee jaar, een onderzoeksmonitor burgerparticipatie wordt opgezet en of de 
regering hier een nadere toelichting op kan geven.  
 
De onderzoekmonitor burgerparticipatie wordt momenteel in opdracht van het ministerie van BZK 
ingericht door het bureau Regioplan. Gestart wordt met een zogeheten nulmeting. Via deze 
monitor kan de regering zicht houden op de uitwerking en toepassing van de wet in de praktijk en 
op de mate waarin burgerparticipatie een volwaardige plaats krijgt in de lokale democratie. Doel is 
een zo breed mogelijk beeld te krijgen van zowel de verankering als de uitvoering van 
33 
 

indien het uitbreiden van de inspraak op beleid consequenties heeft voor de capaciteit en de 
kosten.  
 
Het vormgeven van de betrokkenheid van inwoners in de fase van de voorbereiding, uitvoering of 
evaluatie van beleid is een autonome taak van decentrale overheden. Dat betekent dat het aan 
henzelf is hoe zij daar – met de benodigde capaciteit – invulling aangeven en welke vormen zij 
daarbij kiezen. In algemene zin kan dan ook niet worden aangegeven wat de 
uitvoeringsconsequenties zijn nu dit per decentrale overheid zal verschillen. Zoals hiervoor bij de 
beantwoording van diverse vragen is toegelicht, ondersteunt de regering decentrale overheden met 
verschillende vormen van ondersteunend beleid.  
 
67 - D66  
 
De leden van de D66-fractie vragen aan de regering om nader toe te lichten op welke wijze een 
uitvoeringstoets beter ingebed kan worden in het wetsvoorstel. Verder vragen deze leden welke 
ruimte decentrale overheden hebben als uit de uitvoeringstoets blijkt dat de wensen van de burger 
onuitvoerbaar zijn. 
 
Zoals ook in de beantwoording bij vraag 28 naar voren kwam, acht de regering het niet wenselijk 
om in deze of andere wetgeving aanvullende regels op te nemen over het participatieproces eruit 
moet zien – daar mede onder verstaan hoe decentrale overheden toetsen of een bepaald initiatief 
toegestaan wordt. Het is aan de decentrale volksvertegenwoordigende organen om in de 
participatieverordening daar voorwaarden over op te nemen die passen bij de lokale behoeften en 
omstandigheden. Bij een concreet verzoek zal het overheidsorgaan dat verantwoordelijk is voor de 
uitvoering van de taak – veelal het bestuur – moeten beoordelen of dat gehonoreerd kan worden. 
Als blijkt dat de wensen van de initiatiefnemers onuitvoerbaar zijn, zal het op de weg van het 
verantwoordelijk overheidsorgaan liggen om het verzoek niet te honoreren. Van belang is dat 
daarbij de participatieverordening in acht wordt genomen.  
 
68 - ChristenUnie  
 
De leden van de ChristenUnie-fractie zijn enthousiast dat voorliggend voorstel ook van toepassing 
zal zijn op de BES-eilanden. Deze leden zien dat vanuit de eilanden wordt aangegeven dat 
voorliggend voorstel kan bijdragen aan het versterken van de lokale gemeenschap. Tegelijk lezen 
zij ook dat voor succesvolle implementatie van het uitdaagrecht op de BES-eilanden aandacht en 
ondersteuning nodig is. Op welke wijze gaat hier bij uitvoering van het wetsvoorstel aandacht voor 
zijn, om van het uitdaagrecht ook op de BES een succes te maken?  
 
De openbare lichamen in Caribisch Nederland kunnen gebruik maken van dezelfde expertise en 
informatie over het uitdaagrecht die door het ministerie van BZK, in samenwerking met de VNG, 
43
worden aangeboden aan de decentrale overheden in Europees Nederland. In het geval van de 
openbare lichamen in Caribisch Nederland zal het ministerie van BZK, binnen de daarvoor 
beschikbare middelen, bezien in hoeverre Bonaire, Sint Eustatius en Saba aanvullend gerichte 
ondersteuning nodig hebben. 
 
69 - BBB  
 
Het lid van de BBB-fractie constateert dat de Afdeling advisering van de Raad van State 
opmerkingen maakt over het feit dat decentrale overheden verplicht worden om burgers te 
betrekken bij de uitvoering en evaluatie van het beleid. De vraag volgens de Afdeling is of de 
instrumenten die de regering voorstelt de representatieve democratie versterken of haar juist 
ondermijnen. De regering maakt deze analyse niet en de Afdeling advisering ziet in haar advies 
enkele problemen. Zo blijkt uit onderzoek dat slechts een klein deel van de burgers gebruik maakt 
van het soort instrumenten dat de regering voorstelt. Hierdoor bestaat het risico dat een kleine 
 
43
 Zie daarover bijvoorbeeld www.lokale-democratie.nl/uitdaagrecht/handvatten-voor-startende-gemeenten. 
35 
 

rechtspersonen’ moet ruim worden uitgelegd; ook regionale en landelijke instellingen vallen er 
onder indien uit hun doelstelling een betrokkenheid bij het beleid van de desbetreffende gemeente 
45
voortvloeit. De voorgestelde wettekst sluit in lijn daarmee ook niet uit dat ook maatschappelijke 
partijen die niet in de gemeente, provincie, het waterschap of het openbaar lichaam gevestigd zijn 
betrokken kunnen worden bij de uitvoering en dat geldt ook voor partijen die niet in Nederland 
gevestigd kan worden. Met dit wetsvoorstel wordt beoogd dat de decentrale overheden zelf 
zeggenschap hebben over de ruimte voor het uitdaagrecht voor maatschappelijke partijen, zoals 
ook in het antwoord op vraag 4 uitgebreid is toegelicht. Veeleer zal bij initiatieven sprake zijn van 
een mate van binding met de gemeente, provincie, waterschap of het openbaar lichaam, maar het 
is niet uit te sluiten dat een verzoek van buiten komt, zelfs van buiten Nederland. De betreffende 
overheid zal bij verzoeken van buiten zelf beoordelen of een initiatief voldoet aan het kader dat 
gesteld is, bijvoorbeeld aan de eis ‘benodigd draagvlak’, en of een uitdaging kan worden 
gehonoreerd. De regering acht het niet wenselijk om een beperking van vestiging al in de 
organieke wetgeving op te nemen.  
 
 
De minister van Binnenlandse Zaken en Koninkrijksrelaties, 
 
 
 
Hanke Bruins Slot 
 
45
 Kamerstukken II 1985/86, 19403, nr. 3, p. 135. 
37 
 

