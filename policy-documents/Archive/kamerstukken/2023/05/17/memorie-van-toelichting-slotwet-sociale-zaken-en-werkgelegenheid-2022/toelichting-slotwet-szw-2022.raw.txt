Tweede Kamer der Staten-Generaal
2
Vergaderjaar 2022–2023
36 360 XV Jaarverslag en slotwet van het Ministerie van Sociale 
Zaken en Werkgelegenheid (XV) 2022
Nr. 4 MEMORIE VAN TOELICHTING
Tweede Kamer, vergaderjaar 2022–2023, 36 360 XV, nr. 4 1

B ARTIKELGEWIJZE TOELICHTING BIJ DE BEGROTINGSARTIKELEN 
(SLOTVERSCHILLEN)
1 Leeswijzer
De beleidsmatige mutaties en technische mutaties groter of gelijk aan de 
ondergrenzen in onderstaande staffel worden op het niveau van de 
financiële instrumenten (en eventueel artikelonderdeel) toegelicht.
Omvang begrotingsartikel (stand Beleidsmatige mutaties Technische mutaties 
ontwerp-begroting) in € miljoen (ondergrens in € miljoen) (ondergrens in € miljoen)
< 50 1 2
=> 50 en < 200 2 4
=> 200 < 1000 5 10
=> 1000 10 20
2 Beleidsartikelen
2.1 Artikel 1 Arbeidsmarkt
Toelichting
Verplichtingen en Uitgaven
De gerealiseerde verplichtingen zijn € 49,6 miljoen en de uitgaven 
€ 33,6 miljoen lager dan bij Najaarsnota was geraamd. De belangrijkste 
mutaties betreffen:
– DILLO (Duurzame Inzetbaarheid Leven Lang Ontwikkelen): Er is 
€ 7,5 miljoen minder aan subsidies verplicht en €2,1 miljoen minder 
uitgegeven. Daarnaast zijn de uitvoeringskosten lager uitgevallen en is 
een aantal voorlichtingsactiviteiten niet doorgegaan.
– Nederland leert door: Er is € 17,1 miljoen minder verplicht en 
€ 3,6 miljoen minder uitgegeven. Nederland leert door bestaat uit drie 
verschillende regelingen. Met name bij de regeling waarbij sectoren 
plannen konden indienen blijven middelen over doordat de oorspron­
kelijk ingediende plannen in meer uitgaven voorzagen dan bij de 
afrekening.
– MDIEU (Maatwerk Duurzame Inzetbaarheid & Eerder Uittreden): Er is 
€ 10,4 miljoen minder verplicht en € 18,9 miljoen minder uitgegeven. 
De aanvullende bevoorschotting bij lopende projecten is lager en later 
in de tijd dan verwacht. Daarnaast zijn de in 2022 aangevraagde 
subsidies niet volledig toegekend en is er minder aangevraagd dan het 
beschikbare budget.
– STAP Ontwikkeladvies (Stimulering Arbeidsparticipatie Ontwikkel­
advies): Er is € 2,4 miljoen minder verplicht en uitgegeven. Het STAP 
Ontwikkeladvies heeft dit jaar minder deelnemers getrokken dan 
verwacht, waardoor er een onderuitputting is geweest. Dit heeft ermee 
te maken dat de doelgroep (afgerond mbo-2 niveau) lastiger te bereiken 
is. Vanaf 2023 worden hiervoor pilots ontwikkeld.
– Opdrachten: Er is € 12,1 miljoen minder verplicht en € 7,7 miljoen minder 
uitgegeven. De onderuitputting komt deels doordat pas op 1 januari 2023 
de tegemoetkomingsregeling stoffengerelateerde beroepsziekten (TSB) 
kan worden geïmplementeerd, waarvoor enkele uitgaven waren begroot 
op artikel 1. Daarnaast is een deel niet gerealiseerd vanwege een 
uitgelopen Rijksbrede aanbestedingsprocedure waardoor gedurende 
een groot deel van het jaar geen bestellingen konden worden geplaatst 
voor nieuwe dienstwagens voor de Nederlandse Arbeidsinspectie. 
Tevens waren er bij de NLA gemiddeld minder inspecteurs in dienst 
Tweede Kamer, vergaderjaar 2022–2023, 36 360 XV, nr. 4 3

(€ 0,3 miljoen). Ook is er vervolgonderzoek niet doorgegaan rond 
bewindvoering (€ 0,1 miljoen) en zijn er verschillende bijeenkomsten en 
expertsmeetings in het najaar van 2022 niet doorgegaan (€ 0,1 miljoen).
Ontvangsten
De gerealiseerde ontvangsten zijn € 3,0 miljoen hoger dan bij Najaarsnota 
was geraamd. Dit betreft terugontvangsten van de incidentele subsidies op 
artikel 2.
2.3 Artikel 4 Jonggehandicapten
Toelichting
Verplichtingen en uitgaven
De verplichtingen en uitgaven voor de uitkeringslasten Wajong zijn 
€ 21,7 miljoen lager uitgekomen dan bij Najaarsnota geraamd. Dit wordt 
veroorzaakt door een verlaging van de bevoorschotting aan het UWV 
richting het einde van het jaar 2022, aangezien de verwachting was dat de 
uitkeringslasten Wajong lager zouden uitvallen dan eerder verwacht.
2.4 Artikel 5 Werkloosheid
Toelichting
Verplichtingen en uitgaven
De gerealiseerde verplichtingen zijn € 68,5 miljoen lager en de uitgaven zijn 
€ 67,6 miljoen lager dan bij Najaarsnota was geraamd.
Deze onderschrijding wordt voornamelijk veroorzaakt door minder verplich­
tingen en uitgaven voor crisisdienstverlening (€ 66 miljoen). Er is flinke 
onderuitputting op de dienstverleningsbudgetten. Het valt op dat met name 
weinig gebruik is gemaakt van werkfitbehoud en van de middelen voor 
het opleidingsdeel van MBO praktijkleren. Bij het aanvullend crisisdienst­
verleningsbudget is er ook sprake van dat veel trajecten naar werk een lange 
doorlooptijd hebben en daarmee ook de betalingen. Hiervoor is in het 
voorjaar 2022 ook al een deel van de uitgaven doorgeschoven naar 2023.
Daarnaast zijn er lagere verplichtingen en uitgaven bij Scholing WW 
(€ 1,2 miljoen). Het aantal scholingstrajecten in 2022 is lager uitgevallen dan 
verwacht. In 2022 was er sprake van een toenemende krapte, waardoor 
vermoedelijk minder scholingstraject nodig waren om werk te vinden.
2.5 Artikel 6 Ziekte en verlofregelingen
Toelichting
Verplichtingen en uitgaven
De gerealiseerde verplichtingen en uitgaven zijn € 3,8 miljoen hoger dan bij 
Najaarsnota was geraamd.
Dit wordt veroorzaakt door hogere uitkeringslasten bij de ziekteverzekering 
Caribisch Nederland. Een deel van de toename wordt verklaard doordat nu 
100% van de uitkeringsaanspraak wordt uitbetaald in plaats van de eerder 
door de RCN-unit SZW gehanteerde aanpak waarbij door de arts 
beoordeelde gedeeltelijke arbeidsongeschiktheid abusievelijk tot een 
uitkering naar rato leidde. Daarnaast is er sprake van hogere uitkerings­
lasten door een piek aan coronapatiënten en mogelijke fouten in het IT-
systeem.
Tweede Kamer, vergaderjaar 2022–2023, 36 360 XV, nr. 4 5

over de voorgaande toeslagjaren gebruik hebben gemaakt van de 
mogelijkheid om na afloop van het jaar in één keer het juiste toeslagbedrag 
te ontvangen. Dit leidt tot een verschuiving van uitgaven in de 
voorschotfase naar meer nabetalingen.
Ontvangsten
De ontvangsten kindgebonden budget komen € 10,1 miljoen hoger uit dan 
bij de Najaarsnota geraamd.
Met name de ontvangsten over toeslagjaar 2021 vallen hoger uit dan 
verwacht. Mogelijk houdt dit verband met de opstart van de invorderingen 
die tijdens de coronapandemie zijn gepauzeerd.
2.8 Artikel 13 Integratie en maatschappelijke samenhang
Toelichting
Verplichtingen en uitgaven
De gerealiseerde verplichtingen zijn € 7,6 miljoen lager dan bij Najaarsnota 
was geraamd. De gerealiseerde uitgaven zijn € 4,8 miljoen lager. Toelichting:
– Overige subsidies: Er is voor € 1,9 miljoen minder verplicht en de 
uitgaven waren € 0,8 miljoen lager. Dit wordt veroorzaakt doordat enkele 
subsidietrajecten later zijn gestart dan voorzien.
– Opdrachten Inburgering en integratie: De verplichtingen zijn 
€ 1,4 miljoen en uitgaven € 2,6 miljoen hoger uitgevallen dan verwacht. 
De hogere verplichtingen en uitgaven betreffen voornamelijk 
opdrachten aan het CBS.
– COA Voorinburgering: Er is voor € 3,8 miljoen minder verplicht dan 
verwacht. Uit de halfjaarcijfers van COA bleek dat minder trajecten voor 
Voorinburgering zijn gerealiseerd dan voorzien. Dit is veroorzaakt door 
de beperkte uitstroom uit de AZC's en personeelskrapte bij het COA.
– DUO: De uitgaven en verplichtingen zijn € 3,2 miljoen lager dan 
verwacht. Er is minder gebruik gemaakt van de leenfaciliteit dan bij 
Najaarsnota werd voorzien.
Ontvangsten
De ontvangsten komen € 1,3 miljoen hoger uit dan geraamd bij Najaarsnota. 
Dit komt omdat op de DUO leningen meer afbetaald is dan voorzien. Indien 
asielstatushouders binnen de wettelijke termijn aan de inburgeringsplicht 
voldoen dan hoeven ze de lening niet terug te betalen. Daarnaast vindt 
terugbetaling van de lening, als dat aan de orde is, naar draagkracht plaats. 
Dit maakt het lastig om een precieze inschatting te maken van de te 
verwachten ontvangsten.
3 Niet-Beleidsartikelen
3.1 Artikel 96 Apparaatsuitgaven kerndepartement
Toelichting
Verplichtingen en uitgaven
De gerealiseerde verplichtingen zijn € 17,0 miljoen lager dan bij Najaarsnota 
was geraamd en de gerealiseerde uitgaven zijn € 20,8 miljoen lager dan bij 
Najaarsnota was geraamd.
Enkele verklaringen voor de onderuitputting zijn:
– het invullen van vacatures gaat minder snel dan gedacht.
– er is een hogere uitstroom van medewerkers.
Tweede Kamer, vergaderjaar 2022–2023, 36 360 XV, nr. 4 7

