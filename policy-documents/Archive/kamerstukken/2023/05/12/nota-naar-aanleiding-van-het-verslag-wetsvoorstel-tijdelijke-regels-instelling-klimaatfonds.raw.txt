   
 
36 274  Tijdelijke regels inzake de instelling van een Klimaatfonds (Tijdelijke wet 
Klimaatfonds) 
 
NOTA NAAR AANLEIDING VAN HET VERSLAG 
 
Met belangstelling heb ik kennisgenomen van de vragen die door de vaste commissie en de fracties 
van de VVD, het CDA, de SP, GroenLinks en de PvdA en de BBB zijn gesteld in het verslag van de 
vaste commissie voor Economische Zaken en Klimaat van 24 maart 2023. Ik dank de 
wetgevingsrapporteurs en andere leden van de commissie voor hun inbreng en spreek de hoop uit 
dat het wetsvoorstel met deze beantwoording van de gestelde vragen op korte termijn kan worden 
geagendeerd voor plenaire behandeling.  
 
Inhoudsopgave 
I. Algemeen deel ................................................................................................................. 2 
1. Achtergrond, rationale en hoofdlijnen van het fonds ......................................................... 2 
2. Begroting van het fonds ............................................................................................... 23 
3. Ontvangsten en uitgaven ten laste van het fonds ............................................................ 25 
4. Meerjarenprogramma .................................................................................................. 25 
5. Onafhankelijk advies ................................................................................................... 26 
6. Budgetrecht van de Staten-Generaal ............................................................................. 27 
7. Evaluatie .................................................................................................................... 27 
8. Verhouding met Caribisch Nederland ............................................................................. 29 
9. Advies en consultatie ................................................................................................... 29 
II. Artikelsgewijze toelichting ............................................................................................... 29 
Artikel 3 Beheer van het fonds .......................................................................................... 29 
 
 
  
   
 

   
 
 
 Bestedingsdoelen wetsvoorstel Percelen Indicatief Rapport 
tijdelijke wet Klimaatfonds (verantwoordelijk budget Bestemmin
(artikel 2, tweede lid) bewindspersoon) coalitieak g Parijs, 
koord illustratief 
(miljard maatregel
euro) enpakket B 
a Een broeikasgas-neutrale 1. Kernenergie (MKE) 5 0 
energievoorziening in 2050 
2. CO -vrije 1 1 
2
gascentrales (MKE) 
3. Energie- 4 5 
infrastructuur 
(MKE) 
4. Vroege fase 15 15 
opschaling (MKE) 
b Het stimuleren van de implementatie 5. Verduurzaming 3 0 
van technieken voor energie- industrie en 
efficiëntie en het stimuleren van innovatie mkb 
toepassing van hernieuwbare energie (MEZK) 
en overige broeikasgas-reducerende 
technieken en maatregelen in het 
bedrijfsleven 
c Het stimuleren van de implementatie 6. Verduurzaming 7 12,5 
van technieken voor energie- gebouwde 
efficiëntie en toepassing van omgeving (MBZK) 
hernieuwbare energie in de gebouwde 
omgeving 
 
De indicatieve budgetverdeling komt het meest overeen met het illustratieve maatregelpakket B uit 
het rapport Bestemming Parijs, bestaande uit veertig maatregelen. Dit pakket betrof een mix van 
beprijzen, normeren en subsidiëren. Sommige maatregelen daarvan leiden tot uitgaven en andere 
juist tot inkomsten.  
 
Aan de uitgavenkant bestond het pakket uit: CO2-vrije gascentrales (1 miljard euro, gelijk aan het 
indicatieve budget uit het Klimaatfonds) en vroege fase opschaling (15 miljard euro, gelijk aan het 
indicatieve budget); energie-infrastructuur (5 miljard euro, 1 miljard hoger dan het indicatieve 
budget) en verduurzaming gebouwde omgeving (12,5 miljard euro, 5,5 miljard euro hoger dan het 
indicatieve budget). Voor kernenergie en verduurzaming industrie en innovatie mkb was geen 
budget opgenomen.  
 
Aan de inkomstenkant bevatte het rapport Bestemming Parijs aanvullende kosten voor het 
doortrekken van fiscale stimulering EV (10,4 miljard euro) en emissievrije bestelauto’s (1,8 miljard 
euro), diverse aanpassingen van de Energiebelastingen zoals het verhogen van de belasting op 
aardgas en het verlagen van de belasting op elektriciteit, de aanpassing van de degressiviteit en 
het afschaffen van diverse vrijstellingen. Het kabinet heeft deze aanpassingen grotendeels 
overgenomen, maar heeft voor sommige maatregelen een later ingroeipad gekozen.  
 
2. Kan de regering bij de maatregelen die niet zijn overgenomen aangeven waarom deze 
aanbevelingen niet zijn overgenomen? 
 
Dat niet alle aanbevelingen zijn overgenomen is het gevolg geweest van politieke keuzes die 
gemaakt zijn tijdens het formatieproces. Daarbij is er minder budget beschikbaar gesteld vanwege 
enerzijds nieuwe inzichten over bepaalde kosten gedurende het formatieproces en anderzijds de 
benodigde financiële middelen voor andere prioriteiten uit het coalitieakkoord.  
 
3. Indien de maatregelen zijn overgenomen, in hoeverre komen de gereserveerde bedragen 
overeen met de aanbevelingen van de studiegroep? 
 
Voor het antwoord op deze vraag wordt verwezen naar het antwoord op de vraag met het nummer 
1. 
   
 

   
 
2
klimaatbeleid een rechtvaardige verdeling ten grondslag moet liggen. Zonder deze eerlijke 
verdeling zal het draagvlak onder klimaatmaatregelen (verder) eroderen en zijn de uitgaven van 
belastinggeld niet doelmatig en effectief. Is de regering dit met de leden eens?  
 
De regering is het op dit punt eens met de leden van de SP-fractie. De leden van de SP-fractie 
worden verder verwezen naar het antwoord op vraag 4. 
 
7. De leden van de GroenLinks- en PvdA-fracties lezen in de memorie van toelichting dat de in het 
rapport ‘Bestemming Parijs’ (2021) uitgewerkte maatregelen slechts ‘deels zijn overgenomen in de 
bestedingsdoelen van het voorgestelde Klimaatfonds’. Kan de regering inzichtelijk maken welke 
maatregelen wel zijn overgenomen en welke maatregelen niet? En waarom ervoor gekozen is deze 
maatregelen niet over te nemen? 
 
Voor het antwoord op de vraag van de leden van de GroenLinks- en PvdA-fracties wordt verwezen 
naar het antwoord op vragen nummer 1 en 2. 
 
8. De leden van de GroenLinks- en PvdA-fracties baart het zorgen dat tijdens de voorjaarsnota 880 
miljoen euro uit het Klimaatfonds is gebruikt als dekking van het koopkrachtpakket. Hoewel de 
regering meerdere malen benadrukt dat met een begrotingsfonds de middelen geoormerkt kunnen 
worden voor een specifiek doel en dat zo geborgd wordt dat de middelen besteed worden aan de 
doelstellingen van het fonds en niet voor andere doelen kunnen worden aangewend, blijkt dat de 
regering hier nog vóór instelling van de wet uitzondering op heeft gemaakt. Verwacht de regering 
dat na instelling van de wet de middelen beter beschermd zullen zijn? 
 
In het voorjaar van 2022 heeft het kabinet een beroep gedaan op de geoormerkte middelen voor 
het Klimaatfonds voor generale dekking. Deze middelen zijn nodig voor het koopkrachtpakket dat 
werd ingesteld om de stijgende energiekosten te dempen voor mensen die het meest in de knel 
kwamen. Naar aanleiding daarvan is de afspraak gemaakt om meer gebruik te maken van 
normerende maatregelen zodat het verlaagde budget van het Klimaatfonds het bereiken van de 
doelen niet in gevaar zou brengen.  
 
Een belangrijke reden voor het inrichten van een begrotingsfonds is om financiële middelen 
meerjarig te reserveren voor specifieke doelen. De regering is van mening dat door de instelling 
van het Klimaatfonds deze middelen beter worden beschermd, doordat deze in principe alleen 
gebruikt kunnen worden voor het faciliteren van maatregelen die bijdragen aan de doelstellingen 
van het fonds. Dit staat niet in de weg dat de begrotingswetgever (regering en Staten-Generaal 
gezamenlijk) kan besluiten middelen aan het Klimaatfonds te onttrekken. Andersom kunnen ook 
middelen worden toegevoegd.  
 
9. Hoe ziet zij dit in het licht van de ontwikkelingen van het Nationaal Groeifonds waaruit ook al 
meerdere keren middelen zijn ingezet als dekking voor ongerelateerde overheidsuitgaven?  
 
Het is aan de regering en Staten-Generaal gezamenlijk om een integrale afweging te maken over 
de besteding van de middelen in begrotingsfondsen, ook als wordt voorgesteld om deze in te 
zetten als dekking voor ongerelateerde overheidsuitgaven. De leden van de GroenLinks- en PvdA-
fracties worden verder verwezen naar het antwoord op vraag 8. 
 
Doelstelling en reikwijdte 
 
10. De leden van de commissie hebben enige vragen over de formulering van de doelstelling van 
het fonds in artikel 2, tweede lid. In de memorie van toelichting is aangegeven dat uitdrukkelijk 
niet aangesloten wordt bij de doelstellingen van de Klimaatwet, omdat deze nog kunnen wijzigen. 
De leden van de commissie vragen waarom niet is gekozen voor een ‘dynamische verwijzing’ naar 
3
de Klimaatwet, op die manier werken wijzigingen in de Klimaatwet ook door in de TwK en de 
doelstellingen van het Klimaatfonds. 
 
Het achterliggende doel van het fonds is om bij te dragen aan het behalen van de doelen in de 
Klimaatwet. In artikel 2 van het wetsvoorstel zijn de bestedingsdoelen nader gespecificeerd. Er is 
niet gekozen voor een dynamische verwijzing naar de reductiepercentages uit de Klimaatwet, 
 
2
 https://www.wrr.nl/publicaties/rapporten/2023/02/16/rechtvaardigheid-in-klimaatbeleid 
https://www.wrr.nl/publicaties/rapporten/2023/02/16/rechtvaardigheid-in-klimaatbeleid  
3
 Aanwijzing 3.47, eerste lid, van de Aanwijzingen voor de Regelgeving schrijft een dergelijke systematiek ook 
als standaard voor.  
   
 

   
 
2030 binnen bereik is. In de Klimaatnota rapporteert het kabinet regulier over de voortgang van 
het Klimaatbeleid.  
 
13. Sinds de reservering van de middelen in het coalitieakkoord zijn de prijzen sterker dan 
verwacht gestegen, in hoeverre heeft dit invloed op de realisatie van de doelen van het 
Klimaatfonds ten opzichte van de 2030 doelstellingen? In het verlengde hiervan vragen de leden 
van de commissie in hoeverre de renteontwikkeling en aanvullende uitgaven van invloed zijn op de 
omvang van het Klimaatfonds? 
 
De gestegen energieprijzen en de renteontwikkeling hebben verschillende gevolgen. Enerzijds 
zorgen de hogere energieprijzen voor betere investeringsmogelijkheden in bijvoorbeeld duurzame 
opschalingstechnieken waardoor in sommige gevallen minder subsidie nodig is. Anderzijds maakt 
de oplopende rente lenen voor zowel de overheid als burgers en bedrijven duurder. Dat geldt ook 
leningen die moeten worden aangegaan voor verduurzamingsmaatregelen. Het totale effect van 
beide ontwikkelingen is op dit moment niet geheel duidelijk. Het kabinet heeft daarom een groot 
deel van de middelen in het Klimaatfonds gereserveerd zodat aan de hand van de meest recente 
inzichten en ontwikkelingen middelen beschikbaar kunnen worden gesteld voor de specifieke 
maatregelen. Mocht er voor specifieke maatregelen minder of meer middelen nodig zijn kan het 
kabinet aan de hand hiervan in ieder geval jaarlijks in het meerjarenprogramma bijstellen. 
 
Als tegemoetkoming voor additionele uitgaven ten gevolge van loon- en prijsstijgingen wordt het 
budget uit het Klimaatfonds opgehoogd met middelen uit de loon- en prijsbijstelling (LPB). Wegens 
de Rijksbrede dekkingsopgave wordt circa 60% in 2023-2027 en 30% vanaf 2028 van deze LPB 
ingeleverd. Wat de impact daarvan is op het bereiken van de 2030-doelstellingen is op voorhand 
niet in te schatten, temeer omdat de impact van subsidiemaatregelen niet los kan worden gezien 
van normerings- en beprijzingsmaatregelen. Uiteraard blijft het kabinet gecommitteerd aan het 
behalen van de wettelijk vastgestelde klimaatdoelen voor 2030.  
 
14. Zo is in de startnota van het Kabinet aangegeven dat uitgaven die onder het 
investeringsplafond vallen vrij naar latere jaren mogen worden geschoven, mits de Europese 
5
begrotingsregels hier ruimte voor bieden. Ten opzichte van het coalitieakkoord is de reservering 
voor het Klimaatfonds met 880 miljoen euro verlaagd in verband met “andere maatschappelijke 
prioriteiten”. Zoals aangegeven wordt met het Klimaatfonds beoogd in een stabiele financiering 
voor het klimaatbeleid tot 2030 te voorzien. In hoeverre voorziet onderhavig wetsvoorstel in 
aanvullende waarborgen om te realiseren dat de gereserveerde middelen voor het Klimaatbeleid 
behouden blijven?  
 
Voor het antwoord op de vraag van de leden van de commissie wordt verwezen naar het antwoord 
op vraag nummer 8. 
 
15. De leden van de commissie lezen dat de fondsbeheerder geacht wordt rekening te houden met 
de indicatieve verdeling van de middelen uit het coalitieakkoord. In hoeverre is de fondsbeheerder 
hieraan gebonden? Hoe verhoudt een en ander zich tot de in artikel 3 van de TwK opgenomen 
toetsingscriteria en de objectieve toetsing van maatregelen, waartoe - onder andere – de in de 
memorie van toelichting genoemde motie Heinen-Grinwis oproept? 
 
De indicatieve verdeling uit het coalitieakkoord is het uitgangspunt geweest bij de totstandkoming 
van het ontwerp-MJP 2024. Met deze verdeling wordt dan ook rekening gehouden bij de 
beoordeling die geschiet aan de hand van de bestedingsdoelen en criteria van het fonds zoals 
geformuleerd in artikel 2 respectievelijk 3 van onderhavig wetsvoorstel. Als blijkt dat dit wenselijk 
is met oog op het bereiken van de doelen kan het kabinet besluiten tot een andere verdeling van 
middelen.  
 
6
In het ontwerp-MJP 2024 is aangegeven dat het kabinet als gevolg van de integrale 
Voorjaarsbesluitvorming klimaat de percelen verduurzaming industrie en innovatie mkb en 
gebouwde omgeving wil verhogen met respectievelijk 1137,2 en 889,2 miljoen euro en de percelen 
energie-infrastructuur en vroege fase opschaling verlagen met respectievelijk 98,9 en 1485,6 
miljoen euro. Dit is in de figuur hieronder weergegeven. Het verschil tussen de verlaging en 
 
5
 Startnota van het kabinet Rutte-IV, p. 21.  
6
 Zie pagina 8 van het ontwerp-MJP 2024, bijlage bij Kamerstukken II 2022/2023, 2023Z07697 (nog niet 
genummerd) Voorjaarsbesluitvorming Klimaat | Tweede Kamer der Staten-Generaal 
 
   
 

   
 
worden over de Joint Letters of Intent (hierna: JLOI’s) die de Minister van Economische Zaken en 
Klimaat met maatwerkbedrijven zal ondertekenen. In deze JLOI’s worden ook afspraken gemaakt 
over de monitoring van uitvoering.  
 
10
18. Blijkens de brief van 8 juli 2022 van de regering van Economische Zaken en Klimaat worden 
er met de maatwerkafspraken mede de strategische doelstellingen van het (groene) industriebeleid 
nagestreefd. In hoeverre kan de fondsbeheerder, gelet op het bestedingsdoel zoals neergelegd in 
artikel 2 en de beoordelingscriteria van artikel 3, deze strategische doelstellingen meewegen in zijn 
beslissing over de voorgestelde besteding?  
 
De fondsbeheerder kan dergelijke bestedingsdoelen meewegen in zijn beslissing over de 
voorgestelde besteding. 
 
Zoals uiteengezet in het ontwerp-MJP 2024 kent de ontwikkeling van het meerjarenprogramma 
11
verschillende fases. Het proces begint met het uitwerken van maatregelen door diverse 
ministeries en het opstellen van deelprogramma’s per perceel. Via het deelprogramma doet de 
verantwoordelijke bewindspersoon een voorstel voor de besteding van het indicatieve budget van 
zijn of haar perceel aan de fondsbeheerder. In dit deelprogramma kan de verantwoordelijke 
bewindspersoon bredere strategische doelstellingen meenemen. De maatregelen uit dit 
deelprogramma worden vervolgens voorzien van een conceptbeoordeling door het 
fondsbeheerteam (dat de Minister voor Klimaat en Energie adviseert over het Klimaatfonds) in 
samenwerking met het ministerie van Financiën. Allereerst wordt beoordeeld of de maatregelen 
bijdragen aan de doelen van het fonds zoals geformuleerd in artikel 2 van onderhavig wetsvoorstel. 
Vervolgens worden de maatregelen onder meer beoordeeld op doeltreffendheid, doelmatigheid, 
additionaliteit en uitvoerbaarheid. De conceptbeoordeling van de fondsbeheerder in samenwerking 
met het ministerie van Financiën wordt vervolgens voor een onafhankelijke reflectie gedeeld met 
het PBL. Na verwerking van de PBL-reflectie en eventuele andere toetsen dient de Minister voor 
Klimaat en Energie in de Ministeriële Commissie voor Klimaat en Energie een voorstel in voor het 
ontwerp-MJP 2024. Vervolgens vindt het gesprek plaats in het kabinet als onderdeel van de 
Voorjaarsbesluitvorming. In de uiteindelijke politieke besluitvorming kunnen eveneens ook 
strategische doelstellingen van het (groene) industriebeleid een rol spelen.  
 
19. In de genoemde brief wordt ten aanzien van de maatwerkafspraken ook het Nationaal 
Groeifonds genoemd. De leden van de commissie vragen hoe deze financieringsbronnen zich 
verhouden tot elkaar.  
 
Over de samenhang tussen de fondsen heeft de Minister van Financiën u op 10 juni 2022 
geïnformeerd (Kamerstukken, 2021/22, 35925 IX, nr. 33). In algemene zin richt het Nationaal 
Groeifonds zich op maatregelen op het gebied van kennisontwikkeling, research and development 
en innovatie die bijdragen aan het duurzaam verdienvermogen. Het op te richten Klimaatfonds 
heeft als achterliggend doel het bereiken van tenminste 55% CO -reductie in 2030 en 
2
klimaatneutraliteit in 2050. Maatwerkafspraken met de 10-20 grootste uitstoters hebben als 
primair doel het reduceren van CO -reductie, maar kunnen ook het duurzaam verdienvermogen 
2
versterken. Hoewel de benodigde middelen voor de maatwerkaanpak dus primair via het 
Klimaatfonds zal lopen, kunnen sommige onderdelen van de maatwerkafspraken mogelijk in 
aanmerking komen voor financiering uit het Groeifonds. 
 
20. Kunnen in het kader van de maatwerkafspraken verplichtingen aangegaan worden voordat de 
fondsbeheerder een besluit heeft genomen over de toekenning van middelen uit het fonds en de 
fondsbegroting is goedgekeurd door de Staten-Generaal? 
 
Er kunnen pas verplichtingen worden aangegaan als het kabinet een besluit heeft genomen over 
het voorstel van de fondsbeheerder inzake de toekenning van middelen uit het fonds en dit is 
goedgekeurd door de Staten-Generaal. Zolang het Klimaatfonds nog niet in ingesteld, worden de 
middelen direct overgeheveld vanuit de Aanvullende Post. Dit is ook gebeurd bij de urgente 
maatregelen waarover in het voorjaar van 2022 is besloten. De toewijzing van deze middelen vergt 
altijd een (departementaal) begrotingswetsvoorstel, waarmee uw Kamer moet instemmen. Deze 
procedure is ook gevolgd met het indienen van de proeve van begroting van het nog op te richten 
Klimaatfonds voor de financiering van klimaatmaatregelen in de begroting van 2023. 
 
 
10
 Kamerstukken II 2021/22 29826, nr. 147. 
11
 Zie pagina 4 e.v. van het ontwerp-MJP 2024 bijlage bij Kamerstukken II 2022/2023, 2023Z07697 (nog niet 
genummerd) Voorjaarsbesluitvorming Klimaat | Tweede Kamer der Staten-Generaal  
   
 

   
 
reduceren van CO -uitstoot in de keten (scope 3 emissies) en, daarmee niet noodzakelijkerwijs op 
2
Nederlands grondgebied, in aanmerking kunnen komen voor middelen uit het Klimaatfonds. Deze 
leden vragen de regering om te verduidelijken in hoeverre ook maatregelen die meer zien op het 
reduceren van CO -uitstoot in de keten (scope 3 emissies) in aanmerkingen kunnen komen voor 
2
middelen uit het Klimaatfonds. Indien dergelijke maatregelen niet in aanmerking komen voor 
middelen uit het Klimaatfonds, met welke middelen kunnen deze maatregelen dan wel worden 
gefinancierd en in hoeverre is daarvoor momenteel voldoende budget voor beschikbaar, zo vragen 
deze leden.  
 
Maatregelen die behoren tot de bestedingsdoelen in artikel 2, tweede lid, van het wetsvoorstel 
kunnen worden gefaciliteerd met middelen uit het fonds. Dit kunnen ook maatregelen betreffen die 
gericht zijn op het reduceren van CO2-uitstoot in de keten (scope 3 emissies). Dat soort 
maatregelen zullen, naast een bijdrage aan vermindering van broeikasgasemissies in Nederland, 
waarschijnlijk ook een bijdrage leveren aan broeikasgasemissiereducties buiten Nederland. Het 
Klimaatfonds richt zich primair op het realiseren van maatregelen die bijdragen aan de reductie van 
CO2 in Nederland, maar maatregelen die ook effect hebben in het buitenland zijn niet uitgesloten 
van bekostiging. 
 
25. De leden van de CDA-fractie merken op dat ook voor maatregelen die zien op het reduceren 
van de scheepvaart en de luchtvaart geldt dat deze reductie niet plaats zal vinden op Nederlands 
grondgebied. Zij vragen de regering daarom ook voor deze maatregel te verduidelijken in hoeverre 
zij in aanmerking zullen komen voor middelen uit het Klimaatfonds en indien dat niet het geval is 
met welke middelen deze maatregelen dan wel zullen worden gefinancierd.  
 
Maatregelen gericht op de verduurzaming van de lucht- en scheepvaart komen in aanmerking. Dat 
soort maatregelen levert namelijk een bijdrage aan de vermindering van broeikasgasemissies in 
Nederland, naast de bijdrage aan de vermindering van broeikasgasemissies in het buitenland. 
 
26. De leden van de SP-fractie vragen de regering om te beargumenteren hoe de publieke 
middelen uit het klimaatfonds zo doelmatig en doeltreffend mogelijk worden ingezet. Het behalen 
van een dalende uitstoot van broeikasgassen met behulp van normering is zeer aannemelijk, 
daarom moet voldoende beargumenteerd worden dat publiek geld via het fonds hier bovenop 
noodzakelijk is. Publiek geld moet pas beschikbaar komen als is aangetoond dat het behalen van 
doelstellingen niet op een andere manier, bijvoorbeeld via het normeren en beprijzen van industrie, 
te realiseren is. De leden van de SP-fractie zien dat er bij de vormgeving van het klimaatfonds 
vooral gelet wordt op subsidie als financieringsinstrument, maar verzoeken de regering om uiteen 
te zetten waarom er niet andere financieringsinstrumenten overwogen zijn, bijvoorbeeld leningen 
in plaats van subsidies. Middels leningen kan een gedeelte van het geld ook weer terugvloeien naar 
het fonds, waardoor er effectief meer geld is in te zetten, maar kan ook na verloop van tijd blijken 
dat de doelstellingen met minder publiek geld gerealiseerd kunnen worden. Kan de regering 
beargumenteren waarom niet gekozen is voor een mix tussen leningen en subsidies? 
 
Voor het antwoord op de vraag van de leden van de SP-fractie wordt verwezen naar het antwoord 
op vraag nummer 5. 
 
27. De leden van de SP-fractie constateren dat er al tijden gesproken wordt over de komst van een 
grote hoeveelheid publiek geld – het klimaatfonds. Zij vragen de regering om inhoudelijk in te gaan 
of deze mogelijke komst van een grote som geld niet heeft geleid tot afwachten en stilstand bij de 
verduurzaming van bedrijfsleven, omdat zij wellicht in aanmerking komen voor veel geld. 
 
De regering denkt niet dat de aankondiging van het klimaatfonds heeft geleid tot afwachten en 
stilstand bij de verduurzaming van het bedrijfsleven. De regering is ervan overtuigd dat het 
bedrijfsleven onder het bestaande nationale en Europese klimaatbeleid ook zonder subsidiering 
prikkels ervaren om aan de slag te gaan met verduurzaming. Dit neemt niet weg dat het 
bedrijfsleven met gerichte ondersteuning uit het klimaatfonds voortvarender kan gaan 
verduurzamen. Daarbij is het uitgangspunt van de regering dat alleen voor onrendabele delen van 
investeringen subsidies worden ingezet en subsidiemaatregelen aanvullend moeten zijn aan 
bestaand beleid en instrumentarium.  
 
28. De leden van de GroenLinks- en PvdA-fracties hebben vragen over de indicatieve verdeling van 
de middelen. Zoals deze leden het nu begrijpen komt slechts 3,35 miljard euro via het Nationaal 
Isolatieprogramma en 900 miljoen euro via de stimulering van hybride warmtepompen ter 
beschikking van huishoudens ter verduurzaming van woningen. Zij vragen daarom of de regering 
een overzicht kan geven met een inschatting welk deel van de middelen gereserveerd is voor 
   
 

   
 
innovatieve technologie met een schaalbare functie en belangrijke rol voor de Nederlandse 
klimaatneutrale samenleving, zoals innovatieve technieken voor hoogwaardige hernieuwbare 
energiedragers die nog relatief duur zijn. Hier vallen onder andere de benodigde generieke 
investeringen in waterstof onder. Voor maatwerksubsidie, zoals mogelijk in het kader van de 
maatwerkafspraken, wordt primair naar het perceel verduurzaming industrie en innovatie mkb 
gekeken. Dit perceel is gericht op het verduurzamen van de grote industriële uitstoters en het 
industriële mkb o.a. via de VEKI en NIKI regelingen gericht op ondersteuning bij kosteneffectieve 
CO -reductie technieken die niet via de SDE++ ondersteunt kunnen worden. Ook biedt dit perceel 
2
ruimte voor eventuele maatwerksubsidies. Bij het genoemde voorbeeld zal het bedrijf, afhankelijk 
van de specifieke subsidievraag, een aanvraag kunnen indienen bij subsidieregelingen die middelen 
hebben ontvangen uit het perceel vroege fase opschaling en het perceel gericht op het 
verduurzamen van de grote industriële uitstoters. 
 
31. Hoe gaat de fondsbeheerder hier goed onderscheid in maken? 
 
De verantwoordelijk bewindspersoon die een maatregel bij het Klimaatfonds indient, dient te 
onderbouwen op welke wijze de maatregel bijdraagt aan de operationele doelstelling per perceel en 
de onderliggende bestedingsdoelen van het Klimaatfonds. Deze onderbouwing wordt door de 
fondsbeheerder beoordeeld. Desalniettemin is het mogelijk dat een maatregel onder meerdere 
beleidsdoelen geschaard kan worden. In dat geval zal de fondsbeheerder in zijn beoordeling een 
onderbouwde afweging maken onder welk bestedingsdoel en dus welk perceel een voorstel 
geschaard moet worden. 
 
32. De leden van de GroenLinks- en PvdA-fracties zijn benieuwd naar hoe de beoordeling van 
aanvragen in de praktijk plaats zal vinden. Wat deze leden betreft zou op de eerste plaats de vraag 
op tafel moeten liggen of subsidie het meest geëigende instrument is om de CO2-reductie te 
behalen. Hoe ziet de regering dit?  
 
Het beoordelingsproces is uitgebreid beschreven in het ontwerp-MJP 2024. Daarin is, in lijn met het 
wetsvoorstel, opgenomen dat de fondsbeheerder onder meer de volgende criteria betrekt bij deze 
beoordeling van maatregelen: (1) doeltreffendheid, (2) doelmatigheid, (3) additionaliteit, (4) 
uitvoerbaarheid, (5) de duur van de maatregelen in relatie tot de tijdelijkheid van het fonds en (6) 
de overeenstemming met het klimaatplan, bedoeld in artikel 3 van de Klimaatwet. Bij het criterium 
doelmatigheid wordt beoordeeld hoe de maatregel zich verhoudt tot andere (nieuwe) 
klimaatmaatregelen. Daarbij moet duidelijk zijn dat de beoogde effecten niet (of met minder 
middelen) op een alternatieve manier, zoals via normering en/of beprijzing gerealiseerd kunnen 
worden of dat het effectiever is om de maatregel hiermee te combineren. Daarnaast wordt in het 
kader van doelmatigheid beoordeeld of de maatregel geschiedt door efficiënt gebruik van 
beschikbare middelen en beoordeeld in hoeverre maatregelen private investeringen stimuleren. 
Alleen onrendabele delen van investeringen komen in aanmerking voor subsidie. De regering zal 
uiteindelijk steeds zoeken naar de meest doelmatige mix tussen beprijzen, normeren en 
subsidiëren. Het PBL doet op de beoordeling onder het Klimaatfonds hier ook een onafhankelijke 
reflectie op. Dit heeft dit voorjaar geleid tot een integraal pakket dat is uitgewerkt in het ontwerp-
12
MJP 2024 . Bovendien worden de maatregelen jaarlijks doorberekend in de Klimaat en 
Energieverkenning.  
 
33. En ziet zij financiering in de vorm van leningen ook als mogelijkheid? Specifiek zijn deze leden 
benieuwd welk afwegingskader de beheerder van het fonds zal gebruiken om te bepalen of 
normering, beprijzing, subsidiering of financiering in de vorm van leningen de meest doelmatige 
overheidsinterventie is. Indien vervolgens via een onafhankelijke en zorgvuldige analyse besloten 
is dat subsidie het meest doelmatige instrument is voor het behalen van de CO2-reductie, zou op 
de tweede plaats de vraag op tafel moeten liggen of financiering via het Klimaatfonds logisch is of 
dat de financiering via bestaande subsidiepotjes en fondsen kan verlopen.  
 
Voor het antwoord op de vraag van de leden van de GroenLinks en PvdA-fracties wordt verwezen 
naar het antwoord op vraag nummer 5. 
 
34. Hoewel de regering de additionaliteit van het fonds ten opzichte van andere fondsen kort 
aanstipt in de memorie van toelichting, is het voor deze leden onduidelijk hoe zij deze afweging wil 
gaan maken.  
 
 
12
 Zie het ontwerp-MJP 2024, bijlage bij Kamerstukken II 2022/2023, 2023Z07697 (nog niet genummerd) 
Voorjaarsbesluitvorming Klimaat | Tweede Kamer der Staten-Generaal.  
   
 

   
 
Afbakening ten opzichte van andere fondsen 
 
37. De leden van de commissie constateren dat in de memorie van toelichting is aangegeven dat 
uit het fonds enkel bedragen kunnen worden overgeheveld naar begrotingen van andere 
ministeries. Klopt het dat artikel 6 overheveling naar een ander begrotingsfonds niet in de weg 
staat aangezien dit ook een begroting als bedoeld in artikel 2.1, eerste lid, Comptabiliteitswet 2016 
is?  
 
Het klopt dat technisch gezien op grond van artikel 6 van het wetsvoorstel middelen uit het 
Klimaatfonds naar een ander begrotingsfonds kunnen worden overgeheveld. Het is echter de 
bedoeling dat middelen worden overgeheveld naar departementale begrotingen voor de 
bekostiging van maatregelen. 
 
38. De leden van de SP-fractie willen weten hoe de regering de adviezen van de Algemene 
Rekenkamer en de Raad van State bij het vormgeven van het Nationaal Groeifonds op het punt 
van het budgetrecht van het parlement en de controleerbaarheid van het klimaatfonds heeft 
14
betrokken en toegepast. 
 
Voor het antwoord op deze vraag van de leden van de SP-fractie wordt verwezen naar het 
antwoord op vraag nummer 35.  
 
39. De leden van de SP-fractie willen voorkomen dat er geshopt gaat worden tussen 
financieringsvormen bij de overheid en dit kan leiden tot overfinanciering van een aanvrager. Hoe 
gaat de regering voorkomen dat partijen of organisaties voor eenzelfde activiteit op verschillende 
manieren fondsen aanspreken, bijvoorbeeld via het Nationaal Groeifonds, het Transitiefonds en het 
Klimaatfonds, maar bijvoorbeeld ook via InvestNL? 
 
De regering meent dat het shoppen wordt voorkomen door de bestedingsdoelen van de fondsen op 
voorhand zo scherp mogelijk af te bakenen. Over de samenhang tussen de fondsen heeft de 
15
minister van Financiën u op 10 juni 2022 geïnformeerd. In algemene zin richt het Nationaal 
Groeifonds zich op maatregelen op het gebied van kennisontwikkeling, research and development 
en innovatie die bijdragen aan het duurzaam verdienvermogen. Het op te richten Klimaatfonds 
heeft als achterliggend doel het bereiken van tenminste 55% CO -reductie in 2030 en 
2
klimaatneutraliteit in 2050. Voorgesteld wordt het Klimaatfonds ten opzichte van het Transitiefonds 
landelijk gebied en natuur af te bakenen door de uitsluiting van de landbouw- en 
natuurmaatregelen van bekostiging uit het fonds in artikel 2, derde en vierde lid. Maatregelen voor 
het verduurzamen van glastuinbouwsector komen wel in aanmerking. Waar het Klimaatfonds, 
Groeifonds en Transitiefonds landelijk gebied en natuur primair gericht zijn op het (al dan niet via 
overheveling naar departementale begrotingen) verlenen van subsidies, is InvestNL is als 
investeringsinstelling gericht op het financierbaar maken van projecten door het bieden van 
revolverend risicodragend kapitaal. Deze organisaties zijn daarmee complementair aan elkaar.  
 
De bestedingsdoelen van de fondsen in aanmerking nemend, is het allereerst aan de indiener van 
de maatregel om te bepalen onder welk fonds een maatregel het beste past. Dit wordt vervolgens 
beoordeeld door de fondsbeheerder op basis van de bestedingsdoelen. Bij twijfel zal informeel 
contact opgenomen worden met de beoordelaars van het Nationaal Groeifonds, Transitiefonds in 
oprichting en InvestNL om gezamenlijk te beoordelen wat de meest passende financieringsbron 
voor de maatregel is. 
 
40. De leden van de SP-fractie zouden ook graag willen weten hoe de regering zicht houdt op 
afwijzingen bij de één en hernieuwde aanvraag bij de ánder? Of de situatie dat een organisatie of 
bedrijf beter bij een ander fonds past, dan waar is aangevraagd? Kan de regering uitgebreid ingaan 
op het onderwerp van gegevensuitwisseling tussen fondsen?  
 
Voor het antwoord op deze vraag van de leden van de SP-fractie wordt verwezen naar het 
antwoord op vraag nummer 39. 
 
41. Het lid van de BBB-fractie vraagt de regering om uit te leggen waarom die afbakening 
bijvoorbeeld met het transitiefonds zo belangrijk is. 
 
 
14
 Advies Algemene Rekenkamer 
15
 Kamerstukken, 2021/22, 35925 IX, nr. 33 
   
 

   
 
Het is de bedoeling om de dubbele rol van de Minister voor Klimaat en Energie ambtelijk te 
beleggen bij verschillende directies om een onafhankelijke beoordeling en advisering te borgen. 
Het kabinet acht het niet nodig om de beoogde ambtelijke scheiding tussen beoordelen van 
maatregelen en de indieners daarvan vast te leggen in een protocol of in het Besluit mandaat, 
volmacht en machtiging EZK 2019, omdat het enkel de beoordeling van de voorstellen betreft en 
deze beoordeling ook voor de Kamer beschikbaar wordt gemaakt. Uiteindelijk wordt kabinetsbreed 
een besluit genomen over de besteding van de middelen, wat ter goedkeuring wordt voorgelegd 
aan het parlement.  
 
Bij de totstandkoming van het ontwerp-MJP voor 2024 is op twee momenten onafhankelijke 
advisering gevraagd. Ten eerste zijn vroeg in het proces bij de ontwikkeling van de 
deelprogramma’s per perceel relevante experts (in ieder geval TNO, PBL en RVO) gevraagd 
mondeling advies uit te brengen tijdens zogenaamde “kennis aan tafel sessies”. Verderop in het 
proces is het PBL gevraagd om een onafhankelijke reflectie op de alle ingediende maatregelen te 
geven en op de conceptbeoordeling van de fondsbeheerder. Het ontwerp-MJP 2024 en de PBL-
16
reflectie daarop zijn gelijktijdig met de Voorjaarsnota naar het parlement gestuurd.  
 
Er is overwogen om de advisering op dezelfde manier als bij het Nationaal Groeifonds te regelen, 
maar dit paste niet bij de aard van het Klimaatfonds. Daarvoor is het belangrijk om de regie op de 
transitie en de inzet van beleidsinstrumenten te versterken. Dit wordt nodig geacht omdat ondanks 
de inspanningen van de afgelopen jaren Nederland niet op koers lag om de doelen voor 
broeikasgasreductie te behalen, zoals die zijn vastgelegd in de Klimaatwet. Met de huidige 
vormgeving wordt wel onafhankelijk advies ingewonnen, maar heeft de Minister voor Klimaat en 
Energie ook de daarom ruimte om de ingediende maatregelen integraal te wegen binnen het 
bredere klimaatbeleid, bijvoorbeeld in relatie tot andere maatregelen in een specifieke sector.  
 
45. De leden van de commissie stellen vast dat in het wetsvoorstel niet wordt bepaald dat de 
regering uitsluitend kan besluiten dat klimaatmaatregelen die in overeenstemming zijn met de vier 
in het wetsvoorstel opgenomen toekenningscriteria uit het fonds kunnen worden gefinancierd 
(artikel 3, derde lid, onderdeel a tot en met d (Beheer van het fonds)). Bepaald wordt daarentegen 
dat de regering die maatregelen “beoordeelt met betrekking tot” die toekenningscriteria. Wat 
betekent dit precies? Laten deze bewoordingen naar het oordeel van de regering ruimte voor de 
minister voor Klimaat en Energie om ook maatregelen te financieren uit het fonds die niet of niet 
volledig met de toekenningscriteria in overeenstemming zijn of daarvan af te wijken?  
  
Het Klimaatfonds hevelt middelen uit het fonds alleen over naar de departementale begrotingen als 
maatregelen bijdragen aan de bestedingsdoelen van het wetsvoorstel en zijn beoordeeld aan de 
hand van de toetsingscriteria van het voorgestelde artikel 3, tweede lid. Er is gekozen voor de 
formulering dat maatregelen “onder meer beoordeeld worden met betrekking tot de 
toekenningscriteria”, om ruimte te bieden voor aanvullende overwegingen en om duidelijk te 
maken dat de beoordelingscriteria geen afvinklijst betreffen (voldoet wel of niet aan de criteria) 
maar onderlinge afweging van maatregelen vergen ten opzichte van elkaar (relatief). Zo kan de 
ene maatregelen doelmatiger zijn dan de andere. Soms is het ook zo dat de doelmatigheid van een 
maatregelen eigenlijk alleen goed kan worden beoordeling in samenhang met andere maatregelen, 
in dat geval kan ook naar de combinatie van maatregelen worden gekeken. Samenvattend is het 
vanwege de formulering van artikel 3, tweede lid, mogelijk dat een maatregel wordt opgenomen in 
het meerjarenprogramma hoewel deze niet volledig in overstemming is met alle criteria (en dus 
bijvoorbeeld niet staat in het klimaatplan). 
 
46. De leden van de commissie tekenen voorts aan dat de in de wet opgenomen criteria niet 
uitputtend zijn: het betreft aspecten die de regering “onder meer” kan betrekken in zijn 
beoordeling. Welke andere criteria kunnen relevant zijn en mogelijk door de regering worden 
betrokken bij zijn beoordeling? Welk gewicht kunnen deze aanvullende criteria hebben, kunnen 
deze de bij wet benoemde criteria opzijzetten?  
 
De regering heeft geen specifieke andere criteria voor ogen gehad die zij bij de beoordeling van 
maatregelen kan betrekken, maar heeft de mogelijkheid open willen houden dat een ander urgent 
criterium zich opdringt.  
 
 
16
 Zie PB-reflectie, bijlage bij Kamerstukken II 2022/2023, 2023Z07697 (nog niet genummerd) 
Voorjaarsbesluitvorming Klimaat | Tweede Kamer der Staten-Generaal. 
 
   
 

   
 
delegatiebepaling op te nemen, zodat onderwerpen als de onafhankelijke advisering en 
beoordelingscriteria in lagere regelgeving verder uitgewerkt kunnen worden? 
  
De karakters van het voorgestelde Transitiefonds landelijk gebied en natuur en van het 
voorgestelde Klimaatfonds verschillen. Het Transitiefonds moet functioneren in een bestuurlijke 
omgeving die verder rijkt dan de departementen en uit het Transitiefonds kunnen zelf direct 
uitgaven worden gedaan. Het nader kunnen regelen van de beoordelingscriteria en de 
onafhankelijke advisering kan voor dit fonds toegevoegde waarde hebben. Het Klimaatfonds zal het 
karakter hebben van een overhevelingsfonds, waar alleen departementen een aanvraag voor 
kunnen indienen. Dit maakt dat afspraken, bijvoorbeeld ten aanzien van onafhankelijke 
beoordeling ook nader uitgewerkt en afgestemd kunnen worden binnen het kabinet via de 
Ministeriële Commissie voor Klimaat en Energie en de ministerraad.  
 
51. De leden van de CDA-fractie merken op dat in de toelichting over de criteria die worden 
gehanteerd bij de beoordeling van of maatregelen al dan niet kunnen worden gefinancierd vanuit 
het Klimaatfonds onder het kopje doelmatigheid wordt gesteld dat duidelijk moet zijn dat de 
beoogde effecten van een maatregel niet op een alternatieve manier, zoals via normering en/of 
beprijzing gerealiseerd kunnen worden. Deze leden vragen de regering in te gaan op de vraag in 
hoeverre de keuze voor subsidiering uit het Klimaatfonds versus normering of beprijzing objectief 
kan worden getoetst of dat een dergelijke keuze per definitie een politieke keuze is. Indien 
dergelijke toetsing niet objectief kan worden gedaan, is het dan wel verstandig om de 
bovengenoemde uitwerking van het begrip doelmatigheid op deze wijze mee te nemen in de 
(objectieve) toetsing van maatregelen, zo vragen deze leden.  
 
Een maatregel is in meer of mindere mate doelmatig: de ene maatregel kan dus doelmatiger zijn 
dan een andere maatregel. Ook is de beleidsmix relevant: het kan doelmatiger zijn om een 
maatregel te subsidiëren als er ook normerende en beprijzende maatregelen zijn. De subsidie kan 
risico’s wegnemen en draagt een deel van vooralsnog hogere kosten bij koplopers, terwijl 
(oplopende) normering en beprijzing parallel zorgen voor een stabiel en structureel 
marktperspectief. Dit kan objectief worden getoetst. De waarde of weging die, na de beoordeling, 
aan de doelmatigheid wordt gegeven, is vervolgens een politieke keuze. Dit betekent dat het 
kabinet uiteindelijk een besluit neemt over de inhoudelijke beoordeling door in te stemmen met het 
meerjarenprogramma, dat vervolgens als bijlage bij het voorstel voor de begroting van het 
Klimaatfonds aan het parlement wordt aangeboden.  
 
52. De leden van de CDA-fractie hebben de bij het bovenstaande de vraag welke criteria worden 
gehanteerd om te bepalen of een maatregelen die gefinancierd wordt vanuit het Klimaatfonds 
doelmatig is. Deze leden vragen of bij het bepalen van de doelmatigheid alleen zal worden gekeken 
naar de kosten voor de Staat of dat er ook wordt gekeken naar de kosten voor burgers en het 
bedrijfsleven. Normeren kost immers ook geld en de kosten van bijvoorbeeld normering zullen 
ergens moeten landen in de maatschappij.  
 
Bij de beoordeling van de doelmatigheid van een maatregel wordt gekeken naar de beste 
maatregelvorm (normeren, beprijzen en/of subsidiëren) om het gestelde doel te behalen, zeker 
ook in relatie tot de overige maatregelen die datzelfde doel nastreven. Een onderdeel van dat 
onderzoek is wie de risico’s zou moeten dragen; de Staat, de burger en/of het bedrijfsleven. Er 
wordt dus gekeken naar de balans tussen de maatregelen en waar en hoe de kosten voor de 
maatschappij als geheel zullen neerslaan en niet alleen naar de kosten voor de Staat. 
 
53. Voorts vragen deze leden de regering om te verduidelijken hoe effecten zoals weglek en de 
impact op het verdienvermogen van Nederland worden meegewogen in het beoordelen (van de 
doelmatigheid) van maatregelen. 
 
Indien sprake is van weglek en impact op verdienvermogen dan wordt dit in kaart gebracht. 
Vervolgens wordt deze informatie meegenomen in de beoordeling van de doelmatigheid van een 
maatregel en meegewogen in de bredere beoordeling van een maatregel en het pakket aan 
maatregelen voor het ontwerp-MJP. Op het moment dat een maatregel leidt tot weglek is deze 
minder doelmatig dan een maatregel die niet tot weglek leidt. Maatregelen die tot positieve 
effecten voor verdienvermogen leiden hebben eveneens een positievere doelmatigheid dan 
maatregelen met negatieve gevolgen (gegeven een bepaalde CO2-effecten). Voor deze laatste 
geldt wel dat de precieze effecten voor verdienvermogen in veel gevallen lastig heel concreet zijn 
vast te stellen. Wel is vaak in algemene zin duidelijk of een maatregel een positief effect heeft of 
juist negatief.  
 
   
 

   
 
57. De leden van de GroenLinks- en PvdA-fracties zijn benieuwd wanneer maatregelen als 
doeltreffend worden beschouwd. Deze leden roepen de regering op om hiervoor een hoge lat te 
leggen – wat deze leden betreft 65%, en ten minste 60%. Kan de regering bevestigen dat de 
doeltreffendheid van het fonds en gefinancierde maatregelen wordt getoetst aan de 60%-
doestelling, en niet aan de 55%-doelstelling? En kan de regering toelichten hoe zij hierop gaat 
toetsen? 
 
Een maatregel wordt beschouwd als doeltreffend als de desbetreffende maatregel de met die 
maatregel beoogde doelstellingen realiseert. Om voor financiering met middelen uit het 
Klimaatfonds in aanmerking te komen, moeten maatregelen bijdragen aan de doelstelling genoemd 
in artikel 2, tweede lid, van het wetsvoorstel. Voor de beoordeling van individuele 
klimaatmaatregelen is het niet relevant of de ambitie van de regering 55%, 60% of 65% CO -
2
emissiereductie is. Afzonderlijke maatregelen zullen namelijk niet zelfstandig één van deze 
emissiereductiedoelstellingen kunnen behalen.  
 
58. De leden van de GroenLinks- en PvdA-fracties vragen hoe wordt bepaald of en wanneer een 
bijdrage vanuit het Rijk, bijvoorbeeld in de vorm van subsidies, het meest doelmatig is, en 
wanneer normeren en beprijzen de voorkeur geniet. 1) Hoe wordt bepaald welke bijdrage van 
vervuilers zelf verwacht mag worden? Wat deze leden betreft zou op de eerste plaats de vraag op 
tafel moeten liggen of subsidie het meest doelmatige instrument is om de CO2-reductie te behalen. 
Specifiek zijn deze leden benieuwd welk afwegingskader de beheerder van het fonds zal gebruiken 
om te bepalen of normering, beprijzing, subsidiëring of financiering in de vorm van leningen de 
meest doelmatige overheidsinterventie is.  
 
De verantwoordelijk bewindspersoon die een maatregel bij de beheerder van het Klimaatfonds 
indient, dient te onderbouwen op welke wijze de maatregel bijdraagt aan het doel en de 
onderliggende bestedingsdoelen van het Klimaatfonds. Deze onderbouwing wordt door de 
fondsbeheerder beoordeeld. De regering zoekt bij een uiteindelijk besluit over het ontwerp-MJP 
steeds naar de meest doelmatige maatregel. Dat kan (een mix van) beprijzen, normen of 
subsidiëren zijn. Daarbij is het uitgangspunt dat alleen voor onrendabele delen van investeringen 
subsidies worden ingezet. Bij de afweging tussen mogelijke instrumenten en welke bijdrage van 
bedrijven of burgers zelf verwacht wordt, wordt onder meer gebruik gemaakt van het onafhankelijk 
advies zoals beschreven in het antwoord op vraag nummer 44. De bijdrage die van partijen zelf 
verwacht mag worden is vervolgens deel ook een politieke keuze. Wel kan in sommige gevallen 
inzichtelijk worden gemaakt welke subsidie nodig is om bijvoorbeeld te voorkomen dat een 
bepaalde normerende maatregel leidt tot hogere kosten voor burgers en bedrijven.  
 
59. 2) Wie wordt verantwoordelijk voor deze afweging en welke onafhankelijke analyses zullen 
daarvoor gebruikt worden? 
 
De regering stelt een meerjarenprogramma vast en is daarmee verantwoordelijk voor de gemaakte 
afweging. Voor het antwoord op de vraag van de leden van de GroenLinks- en PvdA-fracties over 
de onafhankelijke analyses wordt verwezen naar het antwoord op vraag nummer 44. 
 
60. Indien vervolgens blijkt dat subsidie het meest doelmatige instrument is voor het behalen van 
de CO -reductie, zou op de tweede plaats de vraag op tafel moeten liggen of financiering via het 
2
Klimaatfonds logisch is of dat de financiering via bestaande subsidiepotjes en fondsen kan 
verlopen. 3) Hoewel de regering de additionaliteit van het fonds ten opzichte van andere fondsen 
kort aanstipt in de memorie van toelichting, is het voor deze leden onduidelijk hoe zij deze 
afweging wil gaan maken.  
 
Voor het antwoord op de vraag van de leden van de GroenLinks- en PvdA-fracties wordt ook 
verwezen naar het antwoord op vraag nummer 32. De fondsbeheerder beoordeelt maatregelen ten 
aanzien van de additionaliteit. Dit betekent dat gekeken wordt of de maatregel additioneel is aan 
vastgesteld en gefinancierd beleid. Dit beleid betreft beleid dat ten tijde van het coalitieakkoord al 
was uitgewerkt, waar al dekking voor was gevonden en/of dat al operationeel was. De 
fondsbeheerder overlegt hierbij ook de Minister van Financiën. De Minister van Financiën heeft 
overzicht over de departementale begrotingen en heeft vanuit die rol een goed beeld van de 
mogelijkheden binnen de bestaande departementale begrotingen en voor welke maatregelen 
daarbinnen echt geen ruimte is.  
 
61. De leden van de PvdA en GroenLinks fracties vragen voorts hoe, indien blijkt dat subsidiëren 
via het klimaatfonds het meest doelmatige instrument is, de Tweede Kamer inzicht kan krijgen in 
de doelmatige besteding van het geld. Immers, bij bijvoorbeeld de SDE++ zijn bedrijven in 
   
 

   
 
Maatregelen die specifiek gericht zijn op het oplossen van arbeidsmarktkrapte met betrekking tot 
de energie- en klimaattransitie en dus bijdragen aan de bestedingsdoelen van het fonds komen 
reeds in aanmerking voor middelen uit het Klimaatfonds. Het kan hierbij ook gaan om mensen met 
afstand tot de arbeidsmarkt.  
 
2. Begroting van het fonds  
Budgettaire aspecten 
65. De leden van de commissie vragen op welke momenten in het begrotingsjaar er verandering 
van de verdeling van middelen plaats kan vinden. De leden van de commissie zijn daarnaast 
benieuwd wat er gebeurt met de middelen uit fonds indien zou blijken dat de reductiedoelstellingen 
in 2030 met minder middelen kunnen worden bereikt dan de nu bekende 34,12 miljard.  
 
De regering zal ieder jaar voorafgaand aan het versturen van het ontwerp-MJP een voorstel doen 
tot verdeling van de middelen in het Klimaatfonds. Het ontwerp-MJP wordt gelijktijdig met de 
Voorjaarsnota naar uw Kamer gestuurd. Na de parlementaire behandeling (in het voorjaar) wordt 
het definitieve voorstel voor de verdeling van de middelen opgenomen in de begroting van het 
fonds, die samen met het (definitieve) meerjarenprogramma op Prinsjesdag wordt aangeboden aan 
uw Kamer. Uw Kamer behandelt als medewetgever de verdeling van de middelen bij de 
behandeling van de begroting. Uw Kamer kan bij de behandeling van de begrotingswetsvoorstellen 
(begroting, 1e en 2e suppletoire begrotingswetten en de eventuele noodzakelijke incidentele 
suppletoire begrotingswetten) de voorgestelde verdeling van middelen amenderen en goedkeuren.  
 
Het indicatieve budget van het Klimaatfonds is niet alleen bedoeld om de doelstellingen van 2030 
te halen. Maatregelen die bijdragen aan een broeikasgasneutrale energievoorziening in 2050 
kunnen ook een aanvraag doen voor middelen uit het Klimaatfonds. Indien er zou blijken dat de 
reductiedoelstellingen in 2030 met minder middelen kunnen worden bereikt dan de nu 
bekende 34,12 miljard euro kunnen de resterende middelen op voorstel van het kabinet en na 
behandeling van het betreffende begrotingswetsvoorstel anders worden ingezet.  
 
66. De leden van de commissie vragen of het klopt dat uit de zin “Middelen die bij de begroting van 
2023, voordat onderhavig wetsvoorstel tot wet is verheven en in werking is getreden, reeds voor 
bepaalde bestedingsdoelen worden overgeheveld naar departementale begrotingen worden op de 
bovengenoemde indicatieve bedragen van de desbetreffende bestedingsdoelen in mindering 
gebracht” volgt dat er netto minder dan 34,12 miljard resteert voor het Klimaatfonds op het 
moment van de beoogde inwerkingtreding van het wetsvoorstel? Indien dit het geval is, welk 
bedrag resteert er dan? Kan de regering inzicht geven in de besluitvorming voor de reeds begrote 
maatregelen, heeft de regering bij de overheveling van deze middelen – anticiperend op het 
wetsvoorstel - toepassing gegeven aan de in onderhavig wetsvoorstel neergelegde voorschriften?  
 
Het klopt dat er netto minder dan 34,12 miljard resteert voor het Klimaatfonds op het moment van 
de beoogde inwerkingtreding van het wetsvoorstel. In de begroting van 2023 is circa 4,8 miljard 
euro meerjarig beschikbaar gesteld voor urgente uitgaven om te voorkomen dat de uitvoering van 
19
klimaatbeleid in het geding komt. Daarnaast is in het Voorjaar 2022 circa 0,9 miljard euro aan 
middelen aan het Klimaatfonds onttrokken om budgettaire problematiek elders te dekken 
(Kamerstukken 2021-2022, 36120 nr. 1). In totaal is hiermee circa 5,7 miljard euro van de 
middelen voor het Klimaatfonds reeds gecommitteerd. Daarmee resteert nog circa 29,3 miljard 
euro.  
 
Bij de toekenning van middelen voor het jaar 2023 is uitgegaan van de in het onderhavig 
wetsvoorstel neergelegde voorschriften. Ingediende maatregelen worden onder meer beoordeeld 
met betrekking tot de toekenningscriteria die opgenomen zijn in onderhavig wetsvoorstel. 
Daarnaast was in de begroting van 2023 een belangrijk criterium dat zonder deze uitgaven de 
uitvoering van het Klimaatbeleid in het geding kwam.  
 
Voor de beantwoording van de vraag van de leden van de commissie wordt tevens verwezen naar 
het antwoord op vraag 22. 
 
67. De leden van de commissie vragen wat de overwegingen zijn om niet, zoals bij het 
20
Defensiematerieelbegrotingsfonds wel is gebeurd, een bepaling op te nemen dat vastlegt in welke 
verplichtingen, uitgaven en ontvangsten de begroting afzonderlijk inzicht geeft. 
 
 
19
 Kamerstukken 2022-2023, 32 813 nr. 1090 
20
 Zie artikel 3, derde lid, van de Wet defensiematerieelbegrotingsfonds. 
   
 

   
 
inkomsten uit de veiling van EU ETS rechten komen ten gunste van de algemene middelen. 
Conform de begrotingsregels worden deze inkomsten niet gekoppeld aan specifieke uitgaven.  
 
3. Ontvangsten en uitgaven ten laste van het fonds 
71. De leden van de commissie hebben enkele vragen bij de keuze voor de vormgeving van het 
Klimaatfonds als overhevelingsfonds. Dit is anders dan bij andere begrotingsfondsen als het 
Mobiliteitsfonds, het Deltafonds, het Nationaal Groeifonds en het Transitiefonds. Deze fondsen 
maken directe subsidiëring ten laste van het fonds mogelijk. Volgens de memorie van toelichting 
leidt de vormgeving van het Klimaatfonds als een overhevelingsfonds tot “een duidelijke rol- en 
taakverdeling, en een overzichtelijker beheer”. Kan de regering uiteenzetten waarom voor het 
Klimaatfonds voor een afwijkende vormgeving is gekozen dan bij andere begrotingsfondsen en 
daarbij ingaan op de voor- en nadelen van de directe financiering van subsidies ten laste van het 
begrotingsfonds?  
 
De regering heeft voor een overhevelingsfonds gekozen om verschillende redenen. Ten eerste 
omdat deze vormgeving beter aansluit bij de behoefte om regie te kunnen voeren op de uitgaven 
en deze integraal te kunnen bezien met ander klimaatbeleid gericht op normeren en beprijzen. Ten 
tweede omdat de bestedingsdoelen van het Klimaatfonds zoals beschreven in het coalitieakkoord 
relatief breed waren (van kernenergie tot de verduurzaming van de gebouwde omgeving). Dat is 
anders dan bij het Groeifonds, waar alle voorstellen gericht zijn op het versterken van het 
verdienvermogen via kennisontwikkeling, research and development en innovatie. Een 
overhevelingsfonds is dan passender. Een risico van deze vormgeving is dat er geen integraal 
overzicht is van de toegekende middelen. Hier is extra aandacht voor bij de uitvoering van het 
fonds, zoals beschreven in het antwoord op vraag nummer 35. Ten derde zorgt deze vormgeving 
ervoor dat de gereserveerde middelen voor het klimaatbeleid behouden blijven en bij 
onderuitputting kunnen worden doorgeschoven naar een volgend jaar of terugvloeien naar het 
fonds. De middelen zijn geoormerkt voor het klimaatbeleid. Tot slot is niet gekozen voor de 
mogelijkheid van het verlenen van directe subsidies vanuit het fonds. De reden hiervoor is omdat 
in dat geval een nieuwe organisatie opgebouwd zou moeten worden omdat voor het verlenen van 
directe subsidies aanzienlijke deskundigheid en capaciteit is vereist. Het opbouwen van zo’n nieuwe 
organisatie zou echter weinig meerwaarde hebben omdat de voor subsidiëring benodigde 
deskundigheid en capaciteit reeds aanwezig is bij de diverse beleidsdepartementen. 
 
72. De leden van de VVD-fractie lezen dat het Klimaatfonds een overhevelingsfonds betreft waaruit 
uitgaven naar begrotingen van andere ministeries kunnen worden gedaan. De leden van de VVD-
fractie vragen hoe het proces eruitziet indien ervoor wordt gekozen om middelen van het 
Klimaatfonds over te hevelen naar een staatsdeelneming? 
 
De bedoeling is dat middelen worden overgemaakt naar andere departementale begrotingen van 
het Rijk. Een staatsdeelneming is een privaatrechtelijke rechtspersoon en maakt geen deel uit van 
de rijksbegroting. Wel is het mogelijk dat een verantwoordelijk bewindspersoon een voorstel 
indient bij de beheerder van het Klimaatfonds voor een maatregel met betrekking op een 
staatsdeelneming. De verantwoordelijk bewindspersoon kan na een positieve beoordeling en 
ontvangst van de middelen deze vervolgens beschikbaar stellen aan de staatsdeelneming via de 
maatregel in kwestie, bijvoorbeeld via een subsidieregeling, kapitaalstorting of een leningafspraak. 
 
4. Meerjarenprogramma 
73. De leden van de commissie vragen op welke wijze en op welke momenten de Kamer betrokken 
wordt bij het opstellen van het meerjarenprogramma, voordat dit met de begroting aan de Kamer 
wordt aangeboden. Zoals de Algemene Rekenkamer in het advies bij het wetsvoorstel aangeeft is 
de bruikbaarheid van het meerjarenprogramma voor het uitoefenen van het budgetrecht van de 
Kamer afhankelijk van de kwaliteit en relevantie van het meerjarenprogramma. Op welke wijze is 
de regering voornemens zeker te stellen dat de Kamer over voldoende actuele 
voortgangsinformatie beschikt om het meerjarenprogramma te beoordelen? Is in dit kader 
overwogen om bepalingen in de TwK op te nemen die vergelijkbaar zijn met artikel 4, derde en 
vierde lid, van de Wet Mobiliteitsfonds? Deze bepalingen schrijven voor dat het 
Meerjarenprogramma Infrastructuur, Ruimte en Transport (MIRT) inzicht biedt in de verhouding 
tussen de uitgaven van het fonds en uitgaven via andere begrotingen van de rijksbegroting, en dat 
het meerjarenprogramma een overzicht van de wijzigingen ten opzichte van het voorgaande jaar 
en de status van de gefinancierde projecten bevat.  
  
Er is uitdrukkelijk gekeken naar de Wet Mobiliteitsfonds en het is de bedoeling dat het 
meerjarenprogramma Klimaat vergelijkbaar inhoudelijk wordt. Omdat wordt voorgesteld dat het 
   
 

   
 
geven? Kunnen zij jaarlijks de doeltreffendheid en doelmatigheid van de uitgaven die worden 
gefinancierd vanuit het Klimaatfonds doorrekenen voorafgaand aan de begrotingsbehandeling in de 
Tweede Kamer? 
 
Voor het antwoord op de vraag van de leden van de GroenLinks- en PvdA-fracties wordt verwezen 
naar het antwoord op vraag nummer 77.  
 
6. Budgetrecht van de Staten-Generaal  
79. De leden van de commissie constateren dat de memorie van toelichting in herinnering brengt 
dat het budgetrecht betekent dat het parlement mede bepaalt voor welke doeleinden de middelen 
mogen worden aangewend, dat het achteraf de recht- en doelmatigheid van de uitgaven 
controleert en dat het de regering verantwoordelijk houdt voor de gedane uitgaven. Het 
wetsvoorstel bevat de doelstellingen van het fonds, die in de memorie van toelichting worden 
toegelicht. Artikel 3.1 Comptabiliteitswet 2016 vereist daarnaast een toelichting waarin wordt 
ingegaan op de doeltreffendheid en de doelmatigheid die worden nagestreefd. De leden van de 
commissie hebben dit in de memorie van toelichting gemist. Zou de regering hier alsnog op in 
willen gaan? 
 
In de memorie van toelichting wordt nader ingegaan op de beoogde doeltreffendheid en 
doelmatigheid. Een maatregel wordt beschouwd als doeltreffend als de desbetreffende maatregel 
de met die maatregel beoogde doelstellingen realiseert. Onder doelmatigheid wordt gekeken of de 
bijdrage aan de doelstelling van het fonds geschiedt door efficiënt gebruik van beschikbare 
middelen. Hieronder wordt ten eerste verstaan dat alleen onrendabele delen van investeringen in 
aanmerking komen voor subsidie. Ten tweede zal worden beoordeeld in hoeverre maatregelen 
private investeringen stimuleren. Ten derde zal worden beoordeeld hoe de maatregel zich verhoudt 
tot andere klimaatmaatregelen. Daarbij moet duidelijk zijn dat de beoogde effecten niet (of met 
minder middelen) op een alternatieve manier, zoals via normering en/of beprijzing gerealiseerd 
kunnen worden of dat het effectiever is om de maatregel hiermee te combineren. Er wordt ook 
gekeken naar additionaliteit: de fondsbeheerder beoordeelt of maatregelen additioneel zijn aan 
reeds vastgesteld klimaatbeleid- en instrumentarium. Het is niet de bedoeling dat voor reeds 
bestaande klimaatmaatregelen middelen uit het Klimaatfonds naar departementale begrotingen 
worden overgeheveld, tenzij deze maatregelen eindig zouden zijn omdat er niet is voorzien in 
afdoende financiering tot 2030. Als laatste criterium zal er gekeken worden naar uitvoerbaarheid: 
maatregelen dienen juridisch en technisch uitvoerbaar te zijn. Bij het opstellen van de maatregelen 
dient rekening gehouden te zijn met onder meer de beschikbare capaciteit op de arbeidsmarkt en 
de Europese staatssteunregels. Het gaat er hierbij ook om of een voorstel op tijd operationeel kan 
zijn om de middelen op tijd te kunnen besteden zoals beoogd. 
 
80. De leden van de SP-fractie lezen in de analyse van de Algemene Rekenkamer dat het ministerie 
fondsbeheerder is, maar ook zelf aanvragen kan indienen, waardoor het risico bestaat op oneerlijke 
en onafhankelijke toekenning van fondsgelden. Hoe gaat de regering dit voorkomen en is dat 
voldoende? Waarom heeft de regering in lijn met het advies van de Algemene Rekenkamer niet 
gekozen om op te nemen dat besluiten onafhankelijker worden genomen? 
 
Het Klimaatfonds kent een indicatief budget van 35 miljard euro. Het is daarom van belang dat er 
een zorgvuldige en integrale beoordeling plaatsvindt van de ingediende maatregelen bij het fonds. 
In het antwoord op vraag 56 wordt uitgelegd hoe deze verantwoordlijkheden ambtelijk separaat 
zijn belegd.  
 
81. De leden van de SP-fractie willen graag van de regering weten hoe zij het advies van de 
Algemene Rekenkamer dat er meer aansluiting moet zijn tussen het meerjarenprogramma, de 
begrotingsstukken van het Klimaatfonds en de verschillende departementale begrotingsstukken in 
de accountantscontrole gaan regelen. Hoe is de regering van plan om gehoor te geven aan dit 
advies van de Algemene Rekenkamer? 
  
Het is inderdaad belangrijk dat er een goede aansluiting is tussen de verschillende stukken inzake 
de middelen van het Klimaatfonds. Hoe het kabinet dit beoogd te doen is beschreven in het 
antwoord op vraag nummer 35. Verder is de (wettelijke) jaarlijkse accountantscontrole gericht op 
de getrouwheid van de financiële verantwoording en de rechtmatigheid van de in het jaarverslag 
opgenomen realisatie. Indien de middelen uit het Klimaatfonds reeds verdeeld zijn naar 
departementale begrotingen wordt de financiële verantwoording over deze middelen van de 
desbetreffende departementen in hun jaarverslag dus ook gecontroleerd door de accountant.  
  
7. Evaluatie 
   
 

   
 
jaarlijks bij het opstellen van een nieuw meerjarenprogramma, de lessen worden meegenomen uit 
voorgaande jaren. Ook opvattingen of wensen uit het parlement kunnen leiden tot aanpassingen in 
het proces. 
 
8. Verhouding met Caribisch Nederland 
84. De leden van de commissie lezen dat het mogelijk zal zijn om maatregelen in Caribisch 
Nederland te financieren. Tegelijkertijd moeten maatregelen voldoen aan het Klimaatplan, bedoeld 
in artikel 3 van de Klimaatwet, zo volgt uit artikel 3, derde lid, onderdeel a, van het onderhavige 
wetsvoorstel. De Klimaatwet en het daarop gebaseerde Klimaatplan hebben alleen op het Europese 
deel van Nederland betrekking, in hoeverre heeft dit vereiste invloed op financiering van 
maatregelen in Caribisch Nederland? Sluit dit criterium dergelijke financiering niet de facto uit? 
  
Het criterium inzake het voldoen aan het Klimaatplan sluit dergelijke financiering niet uit. Op het 
moment dat dergelijke maatregelen voldoen aan de doelstellingen van het Klimaatfonds kunnen 
departementen daarvoor middelen uit het Klimaatfonds ontvangen en vervolgens aanwenden. De 
focus zal wel liggen op maatregelen die bijdragen aan CO2-reductie in het Europese deel van 
Nederland.  
 
9. Advies en consultatie  
85. De leden van de commissie stellen vast dat de Algemene Rekenkamer in haar advies van 21 
juni 2022 met betrekking tot de samenhang tussen het meerjarenprogramma en de begroting wijst 
op het risico dat de informatie als geheel geen inzicht biedt, als er niet een arrangement van 
eenduidige, geoperationaliseerde doelstellingen en indicatoren is afgesproken. De memorie van 
toelichting stelt dat meerjarenprogramma laat zien op welke manier (maar, niet hoeveel) de 
bijdragen aan andere begrotingen bijdragen aan het doel van het fonds. De memorie van 
toelichting gaat niet op eenduidige, geoperationaliseerde doelstellingen en indicatoren. De leden 
van de commissie vragen of er eenduidige, geoperationaliseerde doelstellingen en indicatoren 
worden afgesproken en waar die worden opgenomen in de begroting. 
 
In het ontwerp-MJP 2024 zijn de bestedingsdoelen zoals genoemd in artikel 2 van onderhavig 
wetsvoorstel nader geconcretiseerd in operationele doelstellingen per perceel, waar mogelijk met 
meetbare indicatoren.  
 
86. De leden van de commissie wijzen op het feit dat de Algemene Rekenkamer vindt dat de 
aansluiting tussen het Meerjarenprogramma, de begrotingsstukken van het Klimaatfonds en de 
verschillende departementale begrotingsstukken moet worden geborgd in de accountantscontrole. 
De memorie van toelichting gaat hier niet op in. De leden van de commissie vragen of de 
aansluiting tussen het Meerjarenprogramma, de begrotingsstukken van het Klimaatfonds en de 
verschillende departementale begrotingsstukken worden geborgd in de accountantscontrole?  
  
Voor het antwoord op de vraag van de leden van de commissie wordt verwezen naar het antwoord 
op vraag nummer 35 en 81.  
II. Artikelsgewijze toelichting 
 
Artikel 3 Beheer van het fonds 
87. De leden van de GroenLinks- en PvdA-fracties zijn benieuwd naar de doorzettingsmacht van de 
beheerder van het fonds. Zijn gelden terug te vorderen door de beheerder van het fonds als de 
besteding ervan onvoldoende doeltreffend en doelmatig is?  
  
Maatregelen waarvoor een verplichting is aangegaan kunnen niet worden teruggevorderd, tenzij 
blijkt dat er bijvoorbeeld sprake is van fraude of er van te voren een terugvorderclausule is 
opgenomen in de regeling. Bijsturen kan wel tot het moment dat er verplichtingen zijn aangegaan. 
Vandaar dat de middelen vanuit het Klimaatfonds ook niet zondermeer worden overgeboekt naar 
de departementale begrotingen, maar er vaak sprake is van een gedeeltelijke reservering zodat 
bijgestuurd kan worden indien bijvoorbeeld blijkt dat de maatregel onvoldoende doeltreffend en 
doelmatig is.  
 
Klimaatfondsmiddelen vallen daarbij onder het investeringsplafond waar in principe een oneindige 
eindejaarsmarge geldt, wat inhoudt dat de middelen meegenomen kunnen worden naar het 
volgende jaar. Op het moment dat blijkt dat de (gereserveerde) middelen niet meer voor de 
afgesproken maatregel benodigd zijn, dan vloeien deze terug naar het fonds. Een uitzondering op 
   
 

