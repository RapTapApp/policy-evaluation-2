> Retouradres Postbus 20201 2500 EE  Den Haag 
Directie Algemene Fiscale 
Politiek
Voorzitter van de Tweede Kamer der Staten-Generaal
Korte Voorhout 7
Postbus 20018
2511 CW  Den Haag
2500 EA  DEN HAAG
Postbus 20201
2500 EE  Den Haag
www.rijksoverheid.nl/fin
Ons kenmerk
2023-0000111799
Uw brief (kenmerk)
Bijlagen
1. Zelftsandige 
wetsvoorstellen, maatregelen 
Datum 8 mei 2023
in het pakket Belastingplan 
Betreft Fiscale beleids- en uitvoeringsagenda
2024 en lopende EU-
trajecten
2. Onderwerpen in het 
Belastingplan Caribisch 
Nederland 2024
Geachte voorzitter, 
Graag stuur ik u de tweede Fiscale beleids- en uitvoeringsagenda van dit kabinet; 
1
de vorige verscheen op 3 juni 2022. Hiermee krijgt u nader inzicht in de plannen 
voor het beleid als de uitvoering ervan op het gebied van belastingen. Het beleid 
komt in belangrijke mate tot stand in de diverse belastingwetten, -besluiten en -
regelingen; middels deze agenda geef ik inzicht in de beoogde wetstrajecten voor 
de komende jaren. De Belastingdienst is de belangrijkste uitvoerder van het 
belastingbeleid; deze agenda geeft ook aan hoe de beleidsambities worden 
gerealiseerd door de Belastingdienst en andere uitvoerders.  
 
Hieronder ga ik als eerste in op de manier waarop ik het samenspel tussen beleid 
en uitvoering benader. Vervolgens zal ik per beleidsthema toelichten wat het 
kabinet in het afgelopen jaar heeft gedaan en wat het kabinet voor komend jaar 
voornemens is te doen. Het gaat daarbij om wetgeving voor het pakket 
Belastingplan 2024, zelfstandige wetsvoorstellen en andere maatregelen, zoals 
onderzoeken. In bijlage 1 vindt u een overzicht van wetgeving die zoals die nu 
voorzien is, inclusief maatregelen die niet expliciet genoemd worden in deze 
agenda. Ook vindt u daarin een overzicht van trajecten op het gebied van 
fiscaliteit die nu op Europees niveau lopen. 
 
Belastingen zijn allereerst natuurlijk nodig om uitgaven van de overheid te 
kunnen financieren voor diverse maatschappelijke opgaven. Voorts zijn 
belastingen ook vaak een instrument om op andere wijzen bij te dragen aan de 
ambities van het kabinet. Denk aan de uitdagingen rond de woningmarkt, de 
klimaattransitie en aan een eerlijkere vermogensverdeling. Al deze onderwerpen 
vragen om de juiste aandacht voor zowel de (fiscale) beleidsvorming als een 
realistische uitvoering van maatregelen. Om dat goed te kunnen blijven doen is 
het vereenvoudigen van het stelsel belangrijk. Het evalueren, afschaffen of 
versoberen van ingewikkelde regelingen helpt om het stelsel duidelijk en 
begrijpelijk te maken. Iedereen is gediend bij een eenvoudiger en duidelijker 
belastingstelsel: Belastingplichtige burgers of ondernemers die ermee te maken 
krijgen en ook de uitvoerders die de regels moeten uitleggen en gebruiken. 
 
1
 Kamerstukken II, 2021/22. 32140, nr. 119. 
Pagina 1 van 23

Om te komen tot een moderne organisatie met een wendbaar ICT-landschap 
Directie Algemene Fiscale 
Politiek
heeft de Belastingdienst het meerjarenportfolio opgesteld met daarin ruimte voor 
het moderniseren van het ICT-landschap. Met behulp van het meerjarenportfolio 
Ons kenmerk
2023-0000111799
wordt inzichtelijk welke dilemma’s mogelijk ontstaan bij nieuwe of veranderende 
ambities. De stip op de horizon is een goed functionerende ICT zodat de 
organisatie weer wendbaar wordt en de continuïteit van processen geborgd is. 
Om dit te bereiken is het van groot belang dat de Belastingdienst de planning van 
het MJP blijft volgen. Dat laat overigens onverlet dat er altijd onvoorziene 
gebeurtenissen kunnen optreden: een storing of een actuele ontwikkeling die 
vraagt om een wijziging. 
 
Het uitvoeren van structurele verbetering vraagt om een aanpak op de lange 
termijn. Ik wil daarom rust en ruimte blijven creëren om stapsgewijs 
verbeteringen door te voeren bij de Belastingdienst en in het fiscale stelsel. Zoals 
4
aangegeven in de ICT-brief zullen u en ik daarom soms moeten accepteren dat 
beleidsvoornemens later worden ingevoerd om zo de modernisering van de ICT 
niet te vertragen. Dit doe ik in nauwe samenwerking met opdrachtgevende 
departementen. 
 
Tegelijk blijven maatschappelijke opgaven vragen om beleidsmatige oplossingen. 
Wanneer zich nieuwe beleidswensen voordoen geldt dat de inpasbaarheid steeds 
op de volgende wijze wordt bekeken: 1) inpassen van maatregelen waar dit 
mogelijk is zonder herprioritering, 2) de vormgeving van maatregelen aanpassen 
om deze inpasbaar te maken (bijv. als parameter), 3) waar dit niet kan ontstaat 
een (her)planningsvraagstuk. Het uitgangspunt daarbij is dat binnen het 
Meerjarenportfolio IV dit gebeurt door herplanning van ander beleid, zodat het 
bijvoorbeeld niet de noodzakelijke modernisering van de IV vertraagt. Ik streef 
ernaar planningsdilemma’s tijdig in kaart te brengen en te delen met uw Kamer, 
opdrachtgevende departementen en belanghebbende partijen. 
 
Vraagstukken samenloop beleid en uitvoering 
In de fiscale beleids- en uitvoeringsagenda van 2022 heb ik aangegeven u graag 
meer inzicht te bieden in het samenspel beleid en uitvoering. Dit is belangrijk 
zowel voor de beleidsambities als voor de ambities voor de 
uitvoeringsorganisaties. In de afgelopen jaren zijn hier wezenlijke stappen gezet 
en die aanpak wordt de komende jaren voortgezet. Zo wordt bijvoorbeeld 
vroegtijdig in beeld gebracht waar mogelijke dilemma’s spelen in de samenloop 
tussen beleidswensen en de uitvoering. Daarmee wordt in een eerder stadium 
dan voorheen een eerste uitvoeringsbeeld gegeven om te kunnen (bij-)sturen.  
 
Bij de samenloop tussen beleid en uitvoering moet breed gekeken worden naar 
wat nieuw beleid, intensiveringen en het wegwerken van achterstanden 
betekenen voor de werklast van de Belastingdienst in zijn geheel. De afgelopen 
periode heeft de focus gelegen op het geven van een eerste beoordeling van de 
ICT-impact en inpasbaarheid daarin van de voorgenomen beleidsmaatregelen. 
Daarbij is ook actief gezocht naar mogelijkheden om beleid inpasbaar te maken 
door keuzes in de vormgeving. Meer inzicht in de werklast ontstaat als de 
wetteksten afgerond zijn en vervolgens uitvoeringstoetsen worden opgesteld. 
 
 
4
 Kamerstukken II 2023/23, 31066 / 26643, nr. 1174 
Pagina 3 van 23

aan de hand van een afwijkingskader en neemt de dienst alleen op zich op basis 
Directie Algemene Fiscale 
[1]
Politiek
van het principe ‘nee tenzij’ . Sinds Prinsjesdag 2022, toen ik u het pakket 
Belastingplan 2023 stuurde, is besloten twee niet-fiscale taken toch bij de 
Ons kenmerk
2023-0000111799
Belastingdienst te beleggen omdat de dienst over unieke data beschikt (één van 
de afwijkingsgronden), waardoor de Belastingdienst op het moment van besluiten 
de enige mogelijke uitvoerder was. Dit betreft de gegevensleveringen voor de 
Tegemoetkoming Energiekosten aan de RVO en de ‘non conviction based 
[2]
confiscation’ (NCBC)-procedure . Daarnaast gaat de Belastingdienst, vanwege 
het grote maatschappelijke belang en uitdrukkelijke politieke wens, de niet-fiscale 
taak ‘blokaansluiting’ tijdelijk uitvoeren. Ook is besloten om de niet-fiscale taak 
Openbare Country-by-Country Reporting tijdelijk door de Belastingdienst te laten 
uitvoeren, zodat Nederland tijdig kan voldoen aan Europese regelgeving. 
 
2. Beleidsthema’s 
Hieronder zal ik aan de hand van de negen thema’s ingaan op de belangrijkste 
maatregelen die het kabinet al heeft genomen en de stappen die ik beoog te 
nemen. 
 
A. Vereenvoudiging 
B. Klimaat  
C. Vermogen 
D. Ondernemen en tegengaan belastingontwijking 
E. Wonen en gezondheid 
F. Caribisch Nederland en lokaal belastinggebied 
G. Arbeid en inkomen 
H. Maatschappelijke verantwoordelijkheid 
I. Menselijke maat en rechtsbescherming 
 
A. Vereenvoudiging 
De noodzaak tot vereenvoudiging wordt in het maatschappelijk en politiek debat 
breed gedeeld, vanuit beleidsmatig- , burger-, ondernemers- als 
uitvoeringsperspectief. In de fiscaliteit is het vaak niet de regel die complex is, 
maar de vele uitzonderingen en regelingen daarbinnen. Het is mijn streven, en 
dat van het kabinet, om deze periode stappen te zetten naar een eenvoudiger 
stelsel. 
 
Ten eerste neemt het kabinet de conclusies van nieuwe evaluaties van fiscale 
regelingen serieus. Uitgangspunt is dat bij negatieve evaluaties regelingen in 
principe worden afgeschaft, versoberd of omgezet in een subsidie. Wanneer van 
deze regel wordt afgeweken, moet daar een reden voor gegeven worden. Elke 
evaluatie vergt dat expliciet een nieuwe afweging wordt gemaakt. In de 
Voorjaarsnota zegt het kabinet toe om op Prinsjesdag te reageren op de 
evaluaties van de aftrek specifieke zorgkosten en het verlaagde btw-tarief. Op de 
evaluatie van de bijzondere regelingen in de autobelastingen volgt begin juni een 
7
kabinetsreactie. Dit jaar volgen o.a. nieuwe evaluaties van de giftenaftrek, 
 
[1]
 Kamerstukken II 2020/21, 31066, nr. 741 
[2]
 Onderdeel van lopend wetstraject Versterking aanpak ondermijnende criminaliteit II 
vanuit het ministerie van J&V. 
7
 Voorafgaand aan Commissiedebat autobelastingen. 
Pagina 5 van 23

Bij het vergroenen van het belastingstelsel zet het kabinet in op een balans 
Directie Algemene Fiscale 
Politiek
tussen enerzijds het klimaateffect en anderzijds een evenwichtige lastenverdeling 
en het zoveel mogelijk voorkomen van weglek van CO2-reductie. Voor het 
Ons kenmerk
2023-0000111799
draagvlak van de transitie is bovendien essentieel dat iedereen de transitie kan 
meemaken. Klimaatrechtvaardigheid is daarom  een belangrijke randvoorwaarde 
van het kabinetsbeleid naast beprijzen. Zo stelt het kabinet ook ruime 
subsidiebudgetten ter beschikking en wordt ingezet op ontzorgingsprogramma‘s.  
 
Een internationale aanpak bij de beprijzing van broeikasgassen is het meest 
effectief, gezien klimaatverandering een wereldwijd probleem is en Nederland een 
internationaal georiënteerde economie heeft. Naast de nationale 
vergroeningsmaatregelen zet Nederland daarom in op zo ambitieus mogelijke 
internationale afspraken t.a.v. CO2-beprijzing. Het kabinet is dan ook blij met de 
aanscherping van het Europese emissiehandelssysteem (ETS) en de introductie 
van de carbon border adjustment mechanism (CBAM), dat als doel heeft om 
koolstoflekkage te voorkomen. Daarnaast wordt momenteel onderhandeld over 
de herziening van de Europese energiebelastingrichtlijn (ETD), als onderdeel van 
het Fit for 55-pakket.  
 
Implementatie afspraken coalitieakkoord 
De basis voor het fiscale vergroeningsbeleid is het coalitieakkoord. Een belangrijk 
aantal vergroeningsmaatregelen is opgenomen in het Belastingplan 2023 en 
inmiddels verwerkt in wetgeving. Ten eerste is in de energiebelasting een 
tariefschuif tussen aardgas en elektriciteit doorgevoerd, waardoor het gebruik van 
aardgas duurder en het gebruik van elektriciteit goedkoper wordt. 
Verduurzamingsopties, zoals bijvoorbeeld een elektrische warmtepomp, worden 
hierdoor financieel aantrekkelijker. Daarnaast is het tarief van de vliegbelasting 
per 1 januari 2023 verhoogd en wordt de vrijstelling in de bpm voor bestelauto’s 
ondernemers per 1 januari 2025 afgeschaft. De grondslag in de bpm voor 
bestelauto’s wordt bovendien omgevormd van catalogusprijs naar CO2-uitstoot. 
Tot slot is met het Belastingplan 2023 ook het afbouwpad van het aantal 
dispensatierechten voor de CO2-heffing industrie aangescherpt, zodat de nieuwe 
aangescherpte reductiedoelstelling voor de industrie (4 Mton extra reductie 
bovenop de 14,3 Mton die is afgesproken in het Klimaatakkoord) wordt geborgd.  
 
Naast de vergroeningsmaatregelen die reeds met het Belastingplan 2023 zijn 
verwerkt in wetgeving, werkt het kabinet nog een aantal andere belangrijke 
vergroeningsmaatregelen uit, die zijn afgesproken in het coalitieakkoord.  
 
Ten eerste is het kabinet voornemens om per 2030 de huidige 
motorrijtuigenbelasting voor personenauto’s en bestelauto’s om te vormen naar 
een systeem van betalen naar gebruik. Het doel is om zowel een aanvullende 
CO2-reductie te bewerkstelligen als om een antwoord te geven op de 
grondslagerosie in de opbrengst van autobelastingen. Het wetsvoorstel voor 
Betalen naar Gebruik wordt door de ministeries van Financiën en Infrastructuur 
en Waterstaat gezamenlijk uitgewerkt en naar verwachting zal in de zomer van 
2023 de internetconsultatie van start gaan.  
 
In het commissiedebat Belastingdienst van 23 maart jl. heb ik het lid Mulder 
toegezegd te informeren over ICT-voorbereidingen voor de wetgeving Betalen 
Pagina 7 van 23

uit om vast te stellen welk tarief er nodig is om de in het coalitieakkoord 
Directie Algemene Fiscale 
Politiek
aangekondigde reductie van 4 Mton te waarborgen, het tarief zal op basis van 
deze studie worden vastgesteld. 2) Daarnaast wordt de CO2 heffing industrie met 
Ons kenmerk
2023-0000111799
twee jaar verlengd tot 2032. 3) Naast de generieke aanscherping van de CO2-
heffing wordt een additionele reductie gerealiseerd via aanscherping van de 
maatwerkafspraken. Om te borgen dat dit daadwerkelijk tot additionele reductie 
leidt, zullen de door de maatwerkafspraken vrijvallende dispensatierechten onder 
de CO2-heffing niet meer beschikbaar zijn voor andere activiteiten. Deze rechten 
komen te vervallen wat betekent dat deze rechten ook niet meer verhandelbaar 
zijn. Het aantal niet meer beschikbare dispensatierechten zal gelijk zijn aan de 
afgesproken CO2-reductie door de maatwerkafspraak. Hiermee wordt een 
waterbedeffect voorkomen. 4) Tot slot wordt de CO2 heffing voor 
afvalverbrandingsinstallaties (AVI’s) met maximaal 1 Mton aangescherpt, zodat in 
2030 1 Mton reductie van fossiele emissies wordt gerealiseerd in de AVI’s. Op 
basis van de lopende evaluatie van de afvalstoffenbelasting bekijkt het kabinet 
daarnaast hoe de prikkels van het beprijzingsinstrumentarium kunnen worden 
verbeterd om te zorgen dat het minder verbranden van fossiele afvalstoffen en 
het beter uitsorteren van recyclebare fracties een aantrekkelijk 
handelingsperspectief wordt voor AVI’s 
 
Ten derde wordt in de glastuinbouw per 2025 een vlakke individuele 
emissieheffing geïntroduceerd die het aangescherpte restemissiedoel in de 
glastuinbouw van 4,3 Mton moet borgen. Deze maatregel is in het convenant 
Energietransitie Glastuinbouw 2022-2030 afgesproken. De opbrengst gaat naar 
de algemene middelen. De tariefvoering zal zodanig zijn dat het restemissiedoel 
van 4,3 Mton (alle broeikasgassen) met voldoende zekerheid wordt gehaald. 
Uitwerking hiervan loopt via het pakket Belastingplan 2024. Er wordt een aparte 
tariefstudie gedaan voor vaststelling van het tarief per 1-1-2025. De introductie 
van de vlakke emissiebelasting is in aanvulling op de hiervoor genoemde 
beperking van de inputvrijstelling en het afschaffen van het verlaagd 
energiebelastingtarief glastuinbouw, die ook een belangrijke 
verduurzamingsprikkel voor de glastuinbouw geven.  
 
Ten vierde wordt de vaste voet in de bpm met ingang van 2025 met 200 euro 
verhoogd. De budgettaire opbrengst zal worden ingezet als dekking voor de 
aanschafsubsidie van tweedehands elektrische personenauto’s.  
 
Ten vijfde worden de tarieven in de energiebelasting richting 2030 aangepast om 
de verduurzamingsprikkel verder te vergroten. Deze tariefaanpassingen moeten 
taakstellend 1,2 Mton extra CO2-reductie opleveren in 2030. Voor huishoudens 
worden de tarieven tot een bepaald gasverbruik verlaagd en daarboven verhoogd. 
Daarnaast komt er een apart tarief voor waterstof. Tot slot worden er 
maatregelen getroffen om de degressiviteit bij aardgas aan te passen en worden 
de tarieven voor elektriciteit in de hogere gebruiksschijven verlaagd. De komende 
maanden zal op basis van een impactstudie bepaald worden hoe de exacte 
tarieven er concreet uit gaan zien om de 1,2 Mton op te leveren. 
 
Tot slot schaft het kabinet de vrijstelling in de kolenbelasting voor duaal gebruik 
van kolen per 1 januari 2028 af. Het huidige belastingstelsel in Nederland bevat 
daarnaast nog meer (indirecte) voordelen in de vorm van fiscale vrijstellingen, 
kortingen en aangepaste belastingtarieven die het gebruik van fossiele energie en 
Pagina 9 van 23

  Het lage Vpb-tarief is per 2023 verhoogd van 15% naar 19% en de 
Directie Algemene Fiscale 
Politiek
schijfgrens voor dit lage tarief is verlaagd van € 395.000 naar € 200.000.  
  Het box 3-tarief wordt in stapjes van 1% verhoogd naar 34% in 2025 in 
Ons kenmerk
2023-0000111799
combinatie met een verhoging van het heffingsvrij vermogen van circa 
€  50.000 naar circa €  57.000. 
  De zelfstandigenaftrek wordt sneller afgebouwd en verder verlaagd naar 
€ 900. 
  Het gedifferentieerde tarief in box 2 wordt per 2024 aangepast naar 24,5% 
tot een box 2-inkomen van €  67.000 en 31% voor het inkomen daarboven.  
  De periodieke giftenaftrek in de inkomstenbelasting wordt per 2023 afgetopt 
op € 250.000 per huishouden.  
  Ten slotte heeft het kabinet een taakstellende opbrengst ingeboekt oplopend 
tot structureel €550 miljoen voor de aanpak van opmerkelijke 
belastingconstructies en oneigenlijk gebruik van fiscale regelingen.  
 
Met deze maatregelen heeft het kabinet een belangrijke eerste stap gezet in het 
herstel van globaal evenwicht en in het evenwichtiger belasten van inkomen uit 
arbeid en inkomen uit vermogen. 
 
Invulling taakstellende opdracht belastingconstructies en fiscale regelingen 
Bij Miljoennota 2023 heeft het kabinet besloten tot een taakstellende opdracht 
van € 162 miljoen per 2024 oplopend tot € 550 miljoen structureel vanaf 2027 
voor de aanpak van opmerkelijke belastingconstructies en negatief geëvalueerde 
fiscale regelingen. Het kabinet heeft aangegeven te kiezen voor een gefaseerde 
aanpak van de invulling van de taakstelling. In de Voorjaarsnota 2023 is de 
eerste invulling van de aanpak van belastingconstructies en negatief 
geëvalueerde fiscale regelingen gepresenteerd die moet leiden tot een opbrengst 
van € 162 miljoen in 2024. Onderdeel daarvan is in ieder geval het standaard 
aanmerken van verhuurd vastgoed als beleggingsvermogen in de 
bedrijfsopvolgingsregeling (BOR) in de schenk- en erfbelasting en de 
doorschuifregeling (DSR) in de inkomstenbelasting. Als placeholder voor de 
taakstellende opdracht geldt het tarief eerste schijf van de inkomstenbelasting. 
De invulling voor taakstelling van 2025 en verder volgt op latere momenten. 
 
In de afgelopen maanden zijn langs drie kanalen opmerkelijke 
belastingconstructies geïnventariseerd: 1) internetconsultatie, 2) via de landelijke 
vakcoördinatoren van de Belastingdienst en 3) binnen het kerndepartement 
Financiën. Het kabinet heeft bij de invulling van de taakopdracht nadrukkelijk 
gekeken naar constructies met betrekking tot het gehele belastingstelsel. Het 
gaat hierbij om het zodanig structureren, omvormen dan wel schuiven van 
transacties, inkomen, winst en vermogen zodat zo min mogelijk belasting wordt 
betaald. Dit gebruik staat op gespannen voet met wat met de wetgeving bij 
invoering is beoogd.  
 
Uit de inventarisatie kwamen verschillende zaken naar voren. De 
geïnventariseerde belastingconstructies zijn als volgt gecategoriseerd:  
o Categorie 1: Aanpak van deze constructies is rijp voor besluitvorming in 
voorjaar 2023. Het gaat daarbij om concrete maatregelen die mee kunnen 
lopen in het Belastingplan 2024 dan wel Belastingplan 2025 en uitvoerbaar 
zijn per 2024 of 2025. 
Pagina 11 van 23

groot belang vindt dat knelpunten (zowel voor ondernemers als de 
Directie Algemene Fiscale 
Politiek
Belastingdienst) in de BOR en DSR worden geadresseerd en dat oneigenlijk 
gebruik van de BOR wordt aangepakt. 
Ons kenmerk
2023-0000111799
 
In de brief die ik met de minister van EZK uiterlijk in juni naar uw Kamer stuur, 
zal ik ingaan op de bevindingen van het in de kabinetsreactie aangekondigde 
vervolgonderzoek en de daaruit voortvloeiende maatregelen. In de 
Voorjaarsbesluitvorming heeft het kabinet gekozen voor de volgende 
maatregelen: 
1. Het afschaffen van de 5% doelmatigheidsmarge in de BOR en DSR;  
2. Keuzevermogen slechts voor de BOR en DSR kwalificeren voor zover in de 
onderneming gebruikt; 
3. Toegang BOR en DSR beperken tot reguliere aandelen met een minimaal 
belang van 5% (met uitzondering van preferente aandelen die in het kader 
van bedrijfsopvolging zijn uitgegeven en met behoud van de huidige 
verwateringsregeling); 
4. Versoepelingen van de bezits- en voortzettingseis BOR; 
5. Aanpak constructies (dubbel-BOR en rollatorinvesteringen BOR); 
6. Verlaging vrijstelling goingconcernwaarde BOR van 85% naar 70% en 
verhoging van de drempelwaarde naar €1.5 miljoen. 
 
Een belangrijk aandachtspunt voor de inwerkingtredingsdata en vormgeving van 
de DSR-maatregelen is dat de ICT-inpassing kan concurreren met de prioritaire 
modernisering van de ICT en de maatregelen rondom Box 3. Komende periode 
worden de BOR/DSR maatregelen inclusief de inwerkingtredingsdata van de 
verschillende onderdelen, in samenspraak met de uitvoering, verder uitgewerkt. 
 
Box 3 
Bij box 3 gaat het over respectievelijk 1) het rechtsherstel voor eerdere 
belastingjaren, 2) de aanpassing van de huidige regelgeving zoals deze geldt 
sinds inwerkingtreding van de Overbruggingswet box 3, en 3) de voorbereiding 
van een toekomstig stelsel op basis van werkelijk rendement. Voor wat betreft 
het verleden moest het rechtsherstel naar aanleiding van het Kerstarrest onder 
grote tijdsdruk tot stand komen en worden uitgevoerd door de Belastingdienst. 
Inmiddels is het rechtsherstel op basis van de spaarvariant voor oude 
belastingjaren grotendeels afgerond en wordt het automatisch toegepast op 
aangiftes over het belastingjaar 2022. 
 
De spaarvariant vormt ook de basis van het huidige box 3-stelsel sinds 
inwerkingtreding van de Overbruggingswet box 3. Er is besloten tot drie 
maatregelen om het huidige box 3-stelsel aan te passen. Deze worden in de 
14 15
bijlage genoemd en in de box 3-brief van 26 april toegelicht. 
 
Tot slot heeft het afgelopen jaar meerdere malen overleg met Uw Kamer 
plaatsgevonden over het toekomstige stelsel op basis van werkelijk rendement. 
Dit is een grote wijziging in het belastingstelsel die was aangekondigd in het 
coalitieakkoord. Een wetsvoorstel daarvoor is in de maak. Ik streef ernaar in het 
derde kwartaal hiervoor een internetconsultatie te openen. 
 
14
 Maatregel 1 tot en met 4 in bijlage 1. 
15
 Kamerstukken II, 2023Z07721. 
Pagina 13 van 23

Aanpak van internationale belastingontwijking 
Directie Algemene Fiscale 
Politiek
Het Nederlandse belastingstelsel was vanwege zijn internationale oriëntatie 
kwetsbaar voor structuren die belasting ontwijken. Daarom heeft Nederland de 
Ons kenmerk
2023-0000111799
afgelopen periode strenge maatregelen genomen om belastingontwijking te 
bestrijden. Nederland heeft daarbij zowel internationale afspraken tegen 
belastingontwijking streng geïmplementeerd als nationale maatregelen genomen 
21
om belastingontwijking aan te pakken.  
 
Het kabinet informeert uw Kamer daarom jaarlijks in oktober over de monitoring 
van de effecten van de aanpak van belastingontwijking. Uit de beschikbare 
gegevens van De Nederlandsche Bank (DNB) blijkt al een aanzienlijke daling van 
rente-, royalty-, en dividendstromen naar laagbelastende jurisdicties van 
€ 38,5 miljard in 2019 naar € 6 miljard in 2021. Daaruit leid ik af dat de 
bronbelasting op renten en royalty’s al effect sorteert. Daar komt vanaf 2024 de 
bronbelasting op dividenden nog bovenop. Het IMF en de Europese Commissie 
22
erkennen dat Nederland op de goede weg is. 
 
Het kabinet zet de strijd tegen belastingontwijking onverminderd voort. 
Internationale belastingontwijking is het meest effectief aan te pakken met een 
gecoördineerde internationale aanpak. Bij nationale maatregelen bestaat het 
risico dat belastingontwijking zich alleen verplaatst. Daarom ligt de focus van het 
kabinet nu op internationale maatregelen. Het wetsvoorstel voor de 
minimumbelasting voor multinationals (Pijler 2) biedt het kabinet naar 
verwachting nog voor de zomer aan uw Kamer aan. Het kabinet blijft zich 
maximaal inspannen om ook het dossier over de verdeling van winsten en 
heffingsrechten (Pijler 1) succesvol verder te brengen.  
 
Een deel van de aanpak ziet op het tegengaan van het misbruik van 
doorstroomvennootschappen. Ik heb aan het lid Van Raan toegezegd om terug te 
komen hoe de impact van belastingontwijking doorwerkt in rapportages over 
23
brede welvaart. Het kabinet heeft eerder op verzoek van uw Kamer het CBS 
gevraagd te kijken of het mogelijk is een indicator hierover op te nemen in de 
Monitor Brede Welvaart. Het is echter gebleken dat dit momenteel niet mogelijk is 
24
door technische beperkingen en beschikbaarheid van de gegevens. Wel zal ik 
uw Kamer in de hiervoor genoemde monitoringsbrief jaarlijks informeren over 
rente-, royalty- en dividendstromen vanuit ontwikkelingslanden naar Nederland 
en vanuit Nederland naar laagbelastende jurisdicties. 
 
Dit laat onverlet dat het kabinet doorstroomvennootschappen verder wil 
25
aanpakken. De Commissie doorstroomvennootschappen geeft aan dat bij de 
aanpak van doorstroomvennootschappen een internationale aanpak de voorkeur 
 
21
 Zie tabel 1 in: Kamerstukken II 2022/23, 36273, nr. 3. 
22
 IMF: Kingdom of the Netherlands—the Netherlands: 2021 Article IV Consultation-Press 
Release; Staff Report; and Statement by the Executive Director for the Kingdom of the 
Netherlands—the Netherlands (imf.org), Country Report No. 2021/243, November 2021. 
Europese Commissie: Aanbeveling van de raad over het economisch beleid van Nederland 
en met een advies van de Raad over het stabiliteitsprogramma 2022 van Nederland (COMM 
(2022) 621). 
23
 Kamerstukken II 2020/21, 35830, nr. 20. 
24
 Kamerstukken II 2022/23, 36180, nr. 29. 
25
 Kamerstukken II 2021/22, 25087, nr. 286, blg-1007733. 
Pagina 15 van 23

en het afschaffen van de open commanditaire vennootschap, geldt met ingang 
Directie Algemene Fiscale 
Politiek
van 1 januari 2025. De inwerkingtredingsdatum van de vastgoedmaatregel wijzigt 
niet, dit blijft 1 januari 2025. Beide wetsvoorstellen worden op dit moment 
Ons kenmerk
2023-0000111799
uitgewerkt en op Prinsjesdag 2023 aan de Tweede Kamer aangeboden. 
 
E. Wonen en gezondheid 
Naar aanleiding van het coalitieakkoord 2021-2025 heeft het kabinet een aantal 
maatregelen getroffen die effect hebben op de woningmarkt. Een belangrijke 
maatregel die is genomen is het afschaffen van de verhuurderheffing per 1 
januari 2023. Door afschaffing van deze heffing ontstaat meer 
investeringscapaciteit. Daarnaast is de leegwaarderatio (LWR) geactualiseerd per 
1 januari 2023. Daarnaast is per 1 januari 2023 de schenkingsvrijstelling eigen 
woning (de jubelton) verlaagd en per saldo per 1 januari 2024 afgeschaft. Ook 
hebben er aanpassingen aan box 3 plaatsgevonden naar aanleiding van het 
zogenaamde Kerstarrest. De hoogte van de forfaits, waaronder die voor vastgoed 
29
en (hypotheek-)schulden, is in een eerdere brief aan uw Kamer toegelicht. Tot 
slot is het algemene tarief van de overdrachtsbelasting verhoogd van 8% naar 
10,4%.  Deze maatregel dient om starters en doorstromers een relatief betere 
positie te geven ten opzichte van andere kopers, zoals beleggers, op de 
koopwoningmarkt. 
 
Vervolgstappen wonen 
In de vorige beleids- en uitvoeringsagenda heb ik aangegeven een visie op de 
eigenwoningregeling te willen te ontwikkelen. Ik wil in deze visie inzichtelijk 
maken wat de bevindingen van het onderzoek naar de fiscale regelingen, de 
beleidsdoorlichting Woningmarkt en de reeds bestaande onderzoeken in 
samenhang betekenen. Ik streef ernaar om mijn visie in de loop van 2024 aan uw 
Kamer te doen toekomen. 
 
Gezondheid 
Het kabinet heeft werk gemaakt van de doelen uit het Nationaal Preventieakkoord 
door in het Belastingplan 2023 een aantal maatregelen te treffen. Zo is per 2024 
de tabaksaccijns verhoogd zodat de gemiddelde verkoopprijs voor een pakje 
sigaretten op ongeveer € 10 uitkomt. Daarnaast wordt de verbruiksbelasting van 
alcoholvrije dranken per 1 januari 2024 verhoogd naar € 26,13 per hectoliter, 
waarbij mineraalwater per 1 januari 2024 wordt uitgezonderd. 
 
Het kabinet onderzoekt of de verbruiksbelasting van alcoholvrije dranken, zoals 
frisdranken, zo kan worden aangepast dat de consumptie van suiker via frisdrank 
wordt verminderd. Gezamenlijk met de staatssecretaris van VWS zal ik uw Kamer 
voor het zomerreces over de uitkomsten van dit onderzoek informeren. Verder 
start het kabinet een onderzoek naar een mogelijke belasting op andere 
suikerhoudende producten dan alcoholvrije dranken. 
 
Het kabinet komt voor de zomer met een kabinetsreactie op het onderzoek naar 
30
de overheveling van groente en fruit naar het nultarief in de btw. 
 
  
 
29
 Kamerstukken II 2022/23, 32140, nr. 139. 
30
 Kamerstuk II, 2022/23, 05539. 
Pagina 17 van 23

Koopkracht 
Directie Algemene Fiscale 
Politiek
Alle huishoudens merken de gevolgen van de gestegen energierekening en de 
hoge inflatie voelt iedereen. Daarom heeft het kabinet met Prinsjesdag een groot 
Ons kenmerk
2023-0000111799
pakket aan maatregelen gepresenteerd. Dit betrof deels ook fiscale maatregelen. 
Zo worden de lasten op arbeid structureel verlaagd. Hiertoe heeft het kabinet in 
het Belastingplan 2023 een intensivering van de arbeidskorting van ruim drie 
miljard opgenomen, waarvan een half miljard bovenop de verhoging uit het 
coalitieakkoord is gekomen, en het tarief in de eerste schijf van de 
inkomstenbelasting verlaagd. 
 
De onbelaste reiskostenvergoeding is per 2023 verhoogd naar € 0,21 en wordt 
verder verhoogd naar € 0,22 per 2024. Door de verhoging is het voor werkgevers 
mogelijk om een onbelaste reiskostenvergoeding aan hun werknemers te geven 
tot maximaal € 0,21 (en per 2024: €0,22) per zakelijke kilometer (inclusief woon-
werkverkeer). De vrije ruimte in de werkkostenregeling is per 2023 verhoogd. 
Deze maatregel heeft ten doel om het voor werkgevers aantrekkelijker te maken 
om hun werknemers te compenseren voor de hoge inflatie.  
 
Arbeidsmarkt: Toekomstbestendiger werken met en als zelfstandige(n) 
Om de balans te herstellen op het gebied van werken met zelfstandigen en als 
zelfstandige zijn maatregelen langs drie lijnen nodig: het creëren van een gelijker 
speelveld, verduidelijking van de wet- en regelgeving en verbetering van de 
handhaving. Het kabinet heeft uw Kamer over de inzet rond dit thema 
34
geïnformeerd in de brief “Voortgang werken met en als zelfstandige(n)”. 
 
Voor het gelijker speelveld is met het pakket Belastingplan 23 besloten om de 
zelfstandigenaftrek verder af te bouwen en de fiscale oudedagsreserve uit te 
35
faseren. Daarnaast werkt het kabinet aan een verplichte 
arbeidsongeschiktheidsverzekering voor zelfstandigen, aan het versterken van de 
positie van zelfstandigen in de SER en aan een uitbreiding van de collectieve 
onderhandelingsmogelijkheden voor zzp’ers. Ook wordt in de Wet toekomst 
pensioenen naar een arbeidsvormneutraal pensioen gewerkt door de tweede en 
derde pijler verder te harmoniseren. 
 
Het kabinet wil ‘werken in dienst van’ (gezag) uit artikel 7:610 van het Burgerlijk 
Wetboek verduidelijken waarmee het onderscheid tussen werken ‘in dienst van’ 
en het werken als zelfstandige duidelijker wordt. Ook werkt het kabinet aan een 
rechtsvermoeden van een arbeidsovereenkomst, gekoppeld aan een uurtarief. De 
planning is erop gericht dat het kabinet begin 2024 het uiteindelijke voorstel bij 
uw Kamer indient en voor 1 januari 2025 de wetgeving publiceert. 
 
Daarnaast zal het kabinet de handhaving, binnen de mogelijkheden van de 
bestaande wet- en regelgeving, op korte termijn versterken en verbeteren en 
uiterlijk op 1 januari 2025 het handhavingsmoratorium volledig op te heffen.  
Er is een goede balans gezocht tussen wat op korte termijn haalbaar is voor de 
Belastingdienst vooruitlopend op het realiseren van een gelijker speelveld en 
duidelijkere wetgeving, en wat op termijn gewenst is als de drie lijnen 
gerealiseerd zijn. De activiteiten gericht op het versterken en verbeteren van de 
 
34
 Kamerstukken II 2022/23, 31311, nr. 246 
35
 Kamerstukken II 2022/23, 36202, nr.2. 
Pagina 19 van 23

Wat betreft het vraagstuk van de onafhankelijkheid en academische vrijheid van 
Directie Algemene Fiscale 
Politiek
wetenschappers in geval van externe financiering benoem ik graag de initiatieven 
van de Minister van Onderwijs, Cultuur en Wetenschap, de UNL (de 
Ons kenmerk
2023-0000111799
koepelorganisatie van universiteiten) en universiteiten op dit vlak. De 
universiteiten hebben ten aanzien van meer transparantie eerste belangrijke 
stappen gezet door informatie over bijzondere hoogleraren met de bijhorende 
externe financieringsbronnen op hun website te zetten, waaronder ook 
leerstoelen met betrekking tot fiscale zaken. UNL heeft deze informatie gebundeld 
40
tot een overzicht dat op haar website staat en raadpleegbaar is . UNL gaat ook 
onderzoeken hoe dit overzicht van bijzonder hoogleraren en externe 
financieringsbronnen op haar website uit te breiden is met het deel van de 
gewone leerstoelen die niet gefinancierd worden uit de eerste geldstroom, maar 
externe financieringsbronnen hebben. Op die manier ontstaat meer transparantie. 
De Minister van OCW heeft UNL gevraagd een landelijk, uniform en openbaar 
register voor nevenwerkzaamheden van in elk geval hoogleraren, inclusief 
bijzonder hoogleraren, in te richten. Op dit moment wordt een 
implementatieonderzoek naar dit register uitgevoerd door UNL zodat het eind 
2023 in werking kan treden. 
 
I. Menselijke maat en rechtsbescherming 
Het werk aan deze beleidsprioriteit is een belangrijke stap in het herwinnen van 
het vertrouwen van burgers in de overheid.  
 
Rechtsbescherming 
In het coalitieakkoord staat dat er een laagdrempelige, onafhankelijke fiscale 
rechtshulp naar voorbeeld van de Amerikaanse ‘Taxpayers Advocate Service’ zal 
komen. In mei zal er een Kamerbrief worden verstuurd waar wordt ingegaan op 
41
de inrichting aan de hand van de vier taken die in de Kamerbrief van 20 oktober 
2022 worden toegelicht. 
 
In dit kader heb ik uw Kamer op 23 maart 2023 geïnformeerd over het plan van 
aanpak ten aanzien van de no-cure-no-pay problematiek zoals die binnen de BPM 
42
en WOZ is waargenomen . Ik ben o.a. voornemens om met Prinsjesdag 
wetgeving aan te bieden waardoor vergoedingen voor procedures voor de WOZ 
en de BPM uitsluitend nog worden uitgekeerd aan de belanghebbende. De 
belanghebbende wordt zich hierdoor beter bewust van de kosten en inspanningen 
van de overheid die hiermee gepaard gaan. Verder wil ik een apart regime voor 
het recht op een proceskostenvergoeding voorstellen voor de WOZ en de BPM.  
 
De Belastingdienst streeft ernaar dat een belastingplichtige via een 
laagdrempelige en eenvoudige manier vergissingen in de aangifte kan herstellen. 
Dit draagt bij aan een responsieve overheid en een responsieve omgang met 
belastingaanslagen en andere fiscale beschikkingen die makkelijk te herstellen 
43
onjuistheden bevatten. In het Belastingplan 2024 zal een voorstel worden 
opgenomen dat deze werkwijze beoogt te voorzien van een deugdelijke juridische 
 
40
 Beschikbaar via: https://universiteitenvannederland.nl/extern-gefinancierde-
hoogleraren.html. 
41
 Kamerstukken II, 2022/23, 31066, nr. 1126. 
42
 Kamerstukken II, 2022/23, 29279, nr.776. 
43
 Overeenkomstig het doel van de voorgestelde correctiemogelijkheid van kennelijke fouten 
bij de preconsultatie van het wetsvoorstel versterking waarborgfunctie Awb. 
Pagina 21 van 23

3. Conclusie 
Directie Algemene Fiscale 
Politiek
Goed beleid vergt scherpe keuzes die niet zonder oog voor de uitvoering gemaakt 
kunnen worden. Ik hoop dat het bovenstaande duidelijk maakt dat erkenning van 
Ons kenmerk
2023-0000111799
deze realiteit niet leidt tot minder ambitie. Ik zie ernaar uit met uw Kamer in 
debat te gaan over en verder te werken aan een beter belastingstelsel. 
Hoogachtend, 
 
de staatssecretaris van Financiën -  
Fiscaliteit en Belastingdienst, 
 
 
 
 
 
Marnix L.A. van Rij 
   
   
   
   
 
Pagina 23 van 23

