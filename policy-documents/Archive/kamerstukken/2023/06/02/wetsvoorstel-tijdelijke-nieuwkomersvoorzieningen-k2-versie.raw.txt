 
 
 
Voorstel van wet tot wijziging van de Wet op het primair onderwijs en Wet 
voortgezet onderwijs 2020 in verband met de inrichting van tijdelijke 
nieuwkomersvoorzieningen voor leerplichtige nieuwkomers en het versterken 
van de regierol van gemeentebesturen bij het aanbod van 
nieuwkomersonderwijs (Wet tijdelijke nieuwkomersvoorzieningen in het 
onderwijs) 
 
Allen, die deze zullen zien of horen lezen, saluut! doen te weten: 
 
Alzo Wij in overweging genomen hebben, dat de toestroom nieuwkomers scholen en 
gemeenten voor de grote uitdaging plaatst om alle leerplichtige nieuwkomers tijdig van 
onderwijs te voorzien en dat scholen en gemeenten daarin ondersteund moeten worden 
door onder voorwaarden tijdelijke nieuwkomersvoorzieningen mogelijk te maken; 
 
Zo is het, dat Wij, de Afdeling advisering van de Raad van State gehoord, en met 
gemeen overleg der Staten-Generaal, hebben goedgevonden en verstaan, gelijk Wij 
goedvinden en verstaan bij deze: 
 
ARTIKEL I WET OP HET PRIMAIR ONDERWIJS 
 
De Wet op het primair onderwijs wordt als volgt gewijzigd:  
 
A 
 
Voor artikel 193 wordt ingevoegd:  
Afdeling 1. Scholen voor kinderen trekkende bevolking 
 
B  
 
Na artikel 193 wordt een afdeling ingevoegd, luidende: 
 
Afdeling 2. Nieuwkomersonderwijs 
 
§ 1. Begripsbepalingen 
 
Artikel 193a. Begripsbepalingen 
 
In deze afdeling wordt verstaan onder:  
 
doorstroom: de overgang van leerlingen van een tijdelijke nieuwkomersvoorziening naar 
een school voor basisonderwijs, speciale school voor basisonderwijs, school voor speciaal 
 W15047.K-2  1 

3. Het besluit tot inrichting van een tijdelijke nieuwkomersvoorziening kan ook 
betrekking hebben op het bevoegd gezag van een school in een aangrenzende 
gemeente: 
a. indien door de inrichting van een tijdelijke nieuwkomersvoorziening in de 
aangrenzende gemeente op een meer doelmatige wijze kan worden voorzien in de vraag 
naar onderwijs van nieuwkomers in de gemeente bedoeld in het eerste lid; en 
b. Onze Minister over het voornemen tot het nemen van het besluit overleg heeft 
gevoerd met het college van burgemeester en wethouders van de aangrenzende 
gemeente. 
4. Artikel 193d, vierde lid, is van overeenkomstige toepassing. 
5. Het besluit tot inrichting van tijdelijke nieuwkomersvoorzieningen wordt gepubliceerd 
in de Staatscourant. 
 
Artikel 193f. Regierol en taak college burgemeester en wethouders  
1. Het college van burgemeester en wethouders maakt ter uitvoering van het besluit, 
bedoeld artikel 193e, eerste lid, onverwijld afspraken met de bevoegde gezagen van alle 
basisscholen in de gemeente over de inrichting van een tijdelijke 
nieuwkomersvoorziening. 
2. Indien op grond van artikel 193e, derde lid, het bevoegd gezag van een basisschool in 
een aangrenzende gemeente is aangewezen, maakt:  
a. het college van burgemeester en wethouders van de gemeente, bedoeld in artikel 
193e, eerste lid, onverwijld afspraken met het college van burgemeester en wethouders 
van de aangrenzende gemeente en met alle betrokken bevoegde gezagen over de 
verdeling van de leerlingen tussen de gemeenten en tussen de scholen; 
b. het college van burgemeester en wethouders van de aangrenzende gemeente 
onverwijld afspraken met het bevoegd gezag van de aangewezen school in die gemeente 
over de inrichting van een tijdelijke nieuwkomersvoorziening indien dat noodzakelijk is 
ter uitvoering van de afspraken, bedoeld in onderdeel a.  
3. In het geval de afspraken bedoeld in het eerste lid en tweede lid, onderdeel b, niet tot 
stand komen, wijst het college van burgemeester en wethouders een bevoegd gezag 
aan, niet zijnde het college van burgermeester en wethouders, dat onverwijld een 
tijdelijke nieuwkomersvoorziening inricht voor een school die het bevoegd gezag in de 
gemeente in stand houdt. 
4. Het eerste lid is van overeenkomstige toepassing op de toestemming, bedoeld in 
artikel 193d, eerste lid. 
5. Een tijdelijke nieuwkomersvoorziening kan niet worden verbonden aan een school 
waarvan de kwaliteit van het onderwijs zeer zwak is als bedoeld in artikel 10a, eerste en 
vierde lid. 
6. Alle partijen werken mee aan de totstandkoming van de afspraken, bedoeld in het 
eerste en tweede lid, en de uitvoering van de afspraken. 
 
§ 4. Tijdelijke nieuwkomersvoorzieningen 
 
Artikel 193g. Tijdelijke nieuwkomersvoorziening   
1. Het onderwijs in een tijdelijke nieuwkomersvoorziening is gericht op de zo spoedig 
mogelijke doorstroom van de leerling. 
2. Een leerling volgt niet langer dan twee jaren onderwijs aan een tijdelijke 
nieuwkomersvoorziening of een tijdelijke onderwijsvoorziening als bedoeld in artikel 
180a.  
3. Het bevoegd gezag plaatst een leerling alleen in een tijdelijke 
nieuwkomersvoorziening als:  
a. de leerling een nieuwkomer is; en 
b. de leerling niet eerder was ingeschreven op een school voor basisonderwijs, speciale 
school voor basisonderwijs, school voor speciaal onderwijs, school voor voortgezet 
speciaal onderwijs, school voor speciaal en voortgezet speciaal onderwijs of een school 
voor voortgezet onderwijs. 
 W15047.K-2 3 

b. degene die bevoegd is tot het geven van voortgezet onderwijs op grond van de Wet 
voortgezet onderwijs 2020, met dien verstande dat het onderwijs niet gegeven kan 
worden door degene, bedoeld in artikel 7.14 van de Wet voortgezet onderwijs 2020; 
c. een onderwijsondersteunende functionaris als bedoeld in artikel 3a. 
2. Het bevoegd gezag draagt zorg voor schriftelijke afspraken met degene, bedoeld in 
het eerste lid, waarin wordt vastgelegd op welke wijze het bevoegd gezag betrokkene 
ondersteunt om zo snel mogelijk te voldoen aan de eisen opgenomen in artikel 3. 
3. Het eerste lid is niet van toepassing op het onderwijs in: 
1°. Nederlands; 
2°. Rekenen en wiskunde; 
3°. Zintuigelijke en lichamelijke oefening; 
4°. Actief burgerschap en sociale cohesie. 
 
Artikel 193k. Regels over de inrichting  
Bij algemene maatregel van bestuur kunnen, zo nodig in afwijking van hetgeen bij of 
krachtens deze wet is bepaald, voor een tijdelijke nieuwkomersvoorziening regels 
worden gesteld over: 
a. het doorstroomperspectief; 
b. het schoolplan en de schoolgids, bedoeld in de artikelen 12 tot en met 13a; 
c. de plaatsing van leerlingen op een tijdelijke nieuwkomersvoorziening. 
 
Artikel 193l. Regels over de opheffing   
1. Het bevoegd gezag voorziet in de doorstroom van leerlingen voordat de termijn voor 
het inrichten van nieuwkomersvoorzieningen, bedoeld in artikel 193d, vierde lid, is 
verstreken. 
2. Bij of krachtens algemene maatregel van bestuur kunnen regels worden gesteld over 
de wijze waarop een tijdelijke nieuwkomersvoorziening wordt opgeheven. 
 
 
ARTIKEL II. WET VOORTGEZET ONDERWIJS 2020 
 
De Wet voortgezet onderwijs 2020 wordt als volgt gewijzigd:  
 
A 
 
Na artikel 9.3 wordt een paragraaf ingevoegd, luidende: 
 
Paragraaf 2a. Nieuwkomersonderwijs 
 
Artikel 9.3a. Begripsbepalingen 
 
In deze paragraaf wordt verstaan onder:  
 
doorstroom: de overgang van leerlingen van een tijdelijke nieuwkomersvoorziening naar 
een school voor speciaal onderwijs, school voor voortgezet speciaal onderwijs, school 
voor speciaal en voortgezet speciaal onderwijs of een school voor voortgezet onderwijs; 
 
nieuwkomer: een jongere als bedoeld in de Leerplichtwet 1969 die een vreemdeling is in 
de zin van artikel 1 van de Vreemdelingenwet 2000; 
 
tijdelijke nieuwkomersvoorziening: een tijdelijke uitbreiding van een school, niet zijnde 
een school voor praktijkonderwijs, als bedoeld in artikel 9.3g. 
 
Artikel 9.3b. Reikwijdte 
Voor de toepassing van deze paragraaf wordt onder nieuwkomer tevens verstaan een 
jongere in de zin van de Leerplichtwet 1969 die vier jaren of korter in Nederland is en 
 W15047.K-2 5 

alle scholen voor voortgezet onderwijs in de gemeente over de inrichting van een 
tijdelijke nieuwkomersvoorziening. 
2. Indien op grond van artikel 9.3e, derde lid, het bevoegd gezag van een school voor 
voortgezet onderwijs in een aangrenzende gemeente is aangewezen, maakt:  
a. het college van burgemeester en wethouders van de gemeente, bedoeld in artikel 
9.3e, eerste lid, onverwijld afspraken met het college van burgemeester en wethouders 
van de aangrenzende gemeente en met alle betrokken bevoegde gezagen over de 
verdeling van de leerlingen tussen de gemeenten en tussen de scholen; 
b. het college van burgemeester en wethouders van de aangrenzende gemeente 
onverwijld afspraken met het bevoegd gezag van de aangewezen school voor voortgezet 
onderwijs in die gemeente over de inrichting van een tijdelijke nieuwkomersvoorziening 
indien dat noodzakelijk is ter uitvoering van de afspraken, bedoeld in onderdeel a.  
3. In het geval de afspraken, bedoeld in het eerste en tweede lid, onderdeel b niet tot 
stand komen, wijst het college van burgemeester en wethouders een bevoegd gezag 
aan, niet zijnde het college van burgermeester en wethouders, dat onverwijld een 
tijdelijke nieuwkomersvoorziening inricht voor een school voor voortgezet onderwijs die 
het bevoegd gezag in die gemeente in stand houdt. 
4. Het eerste lid is van overeenkomstige toepassing op de toestemming, bedoeld in 
artikel 9.3d, eerste lid. 
5. Een tijdelijke nieuwkomersvoorziening kan niet worden verbonden aan een school 
waarvan de kwaliteit van het onderwijs zeer zwak is als bedoeld in artikel 2.94, eerste 
en derde lid. 
6. Alle partijen werken mee aan de totstandkoming van de afspraken, bedoeld in het 
eerste en tweede lid, en de uitvoering van de afspraken. 
 
Artikel 9.3g. Tijdelijke nieuwkomersvoorziening 
1. Het onderwijs in een tijdelijke nieuwkomersvoorziening is gericht op de zo spoedig 
mogelijke doorstroom van de leerling. 
2. Een leerling volgt niet langer dan twee jaren onderwijs aan een tijdelijke 
nieuwkomersvoorziening of een tijdelijke onderwijsvoorziening als bedoeld in artikel 9.5.  
3. Het bevoegd gezag plaatst een leerling alleen in een tijdelijke 
nieuwkomersvoorziening als:  
a. de leerling een nieuwkomer is; en 
b. de leerling niet eerder was ingeschreven op een basisschool of een school voor 
voortgezet onderwijs. 
4. In afwijking van het tweede of derde lid kan het bevoegd gezag een nieuwkomer 
onderwijs laten volgen aan een tijdelijke nieuwkomersvoorziening indien: 
a. de nieuwkomer anders geen onderwijs zou kunnen volgen;  
b. het belang van de nieuwkomer zich niet verzet tegen het volgen van onderwijs aan 
een tijdelijke nieuwkomersvoorziening; en  
c. de nieuwkomer onmiddellijk voorafgaand aan de plaatsing in de tijdelijke 
nieuwkomersvoorziening woonachtig was in een andere gemeente. 
5. Het bevoegd gezag meldt de afwijking, bedoeld in het vierde lid, onverwijld aan Onze 
Minister.    
   
Artikel 9.3h. Inrichting en melding van een tijdelijke nieuwkomersvoorziening  
1. Het bevoegd gezag meldt de inrichting van een tijdelijke nieuwkomersvoorziening 
onverwijld aan Onze Minister. 
2. Na een melding als bedoeld in het eerste lid, zendt het bevoegd gezag binnen acht 
weken een inrichtingsplan aan Onze Minister.   
3. Het inrichtingsplan, bedoeld in het tweede lid, bevat in ieder geval een beschrijving 
van: 
a. de wijze waarop de tijdelijke nieuwkomersvoorziening zal worden ingericht; 
b. de wijze waarop de tijdelijke nieuwkomersvoorziening toewerkt naar de zo spoedig 
mogelijke doorstroom van de leerlingen; 
c. de wijze waarop ten aanzien van de tijdelijke nieuwkomersvoorziening zal worden 
voldaan aan de zorgplicht, bedoeld in artikel 3.40; 
 W15047.K-2 7 

Bij algemene maatregel van bestuur kunnen, zo nodig in afwijking van hetgeen bij of 
krachtens deze wet is bepaald, voor een tijdelijke nieuwkomersvoorziening regels 
worden gesteld over: 
a. het doorstroomperspectief; 
b. het schoolplan, bedoeld in artikel 2.88, en de schoolgids, bedoeld in artikel 2.92; 
c.de plaatsing van leerlingen op een tijdelijke nieuwkomersvoorziening. 
 
Artikel 9.3m. Regels over de opheffing   
1. Het bevoegd gezag voorziet in de doorstroom van leerlingen voordat de termijn voor 
het inrichten van nieuwkomersvoorzieningen, bedoeld in artikel 9.3c, vijfde lid, is 
verstreken.  
2. Bij of krachtens algemene maatregel van bestuur kunnen regels worden gesteld over 
de wijze waarop een tijdelijke nieuwkomersvoorziening wordt opgeheven. 
 
B  
 
Na artikel 11.98 wordt een paragraaf ingevoegd, luidende: 
 
Paragraaf 8a Wijze van toepassing van hoofdstuk 9 
 
Artikel 11.98a 
De paragrafen 2a en 3 van hoofdstuk 9 zijn niet van toepassing. 
 
ARTIKEL III. EVALUATIEBEPALING 
 
Onze Minister voor Primair en Voortgezet Onderwijs zendt binnen vijf jaar na de 
inwerkingtreding van deze wet aan de Staten-Generaal een verslag over de 
doeltreffendheid en de effecten van deze wet in de praktijk. 
 
ARTIKEL IV. INWERKINGTREDING 
 
Deze wet treedt in werking met ingang van de dag na de datum van uitgifte van het 
Staatsblad waarin zij wordt geplaatst.  
 
ARTIKEL V. CITEERTITEL 
 
Deze wet wordt aangehaald als: Wet tijdelijke nieuwkomersvoorzieningen in het 
onderwijs. 
 
 
Lasten en bevelen dat deze in het Staatsblad zal worden geplaatst en dat alle 
ministeries, autoriteiten, colleges en ambtenaren die zulks aangaat, aan de nauwkeurige 
uitvoering de hand zullen houden. 
 
Gegeven 
 
 
 
 
 
 
 
De Minister voor Primair en Voortgezet Onderwijs, 
 
 
 W15047.K-2 9 

leerplichtige jongeren bekend in de asielopvang van het Centraal Orgaan opvang 
asielzoekers (COA). Volgens de prognose zullen dat er begin 2024 bijna 13.000 zijn 
 
Al deze jongeren moeten instromen in het onderwijs, naast de ongeveer 55.000 
nieuwkomers die al onderwijs krijgen. Het gevolg hiervan is dat de colleges van 
burgemeester en wethouders (hierna ook: gemeentebesturen) en de bevoegde gezagen 
van scholen (hierna ook: schoolbesturen) in sommige regio’s niet meer lukt om elke 
jongere een plek in het onderwijs te geven. In gemeenten waar scholen niet langer 
kunnen inspringen op de onverwachte en veranderlijke toestroom van nieuwkomers 
ontstaan wachtlijsten. Dit betekent dat er in Nederland nieuwkomers noodgedwongen 
thuiszitten, terwijl zij bij uitstek behoefte hebben aan een plek op school: vaak gaat het 
om jongeren in een kwetsbare situatie die naar Nederland zijn gekomen om oorlog en 
onveiligheid in het land van herkomst te ontvluchten. Een ander gevolg is dat het voor 
gemeenten dermate ingewikkeld wordt om zowel de opvang van als het onderwijs voor 
nieuwkomers te verzorgen, dat zij ook nieuwe verzoeken tot toelating in de opvang niet 
zonder meer kunnen inwilligen. 
 
Het tekort aan onderwijsplekken is een urgent maatschappelijk probleem en op heel 
korte termijn niet op te lossen zonder schoolbesturen meer ruimte en flexibiliteit te 
geven en gemeentebesturen in staat te stellen meer regie te voeren op het aanbod aan 
onderwijsplaatsen voor nieuwkomers. Om te voorkomen dat jongeren thuis komen te 
zitten, is vanuit de onderwijspraktijk de vraag ontstaan naar aanvullende mogelijkheden 
en ruimte om het onderwijs voor deze groep – met alle beperkingen die daarbij gelden, 
maar met inachtneming van de basiskwaliteit – vorm te geven. Dit wetsvoorstel bevat 
twee typen maatregelen die ervoor moeten zorgen dat er in Nederland voor alle 
leerplichtige jongeren voldoende onderwijsplekken zijn. Ten eerste bevat het 
wetsvoorstel een overlegplicht voor schoolbesturen om onder regie van het 
gemeentebestuur samen het onderwijsaanbod voor nieuwkomers te organiseren. 
Daartoe maken zij tenminste jaarlijks afspraken over de opvang van nieuwkomers in het 
onderwijs. De gemeentebesturen nemen daarbij de regie over de totstandkoming van de 
afspraken. Ten tweede bevat het wetsvoorstel regels die het mogelijk maken om in 
geval van nood tijdelijke nieuwkomersvoorzieningen in te richten. In een tijdelijke 
nieuwkomersvoorziening heeft een schoolbestuur ruimte om binnen de grenzen die dit 
wetsvoorstel geeft, af te wijken van de voorschriften in de Wet op het primair onderwijs 
(WPO) en Wet voortgezet onderwijs 2020 (WVO 2020). Deze ruimte stelt schoolbesturen 
in staat om ook bij een grote toestroom van nieuwkomers voldoende onderwijsplekken 
te verzorgen voor nieuwkomers en aldus te verzekeren dat nieuwkomers onmiddellijk 
worden opgenomen binnen het bestaande onderwijsbestel. Daarbij blijven alle 
inspanningen er natuurlijk op gericht om hen zo snel mogelijk door te laten stromen 
naar een meer reguliere onderwijsplek. Ook in geval van nood stelt dit wetsvoorstel het 
gemeentebestuur in staat om de regie te voeren over het opschalen van het 
onderwijsaanbod aan nieuwkomers. In het bijzonder leidt het gemeentebestuur het 
overleg tussen schoolbesturen over de vraag welk schoolbestuur het best in staat is om 
tot de inrichting van een tijdelijke nieuwkomersvoorziening over te gaan. De versterking 
van de regiefunctie van het gemeentebestuur die met dit wetsvoorstel is beoogd, sluit 
aan bij de eveneens op het gemeentebestuur rustende grondwettelijke verplichting om 
te zorgen dat er voor elke jongere altijd een plek in het onderwijs beschikbaar is.  
Het wetsvoorstel is ten slotte een reactie op het debat met de Tweede Kamer, waarin de 
Minister voor Primair en Voortgezet Onderwijs (hierna: minister) heeft toegezegd met 
een voorstel te komen voor een tijdelijke onderwijsvorm voor nieuwkomers en daarbij 
2
het democratisch proces in acht te nemen. 
 
 
2. Hoofdlijnen van het voorstel 
 
                                                 
2
 Kamerstukken II 2022/23, 19 637, nr. 3022 (verslag commissiedebat). 
 W15047.K-2 11 

kinderen die in de eerste groep van de basisschool starten. Gemiddeld is een periode 
van één of twee schooljaren nodig voordat nieuwkomers de Nederlandse taal voldoende 
beheersen om hun weg in het Nederlandse onderwijs te vinden. Zodra dat het geval is, 
zijn zij klaar om door te stromen naar het reguliere onderwijs, waar zij samen met 
Nederlandse leerlingen les krijgen. 
 
Net als reguliere scholen kampen nieuwkomersscholen met tekorten, in het bijzonder 
met personeelstekorten. Het lukt lang niet altijd meer om al het nieuwkomersonderwijs 
te laten verzorgen door personen met de hiervoor beschreven combinatie van bijzondere 
competenties. Om de toenemende toestroom van nieuwkomers desondanks op te 
vangen, zoeken gemeente- en schoolbesturen naar manieren om deze groep jongeren 
zoveel mogelijk aan te laten sluiten op het nieuwkomersonderwijs en daarbij toch ook 
gebruik te kunnen maken van de bijzondere expertise die in het nieuwkomersonderwijs 
aanwezig is. 
 
3) Onvoldoende mogelijkheden regie voor gemeentebesturen 
Gemeenten hebben een grondwettelijke verantwoordelijkheid om te garanderen dat er 
voor iedere leerplichtige jongeren een onderwijsplek beschikbaar is. In het verlengde 
daarvan zijn gemeentebesturen belast met de naleving van de leerplicht, ook die van de 
nieuwkomers. Zij hebben echter geen specifieke juridische instrumenten om die 
verantwoordelijkheid op korte termijn waar te maken. Bij toenemende druk op het 
onderwijsbestel blijkt dat de taakverdeling tussen gemeentebesturen en scholen tot 
vragen en discussie kan leiden. Dit heeft ook nadelige gevolgen voor de samenwerking, 
die juist in dit kader van groot belang is. Om de wachtlijsten tegen te gaan, maken 
gemeente- en schoolbesturen in de praktijk ad hoc afspraken. Zolang alle betrokken 
partijen elkaar vinden, kan dat tot goede initiatieven leiden, maar succes is niet 
verzekerd en bovendien kost het alle betrokkenen veel tijd om ieder voor zich het wiel 
uit te vinden, waarbij onduidelijkheden over rollen en taken het proces moeilijker 
maken. De wachtlijsten illustreren dat de ad-hocoplossingen niet altijd volstaan. 
Daarnaast is van de ad-hoc-oplossingen ook lang niet altijd duidelijk of zij voldoen aan 
de basiskwaliteit.  
 
 
2.2 Probleemaanpak en motivering instrumentkeuze 
 
Dit wetsvoorstel beoogt op verschillende wijzen een oplossing te bieden voor de hiervoor 
beschreven problematiek.  
 
Ten eerste verplicht dit wetsvoorstel schoolbesturen om onder regie van het 
gemeentebestuur ten minste eenmaal per jaar met elkaar afspraken te maken over het 
onderwijsaanbod aan nieuwkomers. Deze afspraken moeten erop gericht zijn te 
garanderen dat er altijd voor alle nieuwkomers in een gemeente een plek in het 
onderwijs beschikbaar is. Hiermee wordt zeker gesteld dat school- en gemeentebesturen 
samenwerken bij de vormgeving en inrichting van nieuwkomersonderwijs en elkaar dus 
ook sneller kunnen vinden als de vraag naar nieuwkomersonderwijs snel toeneemt. 
Daarbij zal tot zekere hoogte ook zoveel mogelijk rekening moeten worden gehouden 
met de onvoorspelbaarheid van de toestroom. De benodigde capaciteit is afhankelijk van 
het aantal nieuwkomers dat in een regio wordt opgevangen en is hiermee inherent 
verbonden aan bijvoorbeeld het openen en sluiten van opvanglocaties van asielzoekers. 
Dat betekent naar verwachting ook dat school- en gemeentebesturen zich in het overleg 
op verschillende scenario’s zullen moeten voorbereiden. Het wetsvoorstel legt het 
initiatief tot het maken van de afspraken bij het gemeentebestuur, dat ervoor zorgt dat 
het overleg tot stand komt. Daarbij kan het vanzelfsprekend aansluiten bij de 
overlegstructuren die reeds bestaan als gevolg van gelijksoortige verplichtingen in het 
kader van voor- en vroegschoolse educatie en het onderwijsachterstandenbeleid. 
Schoolbesturen zijn en blijven uiteindelijk verantwoordelijk voor het daadwerkelijk 
realiseren van het aanbod en de inhoud van het onderwijs voor nieuwkomers. 
 W15047.K-2 13 

noodvoorziening en kunnen dus alleen worden opgericht wanneer er echt geen andere 
mogelijkheden meer zijn om de nieuwkomers in een gemeente onderwijs te bieden. Om 
die reden heeft de regering ervoor gekozen om de oprichting van de tijdelijke 
nieuwkomersvoorzieningen alleen mogelijk te maken na een besluit van de minister. Een 
tijdelijke nieuwkomersvoorziening kan door de bevoegde gezagen in een specifieke 
gemeente dus alleen na machtiging van de minister worden ingericht. De minister 
verbindt altijd een termijn aan het bestaan van een tijdelijke nieuwkomersvoorziening. 
Tijdelijke nieuwkomersvoorzieningen kunnen na het aflopen van die termijn niet 
voortbestaan. De minister kan wel besluiten de termijn te verlengen. 
Er zijn twee manieren waarop tot de inrichting van een tijdelijke 
nieuwkomersvoorziening kan worden gekomen. Ten eerste kan het gemeentebestuur 
hierom bij de minister verzoeken. Op deze wijze is juridisch geborgd dat de minister het 
besluit neemt, maar dat het initiatief bij het college van burgemeester en wethouders 
ligt. Via het jaarlijkse overleg tussen het college en de schoolbesturen is voorzien in een 
overlegstructuur waarbinnen schoolbesturen en het gemeentebestuur gezamenlijk 
kunnen bepalen wanneer het aangewezen is een verzoek tot inrichting van tijdelijke 
nieuwkomersvoorzieningen bij de minister in te dienen. Een positief besluit op het 
verzoek van college van burgemeester en wethouders wordt alleen genomen indien 
aannemelijk is dat in een gemeente niet voor iedere nieuwkomer in onderwijs kan 
worden voorzien. Ook kan positief worden beslist op een verzoek tot inrichting van een 
tijdelijke nieuwkomersvoorziening in een bepaalde gemeente als dat nodig is om het 
onderwijs in een aangrenzende gemeente op een doelmatiger wijze vorm te geven. Na 
verlening van toestemming hebben de bevoegde gezagen acht weken om tot de 
inrichting van een tijdelijke nieuwkomersvoorziening over te gaan, anders vervalt de 
toestemming. Met deze eis wordt het ultimumremediumkarakter van de maatregel 
onderstreept.  
 
Ten tweede kan de minister ook ambtshalve tot het besluit komen dat in een gemeente 
een tijdelijke nieuwkomersvoorziening moet worden ingericht. Dit is een ultimum 
remedium en dit besluit zal alleen in uitzonderlijke situaties worden genomen indien er 
signalen zijn opgekomen waaruit blijkt dat het in een gemeente noodzakelijk is om een 
tijdelijke nieuwkomersvoorziening in te richten, maar er geen verzoek wordt ingediend. . 
Het ambtshalve besluit richt zich tot de schoolbesturen in de betreffende gemeente. In 
de praktijk verwacht de regering dat deze wijze vrijwel niet ingezet zal hoeven worden. 
De minister kan het ambtshalve besluit alleen nemen nadat hij overleg heeft gevoerd 
met het betreffende gemeentebestuur. Het besluit kan dan ook nooit als verrassing 
komen voor een gemeentebestuur. Het gemeentebestuur is immers het eerst 
aangewezen orgaan – zo onderschrijft ook dit wetsvoorstel – om regie te voeren op het 
aanbod aan nieuwkomersonderwijs. Om te onderstrepen dat een ambtshalve besluit 
alleen in uitzonderlijke situaties kan worden genomen is in het wetsvoorstel 
geëxpliciteerd dat vast moet staan dat niet voor iedere nieuwkomer in onderwijs kan 
worden voorzien. Daarmee wijkt de beoordelingsmaatstaf voor het ambtshalve besluit af 
van de beoordelingsmaatstaf voor de toestemming die op verzoek kan worden gegeven. 
De minister kan het verzoek immers al inwilligen als aannemelijk is dat niet in voldoende 
onderwijsplaatsen kan worden voorzien. Uit de signalen waar de minister het 
ambtshalve besluit op baseert moet blijken dat er nieuwkomers in de gemeente zijn die 
op dat moment geen onderwijs krijgen en voor wie de verwachting is dat het onderwijs 
ook niet op korte termijn georganiseerd kan worden. In de praktijk zullen de signalen 
waarschijnlijk via de regiocoördinatoren van het ministerie naar boven komen. Een 
belangrijk verschil tussen het ambtshalve besluit en het besluit op verzoek is dat na een 
ambtshalve besluit, anders dan een besluit op verzoek, voor de bevoegde gezagen in die 
gemeente de verplichting ontstaat om daadwerkelijk en binnen vier weken tot de 
oprichting van een tijdelijke nieuwkomersvoorziening over te gaan.  
 
Gemeente- en schoolbesturen zijn het best op de hoogte van de lokale situatie en 
nieuwe ontwikkelingen. In de praktijk komen signalen over (mogelijke) tekorten dan ook 
vrijwel altijd van hen. Gezamenlijk zijn zij eerst aan zet om op basis van de bestaande 
 W15047.K-2 15 

Om de effectiviteit van de maatregel te garanderen is bij hoge uitzondering de 
mogelijkheid opgenomen om een nieuwkomer toch toe te laten tot de tijdelijke 
nieuwkomersvoorziening indien deze eerder al stond ingeschreven in het onderwijs of 
indien de termijn van twee jaar reeds is overschreden. Van die uitzondering kan alleen 
gebruik worden gemaakt, als de nieuwkomer anders geen onderwijs zou volgen en zo 
lang het belang van de nieuwkomer zich niet tegen het volgen van onderwijs aan een 
tijdelijke nieuwkomersvoorziening verzet. Daarnaast kan alleen van deze mogelijkheid 
gebruik worden gemaakt als de onmogelijkheid van doorstroom een gevolg is van een 
verhuizing van de leerling naar een andere gemeente. In dat geval konden de 
gezamenlijke schoolbesturen in de nieuwe gemeente niet altijd voorbereid zijn op de 
doorstroom van de leerling. Denk hierbij aan de situatie waarin een nieuwkomer in de 
(crisis)noodopvang verhuist van een gemeente naar een andere gemeente met een 
tekort aan onderwijsplaatsen. Het kabinet streeft er evenwel naar om 
verhuisbewegingen van jongeren in de asielopvang zo veel mogelijk te voorkomen. Ook 
als van deze uitzonderingsmogelijkheid gebruik wordt gemaakt moet er altijd naar 
gestreefd worden dat de nieuwkomer zo snel mogelijk in het reguliere 
(nieuwkomers)onderwijs terecht komt. Indien een schoolbestuur of de gemeente het 
aanbod aan nieuwkomersonderwijs in de tussentijd weet uit te breiden, bijvoorbeeld 
doordat meer personeel wordt aangetrokken, dient het schoolbestuur de leerlingen over 
te plaatsen en de tijdelijke nieuwkomersvoorziening af te schalen of op te heffen. Om 
zicht te houden op de mate waarin van deze uitzonderingsmogelijkheid gebruik wordt 
gemaakt bevat het wetsvoorstel ook een meldplicht. Telkens wanneer leerling langer dan 
twee jaar onderwijs volgt op een tijdelijke nieuwkomersvoorziening en daarbij een 
beroep wordt gedaan op de wettelijke uitzonderingsmogelijkheid, moet het bevoegd 
gezag daarvan melding maken bij de minister.  
 
Afwijking WPO en WVO 
De tijdelijke nieuwkomersvoorziening wordt als onderwijsvorm ingebed in de WPO en 
WVO 2020. Dit betekent dat de voorschriften van die wetten in beginsel onverminderd 
van toepassing zijn, tenzij ze nadrukkelijk zijn uitgesloten in dit wetsvoorstel, of uit de 
aard van het voorschrift volgt dat zij niet van toepassing kunnen zijn op een tijdelijke 
nieuwkomersvoorziening. Bij elke uitzondering is een afweging gemaakt tussen het 
belang om het onderwijsaanbod snel en flexibel te organiseren aan de ene kant en het 
belang van goed en gelijkwaardig onderwijs voor nieuwkomers aan de andere kant. 
Telkens is meegewogen dat nieuwkomers aanvullende onderwijsbehoeften hebben en 
het risico op thuiszitten altijd moet worden voorkomen. 
 
Een tijdelijke nieuwkomersvoorziening kan bestaan uit aparte klassen in een bestaande 
school voor po of vo, of de vorm hebben van een dislocatie (po) of tijdelijke 
nevenvestiging (vo). Een tijdelijke nieuwkomersvoorziening valt altijd onder 
verantwoordelijkheid van een schoolbestuur. Overigens volgt uit het voorgaande ook dat 
nieuwkomers in een tijdelijke nieuwkomersvoorziening onverkort recht hebben op 
passend onderwijs. 
 
Inrichting 
Gelet op het doel van de tijdelijke nieuwkomersvoorziening beoogt het wetsvoorstel deze 
uitsluitend tijdelijk mogelijk te maken in gemeenten waar de gestelde problemen zich 
voordoen. Een tijdelijke nieuwkomersvoorziening is altijd een noodmaatregel. Alleen 
indien de bevoegde gezagen in een gemeente door de minister bij besluit voor een 
bepaalde periode toestemming hebben gekregen of verplicht zijn om een tijdelijke 
nieuwkomersvoorziening in te richten kunnen schoolbesturen in die gemeente een 
tijdelijke nieuwkomersvoorziening inrichten.  
 
Op het moment dat de minister een besluit neemt, krijgen de betreffende 
gemeentebesturen een belangrijke regierol. Zij moeten onverwijld om tafel met alle 
schoolbesturen in de gemeente. Het doel van het overleg is om afspraken te maken over 
het opschalen van het onderwijsaanbod. Het overleg is expliciet ook bedoeld om de 
 W15047.K-2 17 

 
Er is niet voor gekozen om de wetgeving voor tijdelijke onderwijsvoorzieningen als 
zodanig te verlengen. In de eerste plaats vraagt de aanpak van de problemen niet alleen 
om kortetermijnmaatregelen, maar ook om maatregelen die (in tijd beperkt maar) bij 
herhaling inzetbaar zijn. De prognoses laten zien dat schoolbesturen te maken blijven 
krijgen met een toenemende toestroom van nieuwkomers. In de tweede plaats zijn de 
tijdelijke onderwijsvoorzieningen gericht op ontheemden die onder de reikwijdte van de 
Europese beschermingsrichtlijn vallen, waardoor zij juridisch gelijkgeschakeld zijn met 
burgers van de Europese Unie. Andere nieuwkomers die bijvoorbeeld als vluchteling naar 
Nederland zijn gekomen zijn daarentegen gebonden aan de asielprocedure van COA. De 
(crisis)noodopvang van COA verschilt per regio en gemeente. De langdurige aard van de 
problemen en de verschillen per gemeente vragen om een andere inzet van de overheid. 
Het belangrijkste verschil met de tijdelijke onderwijsvoorzieningen is dan ook de 
bevoegdheid van de minister om één of meer gemeenten aan te wijzen waar tijdelijke 
nieuwkomersvoorzieningen mogelijk zijn. De voorzieningen mogen niet langer bestaan 
dat het besluit van de minister van kracht is. 
 
Aan de wetgeving voor tijdelijke onderwijsvoorzieningen is een evaluatie verbonden. Als 
uit die evaluatie blijkt dat de eisen die aan het onderwijs op een tijdelijke 
nieuwkomersvoorziening worden gesteld bijstelling verdienen, zal de regering hiertoe 
het initiatief nemen. 
 
2.2.3 Overlegplicht gemeenten voor dekkend onderwijsaanbod nieuwkomers 
Het gemeentebestuur heeft een grondwettelijke verantwoordelijkheid voor het verzorgen 
van voldoende onderwijs voor leerplichtige jongeren. Schoolbesturen zijn 
verantwoordelijk voor het geven van onderwijs van voldoende kwaliteit. Om de 
taakverdeling tussen de betrokken partijen duidelijker te maken, zijn in het wetsvoorstel 
voorschriften opgenomen om het gemeentebestuur een regierol te geven, zowel in een 
situatie waarin geen sprake is van een noodtoestand als in een situatie waarin dat wel 
het geval is. Daarmee beoogt het wetsvoorstel een duidelijke rolverdeling tot stand te 
brengen.  
 
De regierol voor het college van burgemeester en wethouders uit zich op de eerste 
plaats in de verplichting om ten minste eenmaal per jaar overleg te voeren met de 
schoolbesturen in de gemeente en met hen afspraken te maken over: 
 een gezamenlijk plan om in de gemeente voldoende onderwijsplekken voor 
nieuwkomers te realiseren. In het plan zetten gemeenten uiteen hoeveel 
onderwijsplekken er op dat moment zijn en op welke scholen meer plekken zijn 
te realiseren indien in de gemeente of in een naburige gemeente al dan niet 
tijdelijk meer nieuwkomers worden opgevangen. 
 een plan om ervoor te zorgen dat jongeren het onderwijs ook daadwerkelijk 
kunnen bereiken. 
 het organiseren van een doorlopende leerlijn naar het reguliere 
(nieuwkomers)onderwijs. 
 
Bij het maken van de afspraken zal tot zekere hoogte ook zoveel mogelijk rekening 
moeten worden gehouden met de onvoorspelbaarheid van de toestroom. De benodigde 
capaciteit is afhankelijk van het aantal nieuwkomers dat in een regio wordt opgevangen 
en is hiermee inherent verbonden aan bijvoorbeeld het openen en sluiten van 
opvanglocaties van asielzoekers. Dat betekent naar verwachting ook dat school- en 
gemeentebesturen zich in het overleg op verschillende scenario’s zullen moeten 
voorbereiden op verschillende scenario’s. Tevens kan het overleg worden gebruikt om 
tijdig indicatoren te formuleren op basis waarvan eventueel een verzoek bij de minister 
wordt gedaan voor de inrichting van een tijdelijke nieuwkomersvoorziening.  
 
Schoolbesturen zijn verplicht mee te werken aan de totstandkoming van de afspraken en 
de uitvoering daarvan. Bij het maken van afspraken betrekken de partijen alle relevante 
 W15047.K-2 19 

voldoende funderend onderwijs wordt gegeven in een genoegzaam aantal algemeen 
toegankelijke openbare scholen. Deze op de lokale overheid rustende verplichting vormt 
een verbijzondering van de algemene verantwoordelijkheid die de regering op grond van 
artikel 23, eerste lid, van de Grondwet draagt voor het onderwijs. Ook voor 
nieuwkomers moet de overheid garanderen dat er voldoende en toegankelijk onderwijs 
beschikbaar is. 
 
Toegang tot onderwijsvoorzieningen is evenwel niet voldoende om het recht op 
onderwijs te verwezenlijken. Het recht op onderwijs kan uitsluitend daadwerkelijk 
worden gerealiseerd als leerlingen ook profijt kunnen hebben van het onderwijs dat voor 
6
hen toegankelijk is. Dat betekent dat er op de overheid een verplichting rust om 
barrières die eraan in de weg staan volledig in het onderwijs te kunnen participeren weg 
te nemen. Dit betekent bijvoorbeeld dat de overheid de verantwoordelijkheid heeft om 
ervoor te zorgen dat nieuwkomers de Nederlandse taal kunnen leren om daarna door te 
stromen naar het reguliere onderwijs. Dit maakt het op zichzelf noodzakelijk om voor 
deze groep leerlingen specifieke onderwijsvoorzieningen in stand te houden. In 
Nederland is dat hoofdzakelijk geregeld via het nieuwkomersonderwijs in het po en vo, 
dat gericht is op de specifieke onderwijsbehoeften van nieuwkomers. Ook de tijdelijke 
nieuwkomersvoorzieningen gaan uit van onderwijs dat gericht is op deze specifieke 
onderwijsbehoeften. De Nederlandse taal is daarom een belangrijk onderdeel van de 
basiskwaliteit. In de praktijk gaat het dan specifiek om NT2. 
 
Dit wetsvoorstel maakt onderscheid tussen verschillende groepen jongeren omdat alleen 
nieuwkomers toelaatbaar zijn in een tijdelijke nieuwkomersvoorziening. Veel 
nieuwkomers bevinden zich in een kwetsbare situatie. Zij hebben hun land van herkomst 
om tal van redenen verlaten, zijn niet of slecht vertrouwd met Nederland en moeten de 
Nederlandse taal nog leren. Leer- en kwalificatieplichtige nieuwkomers hebben dan ook 
andere onderwijsbehoeften. In de praktijk is het nieuwkomersonderwijs hierop als 
antwoord ontstaan. In het nieuwkomersonderwijs is aandacht voor het Nederlands als 
tweede taal, voor het sociaal en emotioneel welbevinden van de leerlingen, voor het 
gebruik van andere talen als instructietaal – in aanvulling op het Nederlands – en heeft 
het onderwijspersoneel in het algemeen ervaring met deze groep leerlingen. Hoewel 
nieuwkomers in theorie ook naar het reguliere onderwijs mogen, kiezen zij in de 
onderwijspraktijk meestal voor het nieuwkomersonderwijs dat beter op hun kennis en 
verwachtingen aansluit. De geschetste problemen hebben echter juist betrekking op het 
nieuwkomersonderwijs, dat hierdoor een tekort aan onderwijsplekken heeft. De tijdelijke 
nieuwkomersvoorzieningen zijn bedoeld om voor deze groep leerlingen een overbrugging 
te creëren tot zij wel terecht kunnen in het reguliere (nieuwkomers)onderwijs. Omdat 
het onderwijs gericht is op hun onderwijsbehoeften, is voor de toelaatbaarheid 
onderscheid gemaakt met andere leerlingen. 
 
Om scholen ruimte te bieden die past bij de opgave waar zij voor staan, maakt dit 
wetsvoorstel onder omstandigheden afwijking van de sectorwetgeving mogelijk en biedt 
het daarnaast aan de regering ruimt om bij of krachtens algemene maatregel van 
bestuur aanvullende ruimte te geven aan scholen. Deze afwijkingsbevoegdheid heeft 
betrekking op de inhoud van het onderwijsprogramma en aanvullende bepalingen voor 
bijvoorbeeld het doorstroomperspectief. In dit wetsvoorstel is zo nauwkeurig mogelijk 
omschreven welke bepalingen van de sectorwetten in beginsel niet van toepassing zijn 
op de tijdelijke nieuwkomersvoorzieningen. Ook is in het wetvoorstel bepaald over welke 
onderwerpen aanvullende regels kunnen worden gesteld. Dit maakt het mogelijk om, 
afhankelijk van het aantal nieuwkomers dat naar Nederland komt, voldoende flexibel en 
slagvaardig te kunnen handelen en zo onder alle omstandigheden te garanderen dat het 
recht op onderwijs van alle leerplichtige kinderen in Nederland beschermd is. Door in de 
wet een helder kader neer te leggen over de normen die op de tijdelijke 
nieuwkomersvoorziening van toepassing zijn en het mogelijk te maken bij lagere 
                                                 
6
 Vgl. EHRM 23 juli 1986, Series A no. 6 (Belgische taalzaken). 
 W15047.K-2 21 

 
Regeldruk tijdelijke nieuwkomersvoorzieningen 
Het starten van een tijdelijke nieuwkomersvoorziening is in eerste instantie de keuze 
van een schoolbestuur, nadat uit overleg is gebleken dat dat schoolbestuur daartoe het 
meest in staat moet worden geacht. Dat kan anders zijn, indien het gemeentebestuur 
een schoolbestuur aanwijst om een tijdelijke nieuwkomersvoorziening in te richten. Voor 
de schoolbesturen die aan de slag moeten gaan met een tijdelijke 
nieuwkomersvoorziening, brengt de inrichting daarvan regeldruk met zich. Daar staat 
tegenover dat dit wetsvoorstel het schoolbestuur vergaande ruimte geeft om het 
onderwijs te organiseren op basis van de vraag wat feitelijk mogelijk is in de gegeven 
situatie. De regeldruk kan hierdoor ook afnemen. Dit effect zal verder worden versterkt 
door de inrichtingsprocedure voor een tijdelijke nieuwkomersvoorziening zo 
laagdrempelig mogelijk te maken. Schoolbesturen die een tijdelijke 
nieuwkomersvoorziening inrichten binnen hun bestaande school, bijvoorbeeld als extra 
klas of afdeling, zullen minder overleg en afstemming nodig hebben om de voorziening 
te melden en het inrichtingsplan voor te bereiden en te schrijven. Als een school een 
tijdelijke nieuwkomersvoorziening neerzet in een nieuwe locatie, is meer overleg nodig 
met onder andere de gemeente. Het gemeentebestuur is sowieso verplicht om 
schoolbesturen te benaderen over de noodsituatie. 
 
Naast de laagdrempelige meldings- en inrichtingsprocedure zijn er aanvullende lasten 
voor het schoolbestuur, dat voor iedere leerling een doorstroomperpectief moet maken, 
waarbij het de leerling en ouders betrekt. De inschrijvingsprocedure is niet anders dan 
die voor het reguliere (nieuwkomers)onderwijs. Wel moet het schoolbestuur in de 
leerlingenadministratie opnemen dat een leerling onderwijs volgt aan de tijdelijke 
nieuwkomersvoorziening. Dit registratieproces is vergelijkbaar met de registratie van 
leerlingen die deelnemen aan onderwijsexperimenten. 
 
Geschatte uren en kosten voor schoolbesturen 
Schoolbesturen zullen naar verwachting maximaal twee uur nodig hebben voor het 
melden van een tijdelijke nieuwkomersvoorziening. Voor het doen van de melding en het 
schrijven van een inrichtingsplan is naar verwachting maximaal zestien uur nodig. Ervan 
uitgaande dat er in de huidige noodsituatie ongeveer honderdvijftig tijdelijke 
nieuwkomersvoorzieningen nodig zijn in het po en vo – dit aantal is mede gebaseerd op 
het aantal tijdelijke onderwijsvoorzieningen voor leerlingen uit Oekraïne dat uiteindelijk 
is gerealiseerd – bedragen de kosten voor melding en inrichting ongeveer € 120.000. 
 
4.2 Advies ATR 
 
Het adviescollege toetsing regeldruk heeft advies uitgebracht over dit wetsvoorstel. Het 
college acht nut en noodzaak van het wetsvoorstel voldoende onderbouwd. 
 
Het college adviseert een toekomstperspectief te schetsen voor structurele oplossingen 
om het onderwijs aan nieuwkomers te garanderen. Daarnaast adviseert het rekening te 
houden met de regeldruk voor schoolbesturen en te waarborgen dat gemeente- en 
schoolbesturen over voldoende informatie kunnen beschikken over de toestroom en 
opvang van leerplichtige nieuwkomers op gemeentelijk en regionaal niveau, zodat zij 
zicht hebben op de benodigde capaciteit en het soort onderwijs. Voorts adviseert het 
college toe te lichten welke criteria van toepassing zijn bij het besluit om een gemeente 
aan te wijzen waar schoolbesturen een tijdelijke nieuwkomersvoorziening moeten 
inrichten.  
 
4.3 Gevolgen voor de privacy 
 
Uit dit wetsvoorstel komen geen eigenstandige verwerkingen van persoonsgegevens 
voort. 
 
 W15047.K-2 23 

 
7. Consultatie 
 
Gezien het spoedeisende karakter van dit wetsvoorstel heeft de gebruikelijke 
(internet)consultatie niet plaatsgevonden. Bij het voorbereiden van het wetsvoorstel zijn 
de uitgangspunten en concrete voorstellen wel voorgelegd aan vertegenwoordigers van 
gemeente- en schoolbesturen in het primair en voortgezet onderwijs en aan LOWAN, de 
kennisorganisatie voor het nieuwkomersonderwijs.  
 
Consultatieronde PO-Raad, VO-raad, LOWAN po en vo 
De PO-Raad, VO-raad en LOWAN po en vo kunnen zich vinden in de voorgestelde 
maatregel. Zij hebben de afgelopen periode ook verzocht om schoolbesturen ruimte te 
bieden om de nood het hoofd te bieden. Tijdens de eerste consultatieronde hebben de 
organisaties naar voren gebracht dat het belangrijk is dat de voertaal in een tijdelijke 
nieuwkomersvoorziening Nederlands is. Wel is het in de praktijk waardevol indien 
nieuwkomers in hun moederstaal aanvullende instructies krijgen om de lesstof te 
verduidelijken. De organisaties hebben geadviseerd om afstandsonderwijs niet op te 
nemen als mogelijkheid, omdat deze vorm van onderwijs in de praktijk juist in het geval 
van nieuwkomers niet effectief is gebleken om leerlingen les te geven. Voorts is de 
minister geadviseerd om ook schoolbesturen in het po genoeg ruimte te geven om 
onbevoegd personeel voor de klas te laten staan. Hoewel een goede leraar belangrijk is, 
vormt dit punt in de praktijk het belangrijkste obstakel om voldoende onderwijsplekken 
te realiseren. Tijdens de consultatie is gewaarschuwd dat het weliswaar een goed 
uitgangspunt is dat leerlingen zo snel mogelijk moeten doorstromen, maar dat dit in de 
praktijk niet altijd haalbaar is. Ten slotte hebben schoolbesturen behoefte aan zekerheid 
op het moment dat zij een tijdelijke nieuwkomersvoorziening mogen inrichten. Om die 
reden is aangeraden een minimumtermijn op te nemen voor een besluit van de minister 
bij het aanwijzen van gemeenten. 
 
Alle betrokken partijen hebben opgemerkt dat de onderwijspraktijk – gemeente- en 
schoolbesturen – behoefte hebben aan aanvullende financiering, bv. voor (tijdelijke) 
onderwijshuisvesting en het organiseren van het onderwijs voor de grotere toestroom 
van nieuwkomers.  
 
De VO-raad heeft aanvullende vragen gesteld over de werkwijze waarop de minister een 
besluit neemt over het aanwijzen van gemeenten waar tijdelijke 
nieuwkomersvoorzieningen mogen worden ingericht. Hoewel de VO-raad zich kan vinden 
in het voorstel, is de VO-raad van mening dat de regels voor doorzettingsmacht uitgaan 
van wantrouwen. Bovendien zijn tekorten in het personeel en in de onderwijshuisvesting 
daarmee niet op te lossen. De raad adviseert daarom tegen het opnemen van regels 
voor doorzettingsmacht. 
 
Consultatieronde gemeente- en schoolbesturen 
Tijdens de tweede consultatieronde is een selectie van gemeente- en schoolbesturen 
uitgenodigd om te reflecteren op het voorstel. De deelnemers hebben de minister 
meegegeven rekening te houden met de onvoorspelbaarheid van de situatie en niet te 
strakke verplichtingen op te leggen, maar in plaats daarvan vertrouwen te stellen in 
scholen en gemeenten om de situatie het hoofd te bieden. In dat kader is verzocht om 
verplichtingen zoveel mogelijk te formuleren als inspanningsverplichtingen. Deelnemers 
hebben om ruimte gevraagd bij het voor de klas zetten van onderwijspersoneel en bij 
het organiseren van de onderwijsinhoud, bijvoorbeeld door te differentiëren naar 
doelgroep. Vooral jongeren van 16 en 17 jaar hebben andere wensen dan jonge 
kinderen. Ook is aan bod gekomen dat de onderwijspraktijk in veel gevallen niet in staat 
zal zijn om leerlingen al binnen zes maanden door te laten stromen naar het reguliere 
(nieuwkomers)onderwijs. 
 
 W15047.K-2 25 

Het wetsvoorstel bevat een aantal verstrekkende bevoegdheden voor schoolbesturen. 
Om die reden zijn de bevoegdheden zoveel mogelijk aan voorwaarden verbonden. Om te 
beginnen mag een schoolbestuur slechts een tijdelijke nieuwkomersvoorziening nadat de 
minister daartoe een besluit heeft genomen en er dus sprake is van een noodsituatie. 
Dat besluit van de minister is altijd aan een termijn verbonden. Daarnaast mogen 
leerlingen niet langer dan noodzakelijk onderwijs krijgen in een tijdelijke 
nieuwkomersvoorziening, die gericht moet zijn op de doorlopende leerlijn van leerlingen 
en hun doorstroom naar het reguliere (nieuwkomers)onderwijs. Voorts bevat het 
wetsvoorstel bepalingen om de zorg voor nieuwkomers een gezamenlijke opdracht van 
gemeente en schoolbesturen te maken. 
 
Anders dan de Wet tijdelijke onderwijsvoorzieningen bij massale toestroom van 
ontheemden bevat dit wetsvoorstel geen horizonbepaling. Die keuze is ingegeven 
doordat het ook in de toekomst nodig zal zijn om de capaciteit van het 
nieuwkomersonderwijs flexibel op te kunnen schalen. Dit wordt ondersteund door de 
verwachting dat de toestroom van nieuwkomers hoog en onvoorspelbaar zal blijven en 
zich in het bijzonder in specifieke regio’s in het land zal concentreren. De inrichting van 
een tijdelijke nieuwkomersvoorziening is echter altijd een noodmaatregel. De minister 
stelt bij het besluit tot oprichting van een tijdelijke nieuwkomersvoorziening aan het 
bestaan van de tijdelijke nieuwkomersvoorziening daarvan altijd een termijn. Het 
tijdelijke karakter van die voorziening blijkt verder uit het feit dat het wetsvoorstel ook 
limiteert hoe lang een leerling maximaal onderwijs kan volgen op een of meerdere 
opeenvolgende tijdelijke nieuwkomersvoorzieningen.  
 
Deze wet biedt in de vorm van tijdelijke nieuwkomersvoorzieningen een instrument voor 
noodsituaties in gemeenten waarin het reguliere (nieuwkomers)onderwijs ontoereikend 
is. De huidige situatie in het nieuwkomersonderwijs vraagt ook om uitbreiding en 
bestendiging van het reguliere aanbod aan nieuwkomersonderwijs. Daarom zal er 
worden verkend op welke wijze het reguliere nieuwkomersonderwijs beter kan worden 
toegerust op de toenemende vraag naar onderwijs voor nieuwkomers en hoe de 
inrichting van het reguliere nieuwkomersonderwijs juridisch moet worden geborgd. 
Hierin zal het ministerie samen optrekken met de sectorraden (PO-Raad en VO-Raad), 
de VNG, de inspectie en LOWAN. Uiteraard zullen ook de ervaringen van de tijdelijke 
nieuwkomersvoorzieningen en de resultaten van de evaluatie van de Wet tijdelijke 
onderwijsvoorzieningen voor Oekraïense ontheemden meegenomen worden.  
  
  
 
ARTIKELSGEWIJS DEEL 
 
Artikelen I en II 
In dit wetsvoorstel wordt in de WPO en in de WVO 2020 de tijdelijke 
nieuwkomersvoorziening geregeld. De nieuwe regels in beide wetten zijn nagenoeg 
identiek en worden derhalve steeds tezamen beschreven. Daar waar er afwijkingen zijn 
die om een afzonderlijke toelichting vragen, zal in die toelichting worden voorzien.  
 
Artikel I, onder E, en artikel II, onder A  
 
De artikelen 193a en 193g WPO en de artikelen 9.3a en 9.3g WVO 2020 over de 
begripsbepalingen 
In deze artikelen worden de nieuwkomer, de tijdelijke nieuwkomersvoorziening en de 
doorstroom gedefinieerd. 
 
Nieuwkomer  
 W15047.K-2 27 

In dit wetsvoorstel wordt met ‘doorstroom’ bedoeld de overgang van leerlingen van een 
tijdelijke nieuwkomersvoorziening naar een reguliere (nieuwkomers)school of naar het 
speciaal onderwijs. Dit betekent in het primair onderwijs dat leerlingen van een tijdelijke 
nieuwkomersvoorziening kunnen doorstromen naar een school voor basisonderwijs, 
speciale school voor basisonderwijs, school voor speciaal onderwijs, school voor 
voortgezet speciaal onderwijs, school voor speciaal en voortgezet speciaal onderwijs of 
een school voor voortgezet onderwijs. In het voortgezet onderwijs betekent dit 
doorstromen naar een school voor speciaal onderwijs, school voor voortgezet speciaal 
onderwijs, school voor speciaal en voortgezet speciaal onderwijs of een school voor 
voortgezet onderwijs. 
 
Artikel 193b WPO en artikel 9.3b WVO 2020 Reikwijdte 
Deze artikelen bepalen dat hetgeen dit wetsvoorstel regelt voor nieuwkomers ook geldt 
voor jongeren in de zin van de Leerplichtwet 1969 die vier jaren of korter in Nederland 
zijn en om die reden de Nederlandse taal onvoldoende beheersen. Er is voor gekozen 
deze doelgroep niet in de definitiebepaling op te nemen om verwarring te voorkomen 
met andere plekken in de onderwijsregelgeving waar nieuwkomer is gedefinieerd (zoals 
de bekostigingsregelgeving). 
 
Artikel 193c WPO en artikel 9.3c WVO 2020 over de overlegplicht voldoende 
onderwijs voor nieuwkomers 
Artikel 193b WPO en artikel 9.3b WVO 2020 bepalen dat het college van burgemeester 
en wethouders tenminste jaarlijks met de bevoegde gezagen van alle scholen in de 
gemeente overlegt en afspraken maken over voldoende onderwijsplaatsen waar 
nieuwkomers deel kunnen nemen aan het onderwijs, over de wijze waarop wordt 
verzekerd dat nieuwkomers op een school worden ingeschreven en over de wijze waarop 
een doorlopende leerlijn voor nieuwkomers wordt georganiseerd. Het lijkt logisch dat 
aan deze overlegverplichting zo veel mogelijk uitvoering wordt gegeven in het verlengde 
van reeds bestaande overlegverplichtingen, zoals in het kader van de voorschoolse en 
vroegschoolse educatie en het onderwijsachterstandenbeleid.  
Zoals altijd geldt voor de overlegverplichtingen op lokaal niveau dat alle partijen dienen 
mee te werken aan de totstandkoming van deze afspraken en de uitvoering hiervan. Het 
tweede lid van deze artikelen benadrukt dit.   
 
Artikel 193d WPO en artikel 9.3d WVO 2020 over het verzoek tot inrichting van 
tijdelijke nieuwkomersvoorzieningen  
De toestroom van nieuwkomers kan ertoe leiden dat in een gemeente een tekort aan 
onderwijsplaatsen ontstaat dat niet te voorzien is of waarop een gemeente zich niet kan 
voorbereiden. Wanneer in een gemeente aannemelijk is dat met de bestaande 
onderwijsvoorzieningen niet voor iedere nieuwkomer in basisonderwijs of voortgezet 
onderwijs kan worden voorzien, kan de minister ingevolge de artikelen 193d WPO en 
9.3d WVO 2020 op verzoek van het college van burgemeester en wethouders  besluiten 
dat de bevoegde gezagen van de scholen in die gemeente tijdelijke 
nieuwkomersvoorzieningen voor een bepaalde periode inrichten. Indien de minister 
positief beslist op het besluit is de verplichting uit artikel 193f, eerste lid WPO en 9.3f, 
eerste lid van overeenkomstige toepassing, zo blijkt uit het vierde lid van die 
bepalingen. Na verlening van toestemming bestaat er geen verplichting om tot de 
inrichting van een tijdelijke nieuwkomersvoorziening over te gaan. Tot dat besluit kan 
men bijvoorbeeld komen als de toestroom van nieuwkomers toch veel lager is dan op 
het moment van het verzoek werd verwacht.  
 
Artikel 193e WPO en artikel 9.3e WVO 2020 over het ambtshalve besluit van de 
minister tot inrichting van tijdelijke nieuwkomersvoorzieningen.  
De minister kan ook ambtshalve besluiten dat de bevoegde gezagen van de scholen in 
een gemeente voor een bepaalde periode moeten voorzien in voldoende 
onderwijsplaatsen voor nieuwkomers door de inrichting van een of meer tijdelijke 
nieuwkomersvoorzieningen. De bevoegde gezagen en het gemeentebestuur moeten in 
 W15047.K-2 29 

In de artikelen 193h WPO en 9.3h WVO 2020 wordt geregeld dat indien het bevoegd 
gezag een tijdelijke nieuwkomersvoorziening inricht het bevoegd gezag die inrichting 
onverwijld bij de minister dient te melden. Binnen twee maanden na de melding dient 
het bevoegd gezag een inrichtingsplan op te stellen voor de tijdelijke 
nieuwkomersvoorziening en aan de minister te zenden. Bij of krachtens algemene 
maatregel van bestuur kunnen nadere regels over de melding en over het inrichtingsplan 
worden gesteld. Daarbij kan het bijvoorbeeld gaan om de gegevens die met een melding 
moeten worden meegeleverd. In dit kader kan onder ander worden gedacht aan 
adresgegevens. Het inrichtingsplan zal dienen als grondslag voor het verdere toezicht 
door de inspectie.   
 
Verder zijn in deze bepalingen een aantal onderwerpen opgesomd die in een 
inrichtingsplan in ieder geval aan bod moeten komen, zoals bijvoorbeeld de wijze 
waarop uitvoering zal worden gegeven aan de zorgplicht voor de sociale veiligheid. 
Bij het geven van onderwijs wijkt het bevoegd gezag niet af van het inrichtingsplan.  
 
Artikel 193i WPO en artikel 9.3i WVO 2020 over het onderwijsprogramma 
Het bevoegd gezag dient volgens de artikelen 193i WPO en 9.3i WVO 2020 voor de 
tijdelijke nieuwkomersvoorziening een onderwijsprogramma op te stellen dat het 
ononderbroken ontwikkelingsproces van de leerlingen bevordert en borgt dat zij zo 
spoedig mogelijk kunnen doorstromen naar het reguliere (nieuwkomers)basis- en 
voortgezet onderwijs.  
 
Bij de vaststelling van dat programma kan het bevoegd gezag op sommige punten 
afwijken van de wettelijke bepalingen die in de sectorwetten ten aanzien van de inhoud 
van het onderwijs zijn opgenomen. De uitzondering daarop wordt gevormd door de 
minimumnormen die in dit artikel zijn opgenomen. Daartoe behoren onder andere de 
normen die betrekking hebben op de bevordering van actief burgerschap en sociale 
cohesie en de vakken (zintuigelijke en) lichamelijke oefening/opvoeding, Nederlandse 
taal, (rekenen en) wiskunde. Tot slot moet ook aandacht worden besteed aan de wijze 
waarop het bevoegd gezag in het sociaal en emotioneel welbevinden van de leerlingen 
van de tijdelijke nieuwkomersvoorziening wil bevorderen.  
 
Bij algemene maatregel van bestuur kunnen nadere regels worden gesteld over het 
aantal uren dat ten minste aan het onderwijsprogramma moet worden besteed. Daarbij 
kan worden afgeweken van de artikelen 8 en 9 van de WPO en van de paragrafen 1 tot 
en met 3 van hoofdstuk 2 van de WVO 2020 
 
Artikel 9.3j WVO 2020 over tijdelijke nieuwkomersvoorzieningen als tijdelijke 
nevenvestiging 
In dit wetsvoorstel is vastgelegd dat tijdelijke nieuwkomersvoorzieningen in het 
voortgezet onderwijs geen nevenvestiging, maar wel een tijdelijke nevenvestiging 
kunnen zijn. Daarnaast is een uitzondering gemaakt op het afstandscriterium van 3 
kilometer dat voor de tijdelijke nieuwkomersvoorziening niet geldt. Ook niet als sprake is 
van de verplaatsing van een tijdelijke nieuwkomersvoorziening als tijdelijke 
nevenvestiging. Het bevoegd gezag van een school dient binnen vier weken na de 
ingebruikname van de tijdelijke nevenvestiging voor een tijdelijke 
nieuwkomersvoorziening van die ingebruikname kennis te geven aan de Minister. 
 
Artikel 193j WPO en artikel 9.3k WVO 2020 over het onderwijspersoneel 
Schoolbesturen zien zich voor grote uitdagingen gesteld om voldoende bevoegd en 
bekwaam personeel in te kunnen zetten. In de situatie dat de personeelstekorten het 
onmogelijk maken om voldoende bevoegde leraren aan te stellen in een tijdelijke 
nieuwkomersvoorziening, kan tijdelijk of gedeeltelijk ook ander onderwijspersoneel 
worden ingezet om onderwijs te verzorgen. Daarbij streeft het bevoegd gezag ernaar om 
zo snel als mogelijk toe te werken naar een situatie waarbij afwijken van de wetgeving 
niet meer noodzakelijk is. Dit streven komt onder andere tot uitdrukking in het 
 W15047.K-2 31 

Artikel 193l WPO en artikel 9.3m WVO 2020 over de opheffing 
Deze artikelen bepalen dat het bevoegd gezag voor het verstrijken van de termijn die de 
minister in zijn besluit stelt aan het bestaan van de tijdelijke nieuwkomersvoorziening 
(artikel 193d, vierde lid, WPO en artikel 9.3d, vierde lid, WVO 2020) regelt dat de 
leerlingen van de tijdelijke nieuwkomersvoorziening doorstromen naar een school voor 
basisonderwijs, speciale school voor basisonderwijs, school voor speciaal onderwijs, 
school voor voortgezet speciaal onderwijs, school voor speciaal en voortgezet speciaal 
onderwijs of een school voor voortgezet onderwijs. Bij of krachtens algemene maatregel 
van bestuur kunnen regels worden gesteld over de wijze waarop een tijdelijke 
nieuwkomersvoorziening wordt opgeheven. 
 
 
De Minister voor Primair en Voortgezet Onderwijs, 
 
 
 
 
 
 
Dennis Wiersma 
 W15047.K-2 33 

