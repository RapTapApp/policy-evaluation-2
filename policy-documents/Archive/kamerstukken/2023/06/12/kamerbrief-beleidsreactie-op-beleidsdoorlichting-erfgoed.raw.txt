 
 
 
 
>Retouradres Postbus 16375 2500 BJ Den Haag  
 
 Erfgoed en Kunsten 
De voorzitter van de Tweede Kamer der Staten-Generaal 
 
R ijnstraat 50  
Postbus 20018 
 
Den Haag 
2500 EA  DEN HAAG 
Postbus 16375 
 
2500 BJ Den Haag 
  
www.rijksoverheid.nl 
    
 
Onze referentie 
38724193 
 
 
 
  
Datum 12 juni 2023  
Betreft Beleidsreactie op beleidsdoorlichting Erfgoed  
 
 
 
 
 
 
 
Op 26 september 2022 ontving uw Kamer het rapport ‘beleidsdoorlichting 
Erfgoed’ van DSP-groep. Dit rapport is op mijn verzoek opgesteld en bevat zowel 
de beleidsdoorlichting Erfgoed, de Erfgoedbalans als de aan de Eerste Kamer 
1
toegezegde doorlichting van de Erfgoedwet. Om inhoudelijke redenen zijn deze 
drie rapporten samengevoegd en als één opdracht uitbesteed. Hierbij bied ik uw 
Kamer mijn beleidsreactie op het rapport aan. 
 
Vanwege de inhoudelijke samenhang met de eveneens aan uw Kamer toegezegde 
verkenning naar de financiering van de monumentenzorg ontvangt u tegelijk met 
deze beleidsreactie ook de eerste resultaten van die verkenning. Ook beantwoord 
ik met deze beleidsreactie de nog niet beantwoorde vragen uit het schriftelijk 
2
overleg over de beleidsdoorlichting Erfgoed. 
 
Het eindrapport ‘beleidsdoorlichting Erfgoed’ begint met de resultaten van de 
beleidsdoorlichting en van de doorlichting van de Erfgoedwet. Vervolgens worden 
vijf deelsectoren en één overkoepelend thema behandeld. In deze brief volg ik 
grotendeels de indeling van het rapport. Ik reageer op de bevindingen uit het 
rapport, geef aan wat ik reeds doe en welke verdere stappen ik ga zetten. Mijn 
reactie is in samenspraak met betrokken partijen tot stand gekomen.  
 
De indeling van deze brief ziet er daarmee als volgt uit: 
 
1. Hoofdvragen en opgaven 
2. Doorlichting Erfgoedwet 
3. Gebouwd en groen erfgoed 
4. Erfgoed en leefomgeving 
5. Archeologie 
6. Roerend erfgoed 
7. Immaterieel erfgoed 
8. Erfgoed en digitalisering 
                                                 
1
 Eerste Kamer, kenmerk T0220 
2
 Dit betreft de vragen 10, 11, 12, 13, 14, 15, 16, 30, 35, 36, 48, 51, 52, 53 en 67. 
 Pagina 1 van 22 
 

 
 
toekomstige beleidsbrieven de ‘beleidstheorie’ (waarom denken we dat iets gaat 
Onze referentie 
38724193  
werken) uitgebreider beschrijven. Verder wil ik mij inspannen om in 
 
beleidsbrieven de doelen en instrumenten van mijn beleid zo concreet en helder 
mogelijk te benoemen, zodat onderzoekers na afloop goed kunnen vaststellen of 
de doelen bereikt zijn. Ook de strategische evaluatie agenda (SEA) die OCW net 
als andere departementen opstelt en de ontwikkeling van nieuwe indicatoren bij 
de begroting kunnen eraan bijdragen de effectiviteit van beleid beter aan te 
tonen.  
 
Ondanks het ontbreken van systematisch effectonderzoek weten we, dankzij 
bijvoorbeeld de Erfgoedmonitor, wel veel over hoe het met het erfgoed gaat. Ook 
zijn er wel degelijk plausibele verbanden tussen het gevoerde beleid en de staat 
waar het erfgoed zich in bevindt. Zo hangt de terugloop van de 
restauratieachterstanden van gebouwde rijksmonumenten van ongeveer 40% 
naar ongeveer 10% sinds de jaren tachtig ongetwijfeld samen met de miljoenen 
die sindsdien zijn geïnvesteerd via subsidieregelingen voor restauraties. Maar ook 
de op dit moment relatief slechte staat van bepaalde categorieën archeologische 
rijksmonumenten kan niet los gezien worden van het feit dat de middelen voor 
archeologie binnen de Subsidieregeling instandhouding monumenten (Sim) 
nauwelijks worden aangevraagd. Om die reden heb ik reeds aangekondigd 
hiervoor ander instrumentarium te ontwikkelen. 
 
Uitdagingen voor de toekomst  
Het rapport constateert een viertal belangrijke ontwikkelingen van buiten de 
erfgoedsector: 
 
a) De samenstelling van de bevolking is de afgelopen decennia aanzienlijk 
veranderd, en die ontwikkeling gaat door. Dit heeft gevolgen voor welk 
erfgoed we in de toekomst willen beschermen.  
b) De maatschappij stelt andere vragen over erfgoed dan vroeger. De 
nadruk ligt tegenwoordig vaker op de maatschappelijke betekenis van 
erfgoed en de vraag hoe het erfgoed verbonden kan worden met andere 
maatschappelijke domeinen en partijen binnen én buiten het cultuurveld.  
c) Er komen grote ruimtelijke opgaven op het terrein van woningbouw, 
verduurzaming en klimaatadaptatie op Nederland af, die flinke gevolgen 
voor het erfgoed kunnen hebben.  
d) De capaciteit en deskundigheid ten aanzien van erfgoed bij gemeenten is 
sterk afgenomen. 
 
a) Veranderende samenstelling bevolking  
Door de veranderende samenstelling van de bevolking doet zich de vraag voor 
welk erfgoed eveneens bescherming verdient, welke verhalen nog niet verteld 
worden en welke representatie en perspectief passend zijn. Ik vind het belangrijk 
dat iedereen zich in het erfgoed dat Nederland rijk is, kan herkennen en dat we 
oog hebben voor de vele, verschillende verhalen over onze geschiedenis. In dat 
kader heeft de commissie Collectie Nederland al een visie geformuleerd op de 
dynamische Collectie Nederland – die breder is dan de rijkscollectie – en hoe deze 
actueel gehouden kan worden. Verder zal de Rijksdienst voor het Cultureel 
Erfgoed (RCE) een verkenning uitvoeren naar erfgoed van regionale en 
migrantengemeenschappen en herinneringserfgoed. Ook verkent de RCE hoe het 
register van rijksmonumenten inclusiever kan worden gemaakt. Bij het door mij 
aangekondigde aanwijzingsprogramma Post 65 (de gebouwde omgeving tussen 
 
 Pagina 3 van 22 
 

 
 
c) Ruimtelijke opgaven 
Onze referentie 
38724193  
Gezien de omvang en impact van de opgaven ten aanzien van grootschalige 
 
woningbouw, natuur en landbouw, energie en bereikbaarheid en klimaat, is er ook 
sprake van een transitieopgave voor het erfgoed. De dagelijkse leefomgeving in 
onze steden, dorpen en het landelijk gebied veranderen de komende dertig jaar 
flink. Het is belangrijk dat erfgoed daarin een goede plek krijgt én houdt. In het 
hoofdstuk ‘Erfgoed en leefomgeving’ ga ik verder in op hoe ik voornemens ben dit 
te doen.  
 
d) Capaciteit en deskundigheid bij gemeenten 
De beleidsdoorlichting constateert dat de capaciteit en deskundigheid bij 
gemeenten op het terrein van erfgoed onder druk staan. Hierbij baseert het 
rapport zich zowel op cijfers van de Inspectie Overheidsinformatie en Erfgoed 
(hierna: de Inspectie) als op signalen uit het veld. De Raad voor Cultuur uitte 
eerder zijn zorgen over dit onderwerp, onder meer in het advies Archeologie bij 
6
de tijd. Ook de AWN vereniging van vrijwilligers in de archeologie, Heemschut en 
de Federatie Instandhouding Monumenten (FIM) vragen hiervoor aandacht. 
Inmiddels geeft de helft van de gemeenten aan dat de situatie nijpend is. Dit zijn 
vooral kleine gemeenten, maar ook een aantal grote monumentengemeenten. Ik 
deel deze zorgen. Niet alleen omdat gemeenten belangrijke wettelijke taken ten 
aanzien van de erfgoedzorg uitvoeren. Maar ook omdat de aanstaande 
‘Verbouwing van Nederland’ voor nieuwe, urgente opgaven zorgt.  
 
Inzet op versterken van capaciteit en deskundigheid 
In mijn beleidsreactie op het advies Archeologie bij de tijd van de Raad voor 
Cultuur heb ik reeds aangekondigd voor archeologie samen met gemeenten en 
provincies een aanpak te ontwikkelen die is gericht op het versterken van de 
7
capaciteit en deskundigheid bij gemeenten. Ik heb aangegeven hiervoor via de 
provincies structureel € 3 miljoen per jaar beschikbaar te stellen. 
 
In het kader van het uitwerken van deze aanpak voor archeologie, ben ik in 
gesprek gegaan met het Interprovinciaal Overleg (IPO), de Vereniging van 
Nederlandse Gemeenten (VNG), het Convent van Gemeentelijke Archeologen 
(CGA), het Provinciaal Vakberaad archeologie (PVa) en de Federatie Grote 
Monumentengemeenten (FGM). Uit deze gesprekken kwam – net als uit de 
beleidsdoorlichting Erfgoed – duidelijk naar voren dat de knelpunten die zijn 
gesignaleerd bij archeologie, aanwezig zijn in het hele erfgoedveld. Naar 
aanleiding hiervan kies ik daarom voor een aanpak die zich ook richt op de 
overige taken van gemeenten ten aanzien van het erfgoed, zoals monumenten en 
erfgoed en leefomgeving.  
 
De aanpak 
De zorgpunten over capaciteit en deskundigheid voor erfgoed bij gemeenten 
concentreren zich op twee aandachtsgebieden: 
 
 de uitvoering van de structurele wettelijke taken;  
 de behoefte aan handvatten en “helpende handen” om het erfgoed op een 
goede manier te verbinden met diverse nieuwe, urgente opgaven (zoals 
de energietransitie).  
 
                                                 
6
 Tweede Kamer, vergaderjaar 2022-2023, 32 820, nr. 482 
7
 Tweede Kamer, vergaderjaar 2022-2023, 32 820, nr. 484 
 
 Pagina 5 van 22 
 

 
 
De hoofdconclusie is dat deze doelen op hoofdlijnen zijn behaald. Dit wordt ook 
Onze referentie 
38724193  
bevestigd door reacties van belanghebbende organisaties op de 
 
beleidsdoorlichting, bijvoorbeeld van Heemschut en belangenorganisatie 
Kunsten’92. Dat laat onverlet dat er zaken zijn die beter kunnen. DSP heeft 
geïnventariseerd welke zaken, met het oog op een goede uitvoeringspraktijk van 
de Erfgoedwet, aandacht behoeven. Een deel van de geïnventariseerde punten 
vergt mogelijk aanpassing van de wet of onderliggende regelgeving. Dit vergt 
nadere bestudering. Ik breng de komende maanden in beeld welke aanpassingen 
daadwerkelijk wenselijk zijn en zo ja, hoe die eruit zouden kunnen zien. Ik zal uw 
Kamer in de tweede helft van 2024 een overzicht van wenselijke wijzigingen 
aanbieden. Daarbij ga ik ook in op de punten die de Inspectie in het verslag over 
9
het toezicht 2021-2022 constateert. Bij de implementatie geef ik voorrang aan 
de reeds aangekondigde wijzigingen die voortvloeien uit mijn beleidsreactie op 
het advies van de Commissie Collectie Nederland.  
 
 
3. Gebouwd en groen erfgoed 
Het gebouwde en groene erfgoed in Nederland geeft ‘de verhalen van dorpen, 
steden en ons land een gezicht’. De Rijksoverheid richt zich op het beschermen 
van dit erfgoed door een combinatie van aanwijzingen als rijksmonument, regels 
binnen de ruimtelijke ordening en de financiering van onderhoud en restauratie 
(subsidies en leningen). Het rapport noemt specifiek enkele uitdagingen ten 
aanzien van het gebouwde erfgoed. Hierbij gaat het om de verduurzaming van 
monumenten, kerkelijke interieurs en religieus erfgoed, vakmanschap en het 
erfgoed van recente periodes.  
 
Verduurzaming van monumenten 
De meeste monumenten zijn niet gebouwd naar hedendaagse normen van 
duurzaamheid. De verduurzaming van monumenten is echter essentieel om het 
gebruik en daarmee de instandhouding van monumenten, ook bij toenemende 
energiekosten, in de toekomst aantrekkelijk te houden. Uit het rapport blijkt dat 
respondenten zorgen hebben over de wijze waarop de verduurzaming van 
(rijks)monumenten moet gebeuren. Dit kan immers op gespannen voet staan met 
het behoud van cultuurhistorische waarden en vraagt om een maatwerkaanpak. 
Restauratie en verduurzaming zouden bovendien zoveel mogelijk hand in hand 
moeten gaan.  
 
De verduurzaming van monumenten is niet alleen een belangrijke opgave met het 
oog op toekomstig gebruik (en daarmee instandhouding), maar is ook van belang 
voor het behalen van de klimaatdoelstellingen van het Kabinet. Ik ondersteun de 
sector hierbij. De sector heeft de `Routekaart verduurzaming monumenten’ 
opgesteld. Ik ondersteun dit initiatief onder meer via het Programma Erfgoed en 
Duurzaamheid van de RCE. Hierbinnen wordt kennis ontwikkeld over hoe 
monumenten op een zorgvuldige wijze te verduurzamen. De ontwikkelde kennis 
wordt gedeeld met eigenaren en gemeenten. De RCE participeert ook in het 
Kennis en Innovatieplatform Verduurzaming Maatschappelijk Vastgoed, een 
initiatief van de ministeries van BZK, VWS en OCW. Sinds afgelopen april is het 
ontzorgingsloket voor eigenaren van rijksmonumenten geopend. Dit loket helpt 
eigenaren bij het opstellen en uitvoeren van een goed verduurzamingsplan, zoals 
bij het aanvragen van offertes, vergunningen en subsidies. Tot slot zijn 
duurzaamheidsonderzoeken subsidiabel gesteld in de Sim. Zowel het 
                                                 
9
 Tweede Kamer, vergaderjaar 2022-2023, 36 200 VIII, nr. 220 
 
 Pagina 7 van 22 
 

 
 
gesteld via de Sim en de hierboven genoemde verduurzamings- en 
Onze referentie 
1213
38724193  
herbestemmingsregelingen. 
 
 
Het instandhouden van kerkelijke interieurs is een gezamenlijke opgave van 
eigenaren, overheden en andere belanghebbenden. De interieurs zijn niet alleen  
vanuit kunsthistorisch oogpunt waardevolle delen van ons erfgoed; ze vertellen in 
hun samenhang met de religieuze gebouwen het verhaal van religieus Nederland. 
Tegelijkertijd zijn deze interieurs bij herbestemming en verduurzaming 
kwetsbaar, ook omdat ze niet altijd goed in beeld zijn. Een waardevol interieur 
kan de mogelijkheden om een kerk te herbestemmen beperken. In de gesprekken 
gevoerd door de onderzoekers kwam naar voren dat ook het veld worstelt met dit 
vraagstuk. Heemschut benadrukt daarbij dat dit niet alleen voor kerkelijke 
interieurs geldt. Samen met de partners wil ik verkennen hoe we de meest 
bijzondere kerkelijke en niet-kerkelijke interieurs kunnen behouden. Voor een 
duurzame oplossing moet er gekeken worden naar een combinatie van selectie, 
regelgeving, middelen én bewustwording.  
 
Vakmanschap 
Voor de instandhouding van monumenten is het op peil brengen en houden van 
de kwaliteit van onderhouds- en herstelwerkzaamheden essentieel. Dat vraagt om 
voldoende aanwas van vakspecialisten op alle niveaus. Ook de FIM wijst hierop. 
Het Nationaal Centrum Erfgoedopleidingen (NCE) heeft zich met ondersteuning 
vanuit OCW – samen met verschillende restauratiebranches – succesvol getoond 
in het realiseren van restauratieopleidingen. Om deze scholing te borgen zet ik de 
subsidie aan het NCE voort. Voor het verder bestendigen van de toekomst van het 
restauratieonderwijs blijf ik in gesprek met partijen in het veld, waaronder de 
restauratie-aannemers en de belangrijkste specialistische branches. Hiernaast 
ondersteun ik de sector via de Stichting Erkende Restauratiekwaliteit 
Monumentenzorg (ERM) om ervoor te zorgen dat de door de sector opgestelde 
kwaliteitsnormen actueel blijven en breed gekend en toegepast worden. 
Bij dit alles betrek ik ook de provincies. Ook zij zetten zich in voor 
restauratiekwaliteit, opleidingen en het promoten van het 
restauratievakmanschap. 
 
Erfgoed van recente periodes 
Het rapport merkt op dat het onroerend erfgoed uit recente tijd 
ondervertegenwoordigd is in de lijst met rijksmonumenten. Hierbij wordt gedoeld 
op het erfgoed van na 1945. Wat betreft de periode van de wederopbouw (1940-
1965) is door mijn voorgangers al een reeks rijksmonumenten aangewezen. Ook 
talrijke gemeenten brengen dit erfgoed in kaart. Voor het erfgoed dat 
gekwalificeerd wordt als Post 65 (1965-1990) heb ik recent de RCE opdracht 
gegeven om te starten met een programma dat hierop gericht is en te komen tot 
een voorstel voor een (beperkt) aantal aanwijzingen uit deze periode. Het 
aanwijzingsprogramma Koude Oorlog dat momenteel loopt, heeft eveneens 
betrekking op deze periodes. 
4. Erfgoed en leefomgeving 
Nederland is een gevarieerd ensemble van steden, dorpen, landschappen, water 
en natuur waarin ruimtelijke ontwikkelingen uit verschillende tijdslagen 
                                                 
12
 Hiermee is TZ202211163 ‘De Tweede Kamer ontvangt begin 2023 een beleidsreactie Erfgoed, waarin het 
onderwerp religieus erfgoed wordt meengenomen’ afgedaan.  
13
 Uit de Erfgoedmonitor blijkt dat in de periode 2016-2022 33,6% van het Simbudget naar religieuze gebouwen 
is gegaan. Religieuze gebouwen vormen met 18.9% de grootste categorie toegekende aanvragen voor 
haalbaarheidsonderzoek in de herbestestemmingsregeling in de periode 2011-2020. 
 
 Pagina 9 van 22 
 

 
 
In de Nationale Omgevingsvisie (NOVI) geeft het kabinet richting aan de grote 
Onze referentie 
38724193  
opgaven waardoor Nederland de komende dertig jaar verandert. Het erfgoed 
 
waaronder de cultuurlandschappen vormen in de NOVI één van de nationale 
belangen. De minister van Volkshuisvesting en Ruimtelijke Ordening werkt nu aan 
de Nota Ruimte als opvolger van de NOVI. Om het vertalen van de doelen uit de 
NOVI naar provinciale en gemeentelijke visies en plannen te ondersteunen 
worden al een aantal jaar zogenaamde gebiedsbiografieën financieel mogelijk 
gemaakt. Dit zijn beschrijvingen van de historische karakteristieken van een 
gebied die gebruikt kunnen worden bij het beantwoorden van de vraag hoe 
erfgoedwaarden het beste benut, behouden en versterkt kunnen worden. Via de 
RCE ondersteun ik medeoverheden bij het erfgoedinclusief invullen van hun 
opgaven in de fysieke leefomgeving met onder meer programma’s, handreikingen 
en voorbeeldtrajecten zoals de handreiking Transformeren met cultureel erfgoed. 
 
Ruimtelijke kwaliteit 
Aan het Planbureau voor de Leefomgeving heb ik gevraagd om het begrip 
ruimtelijke kwaliteit te operationaliseren. Via de Erfgoed Deal stimuleer ik samen 
met andere overheden en maatschappelijke organisaties dat erfgoed en ontwerp 
worden benut in diverse ruimtelijke projecten. Het Actieprogramma Ruimtelijk 
Ontwerp (ARO) verbindt cultuur- en erfgoedbeleid met het ruimtelijke domein en 
beoogt de inzet van ontwerp en ontwerpend onderzoek bij maatschappelijke 
opgaven te versterken. Het Stimuleringsfonds voor Creatieve Industrie 
organiseert in dit kader oproepen als Prachtige productielandschappen en Bouwen 
vanuit de bodem. In dit kader werk ik nauw samen met de minister voor VRO bij 
het NOVEX-programma, de Nota Ruimte en het programma Mooi Nederland.  
 
Maar ook met alle andere bewindslieden die in het ruimtelijk domein actief zijn 
werk ik samen. Ook hier met het doel dat het erfgoed, het cultuurlandschap en de 
ruimtelijke kwaliteit integraal worden meegenomen in hun plannen voor 
bijvoorbeeld klimaatadaptatie en energietransitie. Hetzelfde geldt voor gemeenten 
en provincies. Voor deze samenwerking heb ik in mijn Meerjarenbrief bovenop de 
reguliere middelen voor erfgoed en leefomgeving € 1,5 miljoen ter beschikking 
gesteld. Deze middelen worden ingezet voor de hierboven genoemde acties die 
gemeenten en provincies ondersteunen bij de transities in de leefomgeving.  
 
In de Ruimtelijke ordeningsbrief van mei 2022 over ‘de grote verbouwing van 
16
Nederland’ en de brief ‘Provinciaal startpakket fysieke leefomgeving’ van 
17
december 2022 geeft het kabinet nadrukkelijk aan dat het belangrijk is om bij 
de realisatie van de opgaven de identiteit van gebieden te behouden en het 
versterken van ruimtelijke kwaliteit als uitgangspunt te nemen. Ook aan de 
provincies wordt nadrukkelijk gevraagd om aan te geven hoe zij omgaan met het 
erfgoed en de ruimtelijke kwaliteitsopgave in relatie tot de ruimtelijke inpassing 
van de transities. Het door mij gestarte Werkprogramma Erfgoed en Wonen 
(WEW) faciliteert de woningbouwopgave in de zeventien grootschalige 
18
woningbouwgebieden uit het programma Woningbouw. Een voorbeeld is de 
Spoorzone-Oost in Arnhem. Daar wil de gemeente 16.000 woningen realiseren in 
een gebied dat rijk is aan industrieel erfgoed, wederopbouwwijken en historische 
groenstructuren. 
 
                                                 
16
 Tweede Kamer, vergaderjaar 2021-2022, 34 682, nr. L  
17
 Tweede Kamer, vergaderjaar 2022-2023, 34 682, nr. 107  
18
 Tweede Kamerstuk 35925 VII, nr. E 
 
 Pagina 11 van 22 
 

 
 
kwamen daarom al aan de orde in mijn beleidsreactie op het advies van de Raad 
Onze referentie 
38724193  
voor Cultuur. Het onderwerp capaciteit en deskundigheid bij gemeenten heeft 
 
eerder in deze brief aandacht gekregen. Hieronder ga ik in op die punten uit de 
beleidsdoorlichting waarop ik nog niet eerder reageerde, waaronder het in situ 
(dus in de bodem) behoud en de samenhang tussen bovengrondse en 
ondergrondse monumentenzorg. Vervolgens ga ik in op een tweetal onderwerpen 
die voortkwamen uit de gespreksronde over de beleidsdoorlichting: 
vondstdeponering en metaaldetectie. 
 
In situ behoud 
De beleidsdoorlichting wijst er op dat het in situ behouden van archeologische 
vindplaatsen steeds lastiger wordt. Enerzijds komt dit door de toenemende druk 
op de beschikbare ruimte. Anderzijds zorgen de steeds lagere prijzen van 
archeologisch onderzoek ervoor dat de financiële drempel om op te graven lager 
is geworden. Dit leidt er volgens de onderzoekers toe dat er steeds meer 
vondsten in depots bewaard moeten worden en dat de samenleving daar (via de 
gemeentelijke en provinciale begrotingen) voor betaalt. 
 
De ruimtelijke druk is een gegeven. Deze zal de komende jaren eerder hoger 
worden dan lager. Zoals ik onder het onderdeel ‘Erfgoed en leefomgeving’ heb 
aangegeven, span ik me er daarom voor in om bij ruimtelijke ontwikkelingen in 
een zo vroeg mogelijk stadium rekening te houden met erfgoed. Op die manier 
kan per geval worden gezocht naar de meest passende of haalbare oplossing. Het 
valt daarbij niet te voorkomen dat dit in een aantal gevallen zal leiden tot een 
opgraving, in plaats van behoud in situ. Het klopt dat er in de archeologische 
markt sprake is van prijsdruk. Er zijn zorgen dat dit niet alleen de drempel 
verlaagt voor het doen van een opgraving maar dat dit ook de kwaliteit en 
diepgang van het onderzoek bedreigt. Dit is een lastig vraagstuk en hangt nauw 
samen met de specifieke marktomstandigheden. In mijn beleidsreactie op het 
advies van de Raad heb ik daarom aangekondigd hierover een aanvullend 
economisch advies te vragen. 
 
Dat er veel meer vondstmateriaal naar de depots zou gaan dan voorheen is 
echter onwaarschijnlijk. Enerzijds daalt het percentage vindplaatsen dat in situ 
behouden blijft, anderzijds blijft het aantal opgravingen gelijk. Ik ga met 
bedrijven en overheden in gesprek over deze schijnbare tegenstrijdigheid. Een 
zorgelijk gegeven vind ik desalniettemin dat sommige vindplaatsen waarvan in 
het verleden is besloten ze in situ te behouden later toch verdwenen blijken. Dit 
heeft te maken met hoe op gemeentelijk niveau met de gemarkeerde status van 
deze locaties wordt omgegaan. In situ behoud moet ook echt in situ behoud zijn. 
Daarom treed ik hierover in overleg met gemeenten en onderzoek of aanvullende 
regelgeving nodig is. 
 
Samenhang ondergronds - bovengronds 
Het rapport stelt dat binnen de monumentenzorg de samenhang tussen 
ondergronds en bovengronds erfgoed te weinig aandacht krijgt. Ik herken dit 
aandachtspunt. Binnen de RCE zijn reeds stappen gezet om tot een meer 
integrale advisering te komen. Ook verwacht ik dat ten gevolge van de invoering 
van de Omgevingswet gemeenten een meer integrale werkwijze zullen gaan 
hanteren. Ik wil beide ontwikkelingen de kans geven, maar zal dit op de voet 
volgen. 
 
 
 Pagina 13 van 22 
 

 
 
publiekscampagne weten vorm te geven, waar ik via de middelen uit de 
Onze referentie 
22
38724193  
hoofdlijnenbrief cultuur 2022 een bijdrage aan heb kunnen leveren.   
 
 
Het is de diversiteit van de musea die het Nederlandse museumbestel zo sterk en 
interessant maakt. Alleen alle musea samen, ook de kleinere musea in de regio, 
vertellen het héle verhaal van ons gezamenlijk verleden. Het ondersteunen van 
kleinere musea ligt primair bij gemeenten en provincies. Ook het Landelijk 
Contact voor Museumconsulenten (LCM) en het netwerk van provinciale 
erfgoedhuizen (OPEN) spelen hierin een belangrijke rol. De coronacrisis was een 
buitengewone situatie, waarbij het nodig was om vele musea in Nederland te 
ondersteunen, niet alleen de door het Rijk structureel gesubsidieerde instellingen.  
Met de coronaregeling voor museummedewerkers werd ook een breed scala aan 
kleinere musea buiten de randstad door het Mondriaanfonds gesteund. Vijf kleine 
musea in Friesland maakten gebruik van de regeling om één medewerker te 
‘delen’. Daarmee werden ze niet alleen ondersteund, ook werd de onderlinge 
samenwerking gestimuleerd. Op dit moment loopt de ‘Erfgoed Starters’ subsidie, 
waarmee (kleine) kunst- en erfgoedinstellingen een bijdrage kunnen aanvragen 
voor het in loondienst nemen van startende medewerkers.  
Tot slot worden er sinds 2021 twaalf regionale musea ondersteund in hun 
publieksactiviteiten via de Basisinfrastructuur (BIS) die hiermee nieuw en 
bestaand publiek kunnen bereiken én verrijken.  
 
Het rapport stelt dat kleinere musea behoefte hebben aan het verminderen van 
de voorwaarden die door subsidienten worden gesteld aan het verstrekken van 
subsidie en het verlagen van de administratieve lasten. Ik ben bekend met het 
geluid dat kleinere musea gebaat zouden kunnen zijn bij het verminderen van de 
voorwaarden voor subsidies. Op gezamenlijk initiatief is door het Rijk, de 
rijkscultuurfondsen en een aantal grote gemeenten de afspraak gemaakt te 
proberen de administratieve lasten bij culturele instellingen te verlichten door 
subsidieaanvragen meer op eenzelfde manier vorm te geven. 
 
In de gespreksronde benadrukte de Museumvereniging dat subsidiemogelijkheden 
in de museumsector – buiten de structureel (rijks)gesubsidieerde musea – met 
name bedoeld zijn voor activiteitenprogramma’s en publieksbereik, waardoor 
fundamentele taken als beheer en behoud van roerend erfgoed in het gedrang 
kunnen komen. Ik begrijp deze zorg. Omdat het vooral gaat om gemeentelijke en 
provinciale subsidiestromen zal ik dit bij hen aankaarten.  
 
Visie op de Collectie Nederland 
De Staat is verantwoordelijk voor een omvangrijke collectie cultuurgoederen: de 
rijkscollectie. Het gaat hierbij om erfgoed van bijzonder belang waarvan de Staat 
eigenaar is of waarvan de zorg (gedeeltelijk) aan de Staat is toevertrouwd. Het 
grootste gedeelte van deze publieke verzameling is in beheer ondergebracht bij 
de verzelfstandigde rijksmusea. Een kleiner deel wordt beheerd door de RCE. Die 
leent deze voorwerpen ruimhartig uit aan museale instellingen en andere 
organisaties in binnen- én buitenland. In de gesprekken gevoerd door de 
onderzoekers werd een oproep gedaan voor een visie op de rijkscollectie als 
geheel. Stakeholders ondersteunen dit en trekken het breder: het eigendom van 
collecties wordt steeds minder belangrijk, terwijl het steeds meer gaat om de 
waarde ervan voor een gemeente, regio of het land. Oftewel, ook collecties die 
                                                 
22
 De Museumvereniging ziet voorzichtig herstel – Museumvereniging en Jongeren weten het museum steeds 
beter te vinden – Museumvereniging 
 
 Pagina 15 van 22 
 

 
 
Ik ondersteun het mobiel erfgoed door de sector te helpen de basis goed op orde 
Onze referentie 
38724193  
te krijgen, bijvoorbeeld door de inzet van kennis via de RCE en incidenteel met 
 
projectsubsidies. Hiermee zijn onder andere het Nationaal Register Mobiel Erfgoed 
(NRME) en de Toonbeelden Mobiel Erfgoed (TME) ondersteund. Ook financier ik de 
regeling restauratie en verduurzaming mobiel erfgoed bij het Mondriaanfonds. Ik 
heb begrip voor de aandacht die vanuit de sector wordt gevraagd voor een  
passender beschermingsbeleid. Tegelijkertijd is dit wel een grote uitdaging gezien 
de grote omvang en diversiteit van het mobiel erfgoed, in een periode waarin 
bovendien nieuwe uitdagingen voor de sector zoals verduurzaming (denk 
bijvoorbeeld aan het gebruik van fossiele brandstoffen) steeds urgenter worden. 
Uit gesprekken met de sector blijkt dat zij graag een bijdrage willen leveren aan 
de klimaatopgave. In samenspraak met de sector zal ik de aankomende periode 
gaan werken aan een nieuwe beleidslijn op het gebied van mobiel erfgoed, waarin 
ik, naast de duurzaamheidsopgave ook de vraag in hoeverre er een passender 
beschermingsbeleid moet komen, zal betrekken.  
 
 
7. Immaterieel erfgoed   
Immaterieel erfgoed is dynamisch en levend erfgoed dat meegaat met zijn tijd 
door de overdracht binnen gemeenschappen. In een wereld die globaliseert 
bieden nationale, regionale en lokale gebruiken, tradities en ambachten een 
gevoel van eigenheid en houvast. Immaterieel erfgoed kan ook schuren: tradities 
zijn niet altijd onbetwist als gevolg van een veranderende samenleving. Hieronder 
ga ik in op de punten die uit de beleidsdoorlichting naar voren komen als 
uitdagingen voor de toekomst: de verwevenheid van roerend, immaterieel en 
gebouwd erfgoed en het borgen van dit erfgoed. 
 
Verwevenheid van roerend, immaterieel en gebouwd erfgoed 
Hoewel immaterieel erfgoed een eigenstandig domein is, zijn er veel raakvlakken 
met andere erfgoeddomeinen. Een processie is bijvoorbeeld immaterieel erfgoed, 
met een startpunt op een fysieke locatie en een route door een dorp (erfgoed en 
ruimte) en een eindpunt in een kerk (monument), waarbij roerend erfgoed door 
de gemeenschap wordt meegedragen als onderdeel van de traditie. Samen zijn 
het vormen van erfgoedparticipatie, waarmee ook de link met het Verdrag van 
Faro zichtbaar is. Gesprekspartners uit de sector pleiten ervoor dat immaterieel 
erfgoed beleidsmatig beter verankerd wordt binnen gemeenten en provincies. 
Juist om goed gebruik te kunnen maken van het integrale karakter en de kennis 
van gemeenschappen. Het rapport noemt het betrekken van 
erfgoedgemeenschappen bij het opstellen van de omgevings- en erfgoedvisies 
een mogelijkheid om dit te bewerkstelligen. Zowel het Unesco Verdrag 
immaterieel erfgoed (ondertekend in 2012) als het Verdrag van Faro bieden hier 
voor gemeenten en provincies waardevolle handvatten voor. Het doel daarbij is te 
komen tot een integrale erfgoedvisie, waarin de erfgoedgemeenschap centraal 
staat. Provinciale erfgoedhuizen zouden hier vanwege hun ervaring met de lokale 
praktijk, de integrale erfgoedpraktijk en het Verdrag van Faro een faciliterende rol 
bij kunnen spelen.  
 
Het Kenniscentrum Immaterieel Erfgoed Nederland (KIEN), gesubsidieerd door 
OCW, coördineert de implementatie van het Unesco Verdrag immaterieel erfgoed 
in het Koninkrijk der Nederlanden. Het KIEN geeft een dynamische invulling aan 
het begrip erfgoedgemeenschap. Dit betekent dat tradities, sociale praktijken en 
ambachten niet een statisch geheel vormen, maar juist leven en veranderen 
 
 Pagina 17 van 22 
 

 
 
cultuuraanbieders bij het formuleren van een bredere digitale strategie 
Onze referentie 
38724193  
ondersteund door DEN, Kennisinstituut Cultuur & Digitale Informatie. 
 
 
Uit het rapport blijkt dat volgens het erfgoedveld de samenwerking vanuit één 
gedeelde strategie waardevolle resultaten heeft opgeleverd. Sinds de gebruiker 
het uitgangspunt is van een gemeenschappelijk streven van zeer diverse 
organisaties, is de verbinding tussen en over hun collecties heen sterk 
toegenomen. Componenten van de infrastructuur die het NDE ontwikkelt, zoals 
het datasetregister, krijgen meer bekendheid en worden breder ingezet. Ook op 
het vlak van kennisdeling is veel bereikt, onder meer dankzij de inzet van de 
digitale erfgoedcoaches, waarvoor wordt samengewerkt met de provincies.  
 
Het rapport ziet ook kansen voor de toekomst. Kleinere instellingen vinden het 
soms nog lastig om gebruik te maken van de gedeelde voorzieningen die in het 
netwerk worden ontwikkeld. Op provinciaal en lokaal niveau zijn er grote 
verschillen in de mate waarin erfgoedorganisaties ondersteund worden op digitaal 
gebied. Uit de gespreksronde met het veld blijkt dat er bij het netwerk van 
provinciale erfgoedhuizen (OPEN) zorgen bestaan over de borging van de kennis 
en de voorzieningen die nu in de provincies worden opgebouwd. OPEN benadrukt 
om die reden het belang van verankering van investeringen in digitaal erfgoed in 
provinciaal beleid, maar ook van een goede afstemming tussen beleid en 
maatregelen op alle bestuurlijke niveaus. In de gesprekken werd ook het belang 
benadrukt van samen optrekken in het contact met leveranciers van software en 
diensten. Zoals het rapport aangeeft, is de financiering van 
digitaliseringsinspanningen voor erfgoedorganisaties een blijvende opgave. 
Tegelijkertijd hebben individuele organisaties niet altijd de kennis en 
onderhandelingspositie om het aanbod goed te laten afstemmen op hun 
behoeften. Het veld ziet hierbij ook een rol voor OCW.  
 
In mijn Meerjarenbrief heb ik al aangekondigd dat het NDE extra middelen krijgt 
om de bestaande voorzieningen voor het houdbaar, bruikbaar en zichtbaar maken 
van digitaal erfgoed versneld uit te rollen, op een zodanig laagdrempelige manier 
dat ook kleinere instellingen er gebruik van kunnen maken. Het netwerk gaat dit 
doen in samenwerking met de leveranciers. Ook gaat het voorzien in de specifieke 
advies- en kennisbehoeften van kleinere instellingen. Ook met de versterking van 
kennisinstituut DEN draag ik bij aan de digitale professionalisering van onder 
andere de kleinere cultuuraanbieders. Het NDE is een belangrijke aanjager van de 
doorwerking van de NSDE bij andere overheden. Bij de implementatie van de 
netwerkvoorzieningen is een belangrijke rol weggelegd voor OPEN, dat de 
komende periode een werkgroep op dit gebied zal gaan trekken. De werkgroep 
gaat onder andere kijken of er animo is voor een convenant tot samenwerking 
tussen verschillende overheden bij de uitvoering van de Nationale Strategie. Ik 
ondersteun dit initiatief van harte.  
 
Born-digital erfgoed 
Uit de beleidsdoorlichting blijkt dat born-digital erfgoed – erfgoed dat van origine 
al digitaal is – in Nederland in een precaire situatie verkeert. Dit wijt het rapport 
aan het gegeven dat dit type erfgoed nog geen duidelijke positie heeft in het 
erfgoedbeleid, waardoor specifieke instrumenten voor behoud, beheer en 
toegankelijkheid van dit erfgoed zouden ontbreken. Gespecialiseerde kennis over 
selectie, behoud, beheer en toegankelijkheid is in Nederland wel voorhanden, 
 
 Pagina 19 van 22 
 

 
 
het veld kritiek op en ook de onderzoekers zelf hebben geworsteld met het vinden 
Onze referentie 
38724193  
van de juiste structuur. Ik ga met het veld in gesprek om te komen tot een 
verbeterde aanpak voor de volgende beleidsdoorlichting erfgoed.  
Als laatste wil ik graag de onderzoekers en de partijen waar zij mee hebben 
kunnen spreken hartelijk danken voor hun werk. Het erfgoed staat er in algemene 
zin goed voor. Dit stemt tot tevredenheid. Mijn beleid is erop gericht dat we het 
erfgoed doorgeven aan de jonge generaties zodat ook zij kennismaken met de 
vele, verschillende verhalen over ons verleden. En om zo deze cultuur van het 
verleden te borgen voor de toekomst.  
 
 
De staatssecretaris van Onderwijs, Cultuur en Wetenschap, 
 
 
 
 
Gunay Uslu 
  
 
 Pagina 21 van 22 
 

