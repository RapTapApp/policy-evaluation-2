 
 
 
 
Voorstel van wet tot vaststelling van regels voor het Nederlands 
kwalificatieraamwerk voor een leven lang leren (Wet NLQF) 
 
 
 
Voorstel van wet  
  
 
 
Allen, die deze zullen zien of horen lezen, saluut! doen te weten: 
 
Alzo Wij in overweging genomen hebben dat het, in verband met het Europees 
kwalificatieraamwerk voor een leven lang leren (EQF), wenselijk is regels te geven voor 
het daaraan te koppelen Nederlands kwalificatieraamwerk (NLQF) met oog op het 
bevorderen van transparantie over kwalificatieniveaus in het onderwijs en op de 
arbeidsmarkt; 
 
Zo is het, dat Wij, de Afdeling advisering van de Raad van State gehoord, en met 
gemeen overleg der Staten-Generaal, hebben goedgevonden en verstaan, gelijk Wij 
goedvinden en verstaan bij deze: 
 
 
Hoofdstuk 1. Algemene bepalingen 
 
Artikel 1.1. Begripsbepalingen 
In deze wet en de daarop berustende bepalingen wordt verstaan onder:  
 
EQF: Europees kwalificatieraamwerk voor een leven lang leren als bedoeld in de 
Aanbeveling van de Raad van 22 mei 2017 inzake het Europees kwalificatiekader voor 
een leven lang leren en tot intrekking van de aanbeveling van het Europees Parlement 
en de Raad van 23 april 2008 tot vaststelling van een Europees kwalificatiekader voor 
een leven lang leren (PbEU 2017, C 189/15); 
 
EQF-niveau: kwalificatieniveau binnen het EQF; 
 
formele opleiding:  
- voortgezet onderwijs als bedoeld in de Wet voortgezet onderwijs 2020; 
- uitstroomprofiel vervolgonderwijs als bedoeld in artikel 14a, eerste lid, van de Wet 
op de expertisecentra; 
- beroepsopleiding of opleiding educatie als bedoeld in de Wet educatie en 
beroepsonderwijs of de Wet educatie en beroepsonderwijs BES; of  
    W6661.K-2 1 

     
5. Onze Minister verstrekt het Nationaal coördinatiepunt NLQF subsidie voor de taken, 
genoemd in dit artikel. Bij ministeriële regeling worden nadere regels gesteld voor die 
verstrekking. 
6. De voordracht voor een krachtens het eerste lid vast te stellen algemene maatregel 
van bestuur wordt niet eerder gedaan dan vier weken nadat het ontwerp aan beide 
Kamers der Staten-Generaal is overgelegd. 
 
Hoofdstuk 2. NLQF-en EQF-niveaus formele opleidingen 
 
Artikel 2.1. Vaststelling NLQF-niveaus formele opleidingen 
Bij ministeriële regeling worden voor bij die regeling te bepalen formele opleidingen, de 
NLQF-niveaus vastgesteld. 
 
Artikel 2.2. Vermelding niveau op waardedocumenten formele opleidingen 
1. Indien voor een formele opleiding op grond van artikel 2.1 een NLQF-niveau is 
vastgesteld, wordt op een waardedocument dat door een onderwijsinstelling voor die 
formele opleiding wordt afgegeven, het NLQF-niveau en het daarmee corresponderende 
EQF-niveau vermeld. 
2. Indien een onderwijsinstelling voor een deel van een formele opleiding een 
waardedocument verstrekt waarop die formele opleiding wordt vermeld, dan worden ook 
het NLQF-niveau en het daarmee corresponderende EQF-niveau van die formele 
opleiding vermeld. 
3. Het eerste lid is niet van toepassing op een getuigschrift als bedoeld in artikel 7.11, 
tweede lid, van de Wet op het hoger onderwijs en wetenschappelijk onderzoek. 
 
Hoofdstuk 3. NLQF-en EQF-niveaus non-formele opleidingen 
 
Artikel 3.1. Inschalen non-formele opleidingen 
1. De natuurlijke persoon of rechtspersoon die een non-formele opleiding verzorgt, kan 
bij het Nationaal coördinatiepunt NLQF een aanvraag indienen om het NLQF-niveau vast 
te stellen van die non-formele opleiding.  
2. Indien van een non-formele opleiding het NLQF-niveau is vastgesteld, vermeldt het 
Nationaal coördinatiepunt NLQF de betreffende opleiding en de natuurlijke persoon of 
rechtspersoon die deze opleiding verzorgt in een openbaar register. 
3. Bij of krachtens algemene maatregel van bestuur worden regels gesteld in verband 
met: 
a. de vaststelling van het NLQF-niveau van non-formele opleidingen, waaronder in ieder 
geval voorwaarden aan de aanvraag, de geldigheidsduur van de vaststelling en 
informatieverplichtingen van de aanbieder; en  
b. het register. 
 
Artikel 3.2. Leges inschalen non-formele opleidingen 
1. Het Nationaal coördinatiepunt NLQF heft voor het vaststellen van een NLQF-niveau 
van een non-formele opleiding leges bij de natuurlijke persoon of rechtspersoon die de 
betreffende non-formele opleiding verzorgt. 
2. De hoogte van de leges wordt vastgesteld bij ministeriële regeling. 
 
Artikel 3.3. Vermelding op waardedocumenten non-formele opleidingen 
Indien voor een non-formele opleiding het NLQF-niveau is vastgesteld door het Nationaal 
coördinatiepunt NLQF kan dit niveau of het daarmee correspondeerde EQF-niveau 
worden vermeld op het waardedocument dat wordt afgegeven voor die non-formele 
opleiding. 
 
Hoofdstuk 4. Sanctiebepalingen  
 
Artikel 4.1. Verbod niet-gerechtigde aanduiding NLQF-niveau  
    W6661.K-2 3 
 

     
e. de hoofdstukken 1 tot en met 4 van de Wet NLQF. 
 
Artikel 6.2. Wijziging Wet educatie en beroepsonderwijs BES  
 
De Wet educatie en beroepsonderwijs BES wordt als volgt gewijzigd: 
 
A 
 
In artikel 6.1.1, tweede lid, onder a, wordt na de komma ingevoegd ‘alsmede het NLQF-
niveau dat bij of krachtens de Wet NLQF voor de beroepsopleiding is vastgesteld en het 
daarmee corresponderende EQF-niveau,’. 
 
B 
 
Aan artikel 10a.1, zesde lid, wordt onder vervanging van de punt aan het slot van 
onderdeel b door ‘; en’ een onderdeel toegevoegd, luidende: 
c. de hoofdstukken 1 tot en met 4 van de Wet NLQF. 
 
Artikel 6.3. Wijziging Wet op de expertisecentra 
 
Aan artikel 172, zesde lid, van de Wet op de expertisecentra wordt toegevoegd: ‘en van 
de hoofdstukken 1 tot en met 4 van de Wet NLQF’. 
 
Artikel 6.4. Wijziging Wet op het hoger onderwijs en wetenschappelijk 
onderzoek  
 
De Wet op het hoger onderwijs en wetenschappelijk onderzoek wordt als volgt 
gewijzigd: 
 
A 
 
Aan artikel 1.7a, eerste lid, wordt onder vervanging van ‘, en’ aan het slot van onderdeel 
f door een komma en onder vervanging van de punt aan het slot van onderdeel g door ‘, 
en’ een onderdeel toegevoegd, luidende: 
h. de hoofdstukken 1 tot en met 4 van de Wet NLQF. 
 
B 
 
Artikel 6.13 wordt als volgt gewijzigd: 
 
1. In het vierde lid wordt, onder vervanging van de punt door een komma aan het slot 
van onderdeel w, een onderdeel toegevoegd, luidende: 
x. het NLQF-niveau dat is vastgesteld bij of krachtens de Wet NLQF en het daarmee 
corresponderende EQF-niveau. 
 
2. In het vijfde lid, onderdeel b, wordt ‘en w’ vervangen door ‘, w en x’. 
 
C 
 
In artikel 7.11, vierde lid, wordt na ‘het Europese overeengekomen standaardformat’ 
ingevoegd ‘en de voorschriften die zijn vastgesteld bij of krachtens de Wet NLQF’. 
 
Artikel 6.5. Wijziging Wet op het onderwijstoezicht 
 
De Wet op het onderwijstoezicht wordt als volgt gewijzigd: 
 
A 
    W6661.K-2 5 
 

     
a. eerder in werking treedt of is getreden dan artikel 6.4, onderdeel B, van deze wet, 
komt artikel 6.4, onderdeel B, van deze wet te luiden: 
 
B 
 
Artikel 6.13 wordt als volgt gewijzigd: 
1. In het vierde lid wordt, onder vervanging van de punt door een komma aan het slot 
van onderdeel y, een onderdeel toegevoegd, luidende: 
z. het NLQF-niveau dat is vastgesteld bij of krachtens de Wet NLQF en het daarmee 
corresponderende EQF-niveau. 
2. In het vijfde lid, onderdeel b, wordt ‘, v, w, x en y’ vervangen door ‘en v tot en met 
z’. 
 
b. later in werking treedt dan artikel 6.4, onderdeel B, van deze wet, wordt artikel I van 
die wet als volgt gewijzigd: 
 
1. Onderdeel La komt te luiden: 
 
La 
 
Artikel 6.13 wordt als volgt gewijzigd: 
1. Aan het vierde lid worden, onder vervanging van de punt aan het slot van onderdeel x 
door een komma, twee onderdelen toegevoegd, luidende: 
y. of het accreditatieorgaan instemming als bedoeld in artikel 5.6a, eerste lid, of 
tussentijdse instemming als bedoeld in artikel 5.31a heeft verleend en voor welke taal 
instemming is verleend, 
z. of toepassing is gegeven aan artikel 7.53a, eerste lid. 
2. In het vijfde lid, onderdeel b, wordt ‘, v, w en x’ vervangen door ‘en v tot en met z’. 
 
2. In onderdeel Lc, wordt in het voorgestelde vierde lid ‘onderdeel x’ vervangen door 
‘onderdeel y’ en wordt in het voorgestelde vijfde lid ‘onderdeel y’ vervangen door 
‘onderdeel z’. 
 
Artikel 7.4. Inwerkingtreding 
Deze wet treedt in werking op een bij koninklijk besluit te bepalen tijdstip dat voor de 
verschillende artikelen of onderdelen daarvan verschillend kan worden vastgesteld. 
 
    W6661.K-2 7 
 

     
Memorie van toelichting 
Inhoudsopgave 
I. Algemeen deel toelichting ........................................................................................11 
1. Inleiding...............................................................................................................11 
2. Hoofdlijnen wetsvoorstel ......................................................................................11 
2.1. Beleidscontext................................................................................................11 
2.1.1. Beleidsdoelstellingen EQF .........................................................................11 
2.1.2. Beleidsdoelstellingen NLQF .......................................................................12 
2.1.3. Ontwikkeling van het NLQF.......................................................................13 
2.1.4. Stand van zaken implementatie NLQF en EQF ...........................................14 
2.1.5. Beleid leven lang ontwikkelen (LLO) .........................................................15 
2.1.6. Belang van wettelijke grondslag NLQF ......................................................15 
2.2. Hoofdlijnen wetsvoorstel ................................................................................17 
2.3. Begrippenkader ..............................................................................................17 
3. Inhoudelijke beschrijving EQF en NLQF .................................................................17 
3.1. De kwalificatieniveaus ....................................................................................18 
3.2. Vaststelling NLQF en EQF-niveau formele opleidingen .....................................20 
3.3. Vaststelling NLQF en EQF-niveau non-formele opleidingen ..............................21 
3.4. Beoogde leeruitkomsten en kwaliteitsborging..................................................23 
3.4.1. Beoogde leeruitkomsten ...........................................................................23 
3.4.2. Kwaliteitsborging......................................................................................24 
4. Het Nationaal coördinatiepunt NLQF .....................................................................24 
4.1. Organisatie en taken ......................................................................................25 
4.2. Positionering van het NCP NLQF als zelfstandig bestuursorgaan ......................26 
4.3. Toezicht en verantwoording NCP NLQF ...........................................................29 
4.3.1. Kaderwet zelfstandige bestuursorganen ....................................................29 
4.3.2. Comptabiliteitswet 2016 ...........................................................................29 
4.3.3. Kaderregeling subsidies OCW, SZW, en VWS ............................................30 
5. Sanctiestelsel en handhaving................................................................................30 
5.1. Bestuursrechtelijk sanctiestelsel .....................................................................30 
5.1.1. De bestuurlijke boete ...............................................................................31 
5.1.2. Geen reparatoire sanctie ..........................................................................32 
5.1.3. Geen strafrechtelijke sanctie ....................................................................32 
5.2. Hoogte bestuurlijke boete...............................................................................32 
5.3. Toezicht .........................................................................................................32 
6. Regeldruk en privacy............................................................................................33 
6.1. Regeldruk ......................................................................................................33 
6.1.1. Regeldrukkosten ......................................................................................33 
6.1.2. Advies Adviescollege toetsing regeldruk....................................................33 
6.2. Privacy...........................................................................................................34 
6.2.1. Gegevensbescherming..............................................................................34 
    W6661.K-2 9 
 

     
I. Algemeen deel toelichting 
 
1. Inleiding 
 
Nederland heeft zich in 2008 gecommitteerd aan de aanbeveling over het Europees 
1
kwalificatieraamwerk voor een leven lang leren (hierna: het EQF). Conform deze 
aanbeveling zijn in 2012 het Nederlands kwalificatieraamwerk (hierna: het NLQF) 
ontwikkeld en het Nationaal coördinatiepunt NLQF (hierna: het NCP NLQF) opgezet.  
Het wetsvoorstel geeft een wettelijke grondslag aan het NLQF, de generieke inschaling 
van formele opleidingen in het NLQF en de verplichte vermelding van het NLQF-niveau 
en het daaraan gerelateerde EQF-niveau op diploma’s van de formele opleidingen. 
Tevens voorziet het wetsvoorstel in de mogelijkheid van individuele inschaling van non-
formele opleidingen in het NLQF en de vermelding van het NLQF-niveau en het daaraan 
gerelateerde EQF-niveau op waardedocumenten van deze opleidingen. Voorts wordt 
door het onderhavige wetsvoorstel het NCP NLQF een zelfstandig bestuursorgaan (zbo). 
  
Dit wetsvoorstel levert een belangrijke bijdrage aan het beleid op het terrein van leven 
lang ontwikkelen (hierna: LLO) door het formele en non-formele opleidingsaanbod voor 
de burger transparanter te maken. 
 
Het kabinet-Rutte IV heeft grote ambities op het gebied van onder meer klimaat, 
energie en woningbouw. De beschikbaarheid van voldoende vakmensen is een 
randvoorwaarde voor de realisatie van deze ambities. Dit vergt een inzet om vakmensen 
op te leiden en, waar nodig, om of bij te scholen. Daarmee wordt het belang en de 
urgentie van LLO onderstreept. 
 
Vanwege zijn verantwoordelijkheid voor het beleid op het gebied van LLO, geschiedt de 
voordracht van het wetsvoorstel door de Minister voor Primair en Voortgezet Onderwijs. 
De stelselverantwoordelijkheid voor het onderwijs ligt bij de Minister van Onderwijs, 
Cultuur en Wetenschap (OCW). Aangezien dit wetsvoorstel ook betrekking heeft op 
taken van een zbo, wordt het, overeenkomstig artikel 6 van de Kaderwet zelfstandige 
bestuursorganen (hierna: Kaderwet zbo’s), mede ondertekend door de Minister van 
Binnenlandse Zaken en Koninkrijksrelaties (BZK). Deze memorie van toelichting wordt 
dan ook mede gegeven namens de ministers van OCW en BZK. 
 
2. Hoofdlijnen wetsvoorstel 
 
2.1. Beleidscontext 
 
In deze paragraaf wordt nader ingegaan op de beleidsdoelstellingen van het EQF en het 
NLQF. Voorts worden de ontwikkeling en implementatie van het NLQF toegelicht. In 
aansluiting daarop wordt kort de stand van zaken geschetst van de implementatie van 
het EQF en de daaraan gekoppelde nationale kwalificatieraamwerken (hierna: NQF’s). 
Vervolgens wordt ingegaan op het belang van het wetsvoorstel voor het LLO-beleid en 
van de wettelijke verankering van het NLQF.  
 
2.1.1. Beleidsdoelstellingen EQF  
In 2008 hebben het Europees Parlement en de Raad van de Europese Unie - op voorstel 
van de Europese Commissie - een aanbeveling gedaan over het EQF, het European 
                                                 
1
 Vanuit Europeesrechtelijk perspectief brengen aanbevelingen geen dwingende modus met zich 
mee. Van degene aan wie de aanbeveling gericht is, wordt echter verwacht dat hij de aanbeveling 
uitvoert. Daarbij is sprake van vrijheid ten aanzien van de wijze waarop de verschillende 
onderdelen van de aanbeveling worden uitgevoerd. 
    W6661.K-2 11 
 

     
 de drempel voor het volgen van een opleiding of scholing - met name voor lager 
opgeleiden – wordt verlaagd;  
 werkgevers en onderwijsaanbieders meer inzicht hebben in het niveau van de 
opleidingen die (potentiële) werknemers en studenten gevolgd hebben; 
 de communicatie tussen alle betrokkenen in het onderwijs en op de arbeidsmarkt 
wordt vergemakkelijkt, omdat het uitgaat van een gemeenschappelijke ‘taal’ die 
gebaseerd is op de omschrijving van het niveau van opleidingen in termen van 
objectiveerbare leeruitkomsten. 
 
2.1.3. Ontwikkeling van het NLQF 
De inhoudelijke ontwikkeling van het NLQF heeft in de periode 2009 tot en met 2011 
plaatsgevonden. Allereerst heeft de overheid - in samenwerking met deskundigen uit het 
onderwijsveld - een werkdocument opgesteld met een beschrijving van de niveaus van 
4
het NLQF en de relatie met de niveaus van het EQF. Voor de beschrijving van de 
niveaus van het NLQF dienden de formele opleidingen als uitgangspunt. Op basis van de 
beschrijving van deze opleidingen in termen van leeruitkomsten zijn uiteindelijk de 
verschillende NLQF-niveaus inhoudelijk gedefinieerd.  
 
Vervolgens heeft de minister van OCW in 2010 de commissie NLQF-EQF (ook wel de 
commissie Leijnse genoemd) ingesteld om – uitgaande van het werkdocument en de 
5
EQF-aanbeveling – een advies te geven over de inhoud en implementatie van het NLQF. 
De belangrijkste onderdelen van het advies dat deze commissie in 2011 uitbracht zijn 
om:  
 de niveaubeschrijvingen van het NLQF en de koppeling van de NLQF-niveaus aan de 
EQF-niveaus vast te stellen;  
 de generieke en automatische inschaling van formele opleidingen in het NLQF vast te 
stellen en aan de inschaling een onbeperkte geldigheidsduur te verbinden; 
 individuele, afzonderlijke inschaling van formele opleidingen toe te staan en 
voorwaarden te stellen aan de ontvankelijkheid van een verzoek tot individuele 
inschaling;  
 de inschaling in het NLQF van non-formele opleidingen met een studielast van 
minimaal 400 uur toe te staan en voorwaarden te stellen aan de ontvankelijkheid 
van een verzoek tot inschaling van non-formele opleidingen;  
 alle in het NLQF ingeschaalde non-formele opleidingen in een NLQF-register op te 
nemen en aan deze inschaling een geldigheidsduur van maximaal 6 jaar te 
verbinden afhankelijk van het NLQF-niveau van de ingeschaalde non-formele 
6
opleiding; 
 een NCP NLQF in te richten dat onafhankelijk is van de aanbieders van opleidingen 
en hun organisaties en onafhankelijk is van de minister; 
 het NCP NLQF de verantwoordelijkheid te geven voor de inschaling van non-formele 
opleidingen, het beheer van het NLQF en de koppeling van het NLQF met het EQF; 
 het NLQF vijf jaar later te evalueren. 
 
In de beleidsreactie liet de minister van OCW weten het advies van de commissie over te 
7
nemen. De minister maakte een aanvullende opmerking ten aanzien van de 
onafhankelijke positie van het NCP NLQF: wanneer wijziging van de generieke inschaling 
van een formele opleiding wenselijk wordt geacht, is instemming van de minister 
vereist. Dit houdt verband met de mogelijke consequenties voor de samenhang en de 
consistentie van het Nederlandse onderwijsstelsel. Concreet komt deze aanvulling erop 
neer dat het NCP NLQF de minister alleen kan adviseren over de (generieke en 
                                                 
4
 Advies commissie NLQF-EQF, mei 2011, p.7. 
5
 Advies commissie NLQF-EQF, mei 2011, bijlage 1. 
6
 Het advies van de commissie was de inschaling non-formele opleidingen een geldigheidsduur van 
vier jaar te geven bij een inschaling op de NLQF-niveaus 1 tot en met 4 en een geldigheidsduur van 
zes jaar bij inschaling op de NLQF-niveaus 5 tot en met 8. 
7
 Kamerstukken II 2010/11, 30012, nr. 34. 
    W6661.K-2 13 
 

     
De uitkomsten van het Nederlandse referencing proces zijn gepresenteerd in een 
rapport. Zoals blijkt uit het referencing rapport van het NLQF in september 2019, is het 
12
NLQF in grote lijnen goed te relateren aan het EQF. Onderhavig wetsvoorstel sluit aan 
op het referencing rapport en daarmee wordt geborgd dat het wetsvoorstel de Europese 
aanbeveling volgt. 
 
2.1.5. Beleid leven lang ontwikkelen (LLO) 
Het beleid voor LLO wordt door de ministeries van OCW, SZW en EZK ontwikkeld. Voor 
de nagestreefde eigen regie van werkenden en werkzoekenden is een transparante 
scholingsmarkt van groot belang. In Nederland worden scholing en opleiding van 
volwassenen vooral verzorgd door de private aanbieders van non-formele opleidingen. 
Jaarlijks nemen 1,7 miljoen Nederlanders in de leeftijd van 25-67 jaar deel aan scholing 
en opleiding waarvan 1,4 miljoen (86%) bij een private opleider. De jaarlijkse omzet van 
13
de private opleidingssector bedraagt circa € 3,9 miljard.  
 
De kwaliteit van de private opleiders en van de non-formele opleidingen die ze 
aanbieden wordt niet gecontroleerd door de overheid. De private opleidingsmarkt heeft 
wel verschillende keurmerken ontwikkeld die de onderwijsconsument meer zekerheid 
moeten geven over de kwaliteit. Het NLQF is op dit moment echter het enige 
gestandaardiseerde instrument dat het niveau van non-formele opleidingen (in termen 
van leeruitkomsten) kan bepalen. Gezien de grote omvang van de private 
opleidingsmarkt - in aantallen deelnemers, aanbieders en opleidingen en in geld – is dit 
van groot belang. Bij wettelijke verankering van het NLQF zullen – naar verwachting - 
meer private aanbieders hun opleiding willen inschalen. Daarmee zal ook de 
transparantie van het private opleidingsaanbod toenemen. 
 
Transparantie van het formele en non-formele opleidingsaanbod draagt bij aan het 
versterken van een brede leer- en scholingscultuur in Nederland. Het helpt degenen die 
willen starten met een opleiding of met (bij- of na)scholing om betere keuzes te maken 
en meer eigen regie te nemen op hun (persoonlijke) ontwikkeling en loopbaan. Meer 
transparantie over het niveau van een opleiding en de kwaliteit van aanbieders is met 
name van belang indien burgers de beschikking krijgen over publieke middelen die ze 
kunnen inzetten voor hun scholing. Zo zijn in het NLQF ingeschaalde opleidingen een 
van de categorieën scholingstrajecten waarvoor mensen sinds 2022 subsidie kunnen 
aanvragen uit het STAP-budget (STimulering ArbeidsmarktPositie), een leer- en 
ontwikkelbudget voor de stimulering van de arbeidsmarktpositie van burgers van de 
14
minister van SZW. Voorts kan meer transparantie werkgevers helpen in het wervings- 
en selectieproces. Voor aanbieders van opleidingen heeft inschaling ook waarde. Een 
ingeschaalde opleiding heeft een grotere maatschappelijke waarde vanwege de 
overdraagbaarheid naar vervolgonderwijs of naar ander werk in binnen- en buitenland. 
Vandaar ook dat de EU de bijdrage aan mobiliteit van mensen benoemt.  
 
2.1.6. Belang van wettelijke grondslag NLQF 
Wettelijke verankering van het NLQF kan een belangrijke bijdrage leveren aan het LLO-
beleid en is ook om andere redenen nodig.  
 
In de eerste plaats is een wettelijke regeling van het NLQF nodig voor de verplichting 
dat op diploma’s van formele opleidingen de daarvoor vastgestelde NLQF-niveau en 
EQF-niveaus worden vermeld. Zonder verplichting zou dit een vrijblijvende 
aangelegenheid zijn met als risico dat het NLQF-niveau en het EQF-niveau niet - of niet 
op uniforme wijze - op alle diploma’s wordt vermeld. Een dergelijke situatie is 
onwenselijk. Studenten en werknemers die in het buitenland willen gaan studeren of 
werken moeten immers kunnen aantonen wat het niveau van de door het gevolgde 
                                                 
12
 Referencing the Dutch Qualifications Framework NLQF to the European Qualifications Framework 
(europa.eu). 
13
 Facts & Figures Leven Lang Leren, Nederlandse Raad voor Training en Opleiding (NRTO), 2021. 
14
 Subsidieregeling STAP-budget. 
    W6661.K-2 15 
 

     
een NLQF en/of EQF-niveau wordt vermeld tenzij dat niveau in overeenstemming met 
deze wet is vastgesteld.  
 
2.2. Hoofdlijnen wetsvoorstel 
 
Onderhavig wetsvoorstel beoogt het volgende te regelen: 
 het NLQF als het Nederlands kwalificatieraamwerk, met een grondslag voor 
vaststelling van de niveaus van het NLQF (zie artikel 1.3); 
 de grondslag voor de generieke vaststelling van de verschillende NLQF-niveaus van 
formele opleidingen (zie artikel 2.1); 
 de verplichting voor aanbieders van formele opleidingen om het NLQF- en EQF-
niveau te vermelden op de diploma’s van die opleidingen (zie artikel 2.2); 
 de aanwijzing van een Nationaal coördinatiepunt NLQF met de status van zelfstandig 
bestuursorgaan (zie artikel 1.4); 
 de mogelijkheid om het NLQF-niveau en daarmee het EQF-niveau van non-formele 
opleidingen te laten vaststellen en op waardedocumenten daarvan te vermelden (zie 
de artikelen 3.1 en 3.3); 
 de mogelijkheid om een bestuurlijke boete op te leggen als in strijd met de regels 
een NLQF- en/of EQF-niveau wordt vermeld of in het vooruitzicht wordt gesteld (zie 
de artikelen 4.1, 4.2 en 4.3). 
 
2.3. Begrippenkader 
 
In het wetsvoorstel NLQF worden diverse begrippen gebruikt met een specifieke 
betekenis. In dit en het vorige hoofdstuk zijn verschillende daarvan de revue 
gepasseerd, zoals ‘kwalificatie’, en ‘formele en non-formele opleidingen’. Hieronder staat 
kort toegelicht welke betekenis deze begrippen in het kader van dit wetsvoorstel 
hebben.  
 
Bij het EQF en het NLQF gaat het om het bepalen van het niveau van de leeruitkomsten 
van opleidingen (kwalificaties). Daarbij wordt een onderscheid gemaakt tussen formele 
opleidingen en non-formele opleidingen. Formele opleidingen zijn bij wet geregeld en 
non-formele opleidingen niet. Met het begrip ‘kwalificatie’ wordt in dit wetsvoorstel 
bedoeld: de beoogde leeruitkomsten, zijnde wat men kent en kan doen na de voltooiing 
van een formele of non-formele opleiding. De leeruitkomsten van formele opleidingen 
worden generiek gekoppeld aan de NLQF- en EQF-niveaus en deze koppeling wordt door 
de minister vastgesteld. De instantie die bevoegd is om non-formele opleidingen in te 
schalen, is het NCP NLQF.  
 
Wat betreft het informeel leren - leren buiten de kaders van een formele of non-formele 
opleiding om – wordt opgemerkt dat de beoordeling van opbrengsten van informeel 
leren plaatsvindt op individueel niveau, bijvoorbeeld bij het verlenen van vrijstelling voor 
een deel van een opleiding door een onderwijsaanbieder aan een student, terwijl het 
wetsvoorstel ziet op de inschaling in het NLQF van opleidingen (formeel dan wel non-
formeel). 
 
3. Inhoudelijke beschrijving EQF en NLQF 
 
Onderdeel van de EQF-aanbeveling is dat de lidstaten van de EU een NQF ontwikkelen 
dat de kwalificaties van hun nationale onderwijs- en kwalificatiesystemen beschrijft in 
termen van leeruitkomsten conform de methodiek en het concept van het EQF. In dit 
hoofdstuk wordt de inhoud van het EQF en het NLQF nader toegelicht. Allereerst wordt 
uitgelegd wat de verschillende kwalificatieniveaus van het EQF en het NLQF inhouden en 
hoe deze aan elkaar gerelateerd zijn. Daarna wordt toegelicht hoe het NLQF-niveau van 
formele opleidingen en het NLQF-niveau van non-formele opleidingen worden bepaald. 
    W6661.K-2 17 
 

     
20,21
dus niet aan het EQF gekoppeld kunnen worden. In het NLQF wordt voor het hoger 
onderwijs geen onderscheid gemaakt tussen het hoger beroepsonderwijs (hierna: hbo) 
en het wetenschappelijk onderwijs (hierna: wo) omdat dit binnen de NLQF-systematiek 
van leeruitkomsten niet relevant is. Dat neemt niet weg dat de oriëntatie van beide 
typen hoger onderwijs verschillend is; het hbo is meer beroepsgericht, de oriëntatie in 
het wo is meer wetenschappelijk.  
 
Ten opzichte van het advies van de commissie NLQF-EQF is er één aanpassing in het 
NLQF gedaan: het vwo was door deze commissie op NLQF-niveau 5 ingeschaald omdat 
dit onderwijstype ten opzichte van vergelijkbare opleidingen in andere Europese landen 
(die veelal op EQF-niveau 4 waren ingeschaald) van een hoog niveau is. Naar aanleiding 
van een schriftelijk overleg met de Tweede Kamer over LLO, heeft de minister van OCW 
destijds besloten het vwo te plaatsen op niveau 4 en daartoe een splitsing binnen dit 
niveau aan te brengen (4 en 4+) om toch een onderscheid te maken tussen enerzijds 
22
mbo-4 en havo en anderzijds vwo, dat immers als enige toegang geeft tot het wo.  
 
In het schema hieronder worden de NLQF- en EQF-niveaus weergegeven en de 
positionering van de formele opleidingen op deze niveaus. Uit dit schema wordt duidelijk 
hoe het NLQF aan het EQF is gekoppeld.  
 
Schema 1: Niveaus NLQF en EQF in relatie tot formele opleidingen 
 
 
 
Schema 2 maakt duidelijk hoe met deze systematiek kwalificaties in EU-verband met 
elkaar vergeleken kunnen worden omdat iedere EU-lidstaat zijn NQF op vergelijkbare 
wijze heeft gekoppeld aan het EQF. De systematiek werkt als volgt: een formele of non-
formele opleiding die in het NQF van lidstaat A niveau 7 heeft, is gekoppeld aan EQF-
niveau 5. Een formele of non-formele opleiding die in het NQF van lidstaat B niveau 4 
heeft, is ook gekoppeld aan EQF-niveau 5. Dit betekent dat het niveau van de 
leeruitkomsten van de betreffende opleidingen uit lidstaten A en B gelijk is aan de 
leeruitkomsten van EQF-niveau 5. Dit voorbeeld maakt ook duidelijk dat een NQF niet 
                                                 
20
 Binnen de volwasseneneducatie wordt een onderscheid gemaakt tussen educatie en voortgezet 
algemeen volwassenenonderwijs (vavo). Er worden zes niveaus onderscheiden. Educatie is een 
vorm van onderwijs waar volwassenen met een beperkte of onafgewerkte schoolloopbaan hun 
basisvaardigheden kunnen opfrissen en versterken en beslaat de niveaus 1, 2 en 3. Vavo is 
tweedekansonderwijs, waarbij volwassenen alsnog hun diploma of een deelcertificaat op het niveau 
van het vmbo, het mbo, het havo of het vwo kunnen behalen en beslaat de niveaus 4, 5 en 6. 
21
 Advies Commissie NLQF – EQF. Introductie van het Nederlands Nationaal Kwalificatiekader NLQF 
in nationaal en Europees perspectief, Cinop, Den Bosch, 2011, p. 16. 
22
 Kamerstukken II 2011/12, 30012, nr. 35. 
    W6661.K-2 19 
 

     
 
Onderdelen van formele opleidingen krijgen niet het NLQF- en EQF-niveau van de 
opleiding waarvan ze een onderdeel zijn. In de situatie waarin een waardedocument 
wordt uitgereikt voor een deel van een formele opleiding geldt het volgende: Indien op 
het waardedocument van zo’n onderdeel een verwijzing opgenomen wordt naar de 
formele opleiding waar het een onderdeel van is, dan wordt ook het NLQF- en EQF-
niveau van die formele opleiding vermeld.  
 
Wanneer een aanbieder een onderdeel van een formele opleiding als op zichzelf staande 
cursus aanbiedt waarvan het aangeboden onderwijs en de examinering niet onder de 
wet- en regelgeving voor formeel onderwijs vallen, is dit een non-formele opleiding die 
ingeschaald kan worden door het NCP NLQF.  
 
3.3. Vaststelling NLQF en EQF-niveau non-formele opleidingen 
 
In het NLQF kunnen ook non-formele opleidingen worden ingeschaald, zoals destijds 
door de commissie NLQF-EQF is geadviseerd. Ook opleidingen die niet worden 
gereguleerd door een onderwijswet en waarvan de status van de waardedocumenten 
dan ook niet is vastgelegd in onderwijswetgeving, kunnen op de arbeidsmarkt toch een 
duidelijk kwalificerend effect en ook een zeker civiel effect (maatschappelijke erkenning) 
23
hebben. In dit verband kan gedacht worden aan branche-opleidingen die met een 
certificaat worden afgesloten. Daarom is het wenselijk dat mogelijk wordt gemaakt dat 
ook aan deze opleidingen een NLQF- en EQF-niveau wordt verbonden omdat daarmee 
voor belanghebbenden zoals studenten, werkgevers en aanbieders van 
vervolgopleidingen in binnen- en buitenland duidelijk gemaakt kan worden wat het 
niveau van deze opleidingen is. Zij moeten er ook op kunnen vertrouwen dat het NLQF- 
en EQF-niveau van deze non-formele opleidingen op deugdelijke wijze wordt 
vastgesteld.  
 
De inschaling in het NLQF (en de daarmee corresponderende vaststelling van het EQF-
niveau) dient op een grondige en betrouwbare wijze plaats te vinden. De commissie 
NLQF-EQF heeft daarom geadviseerd om eisen te stellen aan de aanbieder van een non-
formele opleiding die een verzoek indient voor inschaling, zoals eisen ten aanzien van de 
24
rechtspersoonlijkheid, de examenprocedure en de kwaliteitsborging. Mede op basis van 
dit advies heeft het NCP NLQF een aanvraagprocedure ontwikkeld waarbij de aanvrager 
moet aantonen aan bepaalde eisen te voldoen (zie verder hoofdstuk 4). 
 
Non-formele opleidingen worden niet generiek ingeschaald door de minister, maar 
individueel door het NCP NLQF. Daartoe dient de aanbieder van een non-formele 
opleiding een aanvraag in bij het NCP NLQF om de leeruitkomsten te laten inschalen. De 
inschaling van de leeruitkomsten van een non-formele opleiding op een bepaald NLQF-
niveau is gebaseerd op de vergelijking van die leeruitkomsten met de beschrijvingen van 
de NLQF-niveaus. Als de leeruitkomsten van de non-formele opleiding bijvoorbeeld 
overeenkomen met de beschrijving van niveau 4 van het NLQF, dan wordt die opleiding 
op NLQF-niveau 4 ingeschaald c.q. krijgt hij NLQF-niveau 4 toegekend en het daarmee 
corresponderende EQF-niveau 4.  
 
Om een non-formele opleiding in het NLQF in te schalen wordt gebruik gemaakt van het 
‘best fit’-principe. In de praktijk zal het namelijk zo zijn dat niet alle onderdelen van een 
opleiding hetzelfde niveau van leeruitkomsten hebben: sommige onderdelen hebben een 
hoger niveau van leeruitkomsten en andere onderdelen een lager niveau. Inschaling in 
het NLQF vindt dus plaats op basis van het overall-niveau van leeruitkomsten van de 
opleiding. Het verschil in leeruitkomsten tussen onderdelen van een opleiding is ook de 
                                                 
23
 Zie paragraaf 5.5 van het advies van de commissie NLQF-EQF (Kamerstukken II 2010/11, 30012, 
nr. 34). 
24
 Zie pagina 18 van het advies van de commissie NLQF-EQF (Kamerstukken II 2010/11, 30012, nr. 
34). 
    W6661.K-2 21 
 

     
 
3.4. Beoogde leeruitkomsten en kwaliteitsborging 
 
In deze paragraaf wordt ingegaan op twee aspecten die verband houden met de 
vaststelling van het NLQF/EQF-niveau, namelijk dat die vaststelling geschiedt op basis 
van beoogde leeruitkomsten, en de relatie met kwaliteitsborging. 
 
3.4.1. Beoogde leeruitkomsten 
Het inschalen van een opleiding in het NLQF geschiedt op basis van het vergelijken van 
de beoogde leeruitkomsten van de opleiding met de beschrijvingen van de NLQF-niveaus 
conform het Europees kwalificatieraamwerk: hierin zijn acht niveaus uitgewerkt in 
descriptoren die gebruikt worden als maatstaf. 
 
Formele opleidingen worden ingeschaald via een ministeriële regeling, en non-formele 
opleidingen door het NCP NLQF op verzoek van de aanbieder. 
 
Op het niveau van inschaling gaat het derhalve om de beoogde leeruitkomsten van de 
opleiding, en niet om de gerealiseerde leeruitkomsten van de individuele student.  
 
In bijlage I, onder a, van de herziene Europese aanbeveling, wordt “kwalificatie” 
gedefinieerd als “het formele resultaat van een beoordelings- en validatieproces, dat 
wordt verworven wanneer een bevoegde autoriteit vaststelt dat de leerprestaties die een 
persoon heeft bereikt, aan bepaalde eisen beantwoorden”. 
 
In lijn met die aanbeveling geldt wat betreft de door de individuele student bereikte 
(gerealiseerde) leeruitkomsten voor zowel formele als non-formele opleidingen, dat een 
goede examinering waarborgt dat de gerealiseerde leeruitkomsten van de individuele 
student overeenkomen met de beoogde leeruitkomst van de opleiding. Daarom is het 
toezicht op de kwaliteit en positionering van de examinering essentieel.  
Voor de formele opleidingen geldt dat het toezicht op de kwaliteit en positionering van 
de examinering reeds in de diverse onderwijswetten is geregeld en gewaarborgd door 
toezicht en handhaving door de Inspectie van het Onderwijs (hierna: de inspectie) en de 
accreditatie door de NVAO. 
 
Bij non-formele opleidingen is dit toezicht op de kwaliteit en positionering van de 
examinering momenteel niet wettelijk geregeld. Voor non-formele opleidingen geldt 
immers het principe van marktwerking. Daarbij past een terughoudende positie van de 
overheid. Met het NLQF wordt beoogd de transparantie van de scholingsmarkt voor 
werkenden en werkzoekenden te vergroten. Voor het inschalen van de leeruitkomsten 
van non-formele opleidingen in het NLQF is het derhalve noodzakelijk te verzekeren dat 
de beoogde leeruitkomsten ook in de praktijk overeenkomen met de gerealiseerde 
leeruitkomsten; daarom worden de kwaliteit en onafhankelijke positionering van de 
examinering gewaarborgd in de validiteitstoets.  
 
Bij de inschaling van opleidingen in het NLQF wordt overigens niet gekeken naar 
26
studiepunten. De Europese aanbeveling bevat hierover een aanbeveling. Bij de 
inschaling van opleidingen in het NLQF worden de beoogde leeruitkomsten van 
opleidingen beoordeeld. Een dergelijk systeem, dat gebaseerd is op de leeruitkomsten 
van een opleiding, gaat niet over de wijze waarop het onderwijsproces is ingericht. Naar 
de omvang van de opleiding wordt dan ook niet gekeken: er wordt in de context van het 
NLQF-instrumentarium niet gewerkt met studiepuntensystemen. Op dit punt wordt 
                                                 
26
 Aanbeveling 4 beveelt aan dat lidstaten indien van toepassing koppelingen bevorderen tussen 
studiepuntensystemen en nationale kwalificatiekaders of -systemen, rekening houdend met de 
gemeenschappelijke beginselen voor studiepuntensystemen in bijlage V, onverminderd nationale 
besluiten om i) gebruik te maken van studiepuntensystemen en ii) ze te relateren aan nationale 
kwalificatiekaders of -systemen. Deze gemeenschappelijke beginselen zullen niet leiden tot een 
automatische erkenning van kwalificaties. Bijlage V bevat beginselen voor studiepuntensystemen 
met betrekking tot aan het EQF gerelateerde nationale kwalificatiekaders of -systemen. 
    W6661.K-2 23 
 

     
29
CINOP - ecbo. Voor Stichting CINOP - ecbo is gekozen vanwege haar inhoudelijke 
expertise – Stichting CINOP - ecbo was als deskundige partij onder andere betrokken bij 
het advies van de commissie NLQF-EQF – en haar ervaring met het uitvoeren van 
Europese onderwijsprogramma’s. Tevens was en is Stichting CINOP - ecbo niet specifiek 
aan één onderwijssector verbonden. Jaarlijks stelt het NCP NLQF in overleg met het 
ministerie van OCW zijn werkprogramma vast. Voor het uitvoeren van dat programma 
vraagt het NCP NLQF jaarlijks subsidie aan bij het ministerie van OCW. 
 
Hieronder wordt allereerst ingegaan op de huidige organisatie en taken van het NCP 
NLQF. Daarna volgt een toelichting op de redenen om het NCP NLQF de status van 
zelfstandig bestuursorgaan te geven. Als laatste wordt geschetst hoe het toezicht op het 
NCP NLQF geregeld wordt. 
 
4.1. Organisatie en taken 
 
Op basis van de aanbeveling van het EQF uit 2008 en van het advies van de commissie 
NLQF-EQF is het takenpakket van het NCP NLQF uitgewerkt. Het NCP NLQF voert sinds 
2012 de volgende taken uit:  
 het inschalen in het NLQF van non-formele opleidingen en het opnemen van deze 
kwalificaties en bijbehorende opleidingen in een register;  
 het beheer van het register van de ingeschaalde kwalificaties en non-formele 
opleidingen, het NLQF-register; 
 het onderhoud en beheer van (de niveaus van) het NLQF en het bijdragen aan de 
ontwikkeling van het EQF; 
 het verzorgen van de (nationale en internationale) informatievoorziening en 
communicatie over het NLQF en het EQF. 
 
De organisatie van het NCP NLQF bij Stichting CINOP - ecbo bestaat uit een 
Programmaraad (het hoogste besluitvormingsorgaan van het NCP NLQF), een commissie 
voor de uitvoering van de validiteitstoets, een commissie voor de inschaling en een klein 
30
stafbureau. Bij de uitvoering van bovenstaande taken laat het NCP NLQF zich 
ondersteunen door onafhankelijke experts en auditoren. Hieronder wordt kort ingegaan 
op de uitvoering van de taken van het NCP NLQF door Stichting CINOP - ecbo. 
 
Het inschalen van non-formele opleidingen en het ‘werven’ van aanbieders om hun non-
formele opleidingen in te laten schalen, is een van de belangrijkste taken van het NCP 
NLQF. De inschaling is vrijwillig en vindt plaats tegen betaling van maximaal de 
kostprijs. Aanbieders kunnen daartoe een aanvraag indienen bij het NCP NLQF. De 
behandeling van een aanvraag vindt in twee stappen plaats. In de eerste stap wordt op 
basis van een validiteitstoets nagegaan of de aanvraag ontvankelijk kan worden 
verklaard. De validiteitstoets wordt uitgevoerd door een commissie. Bij de 
validiteitstoets worden de onderdelen rechtspersoonlijkheid en eigendomsrecht van de 
opleiding getoetst en worden de continuïteit van de organisatie, de kwaliteitsborging en 
wijze van examinering beoordeeld. Afhankelijk van het gegeven of de aanbieder al over 
keurmerken beschikt die relevant zijn voor onderdelen van de validiteitstoets, vindt een 
volledige of beperkte validiteitstoets plaats. Als de uitkomst van de validiteitstoets 
positief is (de Programmaraad daarover een positief besluit neemt), start het NCP NLQF 
het inschalingsproces. Hiervoor is een andere commissie verantwoordelijk. Op basis van 
het advies van deze commissie neemt de Programmaraad een definitief besluit over 
niveau van inschaling van de non-formele kwalificatie. 
 
Als een non-formele kwalificatie is ingeschaald wordt deze met bijbehorende opleidingen 
opgenomen in het NLQF-register. De aanbieders van deze non-formele kwalificatie en 
                                                 
29
 Stichting CINOP (Centrum voor Innovatie van Opleidingen) voert sinds 2012 de taken van het 
NCP NLQF uit. Sinds de fusie met het expertisecentrum beroepsonderwijs (ecbo) is de naam 
gewijzigd in Stichting CINOP – ecbo. Deze naam wordt in dit wetsvoorstel gebruikt. 
30
 Meer informatie over organisatie en taken van het NCP NLQF is te vinden op www.nlqf.nl. 
    W6661.K-2 25 
 

     
publiek belang is gemoeid, bij een externe organisatie te beleggen. Een voorbeeld 
hiervan is de erkenning van leerbedrijven door de SBB. 
 
Door het NCP NLQF vorm te geven als zbo wordt het NCP NLQF op afstand gezet van de 
minister en is het NCP NLQF verantwoordelijk voor de inschalingsbesluiten betreffende 
non-formele opleidingen. Deze taak is op afstand van de minister geplaatst omdat de 
beoordeling van het niveau van leeruitkomsten van een opleiding en van de validiteit 
van een aanbieder volstrekt onafhankelijk oordeelsvorming behoeft. Dit geldt in het 
bijzonder voor non-formele opleidingen. In het hierboven gegeven voorbeeld van de SBB 
is de oordeelsvorming ook op afstand van de minister geplaatst. Om overheids- en 
politieke bemoeienis met non-formele opleidingen zoveel mogelijk te beperken, worden 
deze ingeschaald door het als zbo gepositioneerde NCP NLQF. De minister houdt dan op 
afstand toezicht op het NCP NLQF.  
 
In het onderhavige wetsvoorstel is bepaald dat bij algemene maatregel van bestuur 
31
(met voorhangprocedure) een rechtspersoon wordt aangewezen als het NCP NLQF. Dit 
heeft tot gevolg dat die rechtspersoon verantwoordelijk is voor het uitvoeren van de 
32
wettelijke taken van het NCP NLQF. De regering zal Stichting CINOP - ecbo – de 
organisatie die al ruim tien jaar de taken van het NCP NLQF uitvoert – aanwijzen. 
Hiermee wordt de continuïteit van de uitvoering van de taken gegarandeerd. 
 
Voor de aanwijzing gelden Unierechtelijke regels. Er is voor gekozen om, binnen het 
kader van de aanbestedingsregels, een zogenoemd uitsluitend recht te regelen. Stichting 
CINOP - ecbo wordt daartoe op grond van het voorgestelde artikel 1.4, eerste lid, van de 
Wet NLQF bij algemene maatregel van bestuur aangewezen als NCP NLQF. De 
betreffende wettelijke taken hebben immers een algemeen belang, en het is van belang 
dat ze bij één instantie worden belegd, en wel bij Stichting CINOP - ecbo. Deze aspecten 
worden hieronder toegelicht. 
 
Het algemeen belang van de wettelijke taken is erin gelegen dat een belangrijke 
bijdrage wordt geleverd aan het beleid op het terrein van LLO door het formele en non-
formele opleidingsaanbod voor de burger transparanter te maken. Zie voor een 
beschrijving van het belang van transparantie van het scholingsaanbod de passage in 
paragraaf 2.1.5. 
 
Het is van belang, zoals hieronder toegelicht, dat de betreffende taken bij één instantie 
worden belegd. 
 
De maatschappelijke waarde van de inschaling van opleidingen in het NLQF hangt af van 
het vertrouwen dat werkenden en werkzoekenden, werkgevers en aanbieders van 
opleidingen hebben in de oordelen van het NCP NLQF. Daartoe is een structurele, 
betrouwbare voorziening nodig voor de deskundige uitvoering van de wettelijke taken 
van het NCP NLQF: een robuuste uitvoeringsorganisatie die beschikt over de benodigde 
expertise. 
 
Voor de beoogde deskundige uitvoering van de taken van het NCP NLQF is door Stichting 
CINOP - ecbo in de loop van de jaren specifieke expertise opgebouwd van het NLQF 
instrumentarium. Het gaat om expertise zoals (het ontwikkelen van) het ordenen en 
beschrijven van leeruitkomsten van opleidingen, het ontwikkelen van descriptoren 
kennis, kunde, verantwoordelijkheid en complexiteit, voor de diverse NLQF-niveaus, de 
Nederlandse context en de verhouding tot andere landen die participeren in het EQF en 
het ontwikkelen van de werkwijze van de inschalingsprocedure. Door deze schaarse 
                                                 
31
 Zie nader de artikelsgewijze toelichting bij artikel 1.4, eerste en vijfde lid. 
32
 Het NCP NLQF is een takenpakket dat door de aanwijzing bij een rechtspersoon wordt 
ondergebracht, die daardoor ook wordt aangeduid als “het NCP NLQF”. Er is dus sprake van één 
rechtspersoon; het NCP NLQF is geen aparte rechtspersoon ten opzichte van de rechtspersoon waar 
de taken door de aanwijzing worden ondergebracht. 
    W6661.K-2 27 
 

     
onderbrengen van beide soorten taken kan zelfs ten koste gaan van het gezag van deze 
bestaande zbo’s. 
 
4.3. Toezicht en verantwoording NCP NLQF 
 
4.3.1. Kaderwet zelfstandige bestuursorganen 
Het NCP NLQF wordt met dit wetsvoorstel met openbaar gezag bekleed en wordt een 
zbo op grond van artikel 3, eerste lid, onderdeel a, van de Kaderwet zbo’s. Voor een zbo 
krachtens het privaatrecht is gekozen omdat de Stichting CINOP - ecbo reeds over de 
specialistische inhoudelijke deskundigheid en ervaring beschikt om non-formele 
opleidingen in te schalen, evenals over een uitgebreid en relevant netwerk. De Stichting 
CINOP - ecbo wordt dan ook bijzonder aangewezen geacht om de taken van het NCP 
NLQF uit te voeren, in de zin van artikel 4, tweede lid, onderdeel a, van de Kaderwet 
zbo’s.  
 
Met dit wetsvoorstel wordt geborgd dat de uitoefening van wettelijke taken als NCP 
NLQF onafhankelijk geschieden van de andere werkzaamheden van de Stichting CINOP - 
ecbo, in de zin van artikel 4, tweede lid, onderdeel b, van de Kaderwet zbo’s. Bij de 
aanwijzing worden de statuten van de rechtspersoon bezien op het punt van intern 
toezicht. Het intern toezicht bij Stichting CINOP - ecbo wordt uitgevoerd door een raad 
van toezicht. De raad van toezicht dient blijkens de statuten deskundig en van het 
bestuur onafhankelijk te zijn. Door de raad van toezicht wordt integraal toezicht 
gehouden op het bestuur van de rechtspersoon en op de algemene gang van zaken in de 
rechtspersoon. De taken en bevoegdheden van de raad van toezicht zijn geborgd in de 
statuten van de aan te wijzen rechtspersoon. De statuten van de Stichting CINOP - ecbo 
34
kunnen vervolgens enkel gewijzigd worden met goedkeuring van de minister. Hiermee 
wordt geborgd dat het intern toezicht in voldoende mate plaats kan vinden. 
 
De Kaderwet zbo’s bevat de belangrijkste regels ten aanzien van bevoegdheden en 
verantwoordelijkheden van een zbo dat met openbaar gezag is bekleed. De Kaderwet 
bevat de standaard voor de verdeling van bevoegdheden tussen de minister en het zbo. 
Dit onder meer zodat het parlement relatief eenvoudig weet waar de minister op kan 
worden aangesproken en waarop niet. 
 
Het extern toezicht op het NCP NLQF wordt uitgevoerd door de minister en is zodanig 
ingericht dat het NCP NLQF onafhankelijk kan functioneren. De minister dient toezicht te 
houden op zbo’s en zo nodig in te grijpen. Hierbij geldt het door de Algemene 
Rekenkamer onderschreven uitgangspunt dat de minister aan de Tweede Kamer 
verantwoording moet kunnen afleggen over de uitvoering van de wettelijke taak en de 
besteding van publieke middelen aan deze taak. Voor wat betreft informatievoorziening, 
sturing en het toezicht bevat de Kaderwet zbo’s regels over onder meer het 
35 36
jaarverslag , de verstrekking van inlichtingen , het vernietigen van een besluit door de 
37 38
minister en het ingrijpen door de minister bij taakverwaarlozing. 
 
4.3.2. Comptabiliteitswet 2016 
Naast de Kaderwet zbo’s is de Comptabiliteitswet 2016 van toepassing op het NCP NLQF, 
aangezien het NCP NLQF de status krijgt van een rechtspersoon met wettelijke taak in 
de zin van die wet. Op een rechtspersoon met een wettelijke taak wordt toezicht 
39
gehouden. Het extern toezicht vindt plaats door de minister. Het gaat hier om toezicht 
op de doelmatige en doeltreffende uitvoering van de wettelijke taak en de naleving van 
                                                 
34
 Artikel 1.4, derde lid, van het wetsvoorstel. 
35
 Artikel 18 Kaderwet zbo’s. 
36
 Artikel 20 Kaderwet zbo’s. 
37
 Artikel 22 Kaderwet zbo’s. 
38
 Artikel 23 Kaderwet zbo’s. 
39
 Artikel 6.1 Comptabiliteitswet 2016. 
    W6661.K-2 29 
 

     
op het NLQF- en EQF-niveau dat op Nederlandse diploma’s en overige 
waardedocumenten wordt vermeld. Gezien deze belangen moet bij overtredingen een 
effectieve sanctie mogelijk zijn.  
 
5.1.1. De bestuurlijke boete 
Om de naleving van de voorgestelde normen effectief te kunnen afdwingen wordt de 
41
bestuurlijke boete voorgesteld. Een bestuurlijke boete is een geldboete die bestraffend 
van aard is. Een geldboete is op zijn plaats als overtredingen niet meer ongedaan 
kunnen worden gemaakt en herstelsancties dus niet aan de orde zijn. Geldboetes 
hebben zowel een algemene als een specifieke preventieve werking. Algemene 
preventieve werking omdat potentiële overtreders die weten dat een hoge boete 
mogelijk is, minder gauw de betreffende regels zullen overtreden. Specifieke preventieve 
werking omdat aan een overtreder die voor de eerste keer de regels overtreedt en waar 
omstandigheden spelen die ertoe leiden dat op dat moment nog geen boete wordt 
opgelegd, kan worden aangekondigd dat bij herhaling van de eerdere overtreding een 
(hoge) boete zal volgen.  
 
Bij de keuze voor de bestuurlijke boete wordt aangesloten bij de boete die is geregeld in 
de Wet op het hoger onderwijs en wetenschappelijk onderzoek (hierna: WHW) ter 
handhaving van het verbod om ten onrechte een graad te vermelden of in het 
42
vooruitzicht te stellen. Het ten onrechte vermelden van een NLQF- en EQF-niveau is 
daarmee vergelijkbaar. Daarnaast is mogelijk dat een overtreder gelijktijdig zowel de 
WHW-normen over het vermelden van graden overtreedt, als de normen over het 
vermelden van NLQF- en EQF-niveaus. Dit kan bijvoorbeeld het geval zijn bij een 
zogenoemde diploma mill. Het zou onlogisch – en ook moeilijk werkbaar zijn voor de 
toezichthouder – als op deze overtredingen twee verschillende sancties zouden staan en 
daarmee ook twee verschillende procedures zouden moeten worden gevolgd. In een 
dergelijk geval ligt het voor de hand dat één onderzoek wordt ingesteld en één 
procedure wordt gevolgd door één en dezelfde toezichthouder. 
 
Met de bestuurlijke boete, zoals opgenomen in dit wetsvoorstel, geldt één sanctiestelsel 
voor iedereen die de regels over misleiding met een NLQF- en EQF-niveau overtreedt. 
Het maakt dus niet uit of de overtreder onderwijs in de zin van een onderwijswet 
verzorgt (bekostigd of niet-bekostigd) of niet. Ook in dit opzicht wordt aangesloten bij 
de bestaande bestuurlijke boete zoals geregeld in de WHW. Dit bevordert de 
eenduidigheid en dient de rechtsgelijkheid. 
 
Bij het handhavingsbeleid wordt altijd rekening gehouden met de mate waarin een 
bepaalde norm wordt overtreden. Uiteraard dient een op te leggen sanctie altijd passend 
te zijn gezien de aard en de context van de specifieke overtreding van de regels. 
Overtredingen kunnen immers zeer ernstig van aard zijn, maar ook lichter; 
overtredingen kunnen veelvuldig, systematisch of incidenteel worden gepleegd. De op te 
leggen bestuurlijke boete wordt per geval steeds zorgvuldig afgestemd op de zwaarte 
van de overtreding en alle omstandigheden van het geval. In de beschikking waarin de 
bestuurlijke boete wordt opgelegd, moet de proportionaliteit van de boete dan ook altijd 
goed worden onderbouwd. Tegen het opleggen van een bestuurlijke boete is bezwaar en 
beroep mogelijk en in spoedeisende gevallen kan een voorlopige voorziening worden 
aangevraagd.  
 
Door de keuze voor een bestuurlijke boete wordt het toezicht gelegd bij de minister als 
verantwoordelijk bestuursorgaan, met de mogelijkheid van mandatering aan andere 
                                                 
41
 Deze keuze wordt gemotiveerd met inachtneming van het nader rapport dat is uitgebracht naar 
aanleiding van het ongevraagd advies van de Afdeling advisering van de Raad van State over de 
verhouding tussen de sanctiestelsels in het bestuursrecht en het strafrecht. Bijlage bij de brief aan 
de Eerste en Tweede Kamer van 14 mei 2018 (Kamerstukken I 2017/18, 34775 VI, nr. W). 
42
 Zie artikelen 15.7 tot en met 15.9 van de WHW. 
    W6661.K-2 31 
 

     
EQF-niveau. Deze taak heeft ook een relatie met de toezichthoudende taak van de 
inspectie bij misleiding met graden. 
 
Wat het daadwerkelijke toezicht betreft, is het niet de bedoeling dat de inspectie 
stelselmatig controleert of normen worden overtreden. Veelal beziet de inspectie op 
basis van signalen of een organisatie in strijd handelt met de regels en bekijkt 
vervolgens of en zo ja welke actie opportuun is. Om de signalen goed op te vangen, 
wordt op de website van het NCP NLQF vermeld dat de burger vermoedens over 
misleiding of onjuiste vermeldingen van het NLQF- en EQF-niveau van een opleiding kan 
melden bij de inspectie.  
 
6. Regeldruk en privacy 
 
6.1. Regeldruk 
 
6.1.1. Regeldrukkosten 
Het wetsvoorstel bevat geen informatieverplichting aan de overheid. De enige 
verplichting die het voorstel met zich brengt, is de verplichting voor aanbieders van 
formele opleidingen in het voortgezet onderwijs (hierna: vo), middelbaar 
beroepsonderwijs (hierna: mbo), hoger beroepsonderwijs (hierna: hbo) en 
wetenschappelijk onderwijs (hierna: wo) om de NLQF-niveaus en de corresponderende 
EQF-niveaus op diploma’s of andere waardedocumenten te vermelden. De lasten in 
verband daarmee zijn naar verhouding beperkt: het betreft eenmalige kosten voor 
aanpassing van de diplomamodellen (vo, mbo) en de diplomasupplementen (hbo, wo). 
Het gaat daarbij om een totaalbedrag van € 64.900.  
 
De kosten voor het inschalen van non-formele opleidingen en het vermelden van het 
NLQF- en EQF-niveau op waardedocumenten van deze opleidingen zijn voor rekening 
van de aanbieders van deze opleidingen. Dit wetsvoorstel brengt geen verplichtingen 
met zich voor aanbieders van non-formele opleidingen: ze zijn niet verplicht hun 
opleidingen in te laten schalen in het NLQF of het NLQF- en EQF-niveau te vermelden op 
waarde-documenten die ze uitgeven.  
 
Voor de berekening van de regeldrukkosten is uitgegaan van de kosten die het NCP 
NLQF momenteel in rekening brengt bij aanbieders voor inschaling van een non-formele 
opleiding. De eenmalige kosten voor aanbieders van non-formele opleidingen bestaan uit 
de kosten van de validiteitstoets en de kosten van het inschalen van de opleidingen. 
Eventueel kan men na zes jaar de inschaling laten herbeoordelen. De kosten voor de 
validiteitstoets variëren van € 1000 (beperkte validiteitstoets) tot € 7500 (uitgebreide 
validiteitstoets), de kosten van het inschalen van de opleiding zijn € 2500. Minimaal is 
een aanbieder dus € 3.500 en maximaal € 8.500 kwijt. Onderzocht wordt of de hoogte 
van de leges kunnen worden verlaagd om de inschaling aantrekkelijker te maken. 
 
In de afgelopen 10 jaren zijn 205 non-formele opleidingen ingeschaald in het NLQF: 
gemiddeld 20 per jaar. Uitgaande van gemiddeld 20 inschalingen per jaar bedragen de 
eenmalige kosten voor aanbieders van non-formele opleidingen per jaar in totaal 
minimaal € 70.000 en maximaal € 170.000. De totale kosten per jaar voor de 
herbeoordeling van de inschaling zijn lastig te bepalen: herbeoordeling vindt iedere zes 
jaar plaats, maar de ingangsdatum van de inschaling verschilt per ingeschaalde 
opleiding. Bovendien kan het zijn dat gedurende deze periode ingeschaalde opleidingen 
uit het NLQF-register verdwijnen, bijvoorbeeld omdat ze niet meer worden aangeboden. 
Een indicatie van de jaarlijkse kosten van herbeoordeling: uitgaande van het gemiddelde 
van 20 herbeoordeling per jaar bedragen de totale jaarlijkse kosten € 50.000. 
 
6.1.2. Advies Adviescollege toetsing regeldruk  
Dit wetsvoorstel is met een kwalitatieve en kwantitatieve onderbouwing van de gevolgen 
voor de regeldruk aan het Adviescollege toetsing regeldruk (hierna: ATR) voorgelegd. 
    W6661.K-2 33 
 

     
niet door het NCP NLQF zijn ingeschaald. In dit geval is er sprake van oneigenlijk 
gebruik of misbruik van de niveau-aanduiding en kan er een bestuurlijke boete worden 
opgelegd.  
 
De verwerking van persoonsgegevens is derhalve nodig voor de volgende doelen: 
 om een aanvraag voor inschaling te doen en om een inschalingsbesluit te nemen 
(artikel 3.1); 
 om vermelding in het NLQF-register mogelijk te maken en om het register actueel te 
houden (artikel 3.1); 
 om een bestuurlijke boete op te kunnen leggen (artikel 4.3). 
 
6.2.3. Type persoonsgegevens en rechtsgrond 
Wanneer er contact moet worden gelegd met (contact)personen in het kader van 
communicatie over een aanvraag tot inschaling, een inschalingsbesluit of het opleggen 
van een bestuurlijke boete, gaat het om de volgende persoonsgegevens: 
- naam; 
- voorvoegsel; 
- adres; 
- telefoonnummer; 
- e-mailadres. 
 
Als een opleiding door het NCP NLQF is ingeschaald, vermeldt het NCP NLQF ingevolge 
artikel 3.1, tweede lid, de betreffende opleiding en de rechthebbende (dit kan een 
rechtspersoon of een natuurlijk persoon zijn) in het NLQF-register, dat openbaar is. 
 
Naast bovenstaande gegevens wordt in lagere regelgeving op grond van artikel 3.1, 
derde lid, bepaald welke persoonsgegevens nog meer worden verwerkt in het kader van 
de inschaling en het register, waarbij wordt gekeken naar de huidige uitvoeringspraktijk. 
Het gaat dan bijvoorbeeld om opname in het register van data inzake de looptijd van de 
inschaling, en een registernummer. Door in het register de opleiding, de aanbieder en 
andere gegevens op te nemen, wordt de transparantie voor burgers en specifiek voor 
personen die een bepaalde opleiding willen gaan volgen, bevorderd. 
 
De rechtsgrond voor de verwerking van deze persoonsgegevens is het uitvoeren van de 
wettelijke taak zoals vermeld wordt in artikel 6, eerste lid, onderdeel c, van de 
Algemene verordening gegevensbescherming (hierna: Avg). 
 
6.2.4. Bewaartermijnen 
In het geval van contact onderhouden met een aanbieder die een non-formele opleiding 
wil inschalen, verwerkt het NCP NLQF de persoonsgegevens zolang dat nodig is 
gedurende de verwerking van een aanvraag voor de inschaling en, na een inschaling, 
zolang de opleiding is opgenomen in het NLQF-register. Het bewaren van de 
persoonsgegevens zolang er communicatie is over de inschaling van een opleiding is 
functioneel, omdat er contact moet worden onderhouden met de aanbieder die een 
aanvraag voor inschaling heeft gedaan. Na inschaling blijven de gegevens ten minste 
zes jaar - de geldigheidsduur van de inschaling - in het openbaar register staan, tenzij er 
in de tussentijd wordt besloten dat een opleiding haar inschaling verliest. De 
geldigheidsduur van een inschaling kan na zes jaar worden verlengd. Omdat de 
inschaling en daarmee het onderhouden van contact met een aanvrager derhalve per 
casus kan verschillen, wordt er geen op voorhand gedefinieerde bewaartermijn 
gehanteerd.  
 
Wat betreft het opleggen van de bestuurlijke boete worden de persoonsgegevens door 
de inspectie niet langer bewaard dan nodig is voor de uitvoering van het opleggen van 
de bestuurlijke boete. Dat houdt in totdat de invordering voltooid is en het besluit tot het 
opleggen van de bestuurlijke boete onherroepelijk is geworden. 
    W6661.K-2 35 
 

     
advies gevraagd. Ten slotte is, op advies van de Raad van State, eind 2022 een 
aanvullende internetconsultatie uitgevoerd. Hieronder worden de uitkomsten van de 
consultaties beschreven. 
 
7.1. Internetconsultatie 2015 
 
De eerste internetconsultatie in 2015 heeft zes openbare reacties opgeleverd. Het betrof 
drie reacties van individuele personen en drie van organisaties, te weten: de 
brancheorganisatie van de scholen in het middelbaar beroepsonderwijs (hierna: MBO 
Raad), de vereniging van scholen in het voortgezet onderwijs (hierna: VO-raad) en de 
NRTO. 
 
De MBO Raad heeft het voorstel ondersteund om ook non-formele opleidingen in te 
schalen, zij het onder bepaalde voorwaarden ten aanzien van de deugdelijkheid en 
onpartijdigheid. Voorts heeft de raad een voorkeur uitgesproken om de inschaling van 
non-formele opleidingen door het NCP NLQF te laten doen en heeft hij de overheid 
verzocht zo spoedig mogelijk en helder te communiceren over de datum waarop de 
NLQF- en EQF-niveaus op de waardedocumenten vermeld gaan worden. Naar aanleiding 
van deze reactie wordt opgemerkt dat dit wetsvoorstel voorziet in een kader voor 
deugdelijke en onpartijdige inschaling van non-formele opleidingen. Voorts zullen 
voorafgaand aan en na inwerkingtreding van onderhavig wetsvoorstel op initiatief van 
het ministerie van OCW de aanbieders van non-formele opleidingen en andere betrokken 
partijen via gerichte communicatie-uitingen geïnformeerd worden over de (wijze van) 
vermelding van NLQF- en EQF-niveaus op waarde-documenten. Dit zal in samenspraak 
met het NCP NLQF plaatsvinden die zich zal richten op het informeren van de aanbieders 
van non-formele opleidingen.  
 
De NRTO, de koepelorganisatie van niet-bekostigde onderwijsinstellingen, is van mening 
dat het NLQF bijdraagt aan een verdere ontwikkeling van LLO in Nederland. Ook heeft 
de NRTO twee knelpunten genoemd. Het eerste knelpunt betreft de kosten voor het 
inschalen van non-formele opleidingen; die zijn hoog volgens de NRTO. Ten aanzien van 
de kosten wordt opgemerkt dat de gevraagde bijdrage ten hoogste kostendekkend is en 
dat het geen verplichting is om een inschaling aan te vragen. De aanbieder van een non-
formele opleiding moet de meerwaarde van een NLQF-inschaling – zoals versterking van 
de positie op de opleidingsmarkt - afwegen tegen de kosten daarvan. Het tweede 
knelpunt dat de NRTO heeft genoemd, is dat een non-formele opleiding een minimale 
leerinspanning van 400 uur moet kennen om in aanmerking te kunnen komen voor een 
inschaling op een NLQF-niveau. In reactie hierop kan het volgende opgemerkt worden: 
in eerste instantie is op advies van de commissie NLQF-EQF besloten een ondergrens 
van 400 uur te hanteren, maar in juli 2015 heeft de minister het NCP NLQF toestemming 
gegeven om ook non-formele opleidingen met een omvang van minder dan 400 uur in te 
44
schalen, onder de voorwaarde dat het om arbeidsmarktrelevante scholing moet gaan. 
Reden hiervoor is dat er naar verhouding veel aanbod is van kortdurende trainingen en 
cursussen die arbeidsmarktrelevant voor branches zijn, maar een geringere 
studiebelasting dan 400 uur hebben. Deze zouden bij een studiebelasting van minimaal 
400 uur uitgesloten worden van inschaling in het NLQF. Voorts heeft de NRTO de 
voorkeur uitgesproken dat de NVAO wordt betrokken bij inschaling van opleidingen op 
NLQF-niveau 5 en hoger en vindt deze organisatie het onwenselijk als inschaling van 
non-formele opleidingen aan een marktpartij wordt overgelaten. Hierover kan 
opgemerkt worden dat de NVAO – in het geval het opleidingen in het hoger onderwijs 
betreft - en de SBB – in het geval van opleidingen in het mbo - indien nodig door het 
NCP NLQF worden geconsulteerd bij inschaling van deze opleidingen. Onderhavig 
wetsvoorstel voorziet er voorts in dat de inschaling op een betrouwbare en onpartijdige 
wijze plaatsvindt, onafhankelijk van commerciële belangen. 
 
                                                 
44
 Brief van OCW aan het NCP NLQF van 16 juli 2015 (793848) inzake 400 urengrens. 
    W6661.K-2 37 
 

     
toegelicht, moet een aanbieder van een non-formele opleiding met positief gevolg een 
validiteitstoets doorstaan voordat de betreffende opleiding in aanmerking kan komen 
voor inschaling. Dit betekent dat eindgebruikers ook meer zekerheid over de 
betrouwbaarheid en kwaliteit van de aanbieder hebben, dan wanneer er geen sprake zou 
zijn van een validiteitstoets en inschaling. 
 
Het derde bezwaar was dat indien onderdelen of modules van formele kwalificaties met 
een NLQF-inschaling apart zouden worden aangeboden (bijvoorbeeld als cursus) ten 
onrechte gedacht zou kunnen worden dat deze onderdelen hetzelfde NLQF-niveau 
hebben als de gehele kwalificatie en daarmee ook een kwaliteitskeurmerk. 
 
Met betrekking tot dit derde bezwaar kan opgemerkt worden dat het op grond van dit 
wetsvoorstel niet is toegestaan dat aan onderdelen van formele kwalificaties het NLQF- 
en EQF-niveau verbonden wordt van de formele opleiding waaruit ze afkomstig zijn. Als 
een aanbieder een onderdeel van een formele opleiding aanbiedt als op zichzelf staande 
cursus waarvan het aangeboden onderwijs en examinering niet onder wet- en 
regelgeving voor formeel onderwijs vallen, betreft het geen formele opleiding en mag 
daar niet zo maar een NLQF- en EQF-niveau aan worden verbonden. Dat mag alleen 
indien het als non-formele opleiding is ingeschaald door het NCP NLQF.  
 
Ten slotte achten deze stakeholders het gezien de voornoemde redenen wenselijk om de 
inschaling van non-formele opleidingen in het NLQF te baseren op de feitelijk 
gerealiseerde leeruitkomsten en niet alleen op de beoogde leeruitkomsten. 
 
In relatie tot dit vierde bezwaar wordt erop gewezen dat bij het ontwikkelen en 
implementeren van het EQF en de NQF’s is uitgegaan van de leeruitkomstenbenadering 
waarbij inschaling van opleidingen plaatsvindt op basis van de beoogde leeruitkomsten 
(zogeheten plantoetsing) en niet op basis van de feitelijke leerresultaten of het feitelijk 
behaalde niveau van studenten. Voor deze benadering is gekozen omdat die het 
mogelijk maakt om kwalificaties van opleidingen op een relatief eenvoudige en uniforme 
manier met elkaar te vergelijken. Aangezien dit de in EU-verband afgesproken 
systematiek is, is het belangrijk dat ieder land ook daadwerkelijk deze systematiek 
hanteert.  
 
7.2.2. Evaluatieonderzoek NLQF 
In de aanbevelingen van de commissie NLQF-EQF was onder andere opgenomen om het 
NLQF na vijf jaar te evalueren. Het ministerie van OCW heeft daarom in 2017 een 
45
evaluatieonderzoek laten uitvoeren door onderzoeksbureau Ockham IPS. Naar 
aanleiding van de bezwaren die uit de aanvullende consultatie naar voren waren 
gekomen, werd het evaluatieonderzoek ook benut om input te krijgen voor eventuele 
aanpassingen van het wetsvoorstel NLQF. In het kader van het onderzoek zijn de 
belangrijkste stakeholders opnieuw bevraagd: vertegenwoordigers van werkgevers- en 
werknemersorganisaties, O&O-fondsen, publieke en private aanbieders van opleidingen, 
toezichthouders en betrokken ministeries. Er was bij de betrokken partijen consensus 
dat een wet NLQF nodig was om een stimulans te geven aan het gebruik van het NLQF 
en aan het inschalen van non-formele opleidingen. Er werd aangegeven dat, ondanks 
dat inschaling niet tot een juridisch effect leidt (doorstroomrecht), inschaling een 
praktisch effect heeft voor de student. Het biedt volgens respondenten meer 
mogelijkheden om verder te leren binnen het door de overheid gereguleerd onderwijs 
(zoals in bachelor- en/of masterprogramma’s) en leidt in de praktijk tot snellere 
beslissingen om toegelaten te worden en tot het geven van vrijstellingen. Uit het 
onderzoek kwam onder andere ook naar voren dat meer communicatie-inspanningen 
nodig waren om bekendheid aan het NLQF en EQF te geven en het achterliggende 
concept en de begrippen te verduidelijken. Voorts bleek uit het onderzoek dat 
                                                 
45
 Broek, S., Buiskool, B-J., Huisman, P. (Hobéon), Hendriks, F. (Hobéon), Onderzoek NLQF, 
Eindrapport, Ockham IPS, september 2017. 
    W6661.K-2 39 
 

     
De Onderwijsraad adviseert om de inschaling van non-formele opleidingen niet wettelijk 
te regelen. Dit zou in de samenleving namelijk onvermijdelijk tot misverstanden en 
verwarring over de aard en betekenis van NLQF-niveaus kunnen leiden: inschaling zou 
als een kwaliteitsoordeel of een vorm van accreditatie beschouwd kunnen worden. Een 
andere reden waarom volgens de Onderwijsraad een wettelijke regeling voor inschaling 
van non-formele opleidingen beter achterwege kan blijven, is dat het NCP NLQF dan te 
veel in de overheidssfeer getrokken wordt. Dat versterkt de indruk dat bij inschaling 
sprake is van overheidserkenning en daarmee van een vorm van pseudo-accreditatie. 
Het impliceert voorts dat de overheid indirect toch verantwoordelijkheid neemt voor het 
aanbod van non-formele opleidingen, terwijl die verantwoordelijkheid er (grondwettelijk) 
50
niet is. 
 
De Onderwijsraad vindt dat de inschaling in het NLQF van non-formele kwalificaties 
weliswaar maatschappelijke meerwaarde heeft, maar vindt het wettelijk regelen van de 
inschaling van non-formele opleidingen om meerdere redenen niet passend en vindt dat 
dit teveel risico’s met zich brengt. Volgens de raad kan de praktijk van inschaling van 
non-formele opleidingen in het NLQF voortgaan en worden non-formele opleidingen na 
inwerkingtreding van de wet dan gerelateerd aan NLQF- en EQF-niveaus met een 
wettelijke status. Op deze wijze kan het volgens de Onderwijsraad ook voor serieuze 
non-formele leertrajecten een waardevolle manier zijn om de transparantie en 
vergelijkbaarheid ervan in het buitenland te vergroten. Voorts kan een NCP NLQF dat 
daadwerkelijk op afstand staat van de overheid, blijven fungeren als instantie die 
informatie verstrekt, inschalingen registreert en controleert of op een goede manier tot 
een bepaalde inschaling is gekomen. Daarbij past volgens de raad een goed 
51
communicatieprotocol, dat helder aangeeft wat inschaling betekent. 
 
De eindconclusie van het advies van de Onderwijsraad is dat het NLQF enkel toegepast 
moet worden als een referentiekader om kwalificatiesystemen naar elkaar te kunnen 
vertalen. Het NLQF is in essentie een communicatieraamwerk met als doel de 
transparantie van het onderwijsaanbod in Nederland op Europees niveau te vergroten en 
is geen mechanisme om het stelsel te hervormen, maar een instrument om dat stelsel 
52
internationaal herkenbaar te vertalen.  
 
7.3.2. Reactie op advies Onderwijsraad 
Op hoofdlijnen bestaat het advies van de Onderwijsraad uit twee delen: uit het eerste 
deel van het advies blijkt dat Onderwijsraad positief staat tegenover het geven van een 
wettelijke grondslag aan het NLQF voor de bij wet gereguleerde opleidingen. Door het 
NLQF wettelijk te regelen wordt er een officiële status aan toegekend en versterkt het de 
functie van het NLQF en het EQF als referentiekader en als instrument om de 
transparantie bevorderen, zowel op nationaal als Europees niveau. Gelet op dat doel is 
de Onderwijsraad het eens met de generieke inschaling van formele opleidingen. 
Samenvattend constateert de regering dat de Onderwijsraad vindt dat het wettelijk 
regelen van het NLQF voor formele opleidingen toegevoegde waarde heeft, zowel voor 
het Nederlandse onderwijsstelsel zelf als in het kader van het onderwijsbeleid van de EU. 
 
In het tweede deel van het advies geeft de Onderwijsraad aan geen heil te zien in het 
wettelijk regelen van het NLQF voor het non-formele opleidingsaanbod en het geen goed 
idee te vinden om op deze wijze het private opleidingsaanbod en een leven lang 
ontwikkelen te stimuleren. 
 
In haar reactie wil de regering allereerst benadrukken dat de voorgestelde wettelijke 
verankering van het NLQF in relatie tot non-formele opleidingen niet bedoeld is om een 
hervorming of aanpassing van het Nederlandse onderwijs te bewerkstelligen. In de 
memorie van toelichting staat met zoveel woorden dat aan dit wetsvoorstel geen rechten 
                                                 
50
 Advies wetsvoorstel NLQF, Onderwijsraad, Den Haag, mei 2019, p. 8-9. 
51
 Advies wetsvoorstel NLQF, Onderwijsraad, Den Haag, mei 2019, p. 8. 
52
 Advies wetsvoorstel NLQF, Onderwijsraad, Den Haag, mei 2019, p. 11. 
    W6661.K-2 41 
 

     
begrijpt de bezwaren van de Onderwijsraad tegen dit onderdeel van het wetsvoorstel, 
maar is - alles afwegende - van oordeel dat het wettelijk regelen van het NLQF in relatie 
tot non-formele opleidingen de voorkeur verdient boven een ongeregelde voortzetting 
van de huidige praktijk. Met name de weging van de beoogde bijdrage van inschaling 
van non-formele opleidingen in het NLQF aan de transparantie van de scholingsmarkt en 
de (on)mogelijkheden om het oneigenlijk gebruik van het NLQF te kunnen handhaven 
zijn daarbij van belang. 
 
7.4. Overleg met Algemene Rekenkamer 
 
Op grond van artikel 7.40 van de Comptabiliteitswet 2016 is over het onderhavige 
wetsvoorstel overleg gevoerd met de Algemene Rekenkamer. De Algemene Rekenkamer 
geeft aan dat niet alle werkzaamheden van het NCP NLQF als wettelijke taken zijn 
geformuleerd en adviseert dit alsnog te doen. Hiertoe is het onderhoud en beheer van 
het NLQF toegevoegd als wettelijke taak van het NCP NLQF, in artikel 1.4, tweede lid, 
van het onderhavige wetsvoorstel. Hiermee zijn alle taken van het NCP NLQF als 
wettelijke taak geformuleerd. 
 
De Algemene Rekenkamer adviseert tevens het wetsvoorstel aan te vullen met 
waarborgen voor de onafhankelijkheid van het NCP NLQF. 
 
Op grond van het wetsvoorstel wijst de minister een rechtspersoon aan als NCP NLQF. 
Bij die aanwijzing zullen de statuten van de rechtspersoon worden bezien op het punt 
van intern toezicht. Om de onafhankelijkheid en governance te borgen, is in het 
wetsvoorstel geregeld dat de statuten niet zonder goedkeuring van de minister gewijzigd 
kunnen worden. Bij wijziging van de statuten zal beoordeeld worden of de 
onafhankelijkheid en governance voldoende in de statuten geborgd blijven.  
 
De Algemene Rekenkamer merkt voorts terecht op dat het NCP NLQF een subsidie in de 
zin van de Algemene wet bestuursrecht ontvangt voor de uitvoering van de wettelijke 
taken, en adviseert daarom in de toelichting naar die wet te verwijzen. Dit is naar 
aanleiding van het advies gedaan, in paragraaf 4.3.3. 
 
Ten slotte adviseert de Algemene Rekenkamer de invulling en het toezicht op het NCP 
NLQF uit te werken in een concreet toezichtarrangement. Op grond van dit advies wordt 
een arrangement uitgewerkt van het geheel aan instrumenten voor sturing en toezicht, 
waarin het toezicht op de uitvoering van de wettelijke taken, de doelmatigheid daarvan 
en de scheiding tussen gesubsidieerde taken en niet-gesubsidieerde werkzaamheden 
centraal staan. Deze thema’s zullen tevens periodiek besproken worden met het NCP 
NLQF. 
 
7.5. Advies Raad voor de Rechtspraak 
 
De minister van OCW heeft op 3 maart 2021 advies gevraagd aan de Raad voor de 
Rechtspraak over de gevolgen van het wetsvoorstel NLQF voor (de belasting van) de 
rechtspraak. Op grond van artikel 95 van de Wet op de rechterlijke organisatie heeft de 
Raad een wettelijke adviestaak met betrekking tot nieuwe wets- en beleidsvoorstellen 
die gevolgen hebben voor de rechtspraak. De Raad heeft geen zwaarwegende bezwaren 
tegen het wetsvoorstel, maar adviseert enkele onderdelen te verduidelijken of aan te 
passen. 
 
De Raad voor de Rechtspraak is allereerst van mening dat de verbodsbepaling van 
artikel 4.1 van het wetsvoorstel niet voldoende duidelijk is geformuleerd en daarmee de 
vraag oproept of degene die een NLQF-niveau vermeldt zelf moet nagaan of dat in 
overeenstemming met de voorschriften bij of krachtens de wet is vastgesteld. De Raad 
adviseert het wetsvoorstel op dit punt aan te passen dan wel nader toe te lichten.  
 
    W6661.K-2 43 
 

     
 
De koppeling van de formele opleidingen aan het NLQF 
Bij de toekenning van de niveaus in het formeel onderwijs wordt in één reactie (Leido) 
de niveauaanduiding 4+ voor het vwo geproblematiseerd. In de reactie wordt 
gerefereerd aan bachelor- en masteropleidingen, die ook een verschillende duur kunnen 
hebben, maar toch eenzelfde inschaling. Omdat alleen vwo-opleidingen toegang geven 
tot het wetenschappelijk onderwijs, is de huidige keuze gehandhaafd. Zie ook paragraaf 
3.1. 
 
De scope van het NLQF 
In één reactie (de Vereniging van EVC-aanbieders) wordt voorgesteld de scope van het 
NLQF te verruimen door niet alleen de leeruitkomsten van leertrajecten (kwalificaties) in 
te inschalen in het NLQF, maar ook individuele personen. 
 
Het EQF is gericht op de leeruitkomsten van leertrajecten (kwalificaties). Het NLQF is 
daarvan afgeleid. Het NLQF is geen instrument om het niveau van functioneren van 
individuen te beoordelen. Met het NLQF wordt het niveau van de opleiding (kwalificatie) 
ingeschaald. De examencommissie van deze opleiding beoordeelt of iemand (via 
examens (of een deugdelijke EVC-procedure)) voldoet aan de kwalificatie-eisen van deze 
opleiding. Op het behaalde diploma kan de opleider het NLQF-niveau vermelden van 
deze opleiding.  
Dit geeft de Commissie Leijnse (zie ook paragraaf 2.1.3) in het advies al aan: “De 
omschrijvingen van de diverse niveaus zijn niet bedoeld om een precieze en 
allesomvattende beschrijving te geven van individuele kwalificaties.” In alle Europese 
landen heeft de implementatie van het EQF plaatsgevonden door inschaling van 
leeruitkomsten van leertrajecten (kwalificaties). Daarom is het wetsvoorstel op dit punt 
niet gewijzigd. 
 
In één reactie van een groep docenten wordt ervoor gepleit het non-formeel onderwijs 
(de cursusmarkt) op vergelijkbare wijze te reguleren als het formeel onderwijs, met 
eisen aan de kwaliteit van docenten, accreditatie en dergelijke. Momenteel geldt voor 
het non-formeel onderwijs een systeem van marktwerking en consumentenbescherming. 
De regelgeving van OCW, met waarborgen voor de kwaliteit voor formeel onderwijs, is 
niet van toepassing op het non-formeel onderwijs. 
 
Een van de uitgangspunten bij het wetsvoorstel NLQF is dat het wetsvoorstel moet 
aansluiten op de huidige inrichting van het stelsel. Verdergaande regulering van het 
non-formeel onderwijs (de cursusmarkt) zou een ingrijpende stelselwijziging impliceren 
die vragen oproept over nut en noodzaak van nadere regulering. Daarom is er niet voor 
gekozen het wetsvoorstel NLQF op dit punt aan te passen. 
 
De aanwijzing van één uitvoeringsorganisatie als zbo en de positionering van het NCP 
NLQF 
In diverse reacties wordt gevraagd om naast het NCP NLQF ook andere instanties de 
bevoegdheid te geven om de leeruitkomsten van leertrajecten in te schalen in het NLQF. 
Het vertrouwen in de civiele waarde van in het NLQF ingeschaalde opleidingen en in het 
NLQF in algemene zin, is gebaat bij een onafhankelijke uitvoeringsorganisatie met 
deskundig gezag. Als gevolg van de benodigde onafhankelijkheid in het nemen van 
inschalingsbesluiten is het passend deze uitvoeringsorganisatie een zbo-status te geven. 
Het aanwijzen van meerdere uitvoeringsorganisaties (elk een zbo) is onwenselijk en 
onnodig. 
 
Daarom is niet gekozen voor het aanwijzen van meerdere uitvoeringsorganisaties. Zie 
voor een uitgebreidere toelichting paragraaf 4.2. 
  
In twee reacties worden vraagtekens gezet bij de positionering van het NCP NLQF bij 
een privaatrechtelijke organisatie en wordt de voorkeur geuit voor een publiekrechtelijk 
    W6661.K-2 45 
 

     
de context van het hoger onderwijs (met betrokkenheid van de NVAO), het mbo (met 
betrokkenheid van SBB) en het non-formeel onderwijs.  
 
In het verlengde van het bovenstaande wordt in dezelfde reacties vanuit het hoger 
onderwijs het scenario geschetst dat zij zorgen hebben als veel instellingen in het hoger 
onderwijs onderdelen van formele opleidingen zouden willen laten inschalen. Enerzijds 
maken zij bezwaar tegen de hoge kosten en anderzijds vragen zij zich af of de 
bedrijfsvoering van het NCP NLQF daar toereikend voor zou zijn. 
 
In reactie hierop kan worden aangegeven dat instellingen kunnen overwegen het 
betreffende onderdeel niet te laten inschalen in het NLQF maar wel deelnemers te 
informeren uit welke formele opleiding het betreffende onderdeel is geselecteerd en op 
welk NLQF-niveau deze formele opleiding is ingeschaald. Een tweede optie is dat 
instelling aan deelnemers zekerheid biedt over het NLQF-niveau van het afzonderlijke 
onderdeel. In dat geval dienen instellingen het betreffende onderdeel te laten inschalen 
door het NCP NLQF. De afgelopen periode laat een gestage groei van het aantal 
inschalingen zien (10% per jaar), waarbij geleidelijk aan ook ho-instellingen de weg naar 
het NCP NLQF weten te vinden.  
 
In enkele reacties wordt ingegaan op de verplichting om op het waardedocument van 
een leertraject dat deel uitmaakt van een formele opleiding een verwijzing op te nemen 
naar het NLQF- en EQF-niveau van de opleiding waar het deel van uitmaakt (artikel 2.2, 
tweede lid). Een enkele reactie pleit ervoor om deze verplichting te laten vervallen. Een 
andere reactie pleit juist voor het handhaven van deze verplichting. Er zijn geen goede 
argumenten gegeven waarom de verplichting zou moeten vervallen. Daarom blijft de 
verplichting bestaan. Ook wordt ervoor gepleit te verplichten om een overzicht van het 
programma van de formele opleiding bij het waardedocument te voegen. Actuele 
informatie over het programma van de formele opleiding is over het algemeen 
betrekkelijk eenvoudig te vinden. Een wettelijke verplichting voor de instelling om bij het 
waardedocument altijd ook een overzicht van het gehele programma van de formele 
opleiding te verstrekken, zou een onevenredige administratieve belasting met zich 
meebrengen. Daarom is hier van afgezien. 
 
In één reactie wordt aangegeven dat de tekst in de memorie van toelichting op dit punt 
onduidelijk is/voor meerdere interpretaties vatbaar. De redactie van die passage in de 
memorie van toelichting is aangepast om mogelijke onduidelijkheid weg te nemen.  
 
Naar aanleiding van de internetconsultatie zijn enkele verduidelijkingen in de MvT 
aangebracht. 
 
Zo is in de memorie van toelichting verhelderd dat een instellingsverklaring in het hoger 
onderwijs en een mbo-verklaring in het mbo ook waardedocumenten zijn.  
Verder wordt bij inwerkingtreding van de wet NLQF in het mbo de toevoeging van het 
NLQF- en het daarmee verbonden EQF-niveau van een formele opleiding geregeld door 
aanpassing van de Regeling modellen voor mbo-diploma, mbo-certificaat en mbo-
verklaring. 
 
In één reactie wordt gepleit ‘raamwerk’ te gebruiken in plaats van ‘kader’ omdat dit in 
het netwerk gebruikelijk is. Omdat we met het wetsvoorstel NLQF overwegend 
codificeren, heeft het de voorkeur qua begripsgebruik aan te sluiten bij wat gebruikelijk 
is in het netwerk: dus raamwerk in plaats van kader. Daarom is dit voorstel 
overgenomen. Dus het NLQF wordt gedefinieerd als Nederlands kwalificatieraamwerk in 
plaats van Nederlands kwalificatiekader. 
 
    W6661.K-2 47 
 

     
gereguleerd bij of krachtens deze onderwijswetten. Hieronder vallen ook de 
staatsexamens, het vavo en extraneus-trajecten. De certificaten die op grond van de 
WEB en de WEB BES uitgereikt kunnen worden, vallen niet onder deze begripsbepaling, 
want dit zijn geen volledige beroepsopleidingen. 
 
Non-formele opleidingen zijn alle andere leertrajecten, waarvoor niet geldt dat ze zijn 
gereguleerd bij of krachtens een onderwijswet. Een leertraject is iedere vorm van leren, 
mits het traject wordt afgesloten met een examen. Dus bijvoorbeeld ook een evc-traject 
is een non-formele opleiding.  
 
Het begrip opleiding is het overkoepelende begrip voor formele opleiding en non-formele 
opleiding. 
 
Onder het begrip onderwijsinstelling vallen zowel bekostigde als niet-bekostigde 
instellingen die bij of krachtens de wet bevoegd zijn om een waardedocument te 
verstrekken voor een formele opleiding waarvoor op grond van artikel 2.1 een NLQF-
niveau is vastgesteld. 
 
Het begrip waardedocument is ruim geformuleerd waardoor alle mogelijke diploma’s, 
certificaten en getuigschriften die kunnen worden uitgereikt of in het vooruitzicht 
gesteld, eronder vallen. Dit is nodig in verband met de verbodsbepalingen van de 
artikelen 4.1 en 4.2. Bij een te restrictieve betekenis, zouden deze verbodsbepalingen 
namelijk soms ten onrechte niet van toepassing zijn. 
Een andere situatie betreft de verplichting voor onderwijsinstellingen om het NLQF/EQF-
niveau te vermelden op waardedocumenten. Zie daarvoor de toelichting bij artikel 2.2.  
 
Artikel 1.2. Reikwijdte 
In dit artikel wordt geregeld dat deze wet ook betrekking heeft op de openbare lichamen 
Bonaire, Sint Eustatius en Saba (Caribisch Nederland). 
 
Onder de definitie van “formele opleiding” vallen ook opleidingen die in Caribisch 
Nederland worden verzorgd op grond van een in die definitie genoemd onderwijswet. 
Ook die opleidingen kunnen worden ingeschaald in het NLQF op grond van artikel 2.1. 
 
Voor non-formele opleidingen in Caribisch Nederland kan een verzoek tot inschaling 
worden gedaan bij het NCP NLQF op grond van artikel 3.1. 
 
Artikel 1.3. NLQF 
Het NLQF bestaat uit verschillende niveaus van leerresultaten die zijn ingedeeld volgens 
een set van descriptoren (beschrijvingselementen) die corresponderen met de 
53
descriptoren volgens het EQF. De descriptoren betreffen in elk geval kennis, 
vaardigheden, zelfstandigheid en verantwoordelijkheid. 
 
Het NLQF wordt bij of krachtens algemene maatregel van bestuur (amvb) vastgesteld. 
In deze amvb worden de kwalificatieniveaus waaruit het NLQF bestaat (acht niveaus 
alsmede een instroomniveau) beschreven aan de hand van de descriptoren. De 
commissie Leijnse heeft in bijlage IV van haar advies de NLQF-niveaus ingedeeld, 
54
waarbij is aangesloten bij de descriptoren van het EQF. De acht kwalificatieniveaus van 
het NLQF corresponderen dan ook met de acht EQF-niveaus, welke relatie op lager 
niveau zal worden vastgesteld. Het EQF-niveau is van belang met het oog op 
transparantie en onderlinge vergelijkbaarheid van de diverse kwalificaties in de Europese 
Unie. Het NLQF kent - naast deze acht niveaus - ook een instroomniveau en een niveau 
4+ voor het vwo.  
                                                 
53
 Zie bijlage II bij de aanbeveling van het Europees Parlement en de Raad van de Europese Unie van 
23 april 2008 tot vaststelling van een Europees kwalificatiekader voor een leven lang leren (PbEU 
2008/C 111). 
54
 Advies van de Commissie NLQF-EQF: Kamerstukken II 2010/11, 30012, nr. 34. 
    W6661.K-2 49 
 

     
NLQF, dat bij amvb wordt vastgesteld op grond van artikel 1.3, volgt dan welk EQF-
niveau behoort bij de betreffende opleiding. 
 
Voorgesteld wordt de NLQF-niveaus van formele opleidingen bij ministeriële regeling 
vast te stellen omdat het nodig kan zijn dat er een nieuwe categorie formele opleidingen 
bij komt waarvoor het NLQF-niveau op korte termijn – bijvoorbeeld voor aanvang van 
een nieuw studiejaar - wordt vastgesteld. Tevens laat artikel 2.1 ruimte om niet alle 
formele opleidingen te voorzien van een NLQF-niveau (zo wordt geen NLQF-niveau 
vastgesteld voor een deel van de educatie (WEB) en voor het praktijkonderwijs (WVO 
2020)).  
 
Artikel 2.2. Vermelding niveau op waardedocumenten formele opleidingen 
Door dit artikel worden onderwijsinstellingen verplicht om op de waardedocumenten die 
zij verstrekken (zoals diploma’s en diplomasupplementen) de vastgestelde NLQF- en 
daarmee corresponderende EQF-niveaus te vermelden. Dit is in lijn met aanbeveling 5 
van de Europese aanbeveling. Aanbeveling 5 beveelt aan dat lidstaten waar nodig 
maatregelen nemen om ervoor te zorgen dat alle nieuwe door de bevoegde autoriteiten 
afgegeven kwalificatiedocumenten (bv. certificaten, diploma’s, certificaatsupplementen, 
diplomasupplementen) en/of kwalificatieregisters een duidelijke verwijzing naar het 
passende EQF-niveau bevatten. 
 
Er is een specifieke sanctie geregeld voor het ten onrechte vermelden van een NLQF- of 
EQF-niveau (in de artikelen 4.1, 4.2 en 4.3), maar niet voor als niet wordt voldaan aan 
de verplichting het NLQF- en EQF-niveau te vermelden op waardedocumenten van 
formele opleidingen. Voor de laatstgenoemde situatie is dat niet nodig geacht, omdat 
deze bepaling uitsluitend geldt voor onderwijsinstellingen. Op grond van de 
onderwijswetten gelden voor de onderwijsinstellingen immers voorschriften over de 
vormgeving van diploma’s en andere waardedocumenten. Het vermelden van het 
NLQF/EQF-niveau zal daarbij worden meegenomen (bijvoorbeeld bij voorgeschreven 
56
diplomamodellen). Voor deze instellingen zijn in de sectorwetten sanctiemogelijkheden 
57
geregeld voor als niet wordt voldaan aan een wettelijke verplichting. 
 
Een en ander betekent dat wanneer op een waardedocument wel een NLQF/EQF-niveau 
zou worden vermeld maar niet in overeenstemming met het voor de desbetreffende 
opleiding vastgestelde niveau, daar de sanctiemogelijkheid van de bestuurlijke boete op 
van toepassing is (op grond van artikelen 4.1, 4.2 en 4.3) maar dat deze sanctie niet 
mogelijk is als – in strijd met de verplichting daartoe - helemaal geen NLQF/EQF-niveau 
wordt vermeld. 
 
Het tweede lid betreft de situatie waarin een waardedocument wordt uitgereikt voor een 
deel van een formele opleiding. Als op het waardedocument wordt vermeld van welke 
ingeschaalde formele opleiding het deel uitmaakt, wordt ook het NLQF- en EQF-niveau 
van die formele opleiding aangegeven. 
 
Voor formele opleidingen wordt een NLQF-niveau vastgesteld op grond van artikel 2.1. 
Wanneer een deel van die formele opleiding wordt aangeboden, waarvan het geboden 
onderwijs en examinering niet valt onder de onderwijswet- en regelgeving, is geen 
sprake van een formele opleiding. Dit deel van de formele opleiding kan als non-formele 
opleiding ingeschaald worden op grond van artikel 3.1. Ook kan het zonder inschaling 
worden aangeboden.  
 
                                                 
56
 De vermelding van het NLQF/EQF-niveau op vo-diploma’s is reeds geregeld, zie de Regeling 
modellen diploma’s VO. 
57
 De reguliere sanctie voor bekostigde instellingen bestaat uit het inhouden of opschorten van 
bekostiging (op grond van de artikelen 15.1 WHW, 11.1 WEB, 10.2 WEB BES en artikel 10.1 WVO 
2020) en voor niet-bekostigde instellingen uit het ontnemen van rechten (op grond van de artikelen 
6.10 WHW, 6.2.2 WEB, 6.2.1 WEB BES en artikel 2.70 WVO 2020). 
    W6661.K-2 51 
 

     
opleidingen niet nodig en wenselijk geacht. Organisaties die een NLQF-inschaling willen 
krijgen voor hun non-formele opleiding, besteden daar doorgaans de nodige tijd, moeite 
en kosten aan. De verwachting is dan ook dat, als het is gelukt om voor een non-formele 
opleiding een NLQF-inschaling te krijgen, deze zal worden vermeld op de desbetreffende 
waardedocumenten.  
 
Artikel 4.1. Verbod niet-gerechtigde aanduiding NLQF-niveau 
Dit artikel bevat een verbod om het NLQF-niveau op een waardedocument te vermelden 
of in het vooruitzicht stellen zonder dat het NLQF-niveau op grond van de onderhavige 
wet is vastgesteld. Onterecht in het vooruitzicht stellen van een NLQF-niveau kan 
gebeuren door misleidende informatie op een website te plaatsen maar ook door flyers 
en andere vormen van adverteren. Een NLQF-niveau is vastgesteld op grond van de 
voorschriften bij of krachtens deze wet indien het een formele opleiding betreft die op 
grond van de in artikel 2.1 genoemde ministeriële regeling is ingeschaald of een non-
formele opleiding waarvoor door het NCP NLQF op grond van artikel 3.1 een NLQF-
niveau is vastgesteld. 
 
Artikel 4.2. Verbod niet-gerechtigde aanduiding EQF-niveau  
Dit artikel bevat een verbod om het EQF-niveau op een waardedocument te vermelden 
of in het vooruitzicht stellen, en benoemt twee situaties waarin dat wel is toegestaan. 
 
Het verbod geldt niet indien het EQF-niveau correspondeert met een NLQF-niveau dat 
voor de betreffende opleiding is vastgesteld op grond van de voorschriften bij of 
krachtens deze wet. Een NLQF-niveau is vastgesteld op grond van de voorschriften bij of 
krachtens deze wet indien het een formele opleiding betreft die op grond van de in 
artikel 2.1 genoemde ministeriële regeling is ingeschaald of een non-formele opleiding 
waarvoor door het NCP NLQF op grond van artikel 3.1 een NLQF- en bijbehorend EQF-
niveau is vastgesteld. 
 
Het eerste lid, aanhef en onder a, komt overeen met artikel 4.1. Dat betekent dat, als 
ten onrechte een gecombineerd NLQF/EQF-niveau wordt vermeld of in het vooruitzicht 
gesteld, daardoor zowel inbreuk wordt gemaakt op artikel 4.1 (voor wat betreft de 
NLQF-vermelding) als op artikel 4.2 (voor wat betreft de EQF-vermelding). 
 
Het verbod geldt ook niet indien het EQF-niveau behoort bij een opleiding waar bij of 
krachtens de wet van een ander land dat participeert in het EQF, een EQF-niveau aan 
verbonden is (artikel 4.2, eerste lid, onder b). Deze uitzondering is opgenomen 
aangezien een EQF-niveau kan zijn verbonden aan een opleiding die in een ander 
Europees land in het EQF is ingeschaald. Indien deze opleiding in Nederland wordt 
gegeven, kan op diploma’s het daaraan verbonden EQF-niveau worden vermeld. Daarbij 
kan dan niet tevens een NLQF-niveau worden vermeld, omdat het niet een op grond van 
de Wet NLQF ingeschaalde formele of non-formele opleiding betreft.  
 
De uitzondering ten aanzien van vermelding van het EQF-niveau, opgenomen onder b, 
houdt verband met het vrij verkeer van diensten binnen de EER. Op grond van de 
vrijheid van diensten binnen de EER mogen ook ondernemers uit andere landen van de 
EER hier opleidingstrajecten aanbieden. Zo zou een Frans opleidingsinstituut hier een 
nevenvestiging kunnen beginnen en op de diploma’s die zijn verbonden aan haar 
opleidingen, het EQF-niveau kunnen vermelden dat er in Frankrijk voor is vastgesteld. 
Indien onze wetgeving dit niet zou toelaten en het voor organisaties uit andere EER-
landen moeilijker zou worden dan voor Nederlandse om hier een bedrijf uit te oefenen of 
onderwijs aan te bieden, zou het vrije verkeer van diensten binnen de EER in het 
gedrang kunnen komen. Deze overweging heeft ertoe geleid dat in de WHW bij de 
normen over het gebruik van de naam universiteit/hogeschool een uitzondering is 
    W6661.K-2 53 
 

     
bedoeld dat een zelfstandig experiment over het NLQF gestart kan worden. Het gaat 
enkel om onderwijsinhoudelijke experimenten met het oog op verbetering van de 
kwaliteit, toegankelijkheid of doelmatigheid van één of meer onderwijssectoren, zoals 
vastgelegd in de experimentbepalingen in de sectorwetten. Indien dat experiment 
gevolgen heeft voor het NLQF, kan ook afgeweken worden van de hoofdstukken 1 tot en 
met 4 van de Wet NLQF. Een onderwijsinhoudelijk experiment zou bijvoorbeeld gevolgen 
kunnen hebben voor het NLQF indien geëxperimenteerd wordt met een nieuwe formele 
opleiding, die nog geen inschaling kent in het NLQF. In dat geval kan in de 
experimenten-AMvB, voor de duur van het experiment, een inschaling in het NLQF 
opgenomen worden, als afwijking van artikel 2.1 van de Wet NLQF. 
 
Artikel 6.2. Wijziging Wet educatie en beroepsonderwijs BES  
 
Onderdeel A (artikel 6.1.1) 
In overeenstemming met de aanvulling in artikel 6.4.1 WEB, wordt ook artikel 6.1.1 
WEB BES aangevuld. Zie voor een toelichting, de toelichting bij artikel 6.1, onderdeel A. 
 
Onderdeel B (artikel 10a.1) 
Zie de artikelsgewijze toelichting bij artikel 6.1, onderdeel B. 
 
Artikel 6.3. Wijziging Wet op de expertisecentra 
Zie de artikelsgewijze toelichting bij artikel 6.1, onderdeel B. 
 
Artikel 6.4. Wijziging Wet op het hoger onderwijs en wetenschappelijk 
onderzoek 
 
Onderdeel A (artikel 1.7a) 
Zie de artikelsgewijze toelichting bij artikel 6.1, onderdeel B. 
 
Onderdeel B (artikel 6.13) 
Door aanvulling van artikel 6.13, vierde lid, WHW met een nieuw onderdeel x wordt erin 
voorzien dat in de RIO bij elke opleiding het NLQF/EQF-niveau wordt vermeld, conform 
de voorschriften krachtens deze wet. Zie voor een toelichting, de toelichting bij artikel 
6.1, onderdeel A. 
 
Onderdeel C (artikel 7.11) 
Door de wijziging van artikel 7.11 WHW wordt geregeld dat de examencommissie in het 
supplement dat wordt toegevoegd aan getuigschriften, ook het NLQF/EQF-niveau 
vermeldt, conform de voorschriften krachtens deze wet. Door het NLQF-niveau op te 
nemen in het diplomasupplement wordt aangesloten bij de Europese standaard voor 
diplomasupplementen in het hoger onderwijs.  
 
Artikel 6.5. Wijziging Wet op het onderwijstoezicht 
Onderdeel B van dit artikel voorziet er door aanpassing van artikel 3 van de Wet op het 
onderwijstoezicht (hierna: WOT) in dat het toezicht op de naleving van de verboden van 
de artikelen 4.1 en 4.2 bij de inspectie wordt belegd. Tevens wordt in de WOT 
opgenomen dat het opleggen van de bestuurlijke boete aan de inspectie gemandateerd 
kan worden. Voor een nadere toelichting wordt verwezen naar paragraaf 5.3 van het 
algemeen deel van de toelichting. 
 
Door de Wet NLQF op te nemen in de begripsbepaling van het begrip ‘onderwijswet’ in 
artikel 1 van de WOT (onderdeel A) bepaalt artikel 15o van de WOT dat het toezicht van 
de inspectie ook ziet op de handhaving van de sanctiebepalingen uit hoofdstuk 4 van de 
Wet NLQF bij natuurlijke personen en rechtspersonen die geen instelling als bedoeld in 
de WOT zijn. Zo kan de inspectie ook handhavend optreden als in het non-formeel 
onderwijs het verbod op niet-gerechtigd gebruik van een aanduiding van een NLQF- of 
EQF-niveau wordt overtreden. 
    W6661.K-2 55 
 

     
 
Artikel 7.3. Samenloop Wet taal en toegankelijkheid 
Artikel I, onderdeel La, van de Wet taal en toegankelijkheid wijzigt artikel 6.13 WHW, 
net als artikel 6.4 van onderhavig wetsvoorstel. Artikel 7.3 regelt de samenloop tussen 
deze wetsvoorstellen. 
 
 
De Minister voor Primair en Voortgezet Onderwijs, 
 
 
 
 
 
 
Dennis Wiersma 
    W6661.K-2 57 
 

