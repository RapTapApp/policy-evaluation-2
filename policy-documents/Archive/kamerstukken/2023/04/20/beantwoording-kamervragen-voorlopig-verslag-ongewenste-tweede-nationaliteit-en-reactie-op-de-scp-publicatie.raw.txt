35475-15 Ongewenste tweede nationaliteit en  
32824-378 Reactie publicatie SCP Gevestigd, maar niet thuis. Eerste 
bevindingen uit de Survey Integratie Migranten (SIM 
2020) 
 
Nr. ….. 
 
 
VERSLAG VAN EEN SCHRIFTELIJK OVERLEG 
Vastgesteld … 2023 
 
In de vaste commissie voor Sociale Zaken en Werkgelegenheid bestond bij enkele fracties de 
behoefte een aantal vragen en opmerkingen voor te leggen aan de minister van Sociale Zaken 
en Werkgelegenheid over de op 14 november 2022 ontvangen brief inzake Ongewenste 
tweede nationaliteit (Kamerstuk 35475-15) en de op 14 november 2022 ontvangen brief 
Reactie publicatie SCP Gevestigd, maar niet thuis. Eerste bevindingen uit de Survey 
Integratie Migranten (SIM 2020) (Kamerstuk 32824-378). 
 
Bij brief van … 2023 heeft de minister van Sociale Zaken en Werkgelegenheid deze 
beantwoord. De vragen en opmerkingen van de fracties en de antwoorden van de minister zijn 
hieronder afgedrukt. 
 
De voorzitter van de commissie,    
Kuzu 
 
Adjunct-griffier van de commissie, 
Van den Broek 
 
 
Inhoudsopgave 
 
I Vragen en opmerkingen vanuit de fracties 
Vragen en opmerkingen van de leden van de VVD-fractie  
Vragen en opmerkingen van de leden van de D66-fractie 
 
II Antwoord/Reactie van de minister 
 
 
 
 
 
 
 
 
 
 
 
 
 
1 

In het verlengde van bovenstaande, willen de leden van de VVD-fractie graag nader ingaan op 
de geconstateerde gevoelens van uitsluiting en het geringe institutionele vertrouwen onder de 
3
tweede generatie. Uit eerder onderzoek van het SCP bleek dat er aanzienlijke verschillen 
bestaan in de beleving tussen verschillende moslimgroepen. Zo bleken seculiere moslims zich 
verbonden te voelen met Nederland, zijn zij positief over Nederland en Nederlanders en 
vertonen zij een relatief groot sociaal en institutioneel vertrouwen. De groep seculiere 
moslims ziet en ervaart veel kansen en de sociaal-culturele afstand is beperkt. Daarentegen 
bleken meer praktiserende moslims juist tegenovergestelde gevoelens te koesteren: zij voelen 
een grotere sociaal-culturele afstand en zijn minder accepterend tegenover gemengde 
vriendschappen en relaties. Overwegende dat het merendeel van de respondenten in het 
voorliggende SCP-onderzoek een Marokkaanse, Turkse of Somalische achtergrond heeft en 
zichzelf identificeert als moslim en er geen onderscheid wordt gemaakt tussen seculiere en 
praktiserende moslims, hoe beoordeelt de minister de eerdergenoemde gevoelens van 
uitsluiting en het lage vertrouwen in Nederlandse instituties, mede in het licht van 
bovenstaande eerdere bevindingen? Kan de minister hierbij ook nader ingaan op de 
verschillen in beleving tussen de verschillende moslimgroepen? Is de minister het met de 
leden van de VVD-fractie eens dat de religieuze beleving van moslimgroepen van grote 
invloed lijkt te zijn op mogelijke gevoelens van uitsluiting, verbondenheid en (institutioneel) 
vertrouwen en dat dit om nader en breder onderzoek vraagt? Zo ja, is de minister bereid om 
een dergelijk onderzoek uit te laten voeren? Zo nee, waarom niet?  
Deze leden beschouwen zowel het volgen van een opleiding als het hebben van (betaald) 
werk als belangrijke elementen in het vergroten van kansen en mogelijkheden. Tegelijkertijd 
zien deze leden ook dat huidige nieuwkomers en daarmee toekomstige generaties 
Nederlanders met een migratieachtergrond moeite hebben met het vinden van een baan en 
daarmee het volwaardig meedoen in onze samenleving bemoeilijkt wordt. Is de minister het 
met deze leden eens dat dit een zorgelijke trend is? Zo ja, welke maatregelen is de minister 
voornemens te treffen om het tij te keren om uiteindelijk de stijgende lijn van eerdere 
generaties voort te kunnen zetten?  
 
De leden van de VVD-fractie ondersteunen het streven van het kabinet naar gelijkwaardige 
kansen voor iedereen. Juist in het kader van het belang van het scheppen van gelijke kansen 
voor iedere Nederlander willen deze leden wijzen op de achterblijvende positie van vrouwen 
met een migratieachtergrond ten opzichte van mannen met een migratieachtergrond. Zo blijkt 
uit het onderliggende SCP-onderzoek dat zowel op het gebied van taalbeheersing als 
arbeidsparticipatie vrouwelijke respondenten uit alle niet-westerse herkomstgroepen slechter 
scoren dan mannelijke respondenten. Hoe beoordeelt de minister dit? Is de minister het met 
deze leden eens dat dit zorgelijk is voor de verdere ontwikkeling van de positie van vrouwen 
met een migratieachtergrond in Nederland? Zo ja, welke oorzaken en oplossingen ziet de 
minister voor het versterken van de kansenpositie van deze groep vrouwen en is de minister 
bereid bovenstaande uitkomsten van het SCP-onderzoek te betrekken bij het Meerjarenplan 
zelfbeschikking 2022-2025? Zo ja, welke concrete aanknopingspunten biedt het 
Meerjarenplan zelfbeschikking 2022-2025 volgens de minister hiervoor en op welke wijze is 
de minister voornemens de uitkomsten van het SCP-onderzoek hierin te verwerken? Kan de 
minister aangeven naar aanleiding van de eerdere toezegging richting de leden van de VVD-
fractie om met gemeenten in gesprek te gaan over bij gezinnen met een migratieachtergrond 
in de uitkering niet alleen de man maar ook de vrouw standaard naar werk te bemiddelen, 
hoeveel gemeenten dit inmiddels doen? Is de minister bereid het Verwey Jonker instituut te 
 
3
 SCP, juni 2018, ‘De religieuze beleving van moslims in Nederland’.  
3 

Eerste bevindingen uit de Survey Integratie Migranten (SIM 2020) (32824-378) 
De leden van de D66-fractie hebben met interesse kennisgenomen van de Eerste bevindingen 
uit de Survey Integratie Migranten (SIM 2020) en de kabinetsreactie op de publicatie SCP 
Gevestigd, maar niet thuis. De integratie van Nederlanders met een migratieachtergrond is een 
bijzonder belangrijk onderdeel van de maatschappelijke balans en alle Nederlanders spelen 
hier een rol in. Voorts willen deze leden de minister nog enkele vragen stellen.  
 
De leden van de D66-fractie onderschrijven de doelstelling van de minister om integratie 
belemmeringen als uitsluiting, discriminatie en racisme keihard aan te pakken. In Nederland 
is er geen plaats voor racisme en discriminatie. Onderkent de minister echter dat ook 
fenomenen als religieuze orthodoxie, beïnvloeding vanuit het land van herkomst of 
collectieve druk op basis van familiebanden een belemmering kunnen vormen voor de 
integratie? Deelt de minister de mening dat dit met name groepen als vrouwen, LHBTIQ+ 
personen en geloofsafvalligen raakt?  
De leden van de D66-fractie stellen dat de integratie paradox (zoals omschreven door het SCP 
in het rapport) een bedroevend maar goed verklaarbaar verschijnsel is. Hoe meer mensen 
geworteld zijn in de Nederlandse samenleving, hoe meer ze gaan reflecteren op de 
ontvankelijkheid van deze samenleving ten opzichte van hen. Deze reflectie houdt de 
Nederlandse samenleving een spiegel voor. Tegelijkertijd is ook het institutioneel vertrouwen 
van mensen met een migratieachtergrond erg laag. Ziet de minister dit als een geïsoleerd 
verschijnsel of is zij van mening dat dit in een bredere context staat van hoe zij behandeld 
worden door de overheid?  
 
De leden van de D66-fractie zien dat de trend van vooruitgang op sociaaleconomische gebied 
zich voortgezet heeft. Bij de Turkse, Marokkaanse en Somalische groep is er bijvoorbeeld 
sprake van spectaculaire verschillen in arbeidsparticipatie tussen de eerste en tweede 
generatie. Hetzelfde geldt voor opleidingsniveau. Deze leden stellen dat niet alleen het 
aanpakken van arbeidsmarktdiscriminatie, maar ook de segregatie in het onderwijssysteem 
(met name op basis- en middelbare scholen) een cruciale rol kan spelen in het door 
ontwikkelen van de beleidsagenda op dit punt. Welke elementen van het eerder gevolgde 
beleid in de voorgaande kabinetten kan de minister aanwijzen als cruciale factor in deze 
vooruitgang? Kan de minister reflecteren op de impact van het beleid van haar voorganger op 
deze vooruitgang?  
 
De leden van de D66-fractie zetten, in tegenstelling tot de grote vooruitgang op 
sociaaleconomisch gebied, nog forse kanttekeningen bij de ontwikkelingen op sociaal-
cultureel gebied. Zo lezen deze leden in het rapport van het SCP bijvoorbeeld dat een vijfde 
van de Turkse, Marokkaanse en Somalische respondenten het niet eens is met het feit dat het 
even belangrijk voor jongens als meisjes is om financieel onafhankelijk te worden. Vrouwen 
in deze zelfde gemeenschappen staan volgens het rapport dan ook nog steeds op een enorme 
achterstand wat betreft hun arbeidsmarktpositie ten opzichte van mannen. Kan de minister 
toelichten of zij, in het kader van intersectioneel beleid maken, een andere aanpak heeft op het 
bevorderen van de emancipatie van vrouwen met een migratieachtergrond dan vrouwen 
zonder een migratieachtergrond?  
 
De leden van de D66-fractie lezen dat mensen uit de Turkse, Marokkaanse en Somalische 
gemeenschap veel omgaan met hun eigen herkomstgroep (relatief tot andere 
migratieachtergronden), dat zij een bijzonder weinig geloofsafvalligheid kennen en dat in 
deze gemeenschappen de steun voor het homohuwelijk aanzienlijk lager ligt dan in de rest 
5 

bewustwording te creëren bij mensen met een dubbele nationaliteit, zodat ze beseffen dat ze 
afhankelijk van de situatie, met wisselende wetgeving te maken kunnen krijgen. Als ze 
bijvoorbeeld iets erven in het land van de tweede nationaliteit, geldt de wetgeving van dat 
land en niet de wetgeving van Nederland. Dit kan voor verrassingen zorgen of onverwachte 
dilemma’s opleveren in het land van de tweede nationaliteit, maar ook in Nederland. 
Dit onderzoek heeft uitdrukkelijk niet de insteek om een alomvattende lijst te schetsen van 
landen of onderwerpen waar deze dilemma’s spelen en de overheid zal ook geen 
handelingsperspectief aan deze verkenning verbinden. De insteek is het krijgen van inzichten 
in mogelijke dilemma’s, het creëren van bewustwording en het ondersteunen van het 
maatschappelijk debat.  
 
Structurele borging onderwerp in bestaande onderzoekslijnen 
Om structureel aandacht en invulling te geven aan het onderwerp dubbele nationaliteit heeft 
het ministerie van SZW een subsidie verschaft aan het Kennisplatform Inclusief Samenleven 
(KIS) om het onderwerp tweede nationaliteit mee te nemen in de bestaande onderzoekslijnen. 
Dit betreft een meerjarig onderzoeksplan. Insteek van deze permanente onderzoekslijn is dat 
er langdurig aandacht blijft voor het onderwerp (ongewenste) tweede nationaliteit en dat er in 
contact met de personen die het betreft aandacht blijft voor dilemma’s die worden ervaren.  
KIS heeft een onafhankelijke positie en zal daarom eigenstandig de concrete 
onderzoeksvragen bepalen. KIS zal regelmatig bevindingen terugkoppelen aan de overheid.  
 
Toekomstige beleidsontwikkeling 
Vanuit SZW worden de uitkomsten van alle drie de bovenstaande trajecten meegenomen in de 
verdere inzet op bewustwording van wat het betekent om een dubbele nationaliteit te hebben 
en beleid te ontwikkelen gericht op dilemma’s die kunnen voortkomen uit het hebben van een 
dubbele nationaliteit. Bewustwording is nodig bij personen met een dubbele nationaliteit, 
maar ook binnen de overheid. De uitkomsten van alle bovenstaande trajecten worden daarom 
ook actief gedeeld met gemeenten en gemeenschappen.  
 
Tussentijdse uitkomsten en relevante ontwikkelingen naar aanleiding van bovenstaande 
inspanningen zal ik delen met de Kamer.  
 
Op welke wijze borgt de minister dat de uitkomsten en resultaten van deze acties niet alsnog 
direct of indirect kunnen leiden tot het ondersteunen van een publiekrechtelijk register? 
 
De acties zoals die hierboven zijn toegelicht, zijn niet gericht op het verkrijgen van inzicht in 
de meerwaarde van een publiekrechtelijk register. De meerwaarde van een publiekrechtelijk 
register is besproken in een klankbordgroep, georganiseerd door het ministerie van BZK. Ook 
zijn de bezwaren van het kabinet tegen een publiekrechtelijk register toegelicht in de 
6
Kamerbrief van 9 mei 2022. Uit de gesprekken met een deel van de initiatiefnemers van het 
manifest ”Keuzevrijheid in nationaliteit” is gekeken naar de onderliggende behoefte van een 
eventueel register. Daaruit kwam naar voren dat er met name behoefte is aan het vergroten 
van bewustzijn over de impact die het hebben van een dubbele nationaliteit kan hebben. De 
vervolgacties richten zich dan ook hierop. De uitkomsten worden door het ministerie van 
SZW gebruikt om beleid te maken dat gericht is op volwaardige deelname van elke 
Nederlander aan de open en vrije samenleving en het versterken van de veerkracht en 
weerbaarheid waar dat nodig is.  
 
 
6
 Kamerstuk 35475, nr. 13.  
7 

 
Uit studies van het CBS en het SCP komt al een aantal jaren het beeld naar voren dat de 
tweede generatie met een (niet-westerse c.q. buiten-Europese) migratieachtergrond op een 
breed aantal maatschappelijke domeinen (zoals onderwijs, arbeid, inkomen en huisvesting) 
  
een betere positie inneemt dan de eerste generatie. Dit laat onverlet dat op veel aspecten de
tweede generatie nog wel een minder gunstige positie heeft dan het gemiddelde van de 
 
bevolking, maar de achterstand van de tweede generatie in zijn geheel is wel (soms fors) 
geringer dan voor de eerste generatie.  
 
Kijkend naar subgroepen binnen de generaties (bijvoorbeeld wanneer uitgesplitst wordt naar 
opleidingsniveau) of naar specifieke indicatoren is het beeld diffuser, zo laat de onlangs 
gepubliceerde “Monitor gelijkwaardige kansen en evenredige posities op de arbeidsmarkt, 
8
ongeacht migratieachtergrond” zien. Hieruit komt naar voren dat bepaalde subgroepen 
binnen de tweede generatie het beter doen, maar dat sommige subgroepen zoals laag- en 
middelbaar opgeleiden van de tweede generatie een minder gunstige positie hebben dan 
9
vergelijkbare groepen van de eerste generatie. Dit gegeven, mede in combinatie met het 
10
vaker ervaren van uitsluiting en discriminatie door de tweede generatie , maakt de conclusie 
 
gerechtvaardigd dat de arbeidsmarkt geen gelijkwaardige kansen biedt voor iedereen.
 
Hoe representatief is de survey gelet op het aantal mensen dat eraan heeft meegedaan en op 
de methode van selectie van de ondervraagden?  
 
Zie voor beantwoording van deze vraag het antwoord op de vraag ‘Hoe beoordeelt de minister 
deze eerdere uitspraken en specifiek de representativiteit ervan ten aanzien van de tweede 
generatie, kijkend naar de methodologische beperkingen (lage respons in verband met 
COVID-19) van het onderliggende SCP-onderzoek? Kan de minister dit toelichten?’ (pp. 8 - 
9). 
 
De kabinetsreactie op het rapport richt zich met name op uitsluiting en discriminatie, en in 
veel mindere mate op participatie en integratie, terwijl dat toch de kerntaak is van de 
minister. Zou de minister alsnog meer op dat laatste aspect willen ingaan? Is de minister het 
met deze leden eens dat integratiebeleid onder andere op de arbeidsmarkt, nog steeds van 
belang en nodig is en zal blijven de komende jaren en ook de tweede generatie daarbij baat 
kan hebben bij gericht beleid?  
 
Ja, ik ben het met u eens dat beleid om de arbeidsmarkt inclusiever en gelijkwaardiger te 
maken zeer van belang is en dat ook zal blijven. Hier kunnen zowel de eerste als de tweede 
generatie burgers met migratieachtergrond baat bij hebben. Om die reden werk ik met ca. 20 
partners in het kader van de Werkagenda Voor een Inclusieve Arbeidsmarkt (VIA) aan het 
gelijkwaardiger maken van kansen op de arbeidsmarkt voor mensen met een 
migratieachtergrond. Met de Werkagenda VIA zet ik onder meer in op het stimuleren van 
kansrijkere studiekeuzes, het verbeteren van kansen op een stage of eerste baan, wegnemen 
van vooroordelen en discriminatie in de werving en selectie en bij doorstroom naar hogere 
functies, en het beter begeleiden van de bijstands- en ww-gerechtigden naar een passende 
11
baan, zoals ik uw Kamer onlangs geïnformeerd heb. Binnen de Werkagenda is ook specifiek 
 
8
 www.monitorgelijkwaardigekansen.nl 
9
 Dit geldt voor indicatoren werkloosheid en het vinden van een stage tijdens, of vinden van een baan na de 
studie.  
10
 Zoals gerapporteerd door het SCP in de studie “Gevestigd maar niet thuis” 
11
 Kamerstuk 29544 nr. 1158. 
9 

respectievelijk 68%, 78% en 89%. Bij de tweede generatie ligt dit vertrouwen lager dan bij 
Nederlanders zonder migratieachtergrond, respectievelijk 56%, 47% en 55%. Tegelijkertijd 
laat het onderzoek zien dat de ervaren discriminatie bij de tweede generatie migranten (Turkse 
herkomst 39%, Marokkaanse herkomst 43%, Somalische herkomst 41%) groter is dan bij de 
eerste generatie (Turkse herkomst 22%, Marokkaanse herkomst 28%, Somalische herkomst 
17%). Overigens is deze zogenoemde integratie-paradox nog groter bij personen met een 
Surinaamse achtergrond (institutioneel vertrouwen eerste generatie 58%, tweede generatie 
49%; ervaren discriminatie eerste generatie 40%, tweede generatie 53%) en Caribisch-
Nederlandse achtergrond (institutioneel vertrouwen eerste generatie 50%, tweede generatie 
51%; ervaren discriminatie eerste generatie 42%, tweede generatie 45%).  
 
Het SCP verklaart deze (door hen genoemde) sombere opvattingen over de mogelijkheden en 
kansen van personen met een migratieachtergrond in Nederland vanuit het perspectief dat 
meer integratie en participatie meer blootstelling aan uitsluiting met zich meebrengt, 
bijvoorbeeld op de arbeidsmarkt of in het onderwijs. De tweede generatie, geworteld in 
Nederland, heeft minder te maken met achterstanden in taal of sociaal kapitaal, waardoor voor 
hen uitsluiting en ongelijke kansen zichtbaarder zijn.  Ook speelt volgens het SCP mee dat de 
tweede generatie meer meekrijgt van de politieke en maatschappelijke discussie over 
integratie, migratie, racisme en de islam (p. 55). Inderdaad weten we uit het onderzoek naar 
Ervaren Discriminatie (SCP 2020) dat 55% van de Nederlandse moslims op dagelijkse basis 
discriminatie ervaart op basis van hun religie. Stigmatisering en negatieve beeldvorming van 
deze bevolkingsgroep, zeker bij personen met zichtbare uitingen van hun religie, is daarbij 
een belangrijke oorzaak voor gevoelens van uitsluiting, verbondenheid en institutioneel 
vertrouwen. Ik heb geen aanwijzingen dat de religieuze beleving op zichzelf een rol speelt.  
 
Daarom zet het kabinet zich in om discriminatie en racisme over de hele linie van het 
dagelijks leven aan te pakken: het Nationaal Programma tegen Discriminatie en Racisme 
bevat maatregelen en versterkingen op de arbeidsmarkt, de woningmarkt, in het onderwijs, de 
zorg en in het rechtssysteem, die ook moslimdiscriminatie moet tegengaan. Daarnaast wordt 
een nationaal onderzoek gestart waarin verdiepend gekeken wordt naar of we in de aanpak 
van moslimdiscriminatie de juiste dingen doen of dat we nog mogelijkheden onbenut laten. 
 
Deze leden beschouwen zowel het volgen van een opleiding als het hebben van (betaald) werk 
als belangrijke elementen in het vergroten van kansen en mogelijkheden. Tegelijkertijd zien 
deze leden ook dat huidige nieuwkomers en daarmee toekomstige generaties Nederlanders 
met een migratieachtergrond moeite hebben met het vinden van een baan en daarmee het 
volwaardig meedoen in onze samenleving bemoeilijkt wordt. Is de minister het met deze leden 
eens dat dit een zorgelijke trend is? Zo ja, welke maatregelen is de minister voornemens te 
treffen om het tij te keren om uiteindelijk de stijgende lijn van eerdere generaties voort te 
kunnen zetten?  
 
Ik ben het met u eens dat statushouders zelf én de samenleving groot belang hebben bij een 
goede integratie en inburgering. Ik vind het essentieel om er zoveel mogelijk aan bij te dragen 
dat zij een goede plek in onze samenleving vinden, in het bijzonder ook op de arbeidsmarkt. 
Ik heb uw Kamer op 9 maart 2023 geïnformeerd over het plan van aanpak ‘statushouders aan 
14
het werk’. Langs vier actielijnen ga ik samen met gemeenten en andere maatschappelijke 
stakeholders aan de slag om ervoor te zorgen dat statushouders sneller en duurzamer aan het 
werk komen. Gemeenten gaan hiertoe aan de slag met startbanen voor statushouders en al 
 
14
 Kamerstuk 29544 nr. 1158. 
11 

van het Meerjarenplan Zelfbeschikking dat eind vorig jaar naar uw Kamer verzonden 
15
is. 
  Mede in navolging van de discussie rondom de vraag van het Kamerlid Van Baarle of “het niet 
tijd wordt om te breken met het gedateerde begrip integratie” (Kamerstuk II 2021-2022 32824, 
nr. 357) is de naam van de Werkagenda Verdere Integratie op de Arbeidsmarkt (VIA) door de 
leden van de Taskforce VIA in november 2022 gewijzigd. De afkorting VIA staat nu voor ‘Voor 
een Inclusieve Arbeidsmarkt’. Zoals in de Werkagenda Voor een Inclusieve Arbeidsmarkt 
(VIA) is opgenomen, is de gemeente Almere in 2022 gestart met een project waarin zij 
vrouwelijke nareizigers met een migratieachtergrond middels een integrale aanpak 
begeleiden naar duurzame participatie in de stad. Dit project heeft als doelgroep 
vrouwen met een buiten-Europese migratieachtergrond, die tussen de drie en vijf jaar in 
de bijstand zitten en woonachtig zijn in Almere. Het streven is om zestig vrouwen te 
laten stijgen op de participatieladder richting dagbesteding, vrijwilligerswerk of regulier 
werk. Dit project loopt door tot halverwege 2025. Ook deze aanpak wordt onderzocht 
om bij succes breder op te schalen. 
  In het door het Ministerie van SZW gefaciliteerde ‘lerend netwerk Intensieve 
begeleiding van langdurig werkzoekenden met een migratieachtergrond’ is begeleiding 
van vrouwen met een migratieachtergrond richting zelfredzaamheid één van de thema’s 
waarmee deelnemende gemeenten aan de slag gaan. Het lerend netwerk richt zich op het 
met elkaar delen van inzichten vanuit de praktijk, onderzoek en ‘best practices’ en de 
geleerde lessen werken we uit met de ambitie om te komen tot oplossingen die landelijk 
toepasbaar zijn. 
 
Het Meerjarenplan Zelfbeschikking draagt bij aan de versterking van de positie van vrouwen 
en meisjes met een migratieachtergrond in een afhankelijkheidssituatie. De komende jaren 
ondersteunt het kabinet met het Meerjarenplan Zelfbeschikking de volgende initiatieven 
gericht op vrouwen, meisjes en LHBTIQ+ personen uit gesloten gemeenschappen: 
  In 2023 wordt een Fonds op Naam opgericht om initiatieven te ondersteunen die gericht 
zijn op het stimuleren van zelfbeschikking en het in hun kracht zetten (empoweren) van 
individuen en gemeenschappen waar normen gelden die inbreuk doen op het 
zelfbeschikkingsrecht. Focus zal zijn op initiatieven gericht op een preventieve aanpak 
en die verandering van binnenuit ondersteunen. Via een Fonds op Naam wordt ook 
beoogd om initiatieven te ondersteunen gericht op het bevorderen van 
mentaliteitsverandering met het oog op financiële zelfredzaamheid en zeggenschap. 
  In 2023 zullen de ministeries van Sociale Zaken en Werkgelegenheid en Onderwijs, 
Cultuur en Wetenschap een pilot opzetten om de financiële zelfredzaamheid en 
duurzame participatie van vrouwen met een migratieachtergrond in een 
afhankelijkheidssituatie in gesloten gemeenschappen te vergroten. Daarnaast zal het 
ministerie van Sociale Zaken en Werkgelegenheid een opdracht aanbesteden voor het 
bevorderen van kennisoverdracht over geldzaken voor vooral vrouwen met een 
migratieachtergrond in een afhankelijkheidssituatie om financiële zelfredzaamheid te 
bevorderen. 
  Met de Alliantie Verandering van Binnenuit 2.0 is door het ministerie van Onderwijs, 
Cultuur en Wetenschap een strategisch partnerschap gesloten, met het oog op een 
voortzetting van de alliantie voor de komende vijf jaar (januari 2023 tot december 2027). 
De alliantie richt zich op het bevorderen van de veiligheid, gelijkheid en acceptatie van 
vrouwen en LHBTIQ+ personen (met of zonder migratieachtergrond) binnen de eigen 
gemeenschap. 
 
15
 Kamerstuk 35341, nr. 17. 
13 

Ondersteuning in de vorm van informatievoorziening wordt niet opportuun geacht, aangezien 
Nederland geen verantwoordelijkheid kan nemen voor de wet- en regelgeving van een ander 
land. Die wet- en regelgeving is aan verandering onderhevig en wordt bovendien op een 
bepaalde manier toegepast in de praktijk. Nederland kan dit niet continu monitoren en 
evenmin de verantwoordelijkheid nemen voor een volledige en correcte duiding van regels en 
hun toepassing in andere landen. Het kabinet spant zich in voor de rechten van alle 
Nederlandse burgers, maar de gewenste keuzevrijheid is géén bevoegdheid van de 
Nederlandse overheid. Landen zijn immers soeverein als het gaat om hun 
nationaliteitswetgeving. 
 
Wat betreft mogelijke implicaties per land, staat in de reisadviezen van de overheid, voor de 
landen waar dit speelt, een passage over de risico’s voor Nederlanders met een tweede 
nationaliteit wanneer zij zich in het land bevinden van hun tweede nationaliteit. 
 
De leden van de D66-fractie lezen dat de minister een privaatrechtelijk register zal 
ondersteunen mits dit vanuit een maatschappelijk initiatief ontstaat en de minister niet actief 
in zal zetten op een register. Deze leden zijn nog steeds van mening dat een publiekrechtelijk 
register de beste wijze is waarop Nederlanders met een ongewenste tweede of derde 
nationaliteit kenbaar kunnen maken dat zij zich enkel en alleen Nederlander voelen. Deze 
leden constateren de argumentatie van een privaatrechtelijk register maar betreuren het zeer 
dat de minister voorts aangeeft dat zij zich niet actief in zal zetten voor een register. Deze 
leden herkennen zich niet in de lezing van de minister van het coalitieakkoord, zoals ook in 
een eerder verslag aangehaald.  In het coalitieakkoord staat niet beschreven dat het register 
vanuit maatschappelijk initiatief dient te ontstaan. Deze leden zien nadrukkelijk een rol voor 
de overheid om een plek te bieden voor Nederlanders om zich te registreren dat zij zich enkel 
en alleen Nederlander voelen. Op deze wijze erkent de overheid de problematiek die 
Nederlanders met een ongewenste tweede nationaliteit ervaren waardoor zij zich gesteund 
voelen. Ook wanneer hier geen rechten aan kunnen worden ontleend heeft een register een 
symbolische en daarmee maatschappelijke meerwaarde. Kan de minister nogmaals toelichten 
waarom zij van mening is dat de Nederlandse overheid geen leidende rol moet nemen bij het 
opzetten van een privaatrechtelijk register? En kan de minister aangeven wat er wél mogelijk 
is? Zou de minister bijvoorbeeld een stuwende rol kunnen innemen? 
 
Het kabinet heeft begrip dat het hebben van een ongewenste tweede nationaliteit door 
sommigen als probleem wordt ervaren. Het kabinet staat ook voor deze Nederlanders. 
Wanneer een maatschappelijk initiatief ontstaat voor een privaatrechtelijk register, zal het 
kabinet dit op constructieve wijze ondersteunen. Wat voor rol de overheid daarin kan nemen, 
is afhankelijk van het initiatief dat ontstaat. De (tevens hierna genoemde) redenen om hier 
geen leidende rol in te nemen, volgen uit de brief van 9 mei 2022 en de brief 14 november 
16
2022 . 
 
In de brief van 14 november heb ik aangegeven dat ik met de initiatiefnemers van het 
manifest “Keuzevrijheid in nationaliteit” heb gesproken over de meerwaarde van een register.  
 
Daarbij is zowel vanuit de initiatiefnemers als het kabinet onderschreven dat zowel een 
privaat- als publiekrechtelijk register niet tegemoetkomt aan de oorspronkelijke doelstellingen 
van de klankbordgroep en initiatiefnemers, namelijk inzicht krijgen in de problematiek, het 
vergroten van bewustwording en het stimuleren van het maatschappelijk debat. Een register 
 
16
 Kamerstuk 35475, nr. 15.  
15 

fenomenen als religieuze orthodoxie, beïnvloeding vanuit het land van herkomst of collectieve 
druk op basis van familiebanden een belemmering kunnen vormen voor de integratie? Deelt 
de minister de mening dat dit met name groepen als vrouwen, LHBTIQ+ personen en 
geloofsafvalligen raakt?  
 
Verschillende fenomenen waaronder religieuze orthodoxie, beïnvloeding vanuit het land van 
herkomst of collectieve druk op basis van familiebanden kunnen belemmeringen vormen voor 
integratie. Het kabinet staat voor een Nederlandse samenleving waarin ruimte is voor een 
grote diversiteit aan beschouwingen, opvattingen, waardepatronen en leefstijlen. 
Discriminatie wegens godsdienst, levensovertuiging, politieke gezindheid, ras, geslacht, 
handicap, seksuele gerichtheid of op welke grond dan ook, is niet toegestaan in Nederland.  
Binnen de kaders van onze democratische rechtsstaat mag eenieder geloven wat hij wil en 
heeft eenieder de vrijheid om zichzelf te kunnen zijn, zich te ontplooien en om het leven naar 
eigen inzichten en wensen in te vullen en om wel of niet te geloven. De vrijheid om eigen 
keuzes te kunnen maken, is nog steeds niet voor alle Nederlanders vanzelfsprekend. Vooral 
personen uit zogenoemde “gesloten gemeenschappen” worden soms beperkt in hun 
mogelijkheden om zichzelf te kunnen zijn, zich te ontplooien en hun leven naar eigen 
inzichten en wensen in te vullen. Het gaat om gemeenschappen waarin het belang van de 
gemeenschap boven dat van het individu wordt gesteld. Schending van het individuele 
zelfbeschikkingsrecht kan tot uiting komen in schadelijke praktijken zoals huwelijksdwang en 
achterlating. Daarvan is het merendeel van de slachtoffers vrouw, maar er zijn ook onder 
andere mannelijke en LHBTIQ+ slachtoffers. Ik beschik niet over cijfers inzake het aantal 
mensen dat belemmeringen ervaart in de keuze van zijn of haar geloof. 
Om het recht op zelfbeschikking te bevorderen, heb ik op 4 november 2022 uw Kamer 
geïnformeerd over het Meerjarenplan Zelfbeschikking. Met dit plan zet ik enerzijds in op het 
vergroten van bewustwording en het op gang brengen van een mentaliteitsverandering binnen 
gesloten gemeenschappen en anderzijds op het verhogen van de financiële zelfredzaamheid en 
duurzame participatie van vrouwen met een migratieachtergrond in een 
afhankelijkheidssituatie. 
Ik vind het van het grootste belang dat iedereen in Nederland op basis van eigen keuzes 
volwaardig mee kan doen aan onze de samenleving, zonder dat er sprake is van culturele 
onderdrukking. 
De leden van de D66-fractie stellen dat de integratie paradox (zoals omschreven door het 
SCP in het rapport) een bedroevend maar goed verklaarbaar verschijnsel is. Hoe meer 
mensen geworteld zijn in de Nederlandse samenleving, hoe meer ze gaan reflecteren op de 
ontvankelijkheid van deze samenleving ten opzichte van hen. Deze reflectie houdt de 
Nederlandse samenleving een spiegel voor. Tegelijkertijd is ook het institutioneel vertrouwen 
van mensen met een migratieachtergrond erg laag. Ziet de minister dit als een geïsoleerd 
verschijnsel of is zij van mening dat dit in een bredere context staat van hoe zij behandeld 
worden door de overheid?  
 
Het SCP verklaart de zogenoemde integratie-paradox vanuit het perspectief dat meer 
integratie en participatie meer blootstelling aan uitsluiting met zich meebrengt, bijvoorbeeld 
in het onderwijs of op de arbeidsmarkt. Daarnaast speelt mee dat de tweede generatie meer 
meekrijgt van de politieke en maatschappelijke discussie over integratie, migratie, 
discriminatie, racisme en de islam, geeft het SCP aan. Stigmatisering en negatieve 
beeldvorming is hier een belangrijke oorzaak voor gevoelens van uitsluiting en, daaraan 
gepaard, gebrek aan institutioneel vertrouwen. Deze maatschappelijke discussies en de 
17 

basis voor de opzet van het programma Verdere integratie op de arbeidsmarkt dat nu wordt 
vervolgd onder de naam ‘Voor een Inclusieve Arbeidsmarkt’ (VIA). Het programma VIA 
heeft in acht pilots onderzocht wat werkt om de arbeidsmarktpositie van mensen met een 
migratieachtergrond te verbeteren.  Zo wordt bij het tegengaan van arbeidsmarktdiscriminatie 
ingezet op het objectiveren van werving- en selectieprocessen en een stevige sociale norm. 
21
Onderzoek van o.a. de pilot Nudging in werving en selectie en de Delphi studie stand der 
22
wetenschap tegengaan arbeidsmarktdiscriminatie laten zien dat objectief werven en 
selecteren en het uitdragen van een sociale norm het meest effectief zijn.  
 
De leden van de D66-fractie zetten, in tegenstelling tot de grote vooruitgang op 
sociaaleconomisch gebied, nog forse kanttekeningen bij de ontwikkelingen op sociaal-
cultureel gebied. Zo lezen deze leden in het rapport van het SCP bijvoorbeeld dat een vijfde 
van de Turkse, Marokkaanse en Somalische respondenten het niet eens is met het feit dat het 
even belangrijk voor jongens als meisjes is om financieel onafhankelijk te worden. Vrouwen 
in deze zelfde gemeenschappen staan volgens het rapport dan ook nog steeds op een enorme 
achterstand wat betreft hun arbeidsmarktpositie ten opzichte van mannen. Kan de minister 
toelichten of zij, in het kader van intersectioneel beleid maken, een andere aanpak heeft op 
het bevorderen van de emancipatie van vrouwen met een migratieachtergrond dan vrouwen 
zonder een migratieachtergrond? 
 
Er is in opdracht of in samenwerking met mijn departement een aantal projecten opgestart om 
‘best practices’ uit de praktijk op te halen en, indien succesvol, vervolgens actief te delen met 
gemeenten en andere stakeholders. Bij het ophalen van deze ‘best practices’ zijn enkele 
specifieke projecten die ingaan op het ontwikkelen van intersectioneel beleid. Hierdoor 
bestaat de mogelijkheid dat er verschillende aanpakken ontstaan voor het bevorderen van de 
emancipatie van vrouwen met een migratieachtergrond in vergelijking met vrouwen zonder 
een migratieachtergrond. Zie voor een overzicht van initiatieven gericht op het vergroten van 
de arbeidsmarktpositie van vrouwen met een migratieachtergrond de beantwoording op vraag 
van de VVD-fractie op de pagina’s 12, 13 en 14. 
De leden van de D66-fractie lezen dat mensen uit de Turkse, Marokkaanse en Somalische 
gemeenschap veel omgaan met hun eigen herkomstgroep (relatief tot andere 
migratieachtergronden), dat zij bijzonder weinig geloofsafvalligheid kennen en dat in deze 
gemeenschappen de steun voor het homohuwelijk aanzienlijk lager ligt dan in de rest van 
23
Nederland. Kan de minister toelichten of zij een verband ziet tussen deze resultaten? Welke 
mechanismen spelen hier een rol in volgens de minister? 
 
Bij de groepen met Turkse, Marokkaanse en Somalische achtergrond is vooral sprake van 
gemengde contacten. Zij combineren veel sociale contacten binnen de herkomstgroep met 
contacten met personen zonder migratieachtergrond.  
Dat er daarbij toch ook betrekkelijk vaak contacten binnen groepen zijn, is overigens logisch: 
er zijn veel (huwelijks)relaties binnen de eigen (sociale of culturele) groep aangegaan (de 
zogeheten ‘homogamie’) en dan is het sociale netwerk automatisch ook voor een groter deel 
met mensen met een vergelijkbare achtergrond.  
 
Het SCP concludeerde in het door de vragenstellers aangehaalde onderzoek uit 2014 dat 
homogamie ook verklarend kan zijn voor de lagere steun voor het homohuwelijk bij de 
 
21
 TNO, 2021, Onderzoeksrapport bij de pilot Nudging in Werving en Selectie. 
22
 TNO, 2020, Delphi studie stand der wetenschap tegengaan arbeidsmarktdiscriminatie. 
23
 SCP, 2015, ‘De acceptatie van homoseksualiteit door etnische en religieuze groepen in Nederland’. 
19 

De inzet op mentaliteitsverandering zal de komende jaren worden vorm gegeven door de 
volgende initiatieven die zich richten op vrouwen, meisjes en LHBTIQ+ personen uit gesloten 
gemeenschappen:  
  In 2023 wordt een Fonds op Naam opgericht om initiatieven te ondersteunen die gericht 
zijn op het stimuleren van zelfbeschikking en het in hun kracht zetten (empoweren) van 
individuen en gemeenschappen waar normen gelden die inbreuk doen op het 
zelfbeschikkingsrecht. Focus zal zijn op initiatieven gericht op een preventieve aanpak en 
die verandering van binnenuit ondersteunen.  
  Met de Alliantie Verandering van Binnenuit 2.0 is door het ministerie van Onderwijs, 
Cultuur en Wetenschap een strategisch partnerschap gesloten, met het oog op een 
voortzetting van de alliantie voor de komende vijf jaar (januari 2023 tot december 2027). 
De alliantie richt zich op het bevorderen van de veiligheid, gelijkheid en acceptatie van 
vrouwen en LHBTIQ+ personen (met of zonder migratieachtergrond) binnen de eigen 
gemeenschap. De alliantie bestaat uit Movisie, het Inspraakorgaan Turken (IOT), het 
samenwerkingsverband LCC+ (bestaande uit het Landelijk Coördinatiepunt groepen kerk 
en homoseksualiteit (LKP)), ChristenQueer, Verscheurd en Homo in de Klas en European 
Forum of LGBT Christian Group) en het Consortium Zelfbeschikking. Het Consortium 
wordt gecoördineerd door het IOT en bestaat uit Stichting Kezban, Federatie van 
Somalische associaties in Nederland (FSAN), Samenwerkingsverband Marokkaanse 
Nederlanders (SMN), Stichting Landelijke Werkgroep Mudawwanah, HTIB (Turkse 
arbeidersvereniging in Nederland) en Vluchtelingen Organisaties Nederland (VON).  
  Er is ook een strategisch partnerschap gesloten door het ministerie van Onderwijs, Cultuur 
en Wetenschap met de Alliantie Jong Gelijk. De Alliantie Jong Gelijk bestaat uit Rutgers, 
Colored Qollective, de Nederlandse Jeugdraad (NJR) en Femmes for Freedom. Met een 
alliantie voor en door jongeren, beoogt deze alliantie jongeren in beweging te laten komen 
voor gender- en LHBTIQ+ gelijkheid en stereotiepe beeldvorming te doorbreken. De 
alliantie heeft eveneens een looptijd van januari 2023 tot december 2027. 
 
Naast de inzet in het Meerjarenplan Zelfbeschikking co-financiert het ministerie van 
Onderwijs, Cultuur en Wetenschap samen met de Europese Commissie ook het project 
Strengthened Assistance for Migrant Empowerment in the Netherlands (SAMEN) van de 
Internationale Organisatie voor Migratie (IOM) en Dokters van de Wereld. Binnen dit project 
wordt onder meer ingezet op het geven van voorlichting en het bieden van hulp en coaching 
in de strijd tegen seksueel en gender gerelateerd geweld onder kwetsbare migranten van alle 
gendertypen en het opzetten van een platform voor uitwisseling van ervaringen en kennis 
tussen verschillende stakeholders (gemeenten, LHBTIQ+ vertegenwoordigers, slachtoffers 
van seksueel en gendergelateerd geweld, zorgverleners, integratiedeskundigen, politie, 
online). 
 
Tot slot vragen de leden van de D66-fractie of er al een evaluatie gedaan is naar het project 
‘Respectvol samenleven’ van Movisie. 
 
Het project ‘Respectvol Samenleven’ is opgezet met als doel om initiatieven die zich richten 
op sociaal contact zichtbaar en vindbaar te maken. In zekere zin heeft het project daarmee in 
zichzelf een evaluerend karakter. Daarnaast is de kennisbasis rondom sociaal contact op 
lokaal niveau versterkt en gedeeld met bestaande initiatieven. Movisie heeft tijdens het project 
‘Respectvol Samenleven’ een ‘Wat werkt bij sociaal contact tussen mensen met verschillende 
21 

