> Retouradres Postbus 20011 2500 EA  Den Haag
Directoraat-Generaal 
Aan de Voorzitter van de Tweede Kamer der Staten-
Koninkrijksrelaties
Generaal
Ministerie van Binnenlandse 
Zaken en Koninkrijksrelaties
Postbus 20018
Turfmarkt 147
Postbus 20011
2500 EA  Den Haag
2500 EA  DEN HAAG
Kenmerk
2023-0000109012
Uw kenmerk
Bijlage(n)
10
Datum 4 april 2023
Betreft Onderlinge regeling Samenwerking bij hervormingen
 
Sinds eind 2020 werken Aruba, Curaçao en Sint Maarten (hierna: de Landen) 
samen met Nederland aan noodzakelijke hervormingen in hun publieke sector, 
zoals die zijn overeengekomen in de Landspakketten. Deze samenwerking heeft 
tot doel de economieën van de Landen te versterken, met het oog op de 
bevordering van het welzijn van hun inwoners. Tot nu toe lagen aan deze 
samenwerking drie tijdelijke bilaterale onderlinge regelingen ten grondslag, 
vooruitlopend op een nader juridisch fundament voor de samenwerking. Op 4 
april jl. hebben de ministers-presidenten van de Landen en ik een onderlinge 
regeling ondertekend waarmee dit juridisch fundament is gecreëerd. Middels deze 
brief deel ik de betreffende onderlinge regeling – inclusief verschillende bijlagen – 
met uw Kamer en geef ik een nadere toelichting op de inhoud van deze regeling 
en de totstandkoming ervan. Tevens deel ik gevoegd bij deze brief de eerste 
Uitvoeringsrapportage over 2023 met een beschrijving van de voortgang en de 
Uitvoeringsagenda’s met afspraken voor het tweede kwartaal van 2023. 
 
Voorgeschiedenis 
Zoals bekend heeft de coronapandemie voor de Landen ernstige financieel-
economische en sociale gevolgen gehad. Hierdoor werd duidelijk dat hun 
economische weerbaarheid en bestuurskracht versterkt moesten worden. Eind 
2020 is hiertoe met ieder van de Landen een pakket aan hervormingen 
overeengekomen: de Landspakketten. Daarbij werd de afspraak gemaakt dat 
Nederland via het Caribisch Orgaan voor Hervorming en Ontwikkeling (COHO), 
ondersteuning zou bieden bij en toezicht zou houden op de uitvoering van deze 
hervormingen. Deze werkwijze zou worden vastgelegd in een consensusrijkswet. 
Na uitgebreide gesprekken over de exacte inhoud van deze wet, is uit naam van 
de vier landen op 9 februari 2021 gezamenlijk een voorstel hiertoe bij uw Kamer 
ingediend en naar de Staten van de Landen toegezonden. 
 
Het verslag dat uw Kamer bij dit voorstel uitbracht is kritisch. Hoewel er steun te 
lezen is voor het achterliggende doel van het wetsvoorstel, worden door 
verschillende fracties kritische noten geplaatst. Dat geldt ook voor de verslagen 
1
van de Staten van de Landen. Zoals ik reeds eerder heb toegelicht , hebben de 
 
1
 Kamerstukken II 2022/23, 36200-IV, nr. 46 
Pagina 1 van 5

Directoraat-Generaal 
Koninkrijksrelaties
Ministerie van Binnenlandse 
Zaken en Koninkrijksrelaties
geven aan de verhoudingen binnen het Koninkrijk en die bovendien het Datum
4 april 2023
eigenaarschap bevorderen. 
Kenmerk
 
2023-0000109012
De Landspakketten, zoals die eind 2020 met ieder land zijn overeengekomen, 
blijven de basis voor de samenwerking. Artikel 3 van de regeling biedt de 
mogelijkheid om de inhoud van deze pakketten te wijzigen, als Nederland en het 
betreffende land het eens zijn over de inhoud van de wijziging en nadat de Staten 
van het betreffende land hierin zijn gekend. Ter ondersteuning van de uitvoering 
van de Landspakketten blijft de Tijdelijke Werkorganisatie (TWO) binnen mijn 
ministerie bestaan. De TWO voert haar taak uit in gezamenlijkheid met de 
Uitvoeringsorganisaties, die in ieder van de Landen zijn ingesteld onder de 
ministers-presidenten. Samen zijn zij belast met de ondersteuning, begeleiding en 
monitoring van de uitvoering van de hervormingen (artikel 4). De TWO heeft 
hiertoe tot en met 2027 jaarlijks ruim € 30 mln. beschikbaar. Circa € 6,5 mln. 
hiervan wordt besteed aan apparaatskosten, voor zowel het eigen personeel van 
de TWO als voor de inzet van experts van andere departementen. De resterende 
middelen kunnen worden aangewend voor de financiering van 
hervormingsprojecten of voor het beschikbaar stellen van aanvullende 
deskundigheid of uitvoeringscapaciteit (artikel 9).  
 
De afgesproken werkwijze komt overeen met de manier waarop de afgelopen 
twee jaar is samengewerkt aan de hervormingen. Dat betekent dat uw Kamer, 
evenals de Eerste Kamer en de Staten van de Landen, in ieder geval tweemaal 
per jaar uitvoeringsagenda’s en uitvoeringsrapportages zal blijven ontvangen. In 
de uitvoeringsagenda’s worden de hervormingsprojecten, -programma’s en -
maatregelen opgenomen die in de komende periode worden voorbereid of 
uitgevoerd, onder vermelding van de te realiseren resultaten en daarbij 
behorende termijnen (artikel 5). Deze projecten, programma’s of maatregelen 
kunnen vervolgens verder worden uitgewerkt in plannen van aanpak (artikel 6). 
De uitvoeringsrapportages bevatten een overzicht van de voortgang met 
betrekking tot de uitvoering van de geplande activiteiten (artikel 7). Om uiting te 
geven aan het eigenaarschap van de Landen, zullen de uitvoeringsrapportages – 
net als voor de uitvoeringsagenda’s reeds de afgelopen twee jaar het geval was – 
door de TWO en de uitvoeringsorganisaties in gezamenlijkheid worden opgesteld. 
De exacte werkwijze hierbij is nader vastgelegd in drie bilaterale 
werkwijzereglementen, die als bijlage bij de onderlinge regeling zijn gevoegd.  
 
Nu de uitvoeringsagenda’s en -rapportages en gezamenlijk zullen worden 
vastgesteld, en plannen van aanpak instemming vergen van Nederland, betekent 
dit dat overeenstemming bereikt dient te worden over de inhoud ervan. Het is 
denkbaar dat dit niet altijd op alle punten zal lukken. Artikel 8 van de onderlinge 
regeling bepaalt dat in die gevallen een onafhankelijk bemiddelaar zal worden 
2
aangewezen. De bemiddeling is erop gericht om alsnog overeenstemming te 
bereiken op het voorliggende punt. De bemiddelaar zal hiertoe een voorstel doen. 
 
2
 Een onafhankelijk bemiddelaar zal conform art. 8, eerste lid, tevens worden aangewezen 
indien geen overeenstemming bereikt wordt over de aan te wijzen voorzitter voor de 
evaluatiecommissie (artikel 10, tweede lid, onder a) of over afspraken omtrent de 
realisering van de projecten die niet zijn afgerond voor het vervallen van de regeling maar 
die wel financieel zijn ondersteund door Nederland (artikel 11, vijfde lid). 
Pagina 3 van 5

Directoraat-Generaal 
Koninkrijksrelaties
Ministerie van Binnenlandse 
Zaken en Koninkrijksrelaties
een zorgvuldige voorbereiding is daarom van groot belang. Anderzijds zie ik bij de Datum
4 april 2023
uitvoering van de hervormingen een aantal aandachtspunten, die raken aan de 
Kenmerk
leidende beginselen van de onderlinge regeling: eigenaarschap, gelijkwaardigheid 
2023-0000109012
en gemeenschappelijkheid. Deze beginselen zijn cruciaal voor een succesvolle 
samenwerking. Eerder in deze brief constateerde ik al dat de hervormingen 
zonder eigenaarschap van de eigen regeringen niet tot stand zullen komen. 
Eigenaarschap gaat daarbij voor mij niet alleen over het hebben van autonomie, 
maar ook over het daadwerkelijk nemen van je verantwoordelijkheid als regering 
voor de toekomst van het land en haar inwoners. Ook als dat noopt tot moeilijke 
keuzes. Als ik terugkijk naar de uitvoering van de Landspakketten de afgelopen 
twee jaar, dan zie ik dat om zulke moeilijke besluitvorming helaas soms wordt 
heengelopen of dat deze wordt vooruitgeschoven. Tevens zie ik dat het beginsel 
van gemeenschappelijkheid in sommige gevallen onder druk komt te staan 
doordat niet alle relevante informatie over de hervormingen wordt gedeeld. In dit 
kader maak ik mij specifiek zorgen over de afhoudende houding vanuit Curaçao, 
zoals die steeds meer naar voren komt uit de uitvoeringsrapportages van het 
afgelopen jaar. De samenwerking verloopt hier op meerdere fronten stroef, zoals 
bijvoorbeeld tot uiting komt bij de hervorming van de online kansspelsector, 
waarover steeds minder informatie wordt gedeeld.  
 
Ik zal de uitdagingen die ik zie bespreken met de ministers-presidenten. Het is 
belangrijk dat we met elkaar de uitgangspunten van onze samenwerking goed 
vast blijven houden: daadkrachtig en in gezamenlijkheid zorgen voor verhoging 
van de economische weerbaarheid en bestuurskracht van de Landen. Ik zet mij 
hier vol voor in, en ik verwacht van de Landen dat zij dat ook zullen doen.  
 
 
De staatssecretaris van Binnenlandse Zaken en Koninkrijksrelaties 
Digitalisering en Koninkrijkrelaties 
 
 
 
 
Alexandra C. van Huffelen
Pagina 5 van 5

