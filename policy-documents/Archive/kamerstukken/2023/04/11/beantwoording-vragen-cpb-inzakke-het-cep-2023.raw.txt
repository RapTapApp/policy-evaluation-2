1  
Kunt u cijfermatig uitsplitsen hoe de verschillen tussen de ramingen van EMU-saldo en de EMU-
schuld tussen het CEP en de Aprilnotificatie van het ministerie van Financiën verklaard kunnen 
worden? Is een dergelijke uitsplitsing tussen CPB en Financiën ook te maken voor het geraamde 
saldo en schuld voor 2024? 
 
Antwoord  
De stand van het EMU-saldo en de EMU-schuld voor 2022 van het CEP betreft een raming, omdat 
tijdens het opstellen van de raming nog niet alle realisaties over 2022 beschikbaar waren. De 
raming van het saldo en de schuld voor 2022 wijkt af van de Aprilnotificatie van het ministerie van 
Financiën, waarin de cijfers zijn gebaseerd op de recent uitgekomen realisaties van het CBS. Het 
verschil is met name te verklaren door de bij het CBS hoger gerealiseerde inkomsten uit vermogen 
(waartoe ook gasbaten worden gerekend) dan geraamd (ca. 4,5 miljard euro) en door hogere loon- 
en inkomstenbelasting (ca. 2,2 miljard euro). Voor 2024 is een dergelijke uitsplitsing niet te maken 
omdat de raming van het saldo en de schuld voor dat jaar niet is opgenomen in de Aprilnotificatie. 
 
2  
Wat is de raming van de omvang van de nominale zorgpremie (totaal en per persoon) in 2024, 
2025, 2026 en 2027? 
 
Antwoord  
Zie de tabel hieronder voor de raming van het percentage van de inkomensafhankelijke bijdrage en 
de nominale zorgpremie per volwassen persoon.  
 
Tabel  Raming van de inkomensafhankelijke bijdrage en de nominale zorgpremie 
  2023 2024 2025 2026 2027 
 %  
Inkomensafhankelijke Zvw-premie  6,68 6,47 6,58 6,64 6,64 
 euro per persoon 
Nominale zorgpremie per volwassene  1657 1788 1921 2023 2100 
Bron: elektronische bijlage Centraal Economisch Plan 2023, tabblad “bijlage_16_CEP23”, 
https://www.cpb.nl/sites/default/files/omnidownload/verzamelde-bijlagen-cep2023-9maart2023.xlsx  
 
Tabel  Raming van de totale nominale zorgpremieopbrengst 
 2023 2024 2025 2026 2027 
 mld euro 
Nominale zorgpremieopbrengst  23,9 26,0 28,2 29,9 31,2 
 
3  
Kunt u per maatregel een inschatting geven van een sleuteltabel in effect op armoede, 
kinderarmoede en collectieve lasten/uitgaven in 2024 van de volgende maatregelen: verhogen 
zorgtoeslag (per €100/jr), verhogen huurtoeslag (per €100/jr), verhogen kindgebonden budget 
(per €100/jr), verlagen box 1-basistarief (per 0,1 procentpunt), continueren van het prijsplafond, 
kinderbijslag (per €100/jr), gekoppelde verhoging van het wettelijk minimumloon (WML) (per 
procentpunt), verhogen belastingvermindering energiebelasting (per €100/jr) en het verlagen btw 
op groente en fruit naar 0 procent? 
 
Antwoord  
Het CPB heeft voor het CEP geen separate berekeningen gemaakt van het effect van 
bovengenoemde beleidsmaatregelen op armoede, kinderarmoede en collectieve lasten.  
 
4  
Op welke manier worden maatregelen die huishoudens met lage inkomens in natura ondersteunen 
meegenomen in de raming van de armoedecijfers (zoals bijles, laptops/telefoons, sport- of ov-
abonnementen)? 
 
 
 

8  
Kunt u per maatregel aangeven wat het effect is geweest van gevoerde koopkrachtmaatregelen op 
de inflatie, de koopkracht, het aantal mensen in armoede en het aantal kinderen in armoede? 
 
Antwoord  
Het CPB heeft geen analyses van de effecten van individuele maatregelen gemaakt. Het CPB laat in 
het CEP de totale gevolgen van alle beleidsmaatregelen en economische ontwikkelingen voor de 
inflatie, koopkracht en armoede zien. 
9  
Kunt u aangeven wat de aannames zijn onder de verslechtering van het EMU-saldo in 2031 naar -
3,7 procent van het bruto binnenlands product (bbp)? Kunt u uitsplitsen welk deel van het tekort 
per jaar (tot 2031) ontstaat door de uitgave uit de fondsen? Kunt u aangeven wat het tekort op 
lange termijn doet als fondsen zijn uitgegeven? Wat doet schuld in periode na 2031, na afronding 
fondsen? 
 
Antwoord  
Het EMU-saldo verslechtert met de tijd (ondanks een toenemende lastenquote) met name door 
ontwikkelingen aan de uitgavenkant. Dit komt mede doordat de rentetarieven zijn toegenomen 
waardoor de rente-uitgaven jaarlijks stijgen. Daarnaast is er voor de korte termijn relatief hoge 
onderuitputting geraamd, die op de middellange termijn afloopt (zie hiervoor ook figuur 3.1 van 
het verdiepingsdocument, p. 32). Tot slot zorgt expansief begrotingsbeleid van het kabinet en de 
begrote middelen in de fondsen voor een verdere oploop van de uitgaven op de langere termijn, 
waardoor het saldo verslechtert. 
 
De tabel geeft inzicht in de geraamde nominale uitgaven van het klimaat- en stikstoffonds als 
percentage van het bbp: 
 
Tabel Geraamde nominale uitgaven klimaat- en stikstoffonds 
 
2022 2023 2024 2025 2026 2027 2028 2029 2030 2031 
 % bbp 
Geraamde uitgaven 0,0 0,1 0,2 0,3 0,5 0,5 0,5 0,5 0,4 0,4 
Klimaatfonds 
Geraamde uitgaven 0,0 0,1 0,1 0,1 0,3 0,3 0,3 0,3 0,3 0,1 
Stikstoffonds 
 
Bij de raming van het CEP zijn de fondsen meegenomen in de raming van het saldo. Het geraamde 
saldo van 2031 geeft daarmee een indicatie van het tekort als fondsen zijn uitgegeven (t/m 2031). 
Het CPB heeft geen onderzoek gedaan naar het EMU-saldo en de EMU-schuld na deze periode. 
 
10  
Kunt u aangeven wat er bedoeld wordt met "dat het totale macrokader van het IZA niet bindend, 
omdat uitgaven onder het kader blijven"? 
 
Antwoord  
Het totale macrokader van het IZA geeft aan met hoeveel het totaal van de uitgaven van de 
zorgsectoren die onder de IZA-afspraken vallen, maximaal mogen stijgen volgens de IZA-
afspraken. Als de uitgavenraming van het CPB lager ligt dan het totale macrokader, wordt het 
kader ‘niet bindend’ genoemd. Dit is het geval voor de eerste jaren waarvoor het IZA geldt. Zie ook 
de eerste alinea van blz. 42 van het Verdieping Centraal Economisch Plan 2023 
https://www.cpb.nl/sites/default/files/omnidownload/CPB-Raming-Centraal-Economisch-Plan-CEP-
2023-Verdieping_0.pdf.  
11  
Herkent u het beeld van personeelstekort in de zorg? Kunt u aangeven wat het effect het 
personeelstekort is op de kwaliteitsmiddelen uit het kwaliteitskader? 
 
Antwoord  
Het CPB maakt geen raming van de vraag naar en het aanbod van personeel in de zorg. 
 

 
Bron: CBS en CPB 
 
15  
Hoe gaat u voorkomen dat de armoede in 2023 en 2024 toeneemt, door het wegvallen van tijdelijk 
beleid? 
 
Antwoord  
Beleidsvoorstellen zijn aan het kabinet, het CPB kan deze vraag dus niet beantwoorden. 
 
16  
Houdt het niet-veel-maar-toereikend-criterium (nvmt) van het Sociaal Cultureel Planbureau (SCP) 
rekening met tijdelijke koopkrachtmaatregelen? 
 
Antwoord  
Het niet-veel-maar-toereikendcriterium is een grens die in 2017 is vastgesteld en sindsdien wordt 
geïndexeerd aan de hand van de consumentenprijsindex (cpi; inflatie) en de reële 
consumptiegroei. Het tijdelijke prijsplafond voor energiegebruik in 2023 werkt via de inflatie door 
in de armoederaming. Op die manier beïnvloedt het prijsplafond de indexatie – en dus de hoogte – 
van het niet-veel-maar-toereikendcriterium.  
 
In de armoederaming wordt het besteedbaar inkomen van huishoudens vergeleken met het niet-
veel-maar-toereikendcriterium. Een aantal tijdelijke koopkrachtmaatregelen heeft impact op het 
besteedbaar inkomen: de energietoeslag in 2022 en 2023, de verhoging van de zorgtoeslag in 
2023 en de verhoging van het kindgebonden budget in 2023. Deze maatregelen vinden dus via het 
besteedbaar inkomen hun weerslag in de armoederaming. 
 
17  
Welke concrete maatregelen gaat u nemen om de armoede in Nederland structureel te 
verminderen? 
 
Antwoord  
Beleidsvoorstellen zijn aan het kabinet, het CPB kan deze vraag dus niet beantwoorden. 
 
18  
Welke concrete maatregelen gaat u nemen om eerste levensbehoeften (zoals bijvoorbeeld 
voedingsmiddelen, energie, huisvesting en gezondheidszorg) betaalbaarder te maken? 
 
Antwoord  
Beleidsvoorstellen zijn aan het kabinet, het CPB kan deze vraag dus niet beantwoorden. 
 
19  
Kunt u personen die leven onder de armoedegrens nader uitsplitsen naar uitkeringsgerechtigden, 
werkenden en gepensioneerden, huishoudsamenstelling en migratieachtergrond? 
 

Tabel  Ontwikkeling van de collectievelastendruk en de belasting- en premiecategorieën  
 2014 2015 2016 2017 2018 
 niveau in % bbp 
Totale collectievelastendruk 37,0 36,9 38,4 38,7 38,8 
w.v. loon- en inkomensheffing 13,2 13,3 13,4 13,7 13,3 
w.v. premies werknemersverzekeringen 3,0 3,0 3,2 3,2 3,3 
w.v. Zvw-premies  5,2 5,0 5,1 5,1 5,2 
w.v. vennootschapsbelasting 2,0 2,3 2,9 2,9 3,0 
w.v. belasting op productie en invoer 11,6 11,5 12,0 12,0 12,1 
w.v. overige belastingen 2,1 1,9 1,8 1,8 1,9 
 
 2019 2020 2021 2022 2023 
 niveau in % bbp 
Totale collectievelastendruk 39,3 39,9 39,7 39,1 38,3 
w.v. loon- en inkomensheffing 13,0 13,5 13,0 12,2 11,8 
w.v. premies werknemersverzekeringen 3,4 3,5 3,2 3,3 3,4 
w.v. Zvw-premies  5,2 5,4 5,4 5,1 5,1 
w.v. vennootschapsbelasting 3,1 2,7 3,6 4,1 3,9 
w.v. belasting op productie en invoer 12,4 12,8 12,8 11,9 12,3 
w.v. overige belastingen 2,1 1,9 1,9 2,5 1,8 
 
24  
Wat wordt de vermoedelijke dekkingsopgave voor het energieplafond voor 2023 op basis van de 
huidige energieprijzen? 
 
Antwoord  
Het CPB heeft bij het CEP de kosten van het prijsplafond geraamd op 5,1 miljard euro. Voor de 
dekkingsopgave verwijzen wij naar de toetsing van de uitgavenplafonds (CPB, Verdieping CEP 
2023, p. 28-29), op basis waarvan geen dekkingsopgave resteert voor de totale uitgaven onder de 
kaders.  
 
Vraag 25   
Hoeveel kost het om de btw op energie te verlagen naar negen procent, respectievelijk nul 
procent? 
 
 
 

het basispad wordt immers niet meer volledig behaald en het is onwaarschijnlijk dat de 
verpleeghuizen de volledige budgetverlaging van 1,6 mld euro kunnen opvangen door efficiënter te 
werken. 
 
29  
Kunt u aangeven hoeveel de extra uitgaven optellen, bijvoorbeeld in het kader van 
transitiemiddelen van het integraal zorgakkoord (IZA), voor de komende jaren binnen de Wlz? 
Kunt u aangeven hoeveel middelen er zijn aangewend om nieuw personeel te werven? 
Antwoord  
De in het CEP 2023 geraamde netto Wlz-uitgaven zijn te vinden in onderstaande tabel. Het CPB 
raamt de zorguitgaven naar hoofdsectoren (Wlz, Zvw en Wmo/jeugd) en maakt daarbinnen geen 
inschatting van de besteding van de middelen. 
Tabel  Raming van de netto Wlz-uitgaven  
 2022 2023 2024 2025 2026 2027 
 mld euro 
Netto Wlz-uitgaven 28,1 31,0 33,3 35,2 37,7 40,0 
 
30  
Kan er een uitsplitsing worden gemaakt waaraan de netto uitgaven van 1,1 miljard euro zijn 
besteed? 
 
Antwoord  
Zie antwoord op vraag 29. 
 
31  
Kunt u cijfermatig uitsplitsen welke effecten hebben gezorgd voor de aanpassing in de raming van 
het schuld en saldo van het CEP ten opzichte van de vorige CPB-raming? 
 
Antwoord  
De vorige CPB-raming betreft de Macro Economische Verkenning 2023, waarin onder meer het 
saldo en de schuld voor 2022 en 2023 zijn geraamd. Aan de uitgavenkant heeft zich een aantal 
(beleids-)mutaties voorgedaan die van invloed zijn geweest op de raming van het saldo en de 
schuld. De meest omvangrijke mutaties zijn het prijsplafond voor energie (5,1 miljard euro 
exclusief btw), de Tegemoetkoming energiekosten energie-intensief mkb (TEK, 1,2 miljard euro) en 
de gereserveerde middelen voor de opvang van vluchtelingen uit Oekraïne (ca. 3 miljard euro). 
Daarnaast zijn de gasbaten ten opzichte van de MEV gedaald van 10 miljard euro naar 2,2 miljard 
euro, wat saldoverslechterend doorwerkt. Ook leiden hogere rentetarieven in 2023 tot hogere 
overheidsuitgaven (ca. 1,3 miljard euro extra in 2023). Tot slot zijn de socialezekerheidsuitgaven 
gestegen als gevolg van loon- en prijsbijstellingen.   
Aan de inkomstenkant is het saldo ten opzichte van de meest recente MEV nauwelijks gewijzigd 
voor 2023. De schuld is echter met 400 miljoen euro verbeterd als gevolg van een herijking van de 
inschatting van het belastinguitstel. Zie verder het verdiepingsdocument op pagina 42 voor een 
overzicht van de meest relevante beleidswijzigingen t.o.v. de MEV. 
 
32  
Wat zou de EMU-schuld in 2031 bedragen zonder de uitgaven aan het klimaatfonds en 
stikstoffonds? 
 
Antwoord  
Zie vraag 9 voor de omvang van de uitgaven uit het Klimaat- en Stikstoffonds. Om in te schatten 
wat de EMU-schuld zou zijn zonder deze uitgaven is een uitgebreidere berekening nodig die niet in 
het Centraal Economisch Plan gemaakt is. 
 
33  
Kan er een overzicht per jaar tot en met 2031 gegeven worden van de raming van het EMU-tekort, 
exclusief tijdelijke fondsen? 
 
 
 

 
Antwoord  
Het CPB maakt geen sleuteltabellen. Het ministerie van Financiën wel en publiceert deze jaarlijks 
op Prinsjesdag een geactualiseerde (fiscale) sleuteltabel. Zie  
https://www.rijksoverheid.nl/documenten/kamerstukken/2022/09/20/sleuteltabel-2023.  
39  
Welke mogelijke maatregelen hebben een effect op het aantal mensen en het aantal kinderen in 
armoede en hoe sterk zijn die effecten per maatregel? 
 
Antwoord  
Er zijn veel denkbare maatregelen die een effect hebben op het aantal personen en het aantal 
kinderen in armoede. In Kansrijk Armoedebeleid heeft het CPB – in samenwerking met het SCP – 
een uitgebreid overzicht van mogelijke armoedemaatregelen en hun effecten gemaakt, zie 
https://www.scp.nl/publicaties/publicaties/2020/06/18/kansrijk-armoedebeleid.  
 
40  
Welke concrete maatregelen gaat u nemen om er voor te zorgen dat minimaal de helft van alle 
Nederlandse huishoudens binnen vijf jaar kwalificeert als “financieel gezond” (conform de norm die 
Deloitte/Nibud hanteert)? 
 
Antwoord  
Beleidsvoorstellen zijn aan het kabinet, het CPB kan deze vraag niet beantwoorden. 
 
41  
Kunt u alle gerealiseerde meevallers uit 2022 in kaart brengen en toelichten? 
 
42  
Kunt u alle te verwachten meevallers in 2023 in kaart brengen en toelichten? 
 
43  
Kunt u alle gerealiseerde tegenvallers uit 2022 in kaart brengen en toelichten? 
 
44  
Kunt u alle te verwachten tegenvallers in 2023 in kaart brengen en toelichten? 
 
Antwoord 41-44 
De raming van het CPB werkt niet op basis van meevallers en tegenvallers t.o.v. begrote uitgaven 
en inkomsten van het kabinet. Het CPB raamt daarentegen hoe de verschillende posten op de 
begrotingsopstelling en de posten volgens de definitie van de Nationale Rekeningen zullen verlopen 
over tijd. De raming van het CPB wordt daarbij niet vergeleken in termen van meevallers en 
tegenvallers ten opzichte van de initiële begroting uit het coalitieakkoord.  
 
45  
Waarom gaat het CEP uit van een EMU-saldo van -0,7 over 2022, terwijl het kabinet richting 
Brussel een EMU-saldo van + 0,1 rapporteert? 
 
Antwoord  
Zie het antwoord op vraag 1. 
 
46  
Kunt u kwantitatief onderbouwen wat er nodig is om de kabinetsdoelen op armoede te bereiken? 
Om hoeveel mensen gaat het? Hoeveel extra geld is er nodig om dit probleem op te lossen? 
 
Antwoord  
De kabinetsdoelstelling voor armoede in personen is een halvering in 2030 ten opzichte van het 
niveau in 2015. Het aandeel personen in armoede zou dan 3,2% moeten zijn, dit komt neer  op 
565.000 personen. Het geraamde aantal personen onder de armoedegrens in 2030 is 1.125.000. 
Om het kabinetsdoel te halen, is dus een daling van 560.000 personen nodig. De kosten hiervan 
hangen af van de gekozen beleidsmaatregelen om dit doel te bereiken. 
 
47  
Kunt u kwantitatief onderbouwen wat er nodig is om de kabinetsdoelen op kinderarmoede te 
bereiken? Om hoeveel mensen gaat het? Hoeveel extra geld is er nodig om dit probleem op te 
lossen? 

 
50 
Kunt u een overzicht geven van bedrijven die hun winsten in 2022 meer dan hebben verdubbeld 
ten opzichte van de periode 2017- 2021? 
 
Antwoord  
Het CPB heeft deze analyse niet gemaakt. 
 
51  
In hoeverre is het op peil blijven van de industriële productie toe te schrijven aan een prijseffect en 
in hoeverre aan het volume van deze productie? 
 
Antwoord  
In het CEP (https://www.cpb.nl/sites/default/files/omnidownload/CPB-Raming-Centraal-
Economisch-Plan-CEP-2023.pdf, pagina 3) wordt gesteld dat de industriële productie het afgelopen 
jaar op peil is gebleven. Hierbij doelen we op het volume van de productie. Bij het CBS 
(https://opendata.cbs.nl/statline/#/CBS/nl/dataset/83838NED/table?dl=81F97) is dit terug te 
vinden: de seizoensgecorrigeerde industriële productie ligt in december 2022 zelfs iets hoger dan 
het niveau van januari 2022. In januari 2023 is de industriële productie wel gedaald, deze cijfers 
zijn beschikbaar gekomen na publicatie van het CEP.  
52  
Wat is de CPI-reeks die is gebruikt voor de koopkrachtberekeningen en de armoedeberekeningen? 
 
Antwoord  
Omdat het CBS bij de berekening van de energieprijzen in de cpi op dit moment nog alleen kijkt 
naar de prijzen van nieuwe energiecontracten, geeft de officiële cpi in de huidige situatie een 
vertekend beeld van de gemiddelde inflatie die huishoudens daadwerkelijk (hebben) ervaren. In de 
koopkracht- en armoedecijfers is daarom gebruikgemaakt van een alternatieve cpi-reeks. Met deze 
alternatieve cpi wordt een inschatting gemaakt van de inflatie volgens een nieuwe CBS-
meetmethode die rekening houdt met zowel nieuwe als bestaande energiecontracten (zie 
https://www.cbs.nl/nl-nl/achtergrond/2023/09/cbs-introduceert-nieuwe-meetmethode-
energieprijzen). Als gevolg van de verschillende behandelwijzen van de energieprijzen vallen de 
officiële en de alternatieve inflatiestatistiek anders uit; zie onderstaande tabel. 
Tabel Inflatie officiële cpi en alternatieve cpi 
  2021 2022 2023 2024 
  mutaties per jaar in % 
Nationale consumentenprijsindex (cpi) 2,7 10,0 3,0 3,1 
Alternatieve cpi (koopkracht- en 2,0 6,7 6,5 3,2 
armoedecijfers) 
 
53  
Hoe werkt de inflatie precies door in fiscale parameters? 
 
Antwoord  
De inflatie werkt in veel gevallen door op fiscale parameters via de tabelcorrectiefactor. De 
tabelcorrectiefactor wordt bijvoorbeeld gebruikt voor zowel de aanpassing van de schijfgrenzen en 
de hoogte, opbouw en afbouw van heffingskortingen. De tabelcorrectiefactor in een specifiek 
kalenderjaar is gebaseerd op de inflatie gedurende de periode van anderhalf tot een half jaar 
daarvoor. Concreet gaat het om de verhouding van het gemiddelde van de afgeleide 
consumentenprijsindex van de achttiende tot en met de zevende maand voorafgaande aan het 
kalenderjaar, ten opzichte van het gemiddelde van de dertigste tot en met de negentiende maand 
voorafgaande aan het kalenderjaar. In 2023 is de tabelcorrectiefactor daardoor 6,3% en in 2024 
naar verwachting zo’n 9 à 10%.  
 
 

Antwoord  
Gemeenten hebben de mogelijkheid gekregen om 500 euro van de 1300 euro energietoeslag voor 
2023 al in 2022 uit te keren. In de armoedeberekeningen is daarom uitgegaan van een 
energietoeslag van 1800 euro in 2022 en 800 euro in 2023. Door het wegvallen van de 
energietoeslag voor minima in 2024 verliezen huishoudens een deel van hun besteedbaar inkomen. 
Dit heeft een verhogend effect op het aantal huishoudens in armoede. Het CPB heeft geen aparte 
berekening gemaakt wat betreft de hoeveelheid huishoudens die specifiek hierdoor onder de 
armoedegrens vallen. 
59  
Wat zijn de normbedragen voor verschillende bestedingen (bijvoorbeeld huur, voeding, energie en 
zorg) waarmee gerekend wordt in het niet-veel-maar-toereikend criterium in 2023? 
 
Antwoord  
Het CPB heeft geen aparte berekeningen gemaakt van de verschillende bestedingen uit het niet-
veel-maar-toereikendcriterium in 2023. De referentiebudgetten voor 2017 zijn te vinden in tabel 1 
van het achtergronddocument van de armoederaming 
(https://www.cpb.nl/sites/default/files/omnidownload/CPB-Publicatie-Ramingsmethodiek-
armoederaming.pdf). 
 
60  
Hoe wordt precies gemeten of kinderen onder de gehanteerde armoedegrens vallen? 
 
Antwoord  
Armoede wordt in eerste instantie bepaald op huishoudniveau. Een huishouden leeft onder de 
armoedegrens als het besteedbaar huishoudinkomen lager is dan het niet-veel-maar-
toereikendcriterium. Om het aantal kinderen onder de armoedegrens te berekenen, wordt het 
aantal kinderen in huishoudens onder de armoedegrens opgeteld. Het percentage kinderarmoede 
wordt vervolgens berekend als het aandeel van het aantal kinderen onder de armoedegrens ten 
opzichte van het totaal aantal kinderen. 
61  
Welke gegevens worden gebruikt om vast te stellen of kinderen onder de gehanteerde 
armoedegrens zitten? 
 
Antwoord  
Zie antwoord op vraag 60. 
62  
Wat is de omvang in miljarden euro’s aan onderuitputting die het CPB verwacht en in welke jaren 
doet deze onderuitputting zich naar verwachting voor? 
 
Antwoord  
De jaarlijkse geraamde onderuitputting in miljarden euro’s (lopende prijzen) zoals meegenomen bij 
het CEP23 is als volgt: 
 
Tabel Raming van onderuitputting CEP23 
 
2022 2023 2024 2025 2026 2027 2028 2029 2030 2031 
 mld euro 
Onderuitputting 8,9 11,6 8,5 8,0 6,4 4,8 3,2 1,6 1,6 1,6 
 
63 
Hoe is het verwachte gas- en energieverbruik in het scenario van een strenge winter berekend? Is 
hierbij bijvoorbeeld een referentiejaar in het verleden gebruikt? 
 
 
 
 

Antwoord  
Zie figuur 3.1 uit het verdiepingsdocument (ook onderstaand) voor de rente-uitgaven (CPB, 
Verdieping CEP 2023, p. 32). De bovenste lijn toont aan dat de geraamde rente-uitgaven (%-bbp) 
jaarlijks oplopen, wat een direct effect heeft op een verslechtering van het saldo en de schuld. 
 
 
70  
Welk deel van de verslechtering van het saldo en de schuld wordt veroorzaakt door het niet-
realiseren van de volledige voorgenomen ombuigingen op zorg uit het coalitieakkoord? 
 
Antwoord  
Deze analyse is bij het CEP2023 niet gemaakt. 
 
71  
Welk deel van de verslechtering van het saldo en de schuld wordt veroorzaakt door uitgaven uit 
het klimaatfonds en stikstoffonds? 
 
Antwoord  
Zie het antwoord op vraag 9 voor de uitgaven van het Klimaatfonds en het Stikstoffonds. 
 
72  
In hoeverre wordt bij de EMU-schuld en het EMU-saldo rekening gehouden met de looptijd van 
fondsen zoals Klimaatfonds (2030), Nationaal Groeifonds (2025), Nationaal Programma Landelijk 
Gebied (2035), Fonds Onderzoek en Wetenschap (2030)? 
 
Antwoord  
Bij de CEP-raming worden de fondsen tot maximaal het einde van de ramingsperiode meegenomen 
(2031) voor de EMU-schuld en het EMU-saldo.  
Voor het Klimaatfonds geldt dat de middelen zijn begroot tot 2030, maar dat wel verdergaande 
doelstellingen voor 2040 en 2050 zijn geformuleerd (zie CPB-notitie Analyse coalitieakkoord 2022-
2025, p. 26). Voor de uitgaven van het Nationaal Groeifonds geldt dat deze zijn uitgesmeerd tot en 
met 2028. Het Nationaal Programma Landelijk Gebied loopt tot na de ramingsperiode (2035), en is 
bij het CEP meegenomen tot en met 2031. De beoogde middelen uit het Fonds Onderzoek en 
Wetenschap hebben tot en met 2031 een budgettaire impact. 
 
73  
Indien we de cijfers doortrekken tot 2035 en 2040 wat zijn dan de prognoses? 
 
Antwoord  
De ontwikkeling van de openbare financiën, koopkracht en armoede zijn in het CEP geraamd tot en 
met 2031. Deze vraag kan het CPB dus niet beantwoorden. 
 
74  
Welke mechanismen zorgen ervoor dat “de onderuitputting, die momenteel het EMU-saldo 
verbetert, op middellange termijn verdwijnt”? 
 
 

arbeidsmarkt. Ook wordt binnen de subbranche verpleging en verzorging geen verder onderscheid 
gemaakt. 
 
80  
Met hoeveel procent is het aantal personeelsleden met zorgtaken in de verpleeghuiszorg in 2022 in 
vergelijking met 2017 toegenomen? 
Antwoord  
Dit is onbekend. Zie antwoord op vraag 79. 
 
81  
Hoeveel mensen ontvangen in 2017 en in 2022 verpleeghuiszorg? 
 
Antwoord  
Zie antwoord op vraag 82. 
 
82  
Hoe hoog zijn de uitgaven aan verpleeghuiszorg in 2017 en in 2022? 
 
Antwoord  
De in het CEP 2023 gepubliceerde realisatie (2017) en raming (2022) van de netto Wlz-uitgaven is 
te vinden in onderstaande tabel. Het CPB raamt de zorguitgaven naar hoofdsectoren (Wlz, Zvw en 
Wmo/jeugd), en maakt geen nadere uitsplitsing. 
 
Tabel Realisatie en raming van de netto Wlz-uitgaven  
 2017 2022 
 mld euro 
Netto Wlz-uitgaven 20,0 28,1 
 
Cijfers van het CBS bieden enig zicht op de uitgaven aan en het gebruik van Wlz-zorg (in natura) 
naar sector. Verpleeghuiszorg beslaat de zorg met verblijf in de sector verpleging en verzorging 
voor mensen met zorgprofiel VV4 of hoger. De definitieve cijfers zijn beschikbaar tot en met 2020. 
Voor 2021 zijn voorlopige cijfers beschikbaar. Zie 
https://mlzopendata.cbs.nl/#/MLZ/nl/dataset/40075NED/table?dl=87AE5. Deze cijfers bevatten 
geen informatie over mensen die uitsluitend met een Wlz-pgb gebruik maken van 
verpleeghuiszorg. 
 
83  
Hoeveel werd er in 2017 per verpleeghuisbewoner uitgegeven? 
 
Antwoord  
Zie antwoord op vraag 82. 
 
84  
Hoeveel werd er in 2022 per verpleeghuisbewoner uitgegeven? 
 
Antwoord  
Zie antwoord op vraag 82. 
 
85  
Kunt u een vergelijking maken hoeveel men in Denemarken, Zweden, Duitsland, Oostenrijk en 
België uitgeeft aan een verpleeghuisbewoner in 2022? 
 
Antwoord  
Het CPB heeft deze analyse niet gemaakt.  
 
Voor een vergelijking van de financiering van ouderenzorg tussen verschillende OESO-landen, 
waaronder Zweden, zie: https://apps.who.int/iris/bitstream/handle/10665/344505/ 
9789240033771-eng.pdf  
 
86  
Wat verklaart de toename van het aandeel van huishoudens in het netto nationaal inkomen tussen 
2019 en 2024? 

