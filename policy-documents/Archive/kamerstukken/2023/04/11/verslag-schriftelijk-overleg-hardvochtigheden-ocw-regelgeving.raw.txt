36 200 VIII Vaststelling van de begrotingsstaten van het Ministerie van Onderwijs, Cultuur en 
Wetenschap (VIII) voor het jaar 2023 
 
 
Nr.    Verslag van een schriftelijk overleg 
 
Vastgesteld d.d. … 
 
Binnen de vaste commissie voor Onderwijs, Cultuur en Wetenschap 
hebben enkele fracties de behoefte om vragen en opmerkingen voor te 
leggen over de brief van de minister en staatssecretaris van Onderwijs, 
Cultuur en Wetenschap en de minister voor Primair en Voortgezet 
Onderwijs d.d. 22 december 2022 inzake de resultaten van het 
onderzoek naar hardvochtigheden in wet- en regelgeving OCW 
(Kamerstuk 36 200-VIII, nr. 181). Bij brief van ... hebben de ministers 
en staatssecretaris deze beantwoord. Vragen en antwoorden zijn hierna 
afgedrukt.  
  
Voorzitter van de commissie 
Michon-Derkzen 
 
Adjunct-griffier van de commissie 
Arends 
 
   Inhoud 
 
I Vragen en opmerkingen uit de fracties 
 Inbreng van de leden van de VVD-fractie 
 Inbreng van de leden van de D66-fractie 
 Inbreng van de leden van de CDA-fractie 
 Inbreng van de leden van de SP-fractie 
 Inbreng van de leden van de PvdA-fractie 
 Inbreng van de leden van de GroenLinks-fractie 
II Reactie van de minister en staatssecretaris van Onderwijs, 
Cultuur en Wetenschap en de minister voor Primair en 
Voortgezet Onderwijs 
 
I  Vragen en opmerkingen uit de fracties 
 
Inbreng van de leden van de VVD-fractie 
De leden van de VVD-fractie hebben kennisgenomen van de ‘resultaten onderzoek 
1
hardvochtigheden in wet- en regelgeving OCW . Deze leden onderschrijven het belang van 
het onderzoek en hebben enkele vragen.  
De leden van de VVD-fractie constateren dat er op het ministerie een groot aantal casussen 
bekend is waar knelpunten zijn ontstaan. Is, in algemene zin, bij deze casussen destijds 
maatwerk geboden?  
                                                                 
1
 OCW: Onderwijs, Cultuur en Wetenschap 

is om de laatste twee knelpunten op te lossen. Dat gaat over de draagkrachtberekening en het 
beleid rondom kwijtschelding van studieschuld. Zij vinden dit belangrijke onderwerpen die 
een wezenlijk verschil in iemands leven kunnen maken. De leden vinden het belangrijk om de 
voortgang op dit thema nauw te monitoren. De leden vragen daarom of de minister de Kamer 
voor juni 2023 kan informeren over de voortgang van de stappen op deze onderwerpen. 
 
Voorkomen van hardvochtigheden 
De leden van de D66-fractie vinden het van groot belang dat de overheid hardvochtigheid in 
wet- en regelgeving voorkomt en wanneer gesignaleerd zo snel mogelijk oplost. Zij lezen dat 
er zowel departementaal als interdepartementaal procedures in gang zijn gezet die ervoor 
moeten zorgen dat departementen onbedoelde negatieve gevolgen van wet- of regelgeving 
aanpakken. Daarover hebben deze leden enkele vragen.  
3
Welke beleidswijzigingen voert DUO door om hardvochtigheden te voorkomen, signaleren 
en oplossen? Op welke manier zorgen de ministers ervoor dat zij mogelijke hardvochtigheden 
signaleren en op een juiste manier beoordelen? Bijvoorbeeld, gaat het analysekader dat 
gebruikt is in het onderzoek breder worden toegepast bij het opstellen en/of beoordelen van 
meldingen of gaat de minister vaker een uitvraag doen onder eigen medewerkers?  
 
Inbreng van de leden van de CDA-fractie 
De leden van de CDA-fractie hebben met belangstelling kennisgenomen van de brief 
‘resultaten onderzoek hardvochtigheden in wet- en regelgeving OCW’. Zij steunen dit 
onderzoek en de oplossingen die voorgedragen worden met betrekking tot de gevonden 
hardvochtigheden. Zij hebben tevens nog enkele vragen. 
De leden van de CDA-fractie zien dat er grote verschillen zijn in welke mensen (welke 
achtergrond) welke tegemoetkoming kunnen krijgen indien ze ervoor willen kiezen om op 
latere leeftijd leraar te worden. Dit heeft grote impact op de vraag of mensen voor het beroep 
van leraar kiezen en wordt veelal ook als onrechtvaardig beschouwd door de mensen waar het 
betrekking op heeft. Zij vragen wat de reden is dat deze situatie niet is meegenomen bij de 
eerste inventarisatie/ buikpijncriterium. 
Welke punten worden in het programma OCW Open onderzocht? Zijn de bewindspersonen 
bereid om de uitkomsten hiervan naar de Kamer te sturen? Zo ja op welke termijn kunnen we 
dit verwachten? 
Tevens vragen zij wat de reden is dat uitbreiding van de kwijtscheldingsmogelijkheden niet is 
meegenomen in het wetsvoorstel herinvoering basisbeurs. 
Er heerst niet alleen enige onduidelijkheid over de taakverdeling tussen de Belastingdienst en 
DUO bij de vaststelling van de omvang van het buitenlands inkomen, er is ook 
onduidelijkheid tussen betrokken ministeries en de uitvoerende diensten, waaronder 
4
Belastingdienst, UWV en Sociale Verzekeringsbank over beurspromovendi met een top-
upbeurs waardoor deze mensen geen basiszorgverzekering en toeslagen zoals 
kinderopvangtoeslag aan mogen vragen. De leden van de CDA-fractie vernemen graag wat de 
stand van zaken is met betrekking tot de motie van de leden Van der Molen en Inge van Dijk 
over initiatief nemen om landelijke afspraken te maken over hoe om te gaan met top-
5
upbeurzen . 
 
                                                                 
3
 DUO: Dienst Uitvoering Onderwijs 
4
 UWV: Uitvoeringsinstituut Werknemersverzekeringen 
5
 Kamerstuk 31 288, nr. 977 

9 10
De vavo’ers van 18 jaar en ouder hebben – in tegenstelling  tot mbo of hbo -studenten – 
geen recht op een OV-kaart en zij moeten dus zelf hun reiskosten betalen. Voor sommigen 
vormt dit een belemmering om voor een vavo-traject te kiezen. Er is een verkenning gedaan 
11
naar dit vraagstuk , maar nog altijd is er geen oplossing.  
  
Het Nederlands onderwijssysteem kent geen publieke voorziening voor jongeren die boven de 
18 zijn en de Nederlandse taal nog onvoldoende beheersen. Binnen de context van 
inburgering wordt nu gewerkt aan een onderwijsroute, maar dit is een privaat traject. Voor 
andere nieuwkomers, waaronder de Oekraïense ontheemden bestaat helemaal geen 
voorziening. Zij zijn volledig afhankelijk van gemeentelijk beleid. Vanuit het perspectief van 
kansengelijkheid zou er in Nederland een publiek toegankelijke voorziening moeten bestaan, 
waarin jongeren die de Nederlandse taal nog niet of onvoldoende beheersen deze kunnen 
leren, zodat ze kunnen instromen in een opleiding die past bij hun capaciteiten. Te denken valt  
12
aan een ISK voor doelgroep 18+.  
  
De jongeren in het praktijkonderwijs lopen een sterk risico om als eerste uit de boot te vallen 
bij de arbeidsmarkt doordat het onderwijs en toeleiding naar de arbeidsmarkt zo complex zijn 
georganiseerd. Scholieren van het praktijkonderwijs zijn ook in te veel gevallen klaar met 
school, maar nog niet klaar voor de arbeidsmarkt en dan zouden zij via het onderwijs een 
verlengd traject nodig hebben om meer arbeidservaring te kunnen opdoen. Praktijkscholen die 
leerlingen nazorg willen bieden voor de toeleiding naar de arbeidsmarkt, kunnen dat wel 
organiseren, maar ontvangen daarvoor geen bekostiging, zodat niet de betrokken 
schoolverlaters te vaak ook verstoken moeten blijven van noodzakelijke nazorg. Scholieren 
van het praktijkonderwijs worden ook te vaak medisch geframed als kwetsbare jongeren met 
een afstand tot de arbeidsmarkt, terwijl het potentiële werknemers betreft die vaak genoeg na 
enkele jaren arbeidservaring nauwelijks zijn te onderscheiden van andere werknemers.   
Wat wil de minister doen om deze hardvochtigheden te verhelpen?    
 
Inbreng van de leden van de GroenLinks-fractie  
De leden van de GroenLinks- fractie hebben met veel belangstelling kennisgenomen van de 
resultaten naar het onderzoek naar de hardvochtigheden in wet- en regelgeving. Deze leden 
ontvangen regelmatig berichten van studenten en ouders van studenten die te maken krijgen 
met een van de hardvochtigheden. Derhalve hebben deze leden enkele vragen over de brief.  
 
De minister stelt in zijn brief dat voor de inventarisatie is gesproken met mensen die zich 
dagelijks bezighouden met OCW-wet- en regelgeving. Tevens heeft hij diegenen waar deze 
regelgeving uiteindelijk op van toepassing is (burgers, scholen, (culturele) instellingen) 
gevraagd voorbeelden van wetten, regels of situaties door te geven waardoor zij volgens hen 
buitensporig in de knel komen. Heeft het kabinet ook gekeken naar rechtszaken van de 
afgelopen tijd waarbij DUO de aanklager is geweest en de rechtszaak heeft verloren, zo 
vragen deze leden. Zo nee, waarom niet? 
De leden van de fractie van GroenLinks zijn tevens benieuwd of de inventarisatie ook is 
uitgevoerd op andere ministeries die te maken hebben met wet- en regelgeving die raakt aan 
(oud)studenten. Hierbij verwijzen deze leden naar het feit dat het ministerie van Buitenlandse 
Zaken gehoor geeft aan het verzoek van DUO om de verlenging van een paspoortaanvraag 
                                                                 
9
 mbo: middelbaar beroepsonderwijs  
10
 hbo: hoger beroepsonderwijs  
11
 Kamerstuk 31 289, nr. 474 
12
 ISK: Internationale Schakelklas 

II Reactie van de minister en staatssecretaris van Onderwijs, Cultuur en 
Wetenschap en de minister voor Primair en Voortgezet Onderwijs 
 
In dit schriftelijk overleg heeft uw vaste commissie voor Onderwijs, Cultuur en Wetenschap 
vragen gesteld naar aanleiding van onze brief van 22 december 2022 inzake de resultaten  
van het onderzoek naar hardvochtigheden in de wet- en regelgeving van OCW  
(Kamerstukken II 2022/23, 36 200-VIII, nr. 181). Wij danken de leden voor de door hen 
gestelde vragen, waarop wij hierna ingaan. 
 
Inbreng van de leden van de VVD-fractie 
 
De leden van de VVD-fractie hebben kennisgenomen van de ‘resultaten onderzoek 
hardvochtigheden in wet- en regelgeving OCW’. Deze leden onderschrijven het belang van 
het onderzoek en hebben enkele vragen. De leden van de VVD-fractie constateren dat er op 
het ministerie een groot aantal casussen bekend is waar knelpunten zijn ontstaan. Is, in 
algemene zin, bij deze casussen destijds maatwerk geboden? 
 
Bij de gemelde knelpunten is in een aantal gevallen maatwerk toegepast, bijvoorbeeld door 
gebruikmaking van een hardheidsclausule in de betrokken wet- en regelgeving. Niet bij alle 
gemelde knelpunten is maatwerk geboden. Bij een deel van de aangedragen knelpunten ging 
17
het, bij nadere beschouwing, niet om een onwenselijke situatie of ging het om een situatie 
18
waaraan geen individuele casuïstiek ten grondslag lag , zodat het bieden van maatwerk niet 
aan de orde was. Het kwam ook voor dat de betrokken wet- en regelgeving geen ruimte bood 
om maatwerk te leveren.  
 
De leden lezen dat een van de hardvochtigheden gaat over situaties waarin kwijtschelding 
van een studieschuld gewenst is. Wat voor situaties betreft dit? Wat voor 
kwijtscheldingsmogelijkheden zijn er op dit moment? 
 
Kwijtschelding van de studieschuld kan wenselijk zijn als oud-studenten zich in medisch 
uitzichtloze situaties bevinden waarbij op humanitaire gronden niet verlangd kan worden dat 
zij hun studieschuld nog (verder) terugbetalen. Het kwijtscheldingsbeleid heeft betrekking op 
het beleid dat DUO heeft geformuleerd op grond van de hardheidsclausule in de WSF 2000 
(artikel 11.5). Kwijtschelding onder het huidige beleid is mogelijk bij: 
1. Mensen met een ernstig verstandelijke beperking; geestelijke gehandicapten, op 
verklaring van de inrichting; 
2. Psychiatrische patiënten voor wie de situatie uitzichtloos is; 
3. Terminale ziekte, indien wordt verwacht dat de oud-student binnen een jaar komt te 
overlijden;  
4. Coma voor een langere periode.  
Voor elk verzoek tot kwijtschelding op medische gronden wordt een medische verklaring 
gevraagd, die wordt beoordeeld door de medisch adviseur van DUO. Op het advies van de 
medisch adviseur kan DUO overgaan tot kwijtschelding. Ook moet zijn vastgesteld dat het 
gaat om situaties waarin kan worden vastgesteld dat de studieschuld in de toekomst niet kan 
worden terugbetaald. Daarnaast wordt in individuele gevallen getoetst of er sprake is van een 
situatie die medisch gezien gelijk te stellen is met een situatie zoals hierboven genoemd. 
                                                                 
17
 Zie bijvoorbeeld nr. 72 uit de inventarisatie hardvochtigheden. Dit knelpunt betrof de effecten van de 
cascadebekostiging in het mbo, die echter reeds met ingang van 2019 is afgeschaft. 
18
 Zie bijvoorbeeld nr. 62 uit de inventarisatie hardvochtigheden. Dit knelpunt betrof het versnipperde karakter 
van de regelgeving met betrekking tot het collegegeld. 

Ten aanzien van de vraag of in de toekomst is voorzien in een inventarisatie als de 
onderhavige: dat is niet het geval. Wij ondernemen wel andere acties om bestaande 
hardvochtigheden te kunnen blijven signaleren en om toekomstige hardvochtigheden te 
voorkomen. Voor een beschrijving van deze acties zij verwezen naar het antwoord op de 
vragen daarover van de leden van de D66-fractie hieronder. 
 
De leden onderschrijven ook het belang van het experiment onderwijszorgarrangementen. Zij 
vragen nog of, gezien de looptijd van vijf jaar van het experiment, er tussentijdse evaluaties 
van het experiment zullen plaatsvinden en er dus eerder dan over vijf jaar aangevangen kan 
worden met nieuwe wetgeving. Zij zijn van mening dat dit mogelijkerwijs kan leiden tot het 
eerder wegnemen van hardvochtigheden. 
 
Vanaf april 2023 neemt het monitor- en impactonderzoek naar het Experiment 
Onderwijszorgarrangementen een aanvang. Dit onderzoek heeft als doel om inzicht te krijgen 
in hoeverre de onderwijszorgarrangementen en afwijkingsmogelijkheden bijdragen aan een 
toename van het aantal leerlingen dat een vorm van onderwijs volgt, een afname van het 
aantal leerlingen dat uitvalt en het verbeteren van de aansluiting van zorg en onderwijs. Voor 
het monitoronderzoek wordt ten minste een jaarlijkse tussenrapportage in november 
opgeleverd. Voor het impactonderzoek wordt ten minste een tussenrapport opgeleverd in 
2025 en een eindrapport in 2028. 
Parallel aan het Experiment Onderwijszorgarrangementen zal binnen maximaal één jaar 
worden gestart met het traject voor de wettelijke verankering. Hierin zullen de bevindingen 
van het onderzoek worden meegenomen. 
 
Inbreng van de leden van de D66-fractie 
 
Passend onderwijs 
 
De leden van de D66-fractie lezen dat de meeste problematiek bij het primair en voortgezet 
onderwijs ontstaat bij de combinatie van onderwijs en zorg, dit bevestigt het beeld dat deze 
leden al hadden. Thuiszittende kinderen zonder onderwijs, het gebrek aan onderwijs binnen 
zorginstellingen en achterblijvend onderwijs aan nieuwkomers voldoet bij de leden van de 
D66-fractie zeker aan het zogenoemde ‘buikpijncriterium’. Hardvochtigheden uit wetgeving 
die ertoe leiden dat minderjarigen geen onderwijs ontvangen is een nog grotere misstand. Als 
overheid hebben wij een speciale verantwoordelijkheid in het borgen van rechten van 
kinderen. Ook in het licht van onze verplichtingen vanuit internationale verdragen, zoals het 
Kinderrechtenverdrag en het VN -verdrag handicap. Deze leden vragen de minister of in het 
licht van deze verdragen de beoordeling hardvochtig niet vaker moet worden gesteld. Zou de 
minister deze vraag specifiek willen beantwoorden op het vlak van inclusief onderwijs, de 
thuiszittersproblematiek en de kinderen die onderwijs willen ontvangen op een zorginstelling? 
 
Wij delen met de leden van de fractie van D66 dat elk kind het recht heeft om zich te kunnen 
ontwikkelen en om daarom deel te kunnen nemen aan onderwijs. Dat is ook waar we ons als 
Nederland aan hebben verbonden met de ratificatie van de genoemde verdragen. Toch zijn er 
nog te veel leerlingen die niet het onderwijs krijgen dat nodig is. Om te bepalen of die 
(onwenselijke) situatie ook een hardvochtigheid oplevert moet worden beoordeeld of sprake is 
van een zodanig ernstige situatie dat sprake is van ontwrichting van het leven van het 
betreffende kind. Vervolgens moet worden bekeken of de ontwrichting ook toe te rekenen is 
aan handelen van de overheid en of voor het overheidshandelen afdoende 

deze hardvochtigheden rondom studiefinanciering op te lossen. Zij lezen ook dat de minister 
bezig is om de laatste twee knelpunten op te lossen. Dat gaat over de draagkrachtberekening 
en het beleid rondom kwijtschelding van studieschuld. Zij vinden dit belangrijke onderwerpen 
die een wezenlijk verschil in iemands leven kunnen maken. De leden vinden het belangrijk om 
de voortgang op dit thema nauw te monitoren. De leden vragen daarom of de minister de 
Kamer voor juni 2023 kan informeren over de voortgang van de stappen op deze 
onderwerpen. 
 
Beide hardvochtigheden zijn in beeld en behoeven nader onderzoek om tot een passende 
oplossing te komen. Voor het vaststellen van het buitenlands inkomen is nadere afstemming 
met de Belastingdienst nodig. Over de voortgang zullen wij uw Kamer uiterlijk 15 juni a.s. 
informeren. 
 
Voorkomen van hardvochtigheden 
 
De leden van de D66-fractie vinden het van groot belang dat de overheid hardvochtigheid in 
wet- en regelgeving voorkomt en wanneer gesignaleerd zo snel mogelijk oplost. Zij lezen dat 
er zowel departementaal als interdepartementaal procedures in gang zijn gezet die ervoor 
moeten zorgen dat departementen onbedoelde negatieve gevolgen van wet- of regelgeving 
aanpakken. Daarover hebben deze leden enkele vragen. Welke beleidswijzigingen voert DUO  
door om hardvochtigheden te voorkomen, signaleren en oplossen? 
 
Soms kan de wet- en regelgeving die DUO uitvoert ongewenste uitwerking hebben.  
Om dergelijke ongewenste uitwerking tegen te gaan (en dus ook eventuele hardvochtigheden 
te voorkomen, signaleren en oplossen) zijn de volgende stappen ondernomen.  
Het Arbitrair Beraad is ingevoerd om ongewenste uitwerking van beleid in casuïstiek 
multidisciplinair te signaleren en te bespreken, teneinde maatwerk te kunnen bieden. Ruimte 
in de wet- en regelgeving wordt indien mogelijk benut om in casuïstiek naar de bedoeling van 
de wet te handelen. Ook de Algemene wet bestuursrecht en de Grondwet kunnen motivering 
zijn voor de afhandeling van een casus. Uit het Arbitrair Beraad voortkomende signalen over 
knellende regelgeving worden besproken met het bestuursdepartement. Ook in de stand van 
DUO is hier aandacht voor. Op basis van al deze signalen ondernemen wij waar nodig actie 
en zorgen wij voor het oplossen van knelpunten. 
 
In de procedure van het afhandelen van bezwaarschriften wordt ook extra aandacht 
geschonken aan de menselijke maat.  
 
Op welke manier zorgen de ministers ervoor dat zij mogelijke hardvochtigheden signaleren 
en op een juiste manier beoordelen? Bijvoorbeeld, gaat het analysekader dat gebruikt is in 
het onderzoek breder worden toegepast bij het opstellen en/of beoordelen van meldingen of 
gaat de minister vaker een uitvraag doen onder eigen medewerkers? 
 
Op dit moment kunnen onze ambtenaren zich te allen tijde tot het programma OCW Open 
wenden met “buikpijngevallen” die zij tegenkomen. Daar worden ze verzameld, verder 
uitgezocht en waar mogelijk ondersteund bij het vinden van een oplossing. Het is de ambitie 
om algemene oproepen hiertoe vaker te doen, en om op den duur ook buiten OCW op te 
roepen tot het delen van mogelijke hardvochtigheden. Ook door middel van de jaarlijkse 
‘Stand van de uitvoering’ worden knelpunten in de wet- en regelgeving gesignaleerd. 
 

De aan de Kamer toegezonden lijst bevat 73 (potentiële) knelpunten die als niet hardvochtig 
zijn beoordeeld.  OCW Open zal deze punten onderzoeken. Deze knelpunten gaan over een 
breed scala aan OCW-onderwerpen, van studiefinanciering tot erfgoedsubsidie. Elke casus 
wordt uitgezocht en opgepakt op een wijze die passend is bij de aard van de onderliggende 
vraag.  
Wij zeggen toe uw Kamer voor het einde van dit jaar te informeren over de voortgang bij het 
aanpakken van deze casussen.  
Tevens vragen zij wat de reden is dat uitbreiding van de kwijtscheldingsmogelijkheden niet is 
meegenomen in het wetsvoorstel herinvoering basisbeurs. 
 
De openstaande hardvochtigheden – het kwijtscheldingsbeleid en de vaststelling van het 
buitenlands inkomen bij de draagkrachtberekening – behoeven een grondige analyse. De 
gewenste oplossingen zijn nog niet in beeld. Daardoor was het niet mogelijk om deze mee te 
nemen in het wetsvoorstel herinvoering basisbeurs, aangezien dat wetstraject voor studiejaar 
2023-2024 afgerond moet zijn. 
 
Er heerst niet alleen enige onduidelijkheid over de taakverdeling tussen de Belastingdienst en 
DUO bij de vaststelling van de omvang van het buitenlands inkomen, er is ook 
onduidelijkheid tussen betrokken ministeries en de uitvoerende diensten, waaronder 
Belastingdienst, UWV  en Sociale Verzekeringsbank over beurspromovendi met een top-
upbeurs waardoor deze mensen geen basiszorgverzekering en toeslagen zoals 
kinderopvangtoeslag aan mogen vragen. De leden van de CDA-fractie vernemen graag wat 
de stand van zaken is met betrekking tot de motie van de leden Van der Molen en Inge van 
Dijk over initiatief nemen om landelijke afspraken te maken over hoe om te gaan met top-
upbeurzen. 
 
Het maken van landelijke afspraken tussen de betrokken ministeries en de uitvoerende 
diensten, waaronder Belastingdienst, UWV en Sociale Verzekeringsbank, ten behoeve van 
duidelijkheid over de omgang met top-up beurzen staat interdepartementaal op de agenda en 
uw Kamer wordt voor het zomerreces van 2023 over de oplossingsrichtingen geïnformeerd.  
 
Inbreng van de leden van de SP-fractie 
 
De leden van de SP-fractie hebben meerdere keren aandacht gevraagd voor het gebrek aan 
maatwerk bij DUO. Ze zijn daarom ook blij gestemd dat hardvochtigheden zijn onderzocht, 
geconstateerd en ook zijn aangepakt. Wat deze leden betreft wordt dit structureel gedaan en 
zij vragen of het kabinet dit ook voornemens is. 
 
Wij kijken naar hoe er meer maatwerk verleend kan worden in situaties waar wet- en 
regelgeving onevenredig nadelig uitpakt voor de burger. Over deze maatwerkaanpak – en de 
lessen die we daaruit trekken – zullen wij uw Kamer op korte termijn informeren. Ook zullen 
wij de Kamer in het voorjaar informeren over de voortgang van de aanpak van alle 
hardvochtigheden. Voor het antwoord op de vraag van deze leden over het structureel 
onderzoeken van hardvochtigheden, verwijzen wij naar het bovenstaande antwoord op de 
vraag van de leden van de D66-fractie hierover. 
 
Passend onderwijs 
 

De leden van de PvdA-fractie vragen hoe de bewindspersonen verklaren dat bij het overzicht 
van hardvochtigheden de jongeren van 18 jaar en ouder die een vavo-traject volgen, jongeren 
van boven de 18 die de Nederlandse taal nog onvoldoende beheersen en vooral ook de 
jongeren in het praktijkonderwijs buiten beeld zijn gebleven. Als toelichting op deze vraag 
brengen zij het volgende naar voren.  
 
De vavo’ers van 18 jaar en ouder hebben – in tegenstelling  tot mbo  of hbo -studenten – geen 
recht op een OV-kaart en zij moeten dus zelf hun reiskosten betalen. Voor sommigen vormt dit 
een belemmering om voor een vavo-traject te kiezen. Er is een verkenning gedaan naar dit 
vraagstuk , maar nog altijd is er geen oplossing, aldus deze leden. 
 
In 2021 is een verkenning gedaan naar de mogelijkheden voor een reiskostenvergoeding voor 
scholieren in het praktijkonderwijs en vavo. Wij delen de mening dat reiskosten geen 
belemmering mogen vormen voor leerlingen in het praktijkonderwijs die een entreeopleiding 
volgen of voor jongeren in een vavo-traject. Wij bekijken daarom nu op welke wijze een 
reiskostenvergoeding via instellingen kan worden verstrekt aan scholieren in het 
praktijkonderwijs en vavo die dat nodig hebben. We zullen uw Kamer later dit jaar 
informeren over de stand van zaken. 
 
Het Nederlands onderwijssysteem kent geen publieke voorziening voor jongeren die boven de 
18 zijn en de Nederlandse taal nog onvoldoende beheersen. Binnen de context van 
inburgering wordt nu gewerkt aan een onderwijsroute, maar dit is een privaat traject. Voor 
andere nieuwkomers, waaronder de Oekraïense ontheemden bestaat helemaal geen 
voorziening. Zij zijn volledig afhankelijk van gemeentelijk beleid. Vanuit het perspectief van 
kansengelijkheid zou er in Nederland een publiek toegankelijke voorziening moeten bestaan, 
waarin jongeren die de Nederlandse taal nog niet of onvoldoende beheersen deze kunnen 
leren, zodat ze kunnen instromen in een opleiding die past bij hun capaciteiten. Te denken valt  
aan een ISK  voor doelgroep 18+, zo stellen de leden van de PvdA-fractie. 
 
Het kabinet vindt het belangrijk dat volwassen nieuwkomers die de Nederlandse taal nog 
onvoldoende beheersen, kunnen participeren in de Nederlandse samenleving. De 
beschikbaarheid van taalonderwijs is daarbij van groot belang. Het taalonderwijs is niet 
vormgegeven in één taalvoorziening voor alle meerderjarige nieuwkomers, omdat de 
doelgroep zeer divers is: bijvoorbeeld vluchtelingen, statushouders, inburgeraars. Ook het 
doel is divers: voor sommige nieuwkomers is het doel onderwijs, en voor anderen is dat 
deelname aan de arbeidsmarkt of zelfredzaamheid in de samenleving. Het Rijk organiseert en 
financiert het taalonderwijs aan meerderjarigen op verschillende manieren, zodat een divers 
aanbod tot stand kan worden gebracht dat zoveel mogelijk recht doet aan de specifieke 
behoeften van nieuwkomers.  
 
Meerderjarige nieuwkomers die hun opleiding aan een publiek gefinancierde 
onderwijsinstelling zijn begonnen toen zij minderjarig en leer- en kwalificatieplichtig waren, 
kunnen die opleiding afmaken. Voor jongeren die willen studeren op het middelbaar 
beroepsonderwijs of het hoger onderwijs, wordt de taal vaak geleerd in een entreeopleiding 
voor anderstaligen, die bij diverse roc’s wordt aangeboden en die daarvoor vaak samenwerken 
met internationale schakelklassen. In het hoger onderwijs kan men via verschillende 
schakeltrajecten instromen.  
 
Onderwijsinstellingen werken hierbij vaak samen met gemeenten. Vanuit de gemeente staan 
voor volwassen nieuwkomers voorzieningen open, die gefinancierd worden vanuit de Wet 

28
jongeren te bevorderen. Dit is aangekondigd in de Werkagenda MBO. Het streven is om het 
wetsvoorstel voor de zomer in internetconsultatie te laten gaan. 
 
Inbreng van de leden van de GroenLinks-fractie  
 
De minister stelt in zijn brief dat voor de inventarisatie is gesproken met mensen die zich 
dagelijks bezighouden met OCW-wet- en regelgeving. Tevens heeft hij diegenen waar deze 
regelgeving uiteindelijk op van toepassing is (burgers, scholen, (culturele) instellingen) 
gevraagd voorbeelden van wetten, regels of situaties door te geven waardoor zij volgens hen 
buitensporig in de knel komen. Heeft het kabinet ook gekeken naar rechtszaken van de 
afgelopen tijd waarbij DUO de aanklager is geweest en de rechtszaak heeft verloren, zo 
vragen deze leden. Zo nee, waarom niet? 
 
De interne uitvraag is gedaan bij alle geledingen van het ministerie, waaronder DUO. 
Mogelijke knelpunten zijn aangeleverd op basis van het “buikpijncriterium”. Aangezien bij 
DUO kennis over bezwaar- en beroepsprocedures en de onderliggende casus aanwezig is, zijn 
ook deze casus langs de meetlat van dit criterium gelegd en waar nodig aangeleverd. Zie 
bijvoorbeeld knelpunt 11 op de lijst, dat ook als hardvochtig is aangemerkt.     
 
De leden van de fractie van GroenLinks zijn tevens benieuwd of de inventarisatie ook is 
uitgevoerd op andere ministeries die te maken hebben met wet- en regelgeving die raakt aan 
(oud)studenten. Hierbij verwijzen deze leden naar het feit dat het ministerie van Buitenlandse 
Zaken gehoor geeft aan het verzoek van DUO om de verlenging van een paspoortaanvraag 
stop te zetten van oud-studenten bij het achterstallige studieschuld innen. Klopt het dat deze 
werkwijze niet is opgenomen in de lijst met hardvochtigheden? Kan de minister toelichting 
geven waarom dat zo is, ondanks het feit dat de Nationale Ombudsman al in 2020 aangaf dat 
er meer maatwerk toegepast moet worden bij paspoortsignalering? Is hij het met deze leden 
eens dat door deze werkwijze schrijnende situaties ontstaan? Zo nee, waarom niet? 
 
Paspoortsignalering wordt door DUO enkel ingezet als laatste middel. Op het moment dat dat 
wordt ingezet is er al lange tijd geprobeerd contact te krijgen met de debiteur, maar zonder 
resultaat. De inzet van het instrument moet dan ook in dat perspectief worden gezien – de 
debiteur heeft op dat moment ook zelf verzuimd om de juiste contactgegevens door te geven 
en voldoet niet aan zijn of haar betalingsverplichting. Hoewel het in de individuele situatie 
lastig kan zijn als een paspoort (in eerste instantie) wordt geweigerd, staat het instrument wel 
in verhouding tot de dan ontstane situatie. Bovendien geldt dat DUO in principe altijd 
toestemming geeft voor de afgifte van een paspoort met een beperkte geldigheidsduur. Het is 
dus niet zo dat mensen niet meer kunnen reizen. 
 
De Nationale Ombudsman heeft in 2020 onderzoek gedaan naar paspoortsignalering. In dat 
onderzoek wordt gesteld dat de ombudsman begrip heeft dat DUO dit middel toepast, maar 
dat het van belang is dat er duidelijke informatie wordt verstrekt. DUO heeft deze aanbeveling 
ter harte genomen en de website aangepast. Daarnaast zegt de ombudsman dat DUO rekening 
moet houden met de persoonlijke omstandigheden van de student. Dat is al onderdeel van de 
huidige praktijk, bij het afsluiten van een betalingsregeling wordt gekeken naar de 
afloscapaciteit van de debiteur en er wordt in principe ook altijd toestemming gegeven voor 
de afgifte van een paspoort. Het doel is namelijk niet om mensen hun paspoort af te nemen, 
maar om weer in contact te komen en blijven met deze debiteuren.  
                                                                 
28
 Bijlage bij Kamerstukken II 2022/23, 31 524, nr. 549.  

 
Het kader voor de beoordeling van de aangedragen (mogelijke) knelpunten is beschreven in 
de inleiding van de lijst hardvochtigheden, die op 22 december 2022 aan uw Kamer is 
31
toegezonden. Daaruit vloeit, voor zover relevant voor de beantwoording van de vraag van de 
leden van de fractie van GroenLinks, het volgende voort. 
Om te bepalen of sprake is van een hardvochtigheid moet worden beoordeeld of sprake is van 
een zodanig ernstige situatie dat sprake is van ontwrichting van het leven van een burger. 
Vervolgens moet worden bekeken of de ontwrichting ook toe te rekenen is aan handelen van 
de overheid en of voor het overheidshandelen afdoende rechtvaardiging  bestaat. Aan deze 
eisen zal sneller zijn voldaan in het geval de overheid rechtstreeks de ontwrichting teweeg 
heeft gebracht (bijvoorbeeld door het nemen van een sanctiebesluit met grote consequenties 
voor de burger) dan wanneer de overheid er onvoldoende in slaagt een nadelige positie waarin 
de burger verkeert, op te heffen.  
Ten aanzien van de door de leden van de GroenLinks-fractie genoemde voorbeelden, geldt dat 
het steeds gaat om problematiek waar leerlingen in meerdere of mindere mate last kunnen 
ondervinden van overheidsregelgeving. Wij menen dat niet (categorisch) kan worden 
gesproken van een hardvochtigheid in de zin van de hierboven beschreven definitie. Ten 
aanzien van de leerlingen in gesloten instellingen betrof het in de inventarisatie aangedragen 
knelpunt bekostigingsvoorschriften, waardoor scholen mogelijk minder bekostiging zouden 
ontvangen dan waar zij anders recht op zouden hebben. Hoewel dit onwenselijk kan zijn, 
betekent dit nog niet dat het leven van leerlingen daardoor ontwricht wordt. Ten aanzien van 
het lerarentekort geldt hetzelfde. Bovendien doen we er alles aan om het lerarentekort aan te 
pakken.  
Wat de toelaatbaarheidsverklaringen in Europees Nederland en leerlingen met een 
ondersteuningsbehoefte op Caribisch Nederland betreft, is voorstelbaar dat het leerlingen 
betreft die in een moeilijke positie verkeren, bijvoorbeeld omdat er geen goed passende 
onderwijsplek voorhanden is. Ten aanzien van het passend onderwijs hebben wij over deze 
problematiek aangegeven dat regelgeving in individuele gevallen hardvochtig kan uitpakken. 
Namelijk wanneer het gaat om voorschriften die in de weg staan aan het vinden van een 
passende onderwijsplek, zonder dat voor die voorschriften een afdoende rechtvaardiging te 
vinden is (men denke aan administratieve voorschriften). Het gaat echter te ver om het 
systeem van toelaatbaarheidsverklaringen in zijn algemeenheid als hardvochtig te 
bestempelen.  
Met betrekking tot Caribisch Nederland geldt dat het door de schaalgrootte niet altijd haalbaar 
is om het systeem van Europees Nederland te volgen. Er kan daarom niet worden gesproken 
van een aan de overheid toe te rekenen ontwrichting van het leven van de betrokken 
leerlingen. Wel zetten alle betrokkenen zich om zo goed mogelijk onderwijs en ondersteuning 
te bieden die past bij de situatie (zie ook hierna). 
Zoals meermaals is aangegeven, wil het feit dat geen sprake is van een hardvochtigheid, niet 
zeggen dat er geen actie wordt ondernomen om eventuele knelpunten te verhelpen. Hieronder 
wordt, ten aanzien van de door de leden van de GroenLinks-fractie aangedragen knelpunten, 
ingegaan op de stappen die daartoe zijn en zullen worden gezet.   
                                                                 
31
 Bijlage bij Kamerstukken II 2022/23, 36 200-VIII, nr. 181. 

