Nts    26234 Vergaderingen Interim Committee en Development Committee 
 
Nr.  VERSLAG VAN EEN SCHRIFTELIJK OVERLEG  
Vastgesteld……..  
 
Binnen de vaste commissie voor Buitenlandse Handel en Ontwikkelingssamenwerking hebben 
de onderstaande fracties de behoefte vragen en opmerkingen voor te leggen aan de minister voor 
Buitenlandse Handel en Ontwikkelingssamenwerking over onder meer de Geannoteerde agenda 
voor de inzet van het Koninkrijk der Nederlanden voor de voorjaarsvergadering van de 
Wereldbank van 10-16 april 2023 (26234, nr. …).  
 
De op 4 april 2023 toegezonden vragen en opmerkingen zijn met de door de minister bij brief 
van … toegezonden antwoorden hieronder afgedrukt.  
 
De voorzitter van de commissie, 
Wuite 
 
Adjunct-griffier van de commissie, 
Prenger 
 
 
Inhoudsopgave 
            
I Vragen en opmerkingen vanuit de fracties      
 Inbreng VVD-fractie 
 Inbreng D66-fractie 
 Inbreng CDA-fractie 
 Inbreng PvdA-fractie 
 Inbreng BBB-fractie  
 
  
II Antwoord / Reactie van de minister  
III Volledige agenda 
 
 
I. Vragen en opmerkingen vanuit de fracties 
 
Inbreng leden van de VVD-fractie 
De leden van de VVD-fractie danken de minister voor de toegezonden geannoteerde agenda voor 
de Voorjaarsvergadering van de Wereldbank. Zij betreuren het echter dat deze erg laat naar de 
Kamer is gestuurd. Toch hebben zij daarover nog enkele vragen en opmerkingen. 
 
Aanleiding 
De leden van de VVD-fractie hebben geconstateerd dat Rusland overweegt om de door de 
Verenigde Staten voorgedragen kandidaat als nieuwe president van de Bank aan te vechten. Zij 
vragen daarom aan de minister of zij denkt dat deze aanvechting van Rusland zal slagen en wat 
Pagina 1 van 17 
 

landen, van mening dat de multilaterale ontwikkelingsbanken een nog grotere bijdrage 
moeten leveren aan de aanpak daarvan. Grensoverschrijdende uitdagingen dienen beter te 
worden geïntegreerd in hun operational model. Ook dient de financiële slagkracht van de 
banken vergroot te worden, onder andere door balansoptimalisatie en implementatie van 
de aanbevelingen uit de Independent Review of MDBs’ Capital Adequacy Frameworks. In dit 
kader wordt ook ingezet op versterkte mobilisering van privaat kapitaal. Het kabinet 
erkent, net als de Wereldbankgroep, dat privaat kapitaal essentieel is voor het dichten van 
de SDG financieringskloof. De Bank speelt een belangrijke rol in het mobiliseren van 
privaat kapitaal. Doordat de Bank actief is op de financiële markten kan zij privaat 
kapitaal als hefboom toepassen; mede dankzij de triple-A rating kan de Bank voor iedere 
ingelegde dollar van donoren tot vijf dollar ophalen op de markt. Dit marktkapitaal kan 
vervolgens goedkoper worden doorgeleend aan klantlanden. Het kabinet is daarnaast 
voorstander van de inzet van de Wereldbankgroep voor het stimuleren van private sector 
ontwikkeling in klantlanden.Deze richt zich op (i) het creëren van een gunstig 
investeringsklimaat door middel van onder andere beleidsadvies en structurele 
hervorming, (ii) het initiëren van projecten waarin private partijen kunnen (co-)investeren, 
en (iii) het ontwikkelen van relevante lokale kapitaalmarkten, om private partijen betere 
toegang te verlenen tot deze investeringsmogelijkheden. Tot slot is een betere 
samenwerking en coördinatie tussen de verschillende ontwikkelingspartners nodig. Dit 
hervormingsproces is gestart met de Wereldbank, als de grootste en belangrijkste 
ontwikkelingsbank, maar de intentie is dat ook de regionale ontwikkelingsbanken 
dergelijke hervormingen gaan doorvoeren. 
 
Ook vragen zij hoe de gebieden in Caribisch Nederland beter worden geholpen door de 
Wereldbank. 
 
5. Antwoord van het kabinet:  
De Caribische delen van het Koninkrijk zijn niet afzonderlijk lid van de Wereldbank en 
kunnen daarom geen aanspraak maken op programma’s van de Wereldbank. Wel kunnen 
de Caribische delen van het Koninkrijk gebruik maken van de zogenoemde reimbursable 
advisory services van de Wereldbank. Een recent voorbeeld hiervan is het onderzoek dat de 
Wereldbank in 2022 heeft uitgevoerd naar duurzame ontwikkeling op Bonaire. Verder 
geldt dat de Wereldbank voor Sint Maarten (autonoom land binnen het Koninkrijk) het 
door Nederland opgerichte trustfonds voor de wederopbouw als gevolg van de orkaan Irma 
(2017) beheert. Ook heeft de Wereldbank geholpen bij het opstellen en uitvoeren van een 
plan voor de wederopbouw, het National Recovery and Resilience Plan (NRRP) en stelt de 
Bank halfjaarlijkse voortgangsrapportages op over het trustfonds. Als zodanig is de 
Wereldbank intensief betrokken bij het herstel en de wederopbouw van Sint Maarten.  
Voorts vragen de leden van de VVD-fractie naar de kabinetsreactie om de duurzame 
energietransitie in het Mondiale Zuiden te versnellen.  
 
6. Antwoord van het kabinet: 
Het recente zesde rapport van het IPCC bevestigt de eerdere bevinding van het 
Internationaal Energieagentschap dat de mondiale investeringen in de energietransitie de 
Pagina 3 van 17 
 

8. Antwoord van het kabinet:  
De Bank heeft sinds het uitbreken van de oorlog meer dan USD 20,6 miljard gemobiliseerd 
voor financiële noodsteun aan Oekraïne. Hiervan is al meer dan USD 18 miljard 
uitgekeerd. In december jl. heeft de Bank een speciaal trustfonds voor Oekraïne opgericht, 
het Ukraine Relief, Recovery and Reform Trust Fund (URTF). Dit fonds versterkt de 
slagkracht van de Bank op het gebied van steun aan Oekraïne. Nederland heeft als één van 
de eerste donoren hieraan bijdragen in het kader van de winterhulp voor een bedrag van 
2
EUR 90 miljoen (Kamerbrief betreffende stand van zaken winterhulp Oekraïne ) en heeft 
onlangs een nieuwe bijdrage aangekondigd ter waarde van EUR 60 miljoen (Kamerbrief 
3
Eerste BZ en BHOS steunpakket Oekraïne 2023 ). Het URTF richt zich in deze fase van de 
oorlog vooral op de financiering van de meest urgente noden, zoals herstel van het 
energienet, ziekenhuizen en de transportinfrastructuur. Het URTF heeft verschillende 
initiatieven in de pijplijn om hier snel mee aan de slag te gaan. Het fonds volgt hierbij de 
fasering van de update van het needs assessment dat eind maart jl. is gepubliceerd om 
directe noodzakelijk steun te kunnen verlenen. Met zijn bijdrage aan het fonds draagt 
Nederland bij aan meer slagkracht van de Bank waardoor een deel van de in het needs 
assessment geraamde schade nu al hersteld kan worden. 
 
Zij vragen dan ook hoe privaat kapitaal hiervoor kan worden aangewend. En ligt hier 
 een rol voor de speciaal gezant bedrijfsleven en wederopbouw Oekraïne, en zo ja, welke?  
 
9. Antwoord van het kabinet:  
De private sector zal een grote rol spelen in de uiteindelijke wederopbouw van Oekraïne. 
Op dit moment moet echter benadrukt worden dat Oekraïne nog altijd in een staat van 
oorlog verkeert en de rol van de private sector nog beperkt is: veiligheidsrisico’s en de 
daarmee gepaard gaande reisbeperkingen zijn nog dermate groot dat mogelijkheden voor 
het reizen naar Oekraïne zeer beperkt zijn.  
 
De Bank probeert de private sector al wel zoveel mogelijk bij de steun aan Oekraïne te 
betrekken, bijvoorbeeld via hun tak voor de private sector, de International Finance 
Corporation (IFC). Nederland ondersteunt dit initiatief. Zo verschaft Nederland, als 
onderdeel van het recent aangekondigde 1e steunpakket, EUR 40 miljoen aan de IFC voor 
handelsfinanciering die o.a. de aankoop van zaaigoed en materieel door de Oekraïense 
landbouwsector mogelijk moet maken. (Kamerbrief Eerste BZ en BHOS steunpakket 
4
Oekraïne 2023 ).  
 
De gezant zorgt ervoor dat het Nederlandse bedrijfsleven zoveel mogelijk bij deze en 
andere internationale inspanningen aangesloten blijft. Bij de invulling van de taakopdracht 
voor de Gezant wordt rekening gehouden met het verzoek van de Kamer om deze Gezant 
bij zijn/haar werkzaamheden bijzondere aandacht te laten besteden aan het borgen van de 
aansluiting van het Nederlandse bedrijfsleven op de internationale inspanningen gericht op 
het volgen van de Oekraïense prioriteiten, waaronder ook voedselzekerheid en cruciale 
 
2
 Kamerbrief: 2022D53048 
3
 Kamerbrief: 2023Z05864 
4
 Kamerbrief: 2023Z05864 
Pagina 5 van 17 
 

middel van analyse en capaciteitsopbouw kunnen deze instellingen samen ervoor zorgen 
dat de kwetsbaarste bevolkingsgroepen geholpen worden. Ik zal tijdens de 
Voorjaarsvergadering zoals gebruikelijk aandacht vragen voor de meest kwetsbare 
bevolkingsgroepen.  
 
Rondetafelconferentie wederopbouw Oekraïne 
De leden van de D66-fractie lezen dat het Koninkrijk ervoor zal pleiten dat Oekraïense 
initiatieven leidend zijn bij de wederopbouwinspanning, dat internationale hulp goed 
gecoördineerd wordt en dat steun tijdig wordt verleend. De leden onderschrijven deze inbreng 
van het Koninkrijk. De leden vragen zich wel af waar de zorgen van de minister liggen op de 
drie genoemde aspecten. Kan de minister aangeven waar haar zorgen liggen met betrekking tot 
het leidende initiatief vanuit Oekraïne, de juiste coördinatie van internationale hulp en het tijdig 
verlenen van steun?  
 
12. Antwoord van het kabinet:  
Allereerst is het belangrijk dat de internationale coördinatie snel van de grond komt. Dit 
punt breng ik op in de gesprekken die ik voer, zowel met de Oekraïense autoriteiten als 
internationale partners. Wij verwelkomen dan ook het Multi Agency Donor Coordination 
Platform dat begin dit jaar is opgericht. Het kabinet is voorstander van goede 
donorcoördinatie, omdat dit de betrokkenheid van landen vergroot. Ook kan een 
coördinatiestructuur met een centrale rol voor Oekraïne de Oekraïners helpen een leidende 
rol te nemen in hun eigen wederopbouwproces. Goede coördinatie zorgt er bovendien voor 
dat tijdig en effectief hulp kan worden geboden. Inmiddels heeft de Bank sinds het 
uitbreken van de oorlog meer dan USD 20,6 miljard gemobiliseerd voor financiële 
noodsteun aan Oekraïne. Hiervan is al meer dan USD 18 miljard uitgekeerd. 
Wat de toekomstige steun betreft, is het niet gemakkelijk te voorspellen hoe de oorlog zich 
zal ontwikkelen en waar zich nieuwe noden zullen voordoen. Om dit te ondervangen en om 
zo effectief mogelijk steun te kunnen bieden heeft het kabinet voor 2023 op voorhand een 
reservering van EUR 2,5 miljard gemaakt voor steun aan Oekraïne. Op gezette tijden 
informeer ik uw Kamer over gebundelde steunpakketten, zie bijvoorbeeld de Kamerbrief  
5
van 3 april over het eerste steunpakket Oekraïne 2023. Over een tweede steunpakket voor 
dit jaar zal de Kamer voor het zomerreces worden geïnformeerd.  
 
 
 
Inbreng leden van de CDA-fractie 
De leden van de CDA-fractie hebben kennisgenomen van de geannoteerde agenda voor de 
voorjaarsvergadering van de Wereldbank en hebben hier nog enkele vragen over. 
 
De leden van de CDA-fractie hechten een groot belang aan het efficiënt inzetten van de 
beschikbare middelen die de Wereldbank heeft. Daarom vragen de leden van de CDA-fractie 
zich af of dit ook wordt meegenomen in de vernieuwde roadmap van de Wereldbank. Gaat deze 
roadmap ook in op hoe financiering te blijven mobiliseren met de toenemende noden? 
 
5
 Kamerbrief 2022D56571 
Pagina 7 van 17 
 

Sinds eind 2020 werken Aruba, Curaçao en Sint Maarten samen met Nederland aan 
noodzakelijke hervormingen in hun publieke sector, zoals die zijn overeengekomen in de 
Landspakketten.  
De uitvoeringsagenda van deze Landspakketten omvat een groot aantal essentiële 
hervormingen die beogen de randvoorwaarden voor een duurzame economische 
ontwikkeling in gang te zetten en op lange termijn te borgen. Dit vergroot ook de 
weerbaarheid van de Landen, zodat hun economieën beter in staat zijn toekomstige 
economische schokken op te vangen, bijvoorbeeld doordat hun markten zijn 
geflexibiliseerd en sneller kunnen omschakelen, het investeringsklimaat is verbeterd en de 
overheidsfinanciën gezonder zijn en tegenvallers kunnen opvangen. 
Op 4 april jl. hebben de ministers-presidenten van de Landen en de staatssecretaris van 
Binnenlandse Zaken en Koninkrijksrelaties een regeling ondertekend waarmee het 
6
juridisch fundament is gecreëerd voor de bilaterale regelingen. Met deze onderlinge 
regeling committeren de regeringen van Aruba, Curaçao en Sint Maarten zich voor 
meerdere jaren aan de uitvoering van de hervormingen in hun publieke sector met als doel 
hun economische weerbaarheid en bestuurskracht te verhogen. Nederland committeert 
zich aan het bieden van ondersteuning daarbij door het beschikbaar stellen van mensen en 
middelen. Ter ondersteuning van de uitvoering van de Landspakketten blijft de Tijdelijke 
Werkorganisatie (TWO) bestaan. De TWO voert haar taak uit in gezamenlijkheid met de 
Uitvoeringsorganisaties, die in ieder van de Landen zijn ingesteld onder hun minister-
presidenten. Samen zijn zij belast met de ondersteuning, begeleiding en monitoring van de 
uitvoering van de hervormingen. De TWO heeft hiertoe tot en met 2027 jaarlijks ongeveer 
EUR 30 miljoen beschikbaar. 
 
De review voor de Internationale Financiële Instellingen (IFI’s) doet voorstellen voor het 
aanpassen van de kapitaalraamwerken op zodanige wijze dat het leenvolume vergroot wordt 
terwijl de kapitaalbasis gelijk blijft. De leden van de CDA-fractie herkennen dat de noden vele 
malen hoger zijn geworden en meer ondersteuning nodig hebben, echter vragen de leden zich af 
in hoeverre het verhogen van het leenvolume op hetzelfde kapitaal leidt tot financiële risico’s en 
instabiliteit van deze instellingen in de toekomst. Kan er een reflectie komen over de positie 
hierop vanuit het Koninkrijk? 
 
16. Antwoord van het kabinet:  
De Wereldbank heeft veel ervaring op het gebied van balansoptimalisatie en financiële 
innovaties. Hierop kan worden voortgebouwd. Zo is bij de twintigste middelenaanvulling 
van de International Development Association (IDA), het Wereldbankonderdeel dat 
leningen met gunstige voorwaarden en schenkingen verstrekt aan de 76 armste landen, ook 
balansoptimalisatie doorgevoerd. De voorstellen die op tafel liggen kunnen de 
financieringscapaciteit van de International Bank for Reconstruction and Development 
(IBRD) vergroten, terwijl de triple A rating en de financiële duurzaamheid op lange termijn 
behouden blijven. Dit is een essentieel uitgangspunt geweest in alle gesprekken dusver voor 
 
6
 Kamerbrief: 36200-IV-60 
Pagina 9 van 17 
 

Inbreng leden van de PvdA-fractie  
De leden van de PvdA-fractie danken de minister voor de geannoteerde agenda en verzoeken de 
minister deze in het vervolg ruimer van te voren met de Kamer te delen.  
 
De leden van de PvdA-fractie willen dat armere landen meer middelen krijgen om te investeren 
in duurzame ontwikkeling, armoedebestrijding, tegengaan van ongelijkheid en de aanpak van 
klimaatverandering. Nog harder dan ons hier in Nederland, worden deze landen getroffen door 
de vele crises waar de internationale gemeenschap mee worstelt. De gevolgen van de oorlog in 
Oekraïne, de stijgende voedsel- en brandstofprijzen, de verwoestende impact van 
klimaatverandering en de nasleep van de coronapandemie hakken er in. Zij duwen mensen weer 
of nog verder de armoede in en vergroten de ongelijkheid die al welig tierde. Daarom is het van 
groot belang dat deze landen en samenlevingen de ruimte krijgen te investeren in vooruitgang en 
een betere, duurzamere, gelijkere toekomst. 
 
De leden van de PvdA-fractie steunen daarom de inzet van de regering om de missie van de 
Wereldbank te verruimen zodat deze ook meer steun kan geven aan het aanpakken van deze 
mondiale crises, waaronder op het gebied van mondiale gezondheid en klimaatverandering. 
Daarbij onderschrijven de leden met kracht de inzet van de minister om dit niet ten kosten te 
laten gaan van de steun aan de aller armste landen en vragen op welke wijze de regering hier 
vorm aan geeft.  
 
19. Antwoord van het kabinet:  
In alle voorbereidende gesprekken over de hervormingen van de Wereldbank is door 
Nederland uitgedragen dat het onze prioriteit is dat bij deze hervormingen de benodigde 
financiering voor de armste landen niet nadelig wordt geraakt. De verbreding van de focus 
naar grensoverschrijdende uitdagingen hoort dus aanvullend te zijn op de inzet op 
armoede gerelateerde ontwikkelingsdoelen in de kwetsbaarste landen. Nederland bevindt 
zich hierbij in het gezelschap van veel gelijkgezinde donoren. Het kabinet toetst de 
hervormingsvoorstellen van de Bank op het gebied van de eigen missie en doelstelling en de 
modellen van financiering en operationalisering aan deze prioriteit. Het is belangrijk om te 
constateren dat deze grensoverschrijdende uitdagingen nauw verbonden zijn aan de 
armoede gerelateerde ontwikkelingsdoelen. Zo worden kwetsbare bevolkingsgroepen in de 
armste landen vaak het hardst getroffen door natuurrampen als gevolg van 
klimaatverandering. De additionele inzet op mondiale uitdagingen zal dus ook de inzet met 
betrekking tot de eerdergenoemde Twin Goals versterken. 
  
Daarbij roepen zij de minister op dit als belangrijke aandeelhouder van de Wereldbank duidelijk 
naar voren te brengen in al haar gesprekken.  
 
20. Antwoord van het kabinet:  
Ik zal dit standpunt blijven uitdragen in de gesprekken met de Wereldbank en haar 
aandeelhouders over de hervormingen. 
 
In dit kader constateren de leden van de PvdA-fractie, samen met de G20 en belangrijke partners 
zoals de VS en Duitsland, dat de Wereldbank en andere multilaterale ontwikkelingsbanken 
(MDBs) grote zakken geld op de plank laten liggen. Miljarden euro’s liggen daardoor te 
Pagina 11 van 17 
 

van mening dat dit, wanneer dit niet ten koste gaat van de triple A rating en financiële 
duurzaamheid op de lange termijn, verkend kan worden.  
 
De leden delen de breder levende overtuiging dat het behoud van de AAA-status van de MDBs 
van belang is. Dit vergt politieke druk op en samenwerking met de Credit Rating Agencies om 
de speciale kwaliteiten van MDBs – waaronder hun preferred lender status – beter in waarde te 
schatten. De leden vragen de minister of zij – al dan niet in samenwerking met andere overheden 
– zich hiervoor inzet en of zij kan toelichten op welke wijze dit plaatsvindt en wanneer 
hieromtrent stappen te verwachten zijn.  
 
24. Antwoord van het kabinet:  
Het kabinet onderschrijft het oordeel van de PvdA-fractie dat het behoud van de triple A 
rating van de multilaterale ontwikkelingsbanken van belang is, net als hun financiële 
duurzaamheid op de lange termijn. Eén van de aanbevelingen uit de CAF Review luidt 
inderdaad dat er meer erkenning moet komen voor de specifieke kenmerken van 
multilaterale ontwikkelingsbanken ten opzichte van commerciële banken. Nederland 
verwelkomt de aanbevelingen uit de CAF Review en roept op tot een zo ambitieus mogelijke 
implementatie daarvan, waaronder deze aanbeveling. Nederland is van mening dat dit 
afstemming vergt tussen de desbetreffende banken en kredietbeoordelaars om de 
kredietwaardigheid van de banken niet in gevaar te brengen; dit zou namelijk kunnen 
leiden tot hogere kosten voor lenende landen. Nederland heeft als aandeelhouder geen 
directe invloed op hun kredietbeoordeling. 
 
Concreet speelt hierbij ook de wijze waarop het callable capital van MDBs wordt meegewogen 
in de risicoanalyses. De leden vinden dat hier groter gewicht aan kan worden toegekend. Zij 
vragen de minister of zij deze opvatting deelt en zo ja, op welke wijze zij zich hiervoor inzet en 
zo nee, waarom niet.  
 
25. Antwoord van het kabinet:  
Zoals genoemd in voorgaand antwoord, verwelkomt het kabinet de aanbevelingen uit de 
CAF Review en roept het op tot een ambitieuze implementatie daarvan. Het kabinet steunt 
de aanbeveling om een groter gewicht toe te schrijven aan callable capital, mits dit in lijn is 
met de eerdergenoemde kaders: behoud van de triple A rating en financiële duurzaamheid 
op de lange termijn. Het kabinet steunt geen maatregelen die impliciet of expliciet een extra 
kapitaalinleg inhouden. Indien het anders wegen van callable capital daartoe zou leiden, 
zou dit niet op de steun van het kabinet kunnen rekenen; de implementatie van de CAF 
Review dient het leenvolume van multilaterale ontwikkelingsbanken binnen de bestaande 
kapitaalbasis te vergroten. Of dit het geval is, zal moeten volgen uit de uitwerking van deze 
aanbeveling. 
 
De leden van de PvdA-fractie zien ook andere belemmeringen. Fondsen zoals de Poverty 
Reduction and Growth Trust (PRGT) van het IMF kunnen mogelijk niet aan de sterk groeiende 
vraag vanuit lage inkomenslanden voldoen omdat donoren onvoldoende bijdragen aan het 
zogenaamde subsidie-account dat de gunstige concessionele leningen aan arme landen mogelijk 
maakt. Elke extra bijgedragen euro telt hier en maakt impact. Zij vragen de minister of zij 
Pagina 13 van 17 
 

28. Antwoord van het kabinet:  
Nederland zal tijdens de Voorjaarsvergadering officieel het co-voorzitterschap van de 
Coalition of Finance Ministers for Climate Action (CFMCA) overnemen van Finland. 
Nederland ziet grote waarde in de Coalitie als non-normatief forum waarin landen 
ervaringen uitwisselen en capaciteit opbouwen zodat ze naar eigen inzicht klimaatactie 
kunnen integreren in het werk van ministeries van Financiën. Voor het co-voorzitterschap 
identificeert Nederland een aantal prioriteiten. Ten eerste ziet Nederland mogelijkheden 
om de impact van het forum te bevorderen door het technische werk van de Coalitie te 
laten landen in internationale gremia, zoals in werkgroepen van de G20 of op de COP 
Finance Day. Door het delen van ervaringen en best practices en deze op een overzichtelijke 
manier samen te brengen kan het forum duidelijk maken op welke manieren ministers van 
Financiën kunnen bijdragen aan implementatie van klimaatdoelstellingen en daarmee 
landen ondersteunen in het nemen van klimaatactie. Ten tweede vindt Nederland dat de 
toegevoegde waarde van de CFMCA ligt bij het bevorderen van klimaatactie door 
ministers van Financiën. Daarom wil het zich inzetten voor een duidelijke thematische 
focus en afbakening van de CFMCA gericht op instrumenten die vallen binnen de 
beleidsverantwoordelijkheid van de ministers van Financiën, bijvoorbeeld het faciliteren 
van en wetgevende sturing voor de financiële sector, koolstofbeprijzing, macro-
economische modellering en budgettering. Momenteel is er geen gremium dat zich specifiek 
richt op ministers van Financiën. Door deze focus te behouden levert de CFMCA een 
unieke bijdrage aan klimaatactie wereldwijd. 
 
Hoe gaat zij zich in deze functie inzetten voor nieuwe en additionele financieringsbronnen voor 
het financieren van klimaatschade in klimaatkwetsbare landen, evenals mitigatie en adaptatie 
aldaar? 
 
29. Antwoord van het kabinet:  
Zoals benoemd in het antwoord op vraag 28, richt de CFMCA zich specifiek op 
instrumenten die vallen binnen de beleidsverantwoordelijkheid van ministers van 
Financiën. Denk hierbij bijvoorbeeld aan het faciliteren en wetgevende sturing voor 
financiële sector, koolstofbeprijzing, macro-economische modellering en budgettering. De 
Coalition heeft een breed lidmaatschap van ruim 80 ontwikkelde economieën, midden-
inkomenslanden, en lage-inkomenslanden. De genoemde beleidsinstrumenten kunnen door 
leden ingezet worden om klimaatfinanciering voor alle doelen te genereren (mitigatie, 
adaptatie, schade). 
 
Inbreng het lid van de BBB-fractie  
Het lid van de fractie BoerBurgerBeweging heeft kennisgenomen van de brief en bijgevoegde 
documenten van de minister betreffende de Voorjaarsvergadering Wereldbank. Hier zijn nog een 
aantal vragen over. 
 
Een van de punten die tijdens de vergadering op tafel zijn gekomen zijn de aanhoudende 
voedsel- en energiecrises. Zo staat in het verslag dat de Bank de energie- en voedselcrisis wil 
aanpakken. Dit voor met name Afrikaanse landen. Nederland kan als tweede voedselexporteur 
van de wereld hier een grote rol in spelen. Ziet het kabinet hier ook kansen? 
Pagina 15 van 17 
 

 
 
II. Antwoord / Reactie van de minister  
 
 
III.  Volledige agenda 
 
Geannoteerde agenda voor de inzet van de Wereldbank Voorjaarsvergadering 2023. 
2023Z05846 - Brief regering d.d. 03-04-2023, minister voor Buitenlandse Handel en 
Ontwikkelingssamenwerking, E.N.A.J. Schreinemacher  
 
Verslag jaarvergadering Wereldbank 2022. 26234-274 - Brief regering d.d. 09-12-2022, 
minister voor Buitenlandse Handel en Ontwikkelingssamenwerking, E.N.A.J. Schreinemacher  
 
Pagina 17 van 17 
 

