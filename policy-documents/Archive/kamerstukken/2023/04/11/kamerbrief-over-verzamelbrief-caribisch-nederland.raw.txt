Bezoekadres:
De Voorzitter van de Tweede Kamer
Parnassusplein 5
der Staten-Generaal
2511 VX  Den Haag
Postbus 20018
www.rijksoverheid.nl
2500 EA  DEN HAAG
Kenmerk
3550497-1044992-ZJCN
Uw brief
Bijlage(n)
2
Correspondentie uitsluitend 
richten aan het retouradres 
met vermelding van de datum 
Datum 11 april 2023
en het kenmerk van deze 
Betreft Verzamelbrief Caribisch Nederland
brief.
Geachte voorzitter, 
Tijdens het Commissiedebat van 5 oktober 2022 over de zorg in Caribisch 
Nederland heb ik uw Kamer een aantal toezeggingen gedaan. Met deze brief 
informeer ik u over de stand van zaken van een aantal van deze toezeggingen.  
 
Tijdspaden 
Allereerst heb ik toegezegd nader invulling te geven aan de tijdpaden die ik 
verbind aan mijn ambities zoals geschetst in mijn brief van 29 september 2022 
(36200 XVI, Nr. 9). In bijlage 1 van deze brief schets ik deze tijdpaden.  
 
Tussentijdse evaluatie Pilot directe verwijzingen 
Om de verbeteringen van medische uitzendingen op Saba en Sint-Eustatius te 
bevorderen, en mede naar aanleiding van de Kamervragen van de leden Wuite en 
Paulusma, D66 (Kamerstukken II 2022/21 nr. 2788), heb ik een start gemaakt 
met de pilot directe verwijzingen. Met de pilot directe verwijzingen wordt er 
gehoor gegeven aan het verzoek om meer verantwoordelijkheid te beleggen bij de 
huisartsen op Saba en Sint-Eustatius in de verwijzingen. Met de directe verwijzing 
wordt de professionele zeggenschap in Caribisch Nederland versterkt en is de 
verwachting dat het proces van medische uitzendingen van Sint-Eustatius en Saba 
vereenvoudigd en meer patiëntvriendelijk wordt gemaakt. 
Vóór de start van de pilot directe verwijzingen werden aanvragen voor medische 
uitzendingen ter beoordeling aan het medisch adviesteam van Zorg en Jeugd 
Caribisch Nederland (ZJCN) voorgelegd. Hierbij ging het om een doelmatigheid en 
rechtmatigheidstoets. Met de pilot kunnen huisartsen op Saba en Sint-Eustatius 
nu direct doorverwijzen naar het ziekenhuis Sint Maarten Medical Center (SMMC) 
zonder tussenkomst van het medisch adviesteam. Dit is voor patiënten op Saba 
en Sint-Eustatius het eerstaangewezen ziekenhuis. Voor verwijzingen naar andere 
zorgbestemmingen op Curaçao, Sint Maarten, Aruba, Colombia en Nederland 
(derdelijnszorg) is afgesproken dat deze zal blijven zoals gewoonlijk, op initiatief 
van een behandelend specialist. Dit is gelijk op zowel Bonaire als Saba en St. 
Eustatius.  
 
 
 
Pagina 1 van 6

Nederland. NNZ als interventie is tegelijkertijd niet volledig passend vanwege 
Kenmerk
onder andere de schaalgrootte en culturele verschillen. Ik zal bezien of er 
3550497-1044992-ZJCN
elementen vanuit Nu Niet Zwanger aangeboden kunnen worden aan de lokale 
professionals om hun aanpak verder te ontwikkelen. Hiermee is er ruimte voor 
maatwerk. Daarnaast ga ik in gesprek met FIOM, de openbare lichamen en andere 
betrokken professionals over de ondersteuning bij ongewenste of onbedoelde 
zwangerschappen. Verder kan ik u melden dat op Saba inmiddels de website over 
seksuele gezondheid gelanceerd is.  
 
Motie van het Lid Den Haan C.S. over het onderzoek regionaal netwerk 
van social workers.  
Op verzoek van Kamerleden Den Haan, Simons en Van Raan (36200 IV, Nr. 24) is 
met het Ministerie van Sociale Zaken en Werkgelegenheid (SZW) een verkennend 
gesprek gevoerd over de capaciteit van maatschappelijk werkers in Caribisch 
Nederland. Zoals ik eerder aangaf wil ik de preventieve en laagdrempelige 
eerstelijns ondersteuning verbeteren, zodat inwoners van Caribisch Nederland 
tijdig geholpen worden en verergering van problematiek wordt voorkomen. 
Maatschappelijk werkers spelen op elk eiland een belangrijke rol door 
laagdrempelige ondersteuning te bieden op het gebied van opvoeding van 
kinderen, opgroeien, omgaan met een beperking en om armoede en schulden 
tegen te gaan.  
Met de openbare lichamen is al een aantal jaren ingezet op stevige integrale 
eerstelijns ondersteuningsteams. Binnen deze teams voor jeugd is specifiek 
aandacht voor vroeg signalering en vroege interventie bij opgroei- en 
opvoedingsproblemen. VWS en SZW overleggen doorlopend met de drie openbare 
lichamen om te komen tot structurele borging van deze teams in het sociaal 
domein. Daarbij is ook aandacht voor de capaciteit en verdere professionalisering 
van maatschappelijk werkers.  
In gesprek met de openbare lichamen bleek dat de problematiek rondom de 
beschikbaarheid van maatschappelijk werkers meerdere elementen heeft. Het is 
onder andere moeilijk om (goed geschoold) personeel te vinden en voor langere 
periode in Caribisch Nederland vast te houden. We hebben gezamenlijk 
geconcludeerd dat een regionaal netwerk van maatschappelijk werkers geen 
geschikte oplossing lijkt voor de huidige problematiek. Het werk behelst het 
winnen van vertrouwen en het opbouwen van een relatie met de cliënt. Dit leent 
zich niet voor een pool aan medewerkers die voor kortere periodes en afwisselend 
inzetbaar zijn. Wel zien alle betrokken partijen het nut van meer 
kennisuitwisseling, zowel tussen de eilanden als tussen Europees Nederland en 
Caribisch Nederland.   
VWS en SZW zullen met de openbare lichamen in nauw overleg monitoren hoe de 
inzet van maatschappelijk werk in het sociaal domein verloopt en of dit voldoende 
is. De inzet is om in eerste instantie de oplossingen op ieder eiland te organiseren. 
Ook is afgesproken dat Bonaire, Saba en Sint-Eustatius zullen verkennen hoe zij 
meer gezamenlijk kunnen optrekken. Dat kan bijvoorbeeld door het vormen van 
een platform waarbinnen uitwisseling van kennis en kunde plaatsvindt. VWS en 
SZW verkennen verder of er partijen zijn uit Europees Nederland die kunnen 
ondersteunen. Dit doen we aan de hand van relevante thema’s en vraagstukken. 
 
Modernisering Krankzinnigenwet 
Tijdens het Commissiedebat op 5 oktober heb ik aangegeven mee te willen 
werken om de mogelijkheden na te gaan om de naam van de Krankzinnigenwet te 
veranderen via de Verzamelwet VWS. Ondertussen heeft GroenLinks tijdens de 
behandeling van de Verzamelwet VWS afgelopen 18 januari het amendement 
Pagina 3 van 6

lopen tot het einde van het jaar. Naast het afnemen van “blocked seats” van 
Kenmerk
Winair zal ZJCN ook gebruik blijven maken van de bestaande chartervliegtuigen.  
3550497-1044992-ZJCN
 
Regiobeeld Caribisch Nederland  
In het Commisiedebat van 5 oktober 2022 heb ik ook toegezegd te inventariseren 
of een regiobeeld in Caribisch Nederland mogelijk is.  
  
Op basis van de inventarisatie moet ik concluderen dat een regiobeeld 
vergelijkbaar met die in Europees Nederland op dit moment niet haalbaar is. 
Reden hiervoor is dat de data infrastructuur in Caribisch Nederland nog niet 
vergelijkbaar is met Europees Nederland. Om ervoor te zorgen dat er in de 
toekomst meer data beschikbaar is op het gebied van volksgezondheid, zorg en 
welzijn, wordt er gewerkt aan het verbeteren van de informatiebronnen en het 
ICT-landschap in Caribisch Nederland. 
  
Om de huidige gezondheidssituatie van de bevolking op Bonaire, Sint-Eustatius en 
Saba in kaart te brengen, wordt er vanuit de lokale afdelingen publieke 
gezondheid op Bonaire, Sint-Eustatius en Saba, met ondersteuning van het RIVM, 
gewerkt aan volksgezondheidsrapportages. Waar mogelijk wordt hierbij 
aangesloten bij de vastgestelde criteria van de regiobeelden. Daarnaast zal het 
onderzoek van de European Observatory on Health Systems and Policies een beeld 
schetsen van het huidige zorgstelsel.  
   
Op 19 januari 2023 heeft u mij schriftelijk verzocht om informatie over het actuele 
tijdspad van het onderzoek naar de staat van de gezondheidszorg in Caribisch 
Nederland te sturen. De European Observatory on Health Systems and Policies 
heeft mij laten weten dat zij het rapport in het najaar van 2023 zullen opleveren. 
Dit stelt mij in staat om in het vierde kwartaal van 2023 het onderzoeksrapport 
naar de Kamer te sturen. 
 
Meldingsplicht voor calamiteiten in Caribisch Nederland 
In de procedurevergadering van de vaste commissie voor Volksgezondheid, 
Welzijn en Sport van 1 februari 2023 is gesproken over de schriftelijke vragen van 
de leden Van den Berg, Van den Hil en Paulusma (2022-2023, nr. 1294) over het 
gesprek met de Eilandsraad van Sint-Eustatius. De commissie vraagt of ik bereid 
bent het beleid aan te passen wat betreft de meldingsplicht voor calamiteiten in 
Caribisch Nederland. Naar aanleiding van dit verzoek ga ik de meerwaarde van 
een dergelijke meldingsplicht onderzoeken, onder meer in overleg met de IGJ. Ik 
zal uw Kamer in een later stadium over de uitkomsten informeren.  
 
  
Pagina 5 van 6

