 
Wijziging van de Wet hersteloperatie toeslagen houdende aanvullende maatregelen 
voor kinderen, ex-partners van gedupeerde aanvragers kinderopvangtoeslag, 
nabestaanden van overleden gedupeerde aanvragers kinderopvangtoeslag en 
overleden kinderen (Wet aanvullende regelingen hersteloperatie toeslagen) 
 
Memorie van toelichting 
I Algemene toelichting ................................................................................................3 
1 Inleiding ...................................................................................................................3 
2 Aanleiding voor aanvullende herstelmaatregelen ......................................................3 
3 Herstelmaatregelen voor ex-partners .......................................................................7 
3.1 Begrip ex-partner .................................................................................................8 
3.2 Forfaitaire compensatie ..........................................................................................9 
3.2.1 Doel en hoogte forfaitaire compensatie .............................................................9 
3.2.2 Aanvraag en toekenning van forfaitaire compensatie .........................................10 
3.3 Aanvullende compensatie voor werkelijke schade ....................................................11 
3.3.1 Voorwaarden en hoogte werkelijke schade .......................................................11 
3.3.2 Aanvraag en toekenning werkelijke schade ......................................................11 
3.4 Aanpak schulden van ex-partners ..........................................................................12 
3.4.1 Context en doel ............................................................................................12 
3.4.2 Aanpak van bestuursrechtelijke schulden .........................................................12 
3.4.3 Aanpak van privaatrechtelijke schulden ...........................................................13 
3.4.4 Schulden die buiten de schuldenregeling vallen ................................................15 
3.4.5 Verschil met schuldenregeling voor gedupeerde aanvragers van 
kinderopvangtoeslag ..................................................................................................15 
3.4.6 Overwogen alternatieven ...............................................................................16 
3.5 Ex-partners in een schuldentraject ........................................................................17 
3.5.1 Wsnp-traject ................................................................................................17 
3.5.2 Msnp-traject ................................................................................................18 
3.6 Noodvoorziening .................................................................................................18 
3.7 Brede ondersteuning ...........................................................................................18 
3.7.1 Brede ondersteuning in Nederland ..................................................................18 
3.7.2 Brede ondersteuning in het buitenland ............................................................20 
3.8 Terugvordering ...................................................................................................22 
3.8.1 Terugvordering bij misbruik ...........................................................................22 
3.8.2 Terugvordering in andere gevallen ..................................................................23 
4 Kindregeling ............................................................................................................23 
4.1 Kinderen van ex-partners .....................................................................................23 
4.2 Financiële tegemoetkoming en brede ondersteuning ................................................25 
4.3 Wijze van toekenning financiële tegemoetkoming ....................................................26 
4.4 Overwogen alternatieven ......................................................................................26 
5 Regeling nabestaanden overleden gedupeerden .....................................................27 
5.1 Inleiding ............................................................................................................27 
1 

I Algemene toelichting 
1 Inleiding 
Inhoud van dit wetsvoorstel 
In het onderhavige wetsvoorstel wordt voorgesteld om de Wet hersteloperatie toeslagen (Wht) uit 
te breiden met maatregelen voor ex-toeslagpartners (hierna: ex-partners) van gedupeerde 
aanvragers van kinderopvangtoeslag. Deze maatregelen zijn aangekondigd in de brief van de 
1
Staatssecretaris van Financiën – Toeslagen en Douane van 29 oktober 2021. Op grond van de 
voorgestelde regelingen ontvangen ex-partners een forfaitaire compensatie van € 10.000 en indien 
nodig een aanvullende compensatie voor de werkelijke schade. Daarnaast wordt een aanpak voor 
(een deel van de) schulden voorgesteld. Ook wordt in dit wetsvoorstel voorgesteld de kindregeling 
uit te breiden naar kinderen en (voormalig) pleegkinderen van ex-partners. Deze kinderen hebben 
de moeilijke omstandigheden veroorzaakt door de toeslagenproblematiek vaak meegemaakt. 
Daarnaast wordt voorgesteld om de Wht uit te breiden met maatregelen voor bepaalde 
nabestaanden in het geval een overleden gedupeerde aanvrager of overleden kind bij leven recht 
zou hebben gehad op compensatie of de tegemoetkoming van de kindregeling. Ten slotte wordt een 
bredere toepassing van de vooraankondiging in de integrale beoordelingen (waarbij nog grondiger 
dan in de eerste toets wordt getoetst of sprake is van gedupeerdheid) en aanpassing van de 
2
zienswijzetermijn bij de vooraankondiging voorgesteld. Met deze toevoegingen wordt toegewerkt 
naar een afronding van de vorming van het beleid dat moet voorzien in het herstel van de problemen 
met de kinderopvangtoeslag. Nieuwe aanvullingen aan de Wet Hersteloperatie worden dan ook niet 
voorzien.  
 
Dit wetsvoorstel wordt mede ingediend namens de Minister van Sociale Zaken en Werkgelegenheid, 
de Staatssecretaris van Volksgezondheid, Welzijn en Sport en de Minister van Binnenlandse Zaken 
en Koninkrijksrelaties, vanwege de (mede)verantwoordelijkheid van deze bewindspersonen voor 
enkele in dit wetsvoorstel opgenomen maatregelen. 
2 Aanleiding voor aanvullende herstelmaatregelen 
Er worden in dit wetsvoorstel verschillende aanvullende herstelmaatregelen voorgesteld, zowel voor 
ex-partners, voor de kinderen en (voormalig) pleegkinderen van ex-partners en bepaalde 
nabestaanden van een overleden aanvrager van kinderopvangtoeslag en een overleden kind. Daarop 
wordt hierna per maatregel nader ingegaan. 
 
 
1
 Kamerstukken II 2021/22, 31066, nr. 912. 
2
 Bij de eerste zorgvuldige toets wordt getoetst of een aanvrager van kinderopvangtoeslag als gedupeerde is aan te merken. Naar aanleiding 
van de eerste zorgvuldige toets kan een forfaitair bedrag van € 30.000 worden toegekend en kan gestart worden met de aanpak van 
schulden. Hoewel deze toets zorgvuldig plaatsvindt, worden ten behoeve van de snelheid niet alle feiten en omstandigheden getoetst die 
relevant kunnen zijn voor het vaststellen of een aanvrager als gedupeerde is aan te merken. Bij integrale beoordeling wordt vastgesteld 
wat er is misgegaan met de kinderopvangtoeslag bij een gedupeerde aanvrager van kinderopvangtoeslag en wordt per berekeningsjaar 
het herstelbedrag vastgesteld dat op grond van een herstelmaatregel wordt toegekend. 
3 

terugvorderingen) die waren gericht aan de aanvrager van kinderopvangtoeslag. Zij ontvingen 
daarnaast door de (financiële) problematiek vaak niet de verschuldigde kinder- en/of 
partneralimentatie en hebben te maken gekregen met stress en mentale klachten. Uit gesprekken 
met deze ex-partners blijkt dat de problemen bij de kinderopvangtoeslag, net als bij de aanvrager 
van kinderopvangtoeslag, hebben geleid tot een keten van ellende. Zo is er bijvoorbeeld sprake van 
opbouw van schulden, de woning (ongunstig) moeten verkopen, persoonlijke relaties die onder druk 
kwamen en verlies van werk. Dit blijkt ook uit signalen van Kamerleden die bijvoorbeeld wijzen op 
de schuldenproblematiek binnen deze groep. Daarnaast hebben zich ook mogelijke ex-partners bij 
de Belastingdienst/Toeslagen gemeld die vanwege schuldenproblematiek hun schulden gepauzeerd 
wilden houden, ondanks dat zij niet in aanmerking kwamen voor de herstelregelingen. Onder hen 
leeft nog veel woede, schaamte, schuldgevoel en vertwijfeling. De behoefte aan officiële erkenning, 
compensatie en hulp is groot.  
 
3
Het kabinet heeft in het kader van de Catshuisregeling (het uitkeren van een forfaitair bedrag van 
€ 30.000 aan gedupeerde aanvragers) de oproep aan die gedupeerden gedaan om hun forfaitaire 
bedrag van € 30.000 te verdelen onder de gedupeerde aanvrager van kinderopvangtoeslag en een 
(ex-)partner. Dit gebeurt in de praktijk vaak niet. Het verdelen van deze compensatie wordt ervaren 
als een pijnlijk en soms onmogelijk proces. Het bedrag wordt vaak niet gedeeld, waardoor de 
gedupeerde ex-partner niet deelt in deze vorm van herstel.  
 
Dit wetsvoorstel voorziet in een zelfstandige aanspraak van de gedupeerde ex-partner op een 
forfaitaire compensatie en de aanvullende maatregelen in de hersteloperatie. Op deze manier wordt 
herstel geboden voor de gedupeerde ex-partner. Ook wordt hiermee voorzien in erkenning van de 
ex-partner als gedupeerde en benadrukt dat veel ex-partners vergelijkbare gevolgen hebben 
ondervonden van de toeslagenproblematiek als de gedupeerde aanvrager van kinderopvangtoeslag. 
Dit voorkomt daarnaast dat juridische procedures met de aanvrager van kinderopvangtoeslag over 
de verdeling van het forfaitaire bedrag hoeven te worden doorlopen. 
 
Overwogen alternatieven 
Bij het vormgeven van een ex-partnerregeling zijn diverse alternatieven beoordeeld.  
Allereerst is onderzocht of de voormalig toeslagpartners onderling tot een oplossing zouden kunnen 
komen. In deze variant zouden alle voormalig toeslagpartners – ook degenen die geen goede 
verstandhouding meer hebben – genoodzaakt zijn om de herstelbetaling samen te delen. Dit is 
buitengewoon lastig voor ouders, zeker als niet beiden het wenselijk achten de herstelbetaling te 
verdelen. Daarnaast heeft een dergelijk traject, eventueel met mediation, een mogelijk lange 
doorlooptijd. De verwachting was ook dat voor een groot deel van voormalig toeslagpartners een 
verdeling moeilijk zou zijn vast te stellen, laat staan af te dwingen. Deze voormalig toeslagpartners 
zouden zich dan waarschijnlijk alsnog melden voor een vorm van financiële compensatie.  
 
 
3
 Stcrt. 2021, 28304. 
5 

bij leven een aanvraag voor een herstelmaatregel heeft ingediend en vervolgens, voor de 
toekenning, overlijdt. Na het overlijden van de aanvrager moet de aanvraag op basis van het 
bestuursrecht worden afgewezen en delen de gezinsleden van de overledene niet meer mee in de 
herstelmaatregelen. UHT heeft in dit kader enkele tientallen aanvragen voor herstel ontvangen die 
niet meer aan de aanvrager kunnen worden uitgekeerd vanwege diens overlijden en die in 
afwachting van dit voorstel worden aangehouden.  
 
Ook als het forfaitaire bedrag van € 30.000 is uitbetaald en de aanvrager daarna overlijdt, kunnen 
achtergebleven gezinsleden in de problemen komen. Het kan dan bijvoorbeeld voorkomen dat 
schuldeisers zich melden om schulden van de overleden aanvrager bij diens erfgenamen te innen. 
De achtergebleven gezinsleden komen niet in aanmerking voor de schuldenregeling van de 
overledene en lopen ondersteuning mis, waarin ze wel hadden kunnen meedelen als de aanvrager 
nog zou hebben geleefd. Dit wetsvoorstel voorziet daarom in een aanspraak voor de toeslagpartner 
bij overlijden van de aanvrager van kinderopvangtoeslag op herstelmaatregelen van deze aanvrager. 
Indien er geen toeslagpartner is, krijgen de op het moment van overlijden in leven zijnde eigen 
kinderen van de overleden aanvrager recht op de herstelmaatregelen. Op deze manier kunnen de 
achterblijvende toeslagpartner en kinderen ruimhartig gecompenseerd worden en staan ze niet met 
lege handen na het overlijden van hun naaste. 
 
In de Wht is wel al geregeld dat kinderen van overleden ouders die zich nog niet hadden aangemeld 
voor een herstelmaatregel maar waarvan aannemelijk is dat de ouder recht zou hebben gehad op 
een herstelmaatregel, aanspraak kunnen maken op de kindregeling. Deze kinderen worden in de 
kindregeling erkend als zijnde getroffen door de toeslagenproblematiek. Zij ontvangen een financiële 
tegemoetkoming en brede ondersteuning. Maar daarmee is niet voorzien in de toekenning van de 
herstelmaatregelen voor een gedupeerde ouder en diens gezinsleden.   
 
Aanspraak voor nabestaanden van een overleden kind 
Dit wetsvoorstel voorziet in een aanspraak van de toeslagpartner, kinderen of ouders van een kind 
van een gedupeerde aanvrager van kinderopvangtoeslag bij overlijden van dat kind. Er kan 
aanspraak worden gemaakt op erkenning en een financiële tegemoetkoming naar analogie van de 
financiële tegemoetkoming die het kind ingevolge de kindregeling zou hebben ontvangen als het 
kind nog zou hebben geleefd. Als er geen toeslagpartner van het overleden kind is op het moment 
van overlijden, dan komen diens in leven zijnde kinderen in aanmerking voor de financiële 
tegemoetkoming. Dit bedrag wordt gelijkelijk verdeeld over het aantal kinderen dat een aanvraag 
hiertoe doet. Indien er geen toeslagpartner is en er geen kinderen zijn, komen de ouders van het 
overleden kind in aanmerking voor de financiële tegemoetkoming. 
3 Herstelmaatregelen voor ex-partners 
Op grond van de voorgestelde regeling voor ex-partners ontvangen ex-partners een forfaitaire 
compensatie van € 10.000. Als de werkelijke schade hoger is dan € 10.000 kunnen zij bovendien 
een verzoek doen voor aanvullende compensatie. Ook wordt een aanpak voor (een deel van de) 
7 

Ook is vereist dat de voormalig partner niet wordt aangemerkt als aanvrager van 
kinderopvangtoeslag die in aanmerking komt voor toepassing van een herstelmaatregel. Die groep 
valt immers op dit moment al onder het bereik van de Wht. Zij kwalificeren dus niet als ex-partner 
voor de toepassing van de Wht.  
 
De aanspraak van een ex-partner is afhankelijk van de vastgestelde gedupeerdheid van de 
aanvrager van kinderopvangtoeslag. Het kan voorkomen dat de potentieel gedupeerde aanvrager 
van kinderopvangtoeslag is overleden en nog geen aanvraag voor een herstelmaatregel heeft 
gedaan. Die overledene is daarmee ook niet aangemerkt als gedupeerde. Het wordt wenselijk geacht 
om de ex-partner in dit geval alsnog toegang te bieden tot de ex-partnerregeling. Er zijn twee 
situaties waarin die ex-partner toch in aanmerking kan komen voor de ex-partnerregeling. In beide 
situaties dient aannemelijk te zijn dat ten aanzien van de overleden aanvrager een herstelmaatregel 
zou zijn toegepast. Ten eerste in de situatie waarin de aanvrager van kinderopvangtoeslag geen 
aanvraag voor een herstelmaatregel heeft gedaan en is komen te overlijden vóór 1 januari 2024. 
De tweede situatie is die waarin de aanvrager van kinderopvangtoeslag voor overlijden een aanvraag 
voor een herstelmaatregel heeft gedaan, maar de toekenning nog niet heeft plaatsgevonden. In 
beide situaties geldt dat aannemelijk moet zijn dat de aanvrager van kinderopvangtoeslag in 
aanmerking gekomen zou zijn voor toepassing van een herstelmaatregel als hij nog in leven zou zijn 
geweest.  
3.2 Forfaitaire compensatie  
3.2.1 Doel en hoogte forfaitaire compensatie 
De forfaitaire compensatie voor de ex-partner bedraagt € 10.000. Dit bedrag moet worden gezien 
als erkenning voor het aangedane leed en is een vergoeding voor geleden materiële en immateriële 
schade. Het voorstel beoogt herstel te bieden en niet te treden in de (privaatrechtelijke) 
verhoudingen tussen partners of ex-partners. Daarom is gekozen voor een regeling waarbij de ex-
partner zelfstandig aanspraak heeft. Wel heeft het kabinet vanaf het begin een appel gedaan op de 
ontvangers van de Catshuisregeling om de eerder ontvangen € 30.000 te delen met diens (ex-
)toeslagpartner. Er kunnen diverse redenen zijn waarom de € 30.000 gedeeld is. Dit kan bijvoorbeeld 
zijn als gevolg van een  gedwongen verdeling op basis van het huwelijksvermogensrecht, maar het 
is ook mogelijk dat de ontvanger de € 30.000 vrijwillig heeft gedeeld. Het kabinet wil geen 
onderscheid maken tussen de diverse redenen waarom het bedrag verdeeld is tussen beide 
voormalig partners. Het zou de uitvoering van de maatregel bovendien compliceren en tot vertraging 
leiden als de Belastingdienst/Toeslagen bij de toekenning van compensatie rekening zou moeten 
houden met onderling verdeelde bedragen. Er zou immers getoetst moeten worden of die verdeling 
al dan niet heeft plaatsgevonden. De in de wet gehanteerde peildatum voor de ex-partnerregeling 
heeft bovendien tot gevolg dat toepassing van het huwelijksvermogensrecht niet snel zal leiden tot 
een gedwongen verdeling van de € 30.000. Op het moment van uitbetaling zijn partners immers al 
uit elkaar. Dat als gevolg van de zelfstandige aanspraak voor de ex-partner een verschil in 
compensatie tussen ex-partners kan ontstaan, weegt voor het kabinet in het kader van de 
hersteloperatie toeslagen minder zwaar dan de uitvoeringsconsequenties van het in de 
9 

3.3 Aanvullende compensatie voor werkelijke schade 
3.3.1 Voorwaarden en hoogte werkelijke schade 
Ex-partners die verwachten meer schade dan het aan hen uitgekeerde forfaitaire bedrag van 
€ 10.000 te hebben geleden als gevolg van institutionele vooringenomenheid, hardheid van het 
stelsel of de onterechte O/GS-kwalificatie, kunnen een (onderbouwde) aanvraag doen voor 
compensatie van aanvullende schade. Het kan zowel om materiële als immateriële schade gaan. De 
hoogte van de aanvullende compensatie is de werkelijke schade bovenop de forfaitaire compensatie. 
De schade wordt vastgesteld overeenkomstig het civiele schadevergoedingsrecht.  
3.3.2 Aanvraag en toekenning werkelijke schade 
Een gedupeerde aanvrager van kinderopvangtoeslag die een definitieve compensatiebeschikking 
heeft ontvangen, kan een aanvraag indienen om aanvullende schade te laten compenseren. De 
onafhankelijke Commissie Werkelijke Schade (CWS) adviseert de Belastingdienst/Toeslagen op dit 
moment al over het toekennen van een aanvullende schadevergoeding voor (materiële en 
immateriële) schade aan gedupeerde aanvragers van kinderopvangtoeslag. In recente 
voortgangsrapportages over de hersteloperatie is stilgestaan bij diverse verbetermaatregelen die 
zijn vastgesteld, gerealiseerd of nog gerealiseerd moeten worden waar het gaat om een goed 
4
functionerend CWS-traject. Hiermee wordt beoogd om verbeteringen door te voeren die de CWS in 
staat stellen om de werkelijke schade correct en tijdig vast te laten stellen. Het kabinet wil zoveel 
mogelijk voorkomen dat de afwikkeling van de al lopende hersteloperatie vertraagd wordt door het 
invoeren van nieuwe regelingen. Om deze reden wordt voor de uitvoering van de schaderegeling 
voor ex-partners onderzocht of een marktpartij deze taak kan uitvoeren voor wat betreft het 
vaststellen van de werkelijke schade bij ex-partners. Dit onderzoek en vervolgens de selectie van 
een uitvoerder vindt op dit moment plaats. Het is dan ook mogelijk dat ten tijde van de 
inwerkingtreding van dit wetsvoorstel dit onderdeel nog niet uitgevoerd kan worden. De 
inwerkingtreding van dit onderdeel volgt dan zodra dit onderdeel van het wetsvoorstel uitvoerbaar 
is. Het is de bedoeling dat er een externe uitvoerder wordt gecontracteerd die de gehele 
schaderegeling uitvoert. Dit houdt in dat  alle benodigde procestappen van aanmelding en 
beoordeling tot vaststelling en toekenning van de schadevergoeding worden doorlopen. Ook 
vaststelling en toekenning behoren daarmee tot de opdracht. 
 
Het extern beleggen van de schaderegeling voor ex-partners geeft de CWS de ruimte om zich de 
richten op haar ingezette versnellingsproces voor de schade-afhandeling van de gedupeerden 
aanvragers van kinderopvangtoeslag.  Tegelijkertijd kan met het uitbesteden van de schaderegeling 
kan de in de markt bestaande capaciteit en ervaring worden aangewend voor het herstelproces. Uit 
de verkennende marktconsultatiegesprekken is gebleken dat marktpartijen de uitvoering van de 
schaderegeling uitvoerbaar achten en verschillende expertises (sociaal maatschappelijke 
begeleiding, juridische beoordelingscapaciteit en efficiënte ICT- en procesinrichting) in de markt 
 
4
 Kamerstukken II 2022/23, 31066, nr. 1128. 
11 

 
Een ex-partner wordt ambtshalve kwijtschelding verleend wanneer de Belastingdienst/Toeslagen de 
compensatie van € 10.000 toekent. Dit gebeurt door de publieke instelling bij wie de schuld 
openstaat. Kwijtschelding of ontslag van betalingsverplichting wordt in beginsel verleend voor alle 
openstaande schulden die zien op de periode tot 1 januari 2021, met uitzondering van schulden 
ontstaan als gevolg van fraude of misbruik. Dit geldt ook voor vorderingen die op 1 januari 2021 
nog niet zijn vastgesteld, maar betrekking hebben op de periode tot en met 31 december 2020.  
3.4.3 Aanpak van privaatrechtelijke schulden 
Privaatrechtelijke schulden worden van de ex-partner overgenomen of betaald indien deze uiterlijk 
6
vóór 1 juni 2021 opeisbaar waren. Het gaat hierbij alleen om betalingsachterstanden. Lopende 
betalingsverplichtingen en hoofdsommen van leningen worden in beginsel niet overgenomen.  
 
Het uitgangspunt van deze regeling is dat op aanvraag van een ex-partner tot overname van 
bepaalde opeisbare privaatrechtelijke geldschulden wordt overgegaan. Indien schuldovername niet 
mogelijk blijkt, betaalt Sociale Banken Nederland (SBN), in mandaat van de Minister van Financiën, 
het verschuldigde bedrag namens de ex-partner aan de schuldeiser. SBN is een 
samenwerkingsverband van 9 kredietbanken. SBN is gevraagd de uitvoeringsaspecten van dit 
aanvullend wetsvoorstel te beoordelen. Voor alimentatieschulden waarvoor het LBIO de 
gemachtigde invorderaar is, geldt dat het LBIO ook een aanvraag kan indienen. Wanneer 
alimentatieplichtigen geen gebruik maken van de privaatrechtelijke schuldenaanpak, bijvoorbeeld 
omdat zij de alimentatiegerechtigden de gelden niet gunnen, kunnen deze schulden worden voldaan 
zonder aanvraag van de ex-partner maar op aanvraag van LBIO. 
 
Schuldovername houdt in dat de opeisbare geldschuld van de ex-partner overgaat op de Minister 
van Financiën. De Minister van Financiën treedt dus in de plaats van de ex-partner. Dit zorgt ervoor 
dat schuldeisers niet alsnog verhaal kunnen halen bij de ex-partner.  
 
In aanmerking komende betalingsachterstanden op geldschulden 
Schulden die in aanmerking komen voor overname zijn geldschulden die: 
  zijn ontstaan na 31 december 2005; 
  vóór 1 juni 2021 opeisbaar waren; en  
  nog niet zijn voldaan op het tijdstip dat de aanvraag om toepassing van de regeling door de 
belanghebbende wordt gedaan.  
 
Bepaalde schulden die zijn ontstaan na 31 december 2005 komen voor overname of betaling in 
aanmerking. Hiermee wordt aangesloten bij de datum waarop het huidige toeslagenstelsel is 
geïntroduceerd. Deze schulden moeten vóór 1 juni 2021 opeisbaar zijn geweest. Een aanvraag kan 
in beginsel worden ingediend tot zes maanden na de dagtekening van de beschikking tot toekenning 
 
6
 Met deze peildatum wordt aangesloten bij de peildata die gelden voor gedupeerde aanvragers van kinderopvangtoeslag. 
13 

toeslagpartners met een onderneming waarborgt dat zij niet boven de de-minimisgrens komen die 
door de Europese Unie is gesteld. 
3.4.4 Schulden die buiten de schuldenregeling vallen 
Schulden die voortvloeien uit ernstig misbruik, nalatigheid, onrechtmatige daad of strafbare feiten 
worden niet kwijtgescholden of overgenomen. Hiervan is bijvoorbeeld sprake wanneer het ontstaan 
van een schuld aantoonbaar verwijtbaar is aan de ex-partner. Gezien de aard van (het ontstaan 
van) deze schulden acht het kabinet het niet wenselijk om ook deze schulden kwijt te schelden of 
over te nemen. Daarnaast wordt net als bij gedupeerde aanvragers van kinderopvangtoeslag een 
aantal typen schulden niet meegenomen, zoals hoofdsommen van (formele en informele) leningen, 
en achterstanden van informele leningen die niet in een notariële akte zijn vastgelegd of voortkomen 
uit een gerechtelijke uitspraak. Hetzelfde geldt voor geldschulden bij een rechtspersoon, 
vennootschap onder firma, commanditaire vennootschap of maatschap, waarin de ex-partner zelf 
een belang heeft. In dat geval wordt de schuld maar deels overgenomen. Een percentage gelijk aan 
het belang van de ex-partner in de betreffende rechtspersoon wordt niet overgenomen. Schulden 
die al van de gedupeerde aanvrager zijn overgenomen, staan inmiddels niet meer open en zullen 
dus niet opnieuw overgenomen en afbetaald worden. Ten slotte worden nieuwe schulden, die zijn 
ontstaan na de gestelde peildatum, niet betaald. Met de peildatum wordt aangesloten bij de peildata 
die gelden voor gedupeerde aanvragers van kinderopvangtoeslag. Hierdoor wordt een ruimere 
schuldenaanpak voor ex-partners voorkomen. Ook wordt overcompensatie beperkt door het 
aansluiten bij deze peildatum omdat er geen schulden die later zijn ontstaan worden meegenomen. 
Daarnaast is het aansluiten bij deze peildatum beter uitvoerbaar omdat het geen aanpassingen van 
systemen vereist. Omdat er relatief een lange tijd zit tussen de aankondiging van de schuldenaanpak 
met het hanteren van deze peildata en de uitvoering van de regeling, kan de ex-partner in de 
tussentijd ook nieuwe schulden hebben gemaakt die niet worden meegenomen in de 
schuldenaanpak. De voordelen van het aansluiten bij de peildata die gelden voor gedupeerde 
aanvragers van kinderopvangtoeslag wegen zwaarder dan de nadelen van de optie om een 
peildatum dichterbij de inwerkingtreding van dit wetsvoorstel te kiezen. 
3.4.5 Verschil met schuldenregeling voor gedupeerde aanvragers van 
kinderopvangtoeslag 
Er is een aantal verschillen tussen de schuldenaanpak voor gedupeerde ex-partners en de 
schuldenaanpak voor gedupeerde aanvragers van kinderopvangtoeslag. Zo geldt de schuldenaanpak 
bij ex-partners alleen voor de schulden van de ex-partner zelf en niet voor de schulden van diens 
huidige partner. Daarnaast is besloten om voor ex-partners geen wettelijk moratorium in te richten. 
Voor gedupeerde aanvragers is in februari 2021 het moratorium in het leven geroepen om ruimte 
te creëren om tot een schuldenaanpak te komen en om ouders te beschermen tegen invorderingen 
van schulden na het ontvangen van het forfaitaire bedrag van € 30.000, met name om te voorkomen 
dat de compensatie gebruikt moest worden om schulden af te betalen. Nu de schuldenaanpak voor 
ex-partners tegelijkertijd met de compensatie wordt geïntroduceerd, kan voor ex-partners 
voorkomen worden dat zij hun compensatie moeten inzetten voor het betalen van schulden die 
15 

de kinderopvangtoeslag vaak arbitrair was wie aanvrager was (en dus in aanmerking komt voor 
herstel) en wie als toeslagpartner gold.  
3.5 Ex-partners in een schuldentraject 
7
Er wordt voorgesteld om de schulden van ex-partners op wie de wettelijke schuldsanering (Wsnp ) 
8
of een buitengerechtelijke schuldregeling (Msnp ) van toepassing is te voldoen. Net zoals geldt voor 
de gedupeerde aanvrager van kinderopvangtoeslag, worden soms ex-partners geconfronteerd met 
het strakke regime van een schuldsaneringstraject en leven zij rond het bestaansminimum. Het 
uitbreiden van de doelgroep van de Wht met ex-partners in een Wsnp- dan wel Msnp-traject levert 
een bijdrage aan het oplossen van hun schuldenproblematiek. In aanmerking voor de regeling komt 
de ex-partner die recht heeft op de forfaitaire compensatie van € 10.000. Daarbij geldt dat de ex-
partner zich bevindt in de Wsnp, dan wel Msnp.  
 
Voor ex-partners geldt, net als bij aanvragers van kinderopvangtoeslag, dat:  
1) op aanvraag van de bewindvoerder van een ex-partner in het Wsnp-traject een bedrag wordt 
toegekend, gelijk aan de vorderingen van erkende schuldeisers; en  
2) bij een ex-partner in een buitengerechtelijke schuldregeling de schuldbemiddelaar op aanvraag 
een bedrag toegekend krijgt gelijk aan de openstaande schulden van de ex-partner.  
 
Hiermee worden de schulden van ex-partners afgelost, hetgeen ervoor zorgt dat de forfaitaire 
compensatie volledig aan de ex-partner toekomt. Niet saneerbare schulden worden niet 
gecompenseerd. Dit betreft bijvoorbeeld een betaling van een geldsom aan een slachtoffer, een 
betaling aan de benadeelde partij van een geldbedrag en verplichting tot schadevergoeding opgelegd 
door de civiele rechter na een strafrechtelijke veroordeling. 
3.5.1 Wsnp-traject 
Dit wetsvoorstel voorziet erin om alle bestaande resterende schulden (zowel bestuursrechtelijke als 
privaatrechtelijke, met uitzondering van schulden die voortkomen uit strafrechtelijke 
veroordelingen) in schuldtrajecten te compenseren en ex-partners een oplossing te bieden voor de 
schulden. In aanvulling op de Wht, voorziet dit wetsvoorstel in een grondslag voor de 
Belastingdienst/Toeslagen om op verzoek van de bewindvoerder een bedrag te betalen gelijk aan 
de vorderingen van erkende schuldeisers, waarmee de bewindvoerder de schuldeisers kan betalen. 
Het saldo van de boedelrekening komt vervolgens ten gunste van de ex-partner. Deze 
herstelmaatregel is gelijk aan die voor gedupeerde aanvragers van kinderopvangtoeslag zoals 
vastgelegd in de Wht. Hierbij geldt dat er een Wsnp-traject voor de ex-partner moet zijn gestart 
vóór de inwerkingtreding van de Wht. 
 
Daarnaast vergoedt de Belastingdienst/Toeslagen de Wsnp-bewindvoerder ter compensatie van 
diens geleverde diensten. Schulden die voortvloeien uit een onherroepelijke veroordeling voor 
 
7
 Wettelijke schuldsanering natuurlijke personen. 
8
 Minnelijke schuldsanering natuurlijke personen. 
17 

Brede ondersteuning is erop gericht om gedupeerden te helpen om de draad van het leven weer op 
te pakken. Het is reëel om te veronderstellen dat ex-partners op verschillende domeinen van hun 
leven de consequenties hebben ondervonden van de problematiek met de kinderopvangtoeslag. 
Hierbij vindt het kabinet het van belang om de gedupeerde ex-partner zoveel mogelijk op dezelfde 
manier te behandelen als de gedupeerde aanvrager van kinderopvangtoeslag. Het uitgangspunt is 
dan ook dat de ex-partner en diens gezin gebruik kunnen maken van de brede ondersteuning die 
wordt geboden door de gemeente. Deze ondersteuning heeft betrekking op vijf leefgebieden, 
namelijk financiën, gezin, werk, wonen en zorg. Vanuit Belastingdienst/Toeslagen zullen, indien de 
ex-partner dit wenst, de gegevens gedeeld worden met de gemeente waar de ex-partner gevestigd 
is. De gemeente inventariseert de ondersteuningsbehoefte op de vijf leefdomeinen en stelt in 
samenspraak met de ex-partner een plan van aanpak op. Het plan van aanpak faciliteert het maken 
van een nieuwe start in het kader van herstel na de problemen die de ex-partner heeft ervaren door 
de toeslagenproblematiek. 
 
De brede ondersteuning voor de ex-partner en diens gezin wordt aangeboden nadat aan de ex-
partner de compensatie van € 10.000 is toegekend. Dit wijkt af van het moment waarop de brede 
ondersteuning van de (mogelijk) gedupeerde aanvrager van kinderopvangtoeslag en diens gezin 
wordt aangeboden. De aanvrager van kinderopvangtoeslag kan namelijk toegang tot brede 
ondersteuning krijgen vanaf het moment dat een aanvraag voor een herstelmaatregel is ingediend. 
Deze afwijking geldt, omdat de benodigde beoordelingstijd bij ex-partners korter zal zijn. Immers 
een groot deel van de groep die mogelijk voldoet aan de definitie van ex-partner, is al bij UHT 
bekend of is relatief eenvoudig te koppelen aan een gedupeerde aanvrager. De verwachting is dan 
ook dat ex-partners snel compensatie krijgen en daarmee ook snel recht krijgen op brede 
ondersteuning.  
 
Brede ondersteuning voor de kinderen en (voormalig) pleegkinderen van de ex-partner 
Brede ondersteuning wordt geboden aan zoveel mogelijk kinderen en (jong)volwassenen die de 
toeslagenproblematiek als kind aan den lijve hebben ondervonden en behoefte hebben  
aan die ondersteuning. Om die reden hebben alle kinderen die in aanmerking komen voor de 
kindregeling aanspraak op brede ondersteuning. Dit betekent dat ook kinderen van ex-partners  
zelfstandig in aanmerking komen voor brede ondersteuning. Ook als zij inmiddels meerderjarig of 
uitwonend zijn. 
 
Overwogen alternatieven 
Er is overwogen om de brede ondersteuning te beperken tot alleen de ex-partner en niet diens gezin. 
Geconcludeerd is dat dit wenselijk noch uitvoerbaar is. Problemen zijn doorgaans niet onder een 
specifieke noemer te scharen of beperken zich niet tot een lid van het gezin. Er is dan ook voor 
gekozen om de brede ondersteuning voor de ex-partner en diens gezin op alle vijf de leefgebieden 
mogelijk te maken. 
 
Zoals eerder gesteld wijkt het moment waarop de brede ondersteuning beschikbaar komt voor de 
ex-partner en diens gezin af van het moment waarop deze beschikbaar is voor de aanvrager van  
19 

De gezinsleden van de ex-partner van de gedupeerde aanvrager ontvangen via het leefgebied gezin 
brede ondersteuning van het OTB. Het OTB heeft niet dezelfde positie als gemeenten in Nederland 
en kan niet beschikken over het vangnet van maatregelen, financiën en verantwoordelijkheden die 
gemeenten wel kennen. De regeling voor het bieden van brede ondersteuning in het buitenland wijkt 
op een aantal punten af van de brede ondersteuning via gemeenten. Zo wijkt de regeling af doordat 
het OTB, naast de ondersteuning door het OTB zelf, de mogelijkheid kent om voor aanvullende 
ondersteuning die nodig is en die onderdeel is van het plan van aanpak, een bedrag ter beschikking 
te stellen aan de ex-partner. De ex-partner kan hiermee deze hulp in het woonland dan zelf 
inschakelen en bekostigen. Het inzetten van ondersteuning op afstand aan gedupeerden en hun 
gezinsleden buiten Nederland vraagt een gecoördineerde aanpak die haalbaar moet blijven voor de 
organisatie. Er is daarom gekozen de inzet van het OTB te laten lopen via een gezamenlijk plan van 
aanpak voor het gehele gezin. Omdat voor de meeste gezinnen in het buitenland al een plan van 
aanpak is opgesteld en wordt uitgevoerd is het niet doelmatig de ondersteuning nu weer op te 
knippen per gezinslid. Uitgangspunt is ook dat op deze wijze zoveel als mogelijk wordt voorkomen 
dat brede ondersteuning en/of vergoeding van de reis- en verhuiskosten dubbel wordt toegekend 
aan de gezinsleden die ondersteuning krijgen. Het OTB zal met de betreffende gezinsleden die via 
de ex-partner van de gedupeerde aanvrager in aanmerking komen voor brede ondersteuning in het 
buitenland in gesprek gaan om na te gaan of zij eerder al ondersteuning hebben ontvangen via een 
gedupeerde aanvrager van kinderopvangtoeslag.  
 
Ondersteuning door het OTB 
Het OTB neemt, na instemming van de ex-partner, contact op en biedt brede ondersteuning bij 
herstel. Ondersteuning wordt in de eerste plaats geboden door het OTB zelf. Het OTB kijkt samen 
met de ex-partner op welke van de vijf leefgebieden ondersteuning nodig is en legt dit vast in een 
plan van aanpak. Bij de ex-partner wordt ook gekeken welke van de hierboven genoemde 
gezinsleden ondersteuning nodig heeft en dit wordt dan vastgelegd in een plan van aanpak. 
Ondersteuning kan met instemming van betrokkenen na de remigratie worden gecontinueerd in 
Nederland.  
 
Er zijn financiële middelen beschikbaar voor het vergoeden van externe ondersteuning ten behoeve 
van de vijf leefgebieden. Indien naast de ex-partner ook de eerdergenoemde gezinsleden dergelijke 
ondersteuning nodig hebben, wordt dit ook vastgelegd in het plan van aanpak. Hierbij gelden 
dezelfde kaders als bij de brede ondersteuning aan gedupeerde aanvragers in het buitenland. In 
geval van een financiële tegemoetkoming geldt dat de redelijke kosten van herstel worden vergoed. 
Wat in een specifiek geval gezien kan worden als redelijk hangt af van de feiten en omstandigheden 
van het geval en de ondersteuningsbehoefte. Voor ingrijpende (en dientengevolge kostbare) zaken 
waarvoor deze financiële tegemoetkoming niet voldoende is, moeten ook de ex-partners die buiten 
Nederland wonen een beroep doen op de voorzieningen in hun woonland. Het OTB kan hen daarin 
begeleiden.  
 
Terugkeer naar Nederland 
21 

3.8.2 Terugvordering in andere gevallen 
Het kan voorkomen dat de oorspronkelijke aanvrager van kinderopvangtoeslag op grond van de 
zogenoemde eerste toets is aangemerkt als gedupeerde en het forfaitaire bedrag van € 30.000 
toegekend heeft gekregen, maar de Belastingdienst/Toeslagen op een later moment, bijvoorbeeld 
bij de integrale beoordeling, vaststelt dat diegene toch niet is aan te merken als een gedupeerde 
aanvrager. Er wordt dan terughoudend omgegaan met het terugvorderen. Een al verstrekte 
compensatie van € 30.000 wordt in die gevallen niet teruggevorderd, tenzij sprake is van misbruik 
of oneigenlijk gebruik. 
 
In het geval dat later vastgesteld wordt dat de oorspronkelijke aanvrager van kinderopvangtoeslag 
geen gedupeerde is, komt de ex-partner vanaf het moment van die latere vaststelling ook niet meer 
in aanmerking voor herstelmaatregelen. Maar zoals ook bij de aanvrager van kinderopvangtoeslag 
geldt, wordt met terugvordering terughoudend omgegaan. Een al verstrekte compensatie van € 
10.000 wordt in die gevallen niet teruggevorderd. Ook al kwijtgescholden bestuursrechtelijke 
schulden en al betaalde achterstanden op private schulden worden niet teruggedraaid. 
Herstelmaatregelen die nog niet zijn verstrekt worden niet verleend. Lopende herstelmaatregelen, 
zoals brede ondersteuning, worden gestopt. 
4 Kindregeling 
4.1 Kinderen van ex-partners 
Aanleiding 
Met dit wetsvoorstel maken ex-partners voortaan ook deel uit van de Wht. De kinderen en 
(voormalig) pleegkinderen van ex-partners hebben de moeilijke omstandigheden veroorzaakt door 
de toeslagenproblematiek en uiteengezet in hoofdstuk 2 vaak ook ondervonden, net als kinderen en 
(voormalig) pleegkinderen van aanvragers van kinderopvangtoeslag of hun partner. Te denken valt 
aan een situatie waarbij een kind met een ouder die ex-partner is en die onderdeel van het gezin 
uitmaakte ten tijde van de toeslagenproblematiek niet voor de kindregeling in aanmerking komt. 
Diens stiefbroer/-zus die nog steeds in het gezin van de gedupeerde aanvrager woont komt er wel 
voor in aanmerking, terwijl al deze kinderen onderdeel uitmaakten van het gezin dat getroffen werd 
door de toeslagenproblematiek. Ook deze eigen kinderen en (voormalig) pleegkinderen van ex-
partners zijn getroffen. Daarom wordt de reikwijdte van de kindregeling uitgebreid met eigen 
kinderen en (voormalig) pleegkinderen van ex-partners. Ook de hardheidsclausule van artikel 9.1 
Wht wordt uitgebreid met de bepalingen van de kindregeling inzake het (voormalig) (pleeg)kind van 
de ex-partner, het kind van een overleden ouder en het kind van een overleden ex-partner. 
 
Deze uitbreiding van de doelgroep van de kindregeling heeft tot doel ook deze kinderen een steun 
in de rug te geven voor hun toekomst in de vorm van een financiële tegemoetkoming, brede 
ondersteuning en emotioneel herstel. 
 
23 

kindregeling gebracht, omdat de negatieve consequenties van de toeslagenproblematiek voor hen 
niet anders waren dan voor eigen kinderen en (voormalig) pleegkinderen van de aanvrager van 
kinderopvangtoeslag. Tot de doelgroep behoren ook de kinderen en (voormalig) pleegkinderen van 
overleden ex-partners.  
 
Er is voor gekozen om alleen eigen kinderen van de ex-partner die geboren zijn vóór het 
toeslagpartnerschap met de gedupeerde aanvrager van kinderopvangtoeslag, en dus bijvoorbeeld 
aangehuwd kind waren van de gedupeerde aanvrager van kinderopvangtoeslag ten tijde van het 
toeslagpartnerschap, onder de reikwijdte van de kindregeling te brengen. Daarnaast worden ook 
alleen (voormalig) pleegkinderen die al pleegkind van de ex-partner waren vóór het 
toeslagpartnerschap met de gedupeerde aanvrager begon aan de kindregeling toegevoegd. 
Verondersteld wordt dat het merendeel van die kinderen uiteindelijk onderdeel van het gezin van de 
gedupeerde aanvrager van kinderopvangtoeslag is gaan uitmaken. Dat kan in bepaalde gevallen 
niet zo zijn, maar dit wordt geaccepteerd vanwege de uitvoerbaarheid van de regeling. Kinderen van 
ex-partners die na beëindiging van het toeslagpartnerschap met de gedupeerde aanvrager van 
kinderopvangtoeslag zijn geboren hebben logischerwijs nooit deel uitgemaakt van het gezin van de 
gedupeerde aanvrager van kinderopvangtoeslag en worden om die reden niet meegenomen in de 
kindregeling.  
 
Bij deze uitbreiding van de reikwijdte van de kindregeling is - net zoals bij de kinderen van 
gedupeerde aanvragers van kinderopvangtoeslag - de leeftijd van gerechtigden begrensd tot 21 jaar 
op 1 januari 2005. Er is voor de leeftijd van 21 jaar gekozen omdat een ouder tot die leeftijd wettelijk 
onderhoudsplichtig is voor het kind.  
 
Voor kinderen en (voormalig) pleegkinderen van de ex-partner die ook kind of (voormalig) pleegkind 
zijn van de gedupeerde aanvrager van kinderopvangtoeslag is al geregeld dat deze een 
tegemoetkoming krijgen. 
4.2 Financiële tegemoetkoming en brede ondersteuning 
Financiële tegemoetkoming 
De in paragraaf 4.1 beschreven groep kinderen en (voormalig) pleegkinderen van ex-partners heeft 
recht op een financiële tegemoetkoming. Voor het bepalen van de hoogte van de financiële 
tegemoetkoming wordt de staffel uit artikel 2.12 Wht gehanteerd. In artikel 2.12 Wht staat ook dat 
elk kind dan wel (voormalig) pleegkind maximaal één keer in aanmerking kan komen voor de 
financiële tegemoetkoming. De peildatum voor het bepalen van de hoogte van de tegemoetkoming 
sluit aan bij de peildatum voor kinderen en (voormalig) pleegkinderen van een gedupeerde 
aanvrager van kinderopvangtoeslag zijnde 1 juli 2023. 
 
Hiermee gelden dezelfde voorwaarden voor eigen kinderen en (voormalig) pleegkinderen van ex-
partners als voor kinderen en (voormalig) pleegkinderen van gedupeerde aanvragers van 
kinderopvangtoeslag en hun huidige partner. Concreet betekent dit dat voor alle kinderen en 
(voormalig) pleegkinderen, of dit nu het kind is van de ex-partner, een gedupeerde aanvrager van 
25 

Bij de gekozen peildatum had de keuze gemaakt kunnen worden om een latere peildatum te 
hanteren, omdat het moment van uitbetalen bij deze groep kinderen vaak ná de peildatum ligt. Het 
hanteren van de peildatum van 1 juli 2023 betekent dat deze kinderen, in afwijking van de kinderen 
van een gedupeerde aanvrager van kinderopvangtoeslag of diens partner, op de peildatum vaak 
jonger zijn dan op de uitbetaaldatum. Een andere peildatum wordt echter niet wenselijk gevonden, 
omdat dit tot gevolg heeft dat kinderen van een gedupeerde aanvrager van kinderopvangtoeslag en 
kinderen van ex-partners die op 1 juli 2023 dezelfde leeftijd hadden, een ander bedrag ontvangen. 
Voor alle kinderen die onder de reikwijdte van de kindregeling vallen, wordt daarom dezelfde 
peildatum gehanteerd. 
5 Regeling nabestaanden overleden gedupeerden 
5.1 Inleiding 
Om in aanmerking te komen voor een herstelmaatregel in het kader van de hersteloperatie toeslagen 
dient degene die in het verleden aanvrager van kinderopvangtoeslag is geweest een aanvraag in 
voor herstel. De aanvrager komt, indien deze gedupeerd blijkt, in aanmerking voor een 
10
herstelmaatregel. In het Besluit uitbreiding Catshuisregeling Kinderopvangtoeslag is als 
uitgangspunt benoemd dat een ouder en diens toeslagpartner in de jaren waarover herstel 
plaatsvindt, samen eenmaal voor het bedrag van € 30.000 in aanmerking komen. Van de ouder en 
de toeslagpartner wordt verwacht dat zij, waar van toepassing, het bedrag onderling verdelen. 
 
Als een ouder nadat de herstelmaatregel is toegekend (beschikt of betaald) is overleden geldt het 
wettelijk erfrecht. Het komt voor dat een aanvrager van kinderopvangtoeslag overlijdt voordat de 
gedupeerdheid van deze persoon is vastgesteld. Hiervan is sprake wanneer de aanvrager een 
aanvraag voor herstel heeft ingediend, wacht op de beoordeling door de Belastingdienst/Toeslagen 
en overlijdt. Ook komt het voor dat een aanvrager van kinderopvangtoeslag zich nog niet als 
potentieel gedupeerde heeft aangemeld en overlijdt, terwijl van diegene aannemelijk is dat diegene 
– indien hij zich wel zou hebben gemeld – als gedupeerde zou zijn aangemerkt. In beide gevallen 
leidt het overlijden ertoe dat de (mogelijkheid tot het doen van een) aanvraag op een 
herstelmaatregel vervalt en, indien nog geen aanvraag was gedaan door de overledene, de 
nabestaanden geen aanvraag namens de overledene kunnen doen. 
 
Het kabinet vindt het redelijk om er in deze situaties voor te zorgen dat de personen die op het 
moment van overlijden deel uitmaakten van het gezin van de aanvrager zelfstandig aanspraak 
kunnen maken op de herstelbedragen die zouden zijn uitgekeerd aan de aanvrager indien diegene 
nog zou hebben geleefd. Het uitgangspunt van het aanwijzen van personen die in aanmerking 
komen voor herstelmaatregelen van de overleden aanvrager is dat zoveel mogelijk wordt 
aangesloten bij de situatie die zou bestaan als de gedupeerde aanvrager nog in leven was. Hierbij 
 
10
 Stcrt. 2021, 28304. 
27 

 
Voorgaande betekent dat ook compensatie wordt geboden aan de toeslagpartner indien de 
aanvrager bij leven geen aanvraag heeft gedaan. Als op het moment van overlijden van de 
aanvrager geen toeslagpartner aanwezig is, kunnen de kinderen een aanvraag indienen. Het 
geldbedrag dat op grond van de aanvragen wordt toegekend, wordt toegekend en uitbetaald aan de 
betreffende kinderen. Het uit te keren bedrag wordt gelijkelijk verdeeld over het aantal kinderen dat 
een aanvraag heeft gedaan. Het kabinet heeft hier gekozen voor een procedure waarin uitgegaan 
wordt van het aantal in aanmerking komende personen dat binnen de aanvraagperiode een aanvraag 
indient. Consequentie daarvan is dat een in aanmerking komend persoon een hoger bedrag zal 
ontvangen indien een andere persoon bewust of onbewust nalaat een aanvraag in te dienen. Deze 
keuze is gemaakt om redenen van uitvoerbaarheid. De optie om de hoogte van de aanspraak van 
elk van hen enkel te relateren aan het totale aantal personen dat in aanmerking zou komen, 
ongeacht of die andere personen ook een aanvraag indienen, bleek namelijk moeilijk uitvoerbaar 
aangezien de uitvoeringsorganisatie niet alle begunstigden in beeld heeft of kan krijgen. Niet elke 
potentiële begunstigde is automatisch geregistreerd in de Basisregistratie Personen, bijvoorbeeld 
kinderen van een gedupeerde aanvrager die in het buitenland geboren en getogen zijn. 
 
Als de gedupeerde aanvrager is overleden na de inwerkingtreding van onderhavige regeling, dienen 
de nabestaanden binnen zes maanden na de overlijdensdatum een aanvraag in. Bij overlijden voor 
de inwerkingtreding van de regeling dienen de nabestaanden binnen zes maanden na datum van 
inwerkingtreding een aanvraag in. In het geval dat meerdere kinderen van de overleden aanvrager 
de begunstigden zijn, dienen zij allemaal binnen zes maanden hun aanvraag in.  
 
Wanneer de nabestaande van een overleden aanvrager van kinderopvangtoeslag een minderjarig 
kind van 12 jaar of jonger is, kan de wettelijk vertegenwoordiger van deze minderjarige zich kenbaar 
maken bij UHT als wettelijk vertegenwoordiger. De wettelijk vertegenwoordiger kan namens de 
minderjarige een aanvraag doen bij UHT. Bij minderjarigen van 12 jaar en ouder kan de wettelijk 
vertegenwoordiger samen met de minderjarige een aanvraag doen bij UHT. De wettelijk 
vertegenwoordiger kan ook namens het kind een aanvraag doen bij UHT. Ook het kind zelf kan een 
aanvraag doen bij UHT. In alle gevallen gaat UHT na of het aannemelijk is dat hier sprake is van 
een wettelijk vertegenwoordiger.  
5.4 Herstelregelingen 
De toeslagpartner of de kinderen van een overleden gedupeerde krijgen een zelfstandige aanspraak 
op het forfaitaire bedrag van € 30.000, integrale beoordeling en brede ondersteuning. Dit geldt niet 
voor de regeling voor het vergoeden van de werkelijke schade van de overledene. Voor de 
toeslagpartner of de kinderen is het zeer complex om de werkelijke schade van de overledene 
aannemelijk te maken, en daarmee ook het beoordelen van de werkelijke schade. Om die reden 
heeft het kabinet de keuze gemaakt om de afhandeling van werkelijke schade niet open te stellen 
in deze regeling. 
Bij leven van de aanvrager worden de schulden van de gedupeerde en zijn of haar toeslagpartner 
meegenomen in de schuldenregelingen. Indien de aanvrager is overleden kunnen deze regelingen 
29 

Een alternatief dat is overwogen, is een regeling die erfgenamen uitsluitend toegang geeft tot 
afwikkelen van het herbeoordelingsproces, inclusief de aanvullende regelingen, als een compensatie-
aanvraag bij leven is ingediend door een nadien overleden aanvrager. Het gaat dan om alle situaties 
waarin de overledene bij leven een aanvraag heeft gedaan, ongeacht of hij daarop een positief 
besluit heeft ontvangen vóór zijn overlijden. In de situatie waarin er nog geen aanvraag is gedaan 
zouden de achterblijvende partner en kinderen een beroep kunnen doen op de ex-partnerregeling 
respectievelijk de kindregeling. In dit alternatief krijgen de partner en kinderen echter niet de 
ondersteuning die ze wel zouden hebben gekregen als de aanvrager nog in leven was geweest. 
Bovendien wordt hier een arbitrair onderscheid gemaakt tussen (potentieel gedupeerde) aanvragers 
die zijn overleden voordat een aanvraag voor compensatie kon worden ingediend en aanvragers die 
daarna zijn overleden. Om die redenen is niet voor deze oplossing gekozen. 
6 Regeling nabestaanden overleden kinderen 
6.1 Inleiding 
Onder de kindregeling krijgen kinderen en (voormalig) pleegkinderen van gedupeerde aanvragers 
van kinderopvangtoeslag en diens partner zelfstandig erkenning. Met dit voorstel krijgen ook de 
eigen kinderen en (voormalig) pleegkinderen van ex-partners zelfstandig erkenning. Zij zijn 
immers vaak ook getroffen door de toeslagenproblematiek. Die erkenning is vormgegeven in een 
financiële tegemoetkoming en brede ondersteuning om tot emotioneel herstel te komen; een steun 
in de rug om weer aan hun toekomst toe te komen.  
In de periode van de toeslagenproblematiek zijn kinderen  die bij leven recht zouden hebben op de 
kindregeling overleden. De ouders, en in enkele gevallen de partner en kinderen van deze 
overleden kinderen, hadden naast het verwerken van dit verlies ook nog om te gaan met de 
toeslagenproblematiek. Op basis van de Wht vallen deze overleden kinderen niet onder de 
kindregeling. Het kabinet vindt dit, gezien het doel ervan – het bieden van steun in de rug voor de 
toekomst – een logisch maar niettemin gevoelig en onwenselijk gegeven. Zouden deze kinderen 
nog leven, dan zouden zij worden erkend en een financiële tegemoetkoming en brede 
ondersteuning op de vijf leefgebieden ontvangen. Ondanks dat deze kinderen niet meer in leven 
zijn, bestaat bij een deel van de nabestaanden wel behoefte aan erkenning dat deze kinderen als 
kind van een gedupeerde aanvrager van kinderopvangtoeslag ook getroffen zijn geweest door de 
toeslagenproblematiek. Ouders hebben deze behoefte in gesprekken kenbaar gemaakt. Met dit 
voorstel worden ook deze kinderen ‘gezien’ en daarmee erkend. Als tastbare vorm van erkennen, 
naast de erkenningsbrief, wil het kabinet een vrij te besteden geldbedrag toekennen aan de 
nabestaanden. Deze toekenning zal gelijk zijn aan de tegemoetkoming die aan levende kinderen 
onder de kindregeling wordt toegekend. Deze erkenning leidt tot een enigszins afwijkend karakter 
ten opzichte van de andere voorzieningen in de hersteloperatie, die met name zijn gericht op het 
compenseren van materiële en immateriële schade. Het kabinet wil bijdragen aan herstel waar en 
voor zover dat mogelijk is. Dit heeft geleid tot de voorgestelde regeling voor bepaalde 
nabestaanden van overleden kinderen. 
31 

6.4 Wijze van toekennen 
Partner, kinderen of ouders van het overleden kind kunnen zich melden bij UHT en op een 
laagdrempelige wijze een aanvraag doen voor de tegemoetkoming. De begunstigden van de 
overleden kinderen die al bekend zijn bij UHT, worden daarvoor door UHT benaderd. 
  
Als peildatum die bepaalt wat de hoogte van het toe te kennen geldbedrag is, is 1 juli 2023 
aangehouden. Wanneer het kind is komen te overlijden voor 1 juli 2023 wordt gekeken naar de 
leeftijd die het kind had ten tijde van overlijden. Wanneer het kind is komen te overlijden na 1 juli 
2023 wordt de leeftijd van het kind op 1 juli 2023 aangehouden. Bij de keuze voor de hoogte van 
het geldbedrag is aangesloten bij de staffel die op basis van de Wht voor de kindregeling geldt. De 
gedachte hierbij is overleden kinderen zoveel mogelijk op eenzelfde wijze te benaderen als kinderen 
onder de kindregeling. 
 
Wanneer een overleden kind een toeslagpartner had, komt het geldbedrag de toeslagpartner toe, 
ongeacht of er kinderen zijn. Wanneer het overleden kind geen toeslagpartner had op het moment 
van overlijden, maar wel kinderen, dan kan elk van deze kinderen van het overleden kind een 
aanvraag indienen. Het gaat dan om kinderen in de zin van artikel 4, tweede lid, van de Algemene 
Kinderbijslagwet (Akw). Een aanvraag van een van de kinderen vormt voor UHT de aanleiding om 
in de eigen systemen na te gaan of er meer kinderen zijn die mogelijk in aanmerking kunnen komen 
voor de regeling. UHT benadert deze kinderen en stelt hen op de hoogte van de 
aanvraagmogelijkheid. De andere kinderen kunnen vervolgens zelf een aanvraag doen. Het 
geldbedrag dat op grond van de aanvragen wordt toegekend, wordt toegekend en uitbetaald aan de 
betreffende kinderen. Het uit te keren bedrag wordt gelijkelijk verdeeld over het aantal kinderen dat 
een aanvraag heeft gedaan. Het merendeel van de overleden kinderen van gedupeerde aanvragers 
van een kinderopvangtoeslag was op het moment van overlijden minderjarig. Zij hadden naar 
verwachting nog geen eigen gezin op het moment van overlijden. In dat geval komt de erkenning 
aan de ouders van het overleden kind toe. Ook ouders moeten beiden een aanvraag doen voor de 
tegemoetkoming. Het geldbedrag dat op grond van de aanvragen wordt toegekend, wordt gelijkelijk 
toegekend en uitbetaald aan de betreffende ouders die een aanvraag hebben gedaan. Als maar één 
ouder een aanvraag heeft gedaan komt die ouder het hele bedrag toe. Hier is dezelfde keuze 
gemaakt als voor de regeling voor nabestaanden van overleden gedupeerde aanvragers (zie 
paragraaf 5.3). Deze keuze heeft tot gevolg dat een in aanmerking komend persoon een hoger 
bedrag zal ontvangen indien een andere persoon bewust of onbewust nalaat een aanvraag in te 
dienen en is gemaakt vanwege de uitvoerbaarheid. De optie om de hoogte van de aanspraak van 
elk van hen enkel te relateren aan het totale aantal personen dat in aanmerking zou komen, 
ongeacht of die andere personen ook een aanvraag indienen, bleek namelijk moeilijk uitvoerbaar 
aangezien de uitvoeringsorganisatie niet alle begunstigden in beeld heeft of kan krijgen. Goed is om 
hierbij te benadrukken dat UHT actief op zoek gaat naar de nabestaanden die een aanvraag kunnen 
indienen en hun te laten weten dat zij mogelijk recht hebben op een geldbedrag. 
 
Het indienen van een aanvraag door de nabestaanden geschiedt binnen een termijn van zes 
maanden na overlijden van het kind. De periode van zes maanden geeft alle nabestaanden (kinderen 
33 

kenbaar te maken dat zij recht hebben op een regeling. De keuze ‘of en wanneer de aanvraag wordt 
gedaan’ blijft bij de nabestaanden. 
 
Een geldbedrag en peildatum 
Terugkerende wens is om overleden kinderen zoveel mogelijk op eenzelfde wijze te benaderen als 
nog in leven zijnde getroffen kinderen. De keuze voor een erkenningsbrief en een geldbedrag 
benadert het doel van de regeling, ook deze kinderen erkennen in hun getroffen zijn, het meest. Er 
is niet voor één en hetzelfde geldbedrag gekozen voor de nabestaanden van alle overleden kinderen 
omdat er niet ad hoc een bedrag bepaald kan worden dat recht doet aan de omstandigheden van 
deze gevallen. Liever wordt aangesloten bij de samen met de kinderen en (jong)volwassenen 
bepaalde staffel die aansluit bij de levensfase waarin het overleden kind zich ten tijde van het 
overlijden bevond. Er wordt een peildatum van 1 juli 2023 aangehouden voor kinderen die overlijden 
na 1 juli 2023, omdat anders de situatie zou ontstaan dat voor kinderen die zijn komen te overlijden 
een hogere tegemoetkoming wordt toegekend dan aan levende leeftijdsgenoten. 
7 Uitbreiding vooraankondiging en aanpassen zienswijzetermijn  
 
In het kader van het verbeteren en versnellen van de hersteloperatie is onderzoek gedaan naar 
maatregelen die onder andere de communicatie met (potentieel) gedupeerde ouders verbeteren en 
de uitvoering versnellen. Daarnaast heeft de bezwaarschriftenadviescommissie (BAC) in de 
14
tussenevaluatie benoemd dat UHT, om onnodige bezwaren te voorkomen, vroeger in het 
hersteltraject van een potentieel gedupeerde aanvrager helderheid kan bieden aan ouders. De BAC 
geeft aan dat hiertoe de mogelijkheid om een zienswijze te geven voor een potentieel gedupeerde 
beter zou kunnen worden benut. Dit wordt door het kabinet onderkend. Om deze redenen is door 
UHT gewerkt aan een verbeterde werkwijze, waarin op een vroeger moment met de ouders de feiten 
en de uitkomst van de beoordeling worden besproken. In het wetsvoorstel worden twee aspecten 
geïntroduceerd die in lijn liggen met voornoemde verbetering en versnelling van de hersteloperatie. 
Deze zien op de uitbreiding van het versturen van een vooraankondiging, met de mogelijkheid tot 
het geven van een zienswijze door de aanvrager en het aanpassen van de zienswijzetermijn. 
 
Om te komen tot verbetering van de communicatie met potentieel gedupeerde aanvragers van 
kinderopvangtoeslag wordt voorgesteld om te verduidelijken dat een aanvrager wordt geïnformeerd 
over zowel een positieve als negatieve beslissing op een aanvraag tot compensatie door middel van 
een vooraankondiging van UHT. Dit borgt dat een aanvrager altijd de gelegenheid krijgt om op de 
vooraankondiging te reageren met een zienswijze, ook als de beslissing negatief is. Dit houdt een 
uitbreiding van de huidige werkwijze in. In de huidige situatie wordt alleen een vooraankondiging 
verzonden indien een compensatieberekening plaatsvindt in verband met gedupeerdheid. 
Voorgaande vergroot de rechtsbescherming en kan een bijdrage leveren aan het voorkomen van 
 
14
 Kamerstukken II 2021/22, 31066, nr. 1003.  
 
35 

compensatie, een tegemoetkoming, kwijtschelding of overname van schulden of het kunnen bieden 
van brede ondersteuning.  
 
De gegevensverwerkingen zijn benodigd voor het vaststellen van een recht op compensatie, een 
tegemoetkoming, kwijtschelding of overneming van schulden. Hierdoor is het voor betrokkenen 
transparant in hoeverre hun persoonsgegevens (kunnen) worden verwerkt. Persoonsgegevens 
worden volgens de AVG slechts verwerkt voor welbepaalde, uitdrukkelijk omschreven en 
gerechtvaardigde doeleinden en mogen vervolgens niet verder op een met die doeleinden 
onverenigbare wijze worden verwerkt (doelbinding). Hieruit volgt dat deze gegevens slechts mogen 
worden verwerkt ten behoeve van het uitvoeren van de genoemde maatregelen.  
 
In het kader van deze hersteloperatie en in het bijzonder bij de uitvoering van de voorgestelde 
artikelen 2.9b, 2.9c, 2.14ab, 2.14ac en 2.14ad Wht, kunnen gegevens worden verwerkt van 
overleden personen. Deze gegevens zijn bijvoorbeeld nodig om vast te kunnen stellen of de 
overleden persoon gedupeerd zou zijn geweest of dat de overleden persoon recht zou hebben gehad 
op compensatie en/of een tegemoetkoming. Op gegevens van overleden personen is de AVG niet 
van toepassing. Dat laat onverlet dat de verwerkingen ook in dit kader op zorgvuldige wijze zullen 
plaatsvinden.  
 
De Belastingdienst/Toeslagen en de Minister van Financiën zullen bij de verwerking van de gegevens 
tevens voorzien in de borging van de benodigde gegevensbeschermingsbeginselen uit de AVG, zoals 
opslagbeperking, integriteit en vertrouwelijkheid.  
8.2 Gegevensverwerking herstelmaatregelen ex-partners en toeslagpartners of 
kinderen van overleden aanvragers 
8.2.1 Gegevensverwerking ten behoeve van forfaitaire compensatie  
De Belastingdienst/Toeslagen verwerkt persoonsgegevens van ex-partners, toeslagpartners, 
kinderen en derden (zoals gedupeerde aanvragers van kinderopvangtoeslag). Dit is noodzakelijk om 
het recht van ex-partners en in het geval dat de aanvrager van kinderopvangtoeslag is overleden, 
het recht van toeslagpartners of kinderen van die overleden aanvrager op de aanspraak voor de 
forfaitaire compensatie (en de overige regelingen in de hersteloperatie) te toetsen.  
 
Het vaststellen van het recht op de forfaitaire compensatie voor ex-partners en in het geval van 
overlijden van de aanvrager van kinderopvangtoeslag, de toeslagpartner of kinderen van die 
overleden aanvrager, wordt zoveel mogelijk gedaan op grond van de informatie die binnen de 
Belastingdienst/Toeslagen voorhanden is. Ex-partners waarvan na een geautomatiseerde 
zoekopdracht blijkt dat ze waarschijnlijk aan de definitie voldoen, en toeslagpartners of kinderen 
van overleden (potentieel) gedupeerde aanvragers van kinderopvangtoeslag die al bekend zijn bij 
Belastingdienst/Toeslagen, worden door middel van een brief uitgenodigd om een aanvraagformulier 
in te vullen ten behoeve van het aanvragen van de compensatie. Ex-partners en toeslagpartners of 
kinderen van overleden aanvragers die niet kunnen worden geïdentificeerd door de 
37 

voor de (resterende) schulden van een overleden aanvrager en zijn toeslagpartner. Voor de 
afwikkeling van zowel de nog openstaande privaatrechtelijke als de bestuursrechtelijke schulden van 
de overleden aanvrager en diens toeslagpartner worden persoonsgegevens van de toeslagpartner 
van een overleden gedupeerde aanvrager van kinderopvangtoeslag uitgewisseld tussen 
Belastingdienst/Toeslagen, de Minister van Financiën en de (publieke of private) schuldeisers en 
deze gegevens worden vervolgens verder verwerkt. 
De bij wet genoemde publiekrechtelijke schuldeisers verlenen ambtshalve kwijtschelding aan 
gedupeerde ex-partners, overleden aanvragers (voor zover de schulden nog niet zijn vervallen) en 
toeslagpartners van overleden aanvragers voor vorderingen die binnen de geschetste reikwijdte 
vallen. Om publiekrechtelijke schuldeisers hiertoe in staat te stellen, is het noodzakelijk dat de 
Belastingdienst/Toeslagen de naam, geboortedatum, adresgegevens en het burgerservicenummer 
(bsn) van de betrokkene verstrekt. Ook is het voor UHT mogelijk om ten behoeve van de regeling 
voor nabestaanden van overleden aanvragers aan publieke en private schuldeisers de 
correspondentiegegevens van de begunstigde nabestaande te verstrekken (voor zover de schulden 
nog niet zijn vervallen). Om uitvoering te kunnen geven aan kwijtschelding moeten de publieke 
schuldeisers zelf ook persoonsgegevens verwerken. Er zal immers moeten worden vastgesteld of de 
betrokkene een openstaande vordering heeft en of deze wordt kwijtgescholden. Het wetsvoorstel 
biedt hiertoe de grondslag. De publieke schuldeisers bewaren de ontvangen gegevens volgens de 
geldende bewaartermijnen conform de Archiefwet. 
 
Voor private schuldeisers geldt dat, in opdracht van de Minister van Financiën, door de uitvoerende 
organisatie contact wordt opgenomen met door de betrokkene aangewezen schuldeisers, om de 
hoogte van de schuld vast te stellen. Hierbij wordt de naam en indien nodig de geboortedatum en 
adresgegevens van de betrokkene verstrekt aan de schuldeiser. Indien er sprake is van een 
openstaande vordering, verstrekt de schuldeiser informatie over de hoofdsom en bijkomende 
kosten, zodat overgegaan kan worden tot overname of betaling van deze schuld namens de Minister 
van Financiën, voor zover deze onder de reikwijdte van de schuldenregeling valt. 
8.2.4 Gegevensverwerking ten behoeve van brede ondersteuning door gemeenten  
De gemeente biedt brede ondersteuning op de vijf leefgebieden aan ex-partners en, in het geval dat 
de aanvrager van kinderopvangtoeslag is overleden, de toeslagpartner of kinderen van die overleden 
gedupeerde aanvrager. Indien een gedupeerde ex-partner of toeslagpartner of kind van een 
overleden gedupeerde aanvrager bij de Belastingdienst/Toeslagen kenbaar maakt dat een 
hulpaanbod door de gemeente gewenst is, verstrekt de Belastingdienst/Toeslagen op verzoek het 
bsn en de contactgegevens van deze persoon aan de gemeente waar hij woonachtig is. De gemeente 
gebruikt deze gegevens om contact te leggen, zodat een hulpaanbod kan worden gedaan. 
 
Indien de hulp van de gemeente gewenst wordt, verwerkt de gemeente de noodzakelijke gegevens 
om passende hulp te kunnen geven. Hieronder valt in ieder geval het verwerken van gegevens in 
het kader van: 
1. het inventariseren van de hulpvraag; 
2. het opstellen van een plan van aanpak; 
39 

dat geval aan de gemeenten verstrekt. Gemeenten dragen zelf zorg voor het opvragen van de 
benodigde gegevens met als doel om tot het juiste hulpaanbod te komen. 
8.4 Gegevensverwerking ten behoeve van tegemoetkoming aan de nabestaanden van 
overleden gedupeerden en overleden kinderen 
Om het recht van toeslagpartners, kinderen of ouders van een overleden gedupeerde of overleden 
kind op een tegemoetkoming vast te stellen, verwerkt de Belastingdienst/Toeslagen 
persoonsgegevens van toeslagpartners, kinderen en ouders van de overleden gedupeerde of het 
overleden kind. De toeslagpartners, kinderen of ouders van de overleden gedupeerde of het 
overleden kind kunnen zich melden bij UHT. UHT verzendt vervolgens een formulier waarmee een 
aanvraag kan worden gedaan voor de tegemoetkoming. De begunstigden van de overleden 
gedupeerden of overleden kinderen die al bekend zijn bij UHT worden daarvoor benaderd. 
9 Rechtsbescherming 
Regeling ex-partners, nabestaanden overleden aanvragers en nabestaanden overleden 
kinderen 
De ex-partner, de nabestaanden van een overleden aanvrager en de nabestaanden van een 
overleden kind kunnen binnen zes weken na dagtekening van de beschikking waarin op grond van 
de wet een tegemoetkoming, compensatie of voorziening wordt toegekend of afgewezen, bezwaar 
maken door het indienen van een bezwaarschrift bij het desbetreffende bestuursorgaan. Na de 
beslissing op bezwaar kan eventueel beroep ingesteld worden bij de bestuursrechter. Tot slot is 
eventueel hoger beroep mogelijk bij de Afdeling bestuursrechtspraak van de Raad van State.  
 
Eenzelfde procedure is van toepassing indien de beschikking is gegeven door een ander 
bestuursorgaan waaraan in dit wetvoorstel beslissingsbevoegdheid wordt toegekend. Met betrekking 
tot besluiten betreffende kwijtschelding binnen het SZW- of VWS-domein staat op basis van dit 
wetsvoorstel hoger beroep open bij de Centrale Raad van Beroep. 
 
Tegen een beschikking van de ontvanger of een invorderingsambtenaar van een provincie, gemeente 
of waterschap na een verzoek om kwijtschelding van een belastingschuld staat naast bezwaar, 
beroep bij de rechtbank en hoger beroep bij het gerechtshof, ook beroep in cassatie bij de Hoge 
Raad open. 
 
Een eigen kind en (voormalig) pleegkind van een ex-partner kan een aanvraag indienen tot het 
geven van een beschikking tot toekenning van de tegemoetkoming. Tegen een negatief besluit op 
deze aanvraag kan het eigen kind van de ex-partner binnen zes weken na dagtekening van dat 
besluit bezwaar maken door het indienen van een bezwaarschrift. Na de beslissing op bezwaar kan 
een eigen kind van een ex-partner beroep instellen bij de bestuursrechter, eventueel gevolgd door 
hoger beroep bij de Afdeling bestuursrechtspraak van de Raad van State. 
 
41 

11 Budgettaire aspecten 
Het met dit aanvullende wetsvoorstel te introduceren beleid kent nieuwe en bestaande budgettaire 
15
gevolgen. Deze maatregelen zijn immers nog niet in werking getreden en de start van de uitvoering 
is (mede) afhankelijk van inwerkingtreding van dit wetsvoorstel. De budgettaire gevolgen betreffen 
beleid voor compensatie voor ex-partners van gedupeerde aanvragers van kinderopvangtoeslag, 
aanpak van schulden voor ex-partners, ex-partners in een schuldentraject (wettelijke 
schuldsanering en buitengerechtelijke schuldregeling), brede ondersteuning voor ex-partners zowel 
in Nederland als in het buitenland en een aanvullende compensatie voor de werkelijke schade. Dit 
beleid en de daarvoor benodigde budgetten zijn deels door het parlement geautoriseerd. Het 
parlement wordt doorlopend geïnformeerd en geraadpleegd over de ontwikkeling van de budgettaire 
gevolgen van het beleid in de reguliere budgettaire besluitvormingscyclus en de 
Voortgangsrapportage hersteloperatie toeslagen. 
 
De meerjarige uitgaven ten behoeve van de ex-partnerregeling worden op maximaal € 479 miljoen 
geraamd. Daarnaast wordt er € 34 miljoen aan derving van belastingontvangsten (door 
kwijtschelding van publieke schulden) voorzien. Van de verwachte uitgaven is € 370 miljoen al in de 
departementale begrotingen verwerkt (Financiën en Rijksbreed). Voor het overige bedrag geldt dat 
er, zoals in paragraaf 3.3.2. van deze memorie staat beschreven, nog wordt gewerkt aan het 
selecteren van een uitvoerder van de schaderegeling voor ex-partners. Het is dan ook mogelijk dat 
ten tijde van de inwerkingtreding van dit wetsvoorstel dit onderdeel nog niet uitgevoerd kan worden. 
Het precieze bedrag van dit onderdeel is nog onbekend. Er staat € 109 miljoen gereserveerd op de 
aanvullende post. Dat bedrag is volgens de ramingen toereikend. Voordat deze middelen worden 
ingezet kan het parlement haar budgetrecht nog uitvoeren via de reguliere budgettaire 
besluitvormingscyclus, waarbij het voornemen is dit bij de eerste suppletoire begroting te betrekken. 
Nadat het parlement de middelen heeft geautoriseerd kan worden begonnen met de uitvoering. 
 
Tabel: totaalbudget hersteloperatie toeslagen ex-partnerregeling 2023 
Totaalbudget ex-partnerregeling (x € 1 miljoen) 
  
2023 2024 2025 2026 totaal 
1 Totaal uitgavenkader 236 146 93 4 479 
1a Financiën 146 48 0 0 194 
1b Rijksbreed 90 41 41 4 176 
 Subtotaal 236 89 41 4 370 
1c Gereserveerd op de aanvullende post 0 57 52 0 109 
2 Derving lastenkader 34 0 0 0 34 
 
De uitbreiding van de kindregeling naar kinderen van ex-partners en de toekenning van een 
geldbedrag aan de naasten van overleden kinderen passen binnen de huidige budgetten voor de 
 
15
 Het betreft de inzichten op basis van de op het moment van schrijven beschikbare informatie. Deze inzichten kunnen gedurende de 
uitvoering van de hersteloperatie toeslagen wijzigen. Hierover wordt het parlement doorlopend geïnformeerd in de reguliere budgettaire 
besluitvormingscyclus en de Voortgangsrapportage hersteloperatie toeslagen. 
43 

 
Daarnaast wordt gesteld dat de noodzaak om prioriteit te geven aan de regeling in het IV-portfolio 
tot gevolg heeft dat andere maatregelen, waarvan het doel is om de reguliere dienstverlening van 
de Belastingdienst en Belastingdienst/Toeslagen te verbeteren, pas later in de tijd opgepakt zullen 
worden. Het maken van deze prioritering was noodzakelijk om de ex-partnerregeling tijdig te kunnen 
uitvoeren.  
 
Bij de uitvoering van de regeling voor nabestaanden van overleden aanvragers en de regeling voor 
nabestaanden van overleden kinderen wordt door de uitvoerder een aantal opmerkingen gemaakt. 
Zo zijn voor de uitvoering van de regeling systeemaanpassingen nodig. Deze kunnen eerst vanaf  
1 januari 2024 worden gerealiseerd. Als deze regelingen prioriteit krijgen in het IV-portfolio kunnen 
deze regelingen op zijn vroegst vanaf die datum in werking treden. Daarnaast merkt de uitvoerder 
in de uitvoeringstoets op dat de maatregelen inhoudelijk complex zijn en daardoor veel handmatige 
werkzaamheden vereisen. Hierdoor kunnen fouten optreden. 
 
Het onderhavige wetsvoorstel leidt tot uitvoeringskosten voor de Belastingdienst en 
Belastingdienst/Toeslagen. Deze worden gedekt op artikel 13 Toeslagen van de Financiënbegroting. 
12.2 Uitvoerder aanvullende compensatie werkelijke schade 
Het onderhavige wetsvoorstel voorziet in een aanvullende compensatie voor werkelijke schade voor 
ex-partners. Voor de uitvoering van dit onderdeel wordt een uitvoerder geselecteerd aan de hand 
van een marktconsultatie en aanbestedingsproces. Om zicht te geven op de uitvoeringsaspecten en 
om het aanbestedingstraject te ondersteunen is door de Rijksorganisatie voor Ontwikkeling, 
Digitalisering en Innovatie een quickscan uitgevoerd. In de periode december tot begin januari 2023 
heeft deze organisatie interviews afgenomen met personen die betrokken zijn bij de opzet van de 
schaderegeling of vanuit hun functie expertise hebben op dit terrein. Op basis van deze quickscan 
is de conclusie dat de regeling voor aanvullende compensatie voor werkelijke schade voor ex-
partners onder voorwaarden uitvoerbaar wordt geacht door een externe uitvoerder. Naast het 
voorbehoud van een succesvolle aanbestedingsprocedure, worden de volgende voorwaarden 
genoemd. 
 
De uitvoerder moet oog hebben voor de specifieke context en de dynamiek van het speelveld 
begrijpen. Dit vraagt om een strategisch partnerschap tussen de uitvoerder en het ministerie. 
Daarnaast dient het toetsingskader helder en uitvoerbaar te zijn en moet de uitvoerder casuïstiek 
kunnen overleggen met het ministerie en de overige uitvoerders (zogenoemde feedbackloops). Het 
is verder van belang dat er voldoende aandacht is voor de kwaliteit en ervaring van de betrokken 
mensen in emotioneel geladen situaties en moet voor de inrichting van de schaderegeling een 
duidelijk tijdpad met deadlines voor de afronding van onderdelen gelden. Ten slotte moet sprake 
zijn van heldere communicatie. 
 
Deze punten zijn ook uit de marktconsultatiegesprekken gekomen en komen deels terug in de 
uitvoeringstoets van de Belastingdienst/Toeslagen die ziet op de ex-partnerregeling. Deze 
45 

communiceren met de ex-partner. Het kabinet voldoet graag aan dit verzoek. Deze aandachtspunten 
maken integraal deel uit van de uitvoering van de regeling.  
 
De VNG geeft met betrekking tot de komende uitvoering van de ex-partnerregeling aan dat er bij 
gemeenten behoefte is aan een nadere uitwerking van de samenwerking en informatie-uitwisseling 
tussen de UHT en gemeenten en inzicht in de doelgroep en de achterliggende problematiek van ex-
partners. Er wordt in de aanloop naar de uitvoering van de ex-partnerregeling aandacht besteed aan 
beide punten. Hoewel er in bepaalde mate inzicht is in de doelgroep, is het niet mogelijk om 
voorafgaand aan inwerkingtreding van de wet hier volledig zicht op te krijgen. De achterliggende 
problematiek zal per casus bekeken worden. 
 
De VNG heeft ten aanzien van de regeling voor nabestaanden van overleden gedupeerden en 
overleden kinderen aangegeven geen uitvoeringstoets of quick scan te zullen uitvoeren. De VNG 
doet geen uitspraak over de uitvoerbaarheid, maar geeft aan dat voor de naar verwachting zeer 
kleine doelgroep maatwerk passend en noodzakelijk is. 
12.4 Uitvoerders aanpak schulden 
Publiekrechtelijke schulden 
Er zijn vele overheidsorganisaties die zijn betrokken bij de kwijtschelding van publiekrechtelijke 
schulden (en eventuele restitutie ervan). Het gaat hier om het UWV, de SVB, de DUO - Inburgering, 
CAK, CJIB, LBIO, Belastingdienst/Toeslagen en gemeenten. Allen hebben door middel van een 
uitvoeringstoets of quickscan vastgesteld dat de regeling voor ex-partners uitvoerbaar is. Een aantal 
organisaties gaat nader op een aantal onderwerpen in.  
 
De wijze van gegevensdeling is een aandachtspunt. Het verzoek van DUO - inburgering, SVB, UWV, 
LBIO en de Waterschappen is om de gegevensstroom via een apart bestand te laten lopen of expliciet 
te duiden dat het gaat om een erkende ex-partner. Hiermee wordt rekening gehouden in de 
gegevensuitwisseling tussen Belastingdienst/Toeslagen en de betrokken uitvoerders. 
 
Daarnaast wordt vastgesteld dat voor het ambtshalve kwijtschelden van de schulden de wettelijke 
basis zoals geïntroduceerd bij de Wet hersteloperatie tot 1 januari 2024 geldt. Daarna wordt niet 
meer ambtshalve kwijtgescholden, maar zal de ex-partner een aanvraag moeten doen om de 
schulden kwijt te schelden. Dit zou het proces bij de uitvoeringsorganisaties tijdrovender maken, 
omdat dit handmatig uitgevoerd zou moeten worden. Naar aanleiding van dit signaal wordt in het 
onderhavige wetsvoorstel de datum van 1 januari 2024 gewijzigd naar 1 januari 2026, zodat het 
twee jaar langer mogelijk blijft voor de uitvoering om de kwijtschelding van de schulden ambtshalve 
te kunnen blijven uitvoeren.  
 
Verder wordt opgemerkt dat er verschillen zijn tussen de schuldenregeling voor de ex-partner en de 
gedupeerde aanvrager. Deze zitten onder andere in het feit dat er voor de ex-partnerregeling geen 
sprake is van een moratorium of pauzering van de schulden. De uitlegbaarheid van de ex-
47 

13 Doenvermogen 
Het kabinet streeft ernaar om burgers zoveel mogelijk werk uit handen te nemen bij het aanspraak 
maken op herstelregelingen in het kader van de hersteloperatie toeslagen. Om deze reden worden 
zoveel mogelijk regelingen in de hersteloperatie ambtshalve toegekend. Ook kijkt UHT bij voorkeur 
eerst in de systemen, voordat het aan een (potentieel) gedupeerde vraagt om gegevens aan te 
leveren. Dit laat onverlet dat er momenten in de hersteloperatie zijn waarop het noodzakelijk is om 
een aanvraag te doen. Er wordt in die gevallen zoveel mogelijk door UHT gefaciliteerd en geholpen. 
Om deze reden is het bijvoorbeeld mogelijk om een aanvraag bij UHT, anders dan gebruikelijk 
schriftelijk, telefonisch te doen. Hierna wordt voor afzonderlijke regelingen ingegaan op de wijze 
waarop zoveel mogelijk rekening wordt gehouden met het doenvermogen van (potentieel) 
gedupeerden. 
 
 
Ex-partnerregeling 
De Belastingdienst/Toeslagen kan een deel van de ex-partners identificeren in haar systemen. Zij 
zullen door de Belastingdienst/Toeslagen worden aangeschreven waarna zij de mogelijkheid krijgen 
om een aanvraag (per hiervoor beschikbaar gesteld formulier) in te dienen voor het verzoek tot 
compensatie. Als de Belastingdienst/Toeslagen de ex-partner niet kan identificeren in de eigen 
systemen is een aanvraag voor de compensatie nodig. Het streven is om dit zo makkelijk mogelijk 
te maken door een vergelijkbaar formulier te gebruiken. 
 
De aanvraag kan zowel online als per post worden ingediend. Ook voor de aanvullende compensatie 
voor de werkelijke schade is een aanvraag nodig, omdat de Minister van Financiën niet uit de eigen 
administratie kan beoordelen of een ex-partner hiervoor in aanmerking wenst te komen, of hij/zij 
hier recht op heeft en zo ja, op welk bedrag die ex-partner recht heeft. Een aanvraagformulier dat 
 
hiertoe wordt opgesteld helpt ex-partners bij het in kaart brengen van de werkelijke schade. 
 
Het aanvragen van aanvullende compensatie voor de werkelijke schade kan ingewikkeld zijn en 
belastend voor het ‘doenvermogen’ van de ex-partner, onder andere als het gaat om het verzamelen 
van documenten om de geleden schade te reconstrueren. Een gebrek aan vertrouwen in de 
Belastingdienst/Toeslagen kan de mentale belasting vergroten. 
 
Ook voor de overneming van privaatrechtelijke schulden moet een aanvraag worden ingediend. Om 
het de ex-partner zo makkelijk mogelijk te maken wordt hiervoor een formulier beschikbaar gesteld 
op de website van de uitvoerder. Ook kan hulp worden gevraagd bij de gemeente waarvan de ex-
partner ingezetene is.  
 
Kindregeling 
De Belastingdienst/Toeslagen kent de tegemoetkoming voor de kinderen van ex-partners zoveel 
mogelijk ambtshalve toe zodat deze kinderen geen aanvullende actie hoeven te ondernemen.  
 
49 

die mogelijk in aanmerking kunnen komen voor de regeling. UHT benadert deze kinderen en stelt 
hen op de hoogte van de aanvraag. De andere kinderen kunnen vervolgens zelf een aanvraag doen. 
 
Voor het indienen van private schulden is een aanvraag vereist, SBN heeft geen inzicht in de private 
schulden. Een aanvraag kan zowel online als per post worden gedaan, het streven is om het 
aanvraagproces zo makkelijk mogelijk te maken. Het aanvragen van de regeling voor private 
schulden en de regeling voor werkelijke schade kan belastend zijn voor het doenvermogen van de 
toeslagpartner of de kinderen. Zij moeten immers kunnen aantonen dat de overleden aanvrager 
betalingsachterstanden had. 
 
Het is van belang dat de toeslagpartner of kinderen van een overleden aanvrager op de hoogte zijn 
van de regeling. Daarom is goede communicatie nodig vanuit de Belastingdienst/Toeslagen, via de 
website, in brieven en in het persoonlijke contact. 
14 Gevolgen voor de regeldruk 
Het Adviescollege toetsing regeldruk (ATR) heeft dit wetsvoorstel niet geselecteerd voor een formeel 
advies, omdat er naar verwachting geringe gevolgen voor de regeldruk zullen zijn. De 
administratieve lasten voor de betrokken uitvoeringsorganisaties als gevolg van de in dit 
wetsvoorstel opgenomen maatregelen bedragen circa € 700.000. Deze toename van de 
administratieve lasten komt met name door de aanpak van privaatrechtelijke schulden (circa € 
270.000) en de aanvraag van de aanvullende compensatie voor werkelijke schade (circa € 130.000). 
Deze bedragen zijn conform de Rijksbrede methodiek in beeld gebracht, de verdere inschattingen 
vloeien voort uit de aantallen die zijn gebruikt voor de inschatting van de budgettaire aspecten.  
 
Er is voor de maatregelen voor het herstel van de ex-partners van de gedupeerde aanvrager van 
kinderopvangtoeslag zoveel mogelijk geprobeerd om de administratieve lasten tot een minimum te 
beperken. Dit laat onverlet dat een ex-partner tijd nodig heeft voor onder andere het kennisnemen 
van de forfaitaire compensatie voor een ex-partner van een gedupeerde aanvrager van 
kinderopvangtoeslag en het invullen van het aanvraagformulier hiervoor. Ook in geval van de 
privaatrechtelijke schuldenaanpak en de aanvullende compensatie voor werkelijke schade zal de ex-
partner tijd nodig hebben voor onder andere het indienen van de aanvraag, het verzamelen van 
bewijsstukken en het kennisnemen van beschikkingen. 
15 EU-aspecten 
Het risico op zowel directe als indirecte onrechtmatige staatssteun op grond van de 
schuldkwijtscheldings- en schuldovernamebepalingen in dit wetsvoorstel is onderzocht. Er is een 
speciaal team ingericht bij de Belastingdienst/Toeslagen dat samen met ex-partners met een 
onderneming waarborgt dat zij niet boven de de-minimisgrens komen die door de Europese Unie is 
gesteld. Gezien het doel van de schuldkwijtscheldings- en schuldovernamebepalingen, namelijk dat 
51 

kinderopvangtoeslag. Dat is ook niet het doel van dit wetsvoorstel. Het doel van dit wetsvoorstel is 
om nieuwe regelingen te introduceren om gedupeerde ex-partners en bepaalde nabestaanden van 
gedupeerde aanvragers en kinderen in aanmerking te laten komen voor herstelregelingen. 
De Raad voor Rechtsbijstand merkt op dat de Wht en het onderhavige voorstel de nodige onderdelen 
bevat die nog een vertaling dienen te krijgen in de Subsidieregeling pakket rechtsbijstand 
herstelregelingen kinderopvangtoeslag. Ook merkt de Raad voor Rechtsbijstand op dat er in de 
genoemde wet en het onderhavige voorstel tal van regelingen zijn opgenomen die vragen om 
rechtsbijstand voor een gedupeerde, maar waarvoor geen sprake is van kosteloze rechtsbijstand. 
Dit zou er volgens de Raad voor Rechtsbijstand in het slechtste geval toe kunnen leiden dat een 
gedupeerde afziet van het halen van zijn recht, hetgeen negatieve gevolgen heeft voor het 
vertrouwen in de rechtsbescherming. Het kabinet onderschrijft dat verschillende onderdelen in de 
wet en het onderhavige wetsvoorstel nog moeten worden opgenomen in de subsidieregeling. Het 
kabinet gaat hierover in gesprek met de Raad voor Rechtsbijstand om te bezien welke aanpassingen 
in deze subsidieregeling wenselijk zijn. Het kabinet acht het van belang dat met name daar kosteloze 
rechtsbijstand wordt verleend, waar het recht of de hoogte van het recht niet rechtstreeks af te 
leiden is van een eerder vastgesteld recht, waarvoor bij de vaststelling al kosteloze rechtsbijstand 
is verleend. 
De Raad voor Rechtsbijstand geeft in overweging, omdat er niet is voorzien in een afdoende 
noodventiel voor bijzondere gevallen die maken dat termijnen niet of niet goed werkbaar zijn, om 
dit wetsvoorstel aan te vullen met een hardheidsregeling of onvoorziene omstandighedenclausule. 
De Wht voorziet op dit moment in artikel 9.1 in een hardheidsclausule. Op grond daarvan vallen de 
huidige maatregelen in de Wht onder de hardheidsclausule. De hardheidsclausule wordt uitgebreid 
met de bepalingen van de kindregeling inzake het (voormalig) (pleeg)kind van de ex-partner, het 
kind van een overleden ouder en het kind van een overleden ex-partner. Vanwege 
uitvoeringsoverwegingen en de beperkte meerwaarde van de hardheidsclausule bij de definitie en 
hoogte van de tegemoetkoming van ex-partners, is ervoor gekozen om deze bepalingen niet toe te 
voegen aan de hardheidsclausule. Datzelfde geldt voor de nabestaandenregeling omdat deze 
regeling op zichzelf al een bijzondere uitzondering vormt op de oorspronkelijke regelingen. 
 
Reactie op opmerkingen van de werkgroep van toeslagadvocaten 
In het advies van de Raad voor Rechtsbijstand zijn opmerkingen van de werkgroep toeslagadvocaten 
opgenomen die zien op onderdelen van het wetsvoorstel. Daarop wordt hierna ingegaan. 
 
De overleden partner of kind 
De Raad voor Rechtsbijstand vraagt hoe de regeling voor de overleden partner of het overleden 
kind, waarin aanspraak bestaat op de gehele tegemoetkoming (in het geval van overleden partners), 
die naar rato zal worden verdeeld zich verhoudt tot het Nederlandse erfrecht. De Raad geeft 
daarnaast aan dat onbepaald blijft hoe wordt omgegaan met testamentaire bepalingen die een 
uitsluitingsclausule bevatten (koude uitsluiting) of verworpen erfenissen (bijvoorbeeld wegens 
schulden), hetgeen ook geldt ten aanzien van schulden van overleden partners. De Raad vraagt hoe 
wordt omgegaan met beneficiair aanvaarden. Ten slotte geeft de Raad aan dat het de vraag is hoe 
de CWS met claims van (erven van) overleden partners zal omgaan. Daarbij benoemt de Raad dat 
53 

voorziet in de mogelijkheid om een aanvraag in te dienen voor kinderen, pleegkinderen of voormalig 
pleegkinderen van ex-partners van gedupeerde aanvragers van kinderopvangtoeslag ten behoeve 
van een tegemoetkoming als bedoeld in artikel 2.12 Wht. Dit artikel kan worden gezien als een 
vangnet, waarvan de kinderen gebruik kunnen maken indien UHT een kind of (voormalig) pleegkind 
niet ambtshalve de tegemoetkoming uit artikel 2.12 Wht toekent. Dit kan bijvoorbeeld voorkomen 
omdat het kind niet in beeld is bij UHT. Door middel van dit artikel kan het kind of (voormalig) 
pleegkind middels een aanvraag alsnog de tegemoetkoming krijgen. De wetgever heeft daarbij 
voorzien dat er een beslistermijn gaat lopen, dat er sprake kan zijn van ingebrekestelling en dat er 
- evenals bij ambtshalve beschikkingen - bezwaar en beroep kan worden ingediend. 
 
De werkgroep vraagt wat in het voorgestelde artikel 2.14c, vierde lid, (voorheen derde lid) Wht 
wordt bedoeld met de zinsnede “anderszins in compensatie voorzien”. Deze formulering is in lijn met 
de formulering op andere plaatsen in de Wht. Zie bijvoorbeeld artikel 2.1, vijfde lid, Wht. Dit wordt 
op dezelfde manier toegepast. Hierbij kan het bijvoorbeeld gaan om een toegekend forfaitair bedrag 
of een toegekend bedrag op grond van een herstelmaatregel of bijvoorbeeld om een civielrechtelijke 
schadevergoeding die ter zake is verstrekt. Het gaat blijkens de toelichting expliciet niet om de 
verdeling van de € 30.000. Dit zou uitvoeringstechnisch ook op problemen stuiten, omdat dit niet 
goed toetsbaar is.  
 
De werkgroep merkt ten aanzien van artikel 2.21 Wht op dat in dit artikel de mogelijkheid voor 
brede ondersteuning door gemeenten wordt geboden. In dit artikel wordt ook voorzien in de 
mogelijkheid dat een andere gemeente dan de woongemeente deze ondersteuning zal leveren. De 
werkgroep geeft aan dat het onduidelijk is op welk moment dit het geval zal zijn en onder welke 
omstandigheden. De wijziging van artikel 2.21, tweede lid, Wht in het wetsvoorstel betreft een 
herformulering ten behoeve van de leesbaarheid van het tweede lid. In beginsel wordt het 
hulpaanbod voor brede ondersteuning gedaan door het college van burgemeesters en wethouders 
van de gemeente waarin de gedupeerde aanvrager woonachtig is. Artikel 2.21, tweede lid, Wht geeft 
gedupeerde aanvragers van kinderopvangtoeslag en hun gezin onder bijzondere omstandigheden 
de gelegenheid om brede ondersteuning te ontvangen in een andere gemeente dan waar zij 
woonachtig zijn. Deze bijzondere omstandigheden kunnen zich bijvoorbeeld voordoen wanneer 
sprake is van een verhuizing. Ook als iemand al in een hulpverleningstraject zit en verhuist naar een 
andere gemeente kan het wenselijk zijn om de gedupeerde aanvrager te blijven helpen in dezelfde 
gemeente vanwege de continuïteit van de hulpverlening. Het college heeft uiteraard de 
beleidsvrijheid om hierin een eigen afweging te maken. Er zal in de praktijk per geval worden bepaald 
wat een geëigend moment is om de ondersteuning te laten plaatsvinden door een andere gemeente 
dan de woongemeente. 
 
De werkgroep merkt bij de artikelen 4.6 en 4.7 Wht op dat in de memorie van toelichting is vermeld 
dat het wsnp-traject/msnp-traject moet zijn gestart voor inwerkingtreding van de Wht. De Raad 
vraagt of hiermee de datum van 2 november 2022 wordt bedoeld of de datum waarop de aanvulling 
van de wet van kracht wordt. De Wht is met ingang van 5 november 2022 in werking getreden. 
Zowel het wsnp- als het msnp-traject voor de ex-partner moet zijn opgestart voor de 
55 

kinderen van ex-partners toegang tot de tegemoetkoming uit de kindregeling. Met dit pakket aan 
maatregelen kan de ex-partner een nieuwe start maken.  
 
Het kabinet is zich ervan bewust dat niet elke ex-partner evenveel gevolgen heeft ondervonden van 
de problemen met de kinderopvangtoeslag. In de afbakening van de regeling wordt, binnen de 
kaders van uitvoerbaarheid en uitlegbaarheid, zoveel mogelijk recht gedaan aan deze diversiteit. 
Daarbij is in sommige gevallen overcompensatie niet te voorkomen. 
 
Met de uitbreiding van de Wht met deze aanvullende regeling, specifiek voor de doelgroep ex-
partners, wordt ook voor hen een ruimhartige compensatie geboden voor wat zij als gevolg van de 
problemen met de kinderopvangtoeslag hebben ervaren.  
 
Dat de maatregelen gericht op schulden bijdragen aan het doel dat zoveel mogelijk gedupeerde ex-
partners ten minste een deel van de herstelbetaling overhouden voor een nieuwe start, is evident.  
 
De financiële tegemoetkoming voor kinderen van ex-partners betekent ook een (nieuwe) start voor 
deze kinderen. Zij hebben mogelijk door de toeslagenaffaire hun jeugd in armoede doorgebracht en 
hebben in vergelijking met hun leeftijdsgenoten weinig kansen gekregen om zich verder te 
ontwikkelen. Met de financiële tegemoetkoming kunnen zij werken aan hun toekomst.  
 
Door de toeslagpartner of de kinderen van een overleden aanvrager een zelfstandige aanspraak te 
geven op herstelmaatregelen, wordt zoveel mogelijk aangesloten bij de situatie waarin de 
overledene nog in leven was geweest. De veronderstelling is immers dat de leden van het gezin 
zouden delen in de compensatie en de schuldenregeling, en daarmee in het herstel. De verwachting 
is dat de toeslagpartner of de kinderen door de regeling voor nabestaanden van overleden 
gedupeerden ruimhartig worden gecompenseerd voor de schade die zij hebben geleden. 
 
Ook voor de regeling voor nabestaanden van overleden kinderen wordt zoveel mogelijk aangesloten 
bij de situatie als ware de overledene nog in leven. Het aanvragen van de regeling wordt zo 
laagdrempelig en overzichtelijk mogelijk gehouden. Daarmee moet de regeling doeltreffend kunnen 
uitpakken. 
 
Doelmatigheid 
Het gebruik van een forfaitair bedrag (gekoppeld aan een aanvullende regeling) heeft als voordeel 
dat de verwachte gedupeerde ex-partners op een uitvoerbare manier ruimhartig kunnen worden 
gecompenseerd waarna zij hopelijk een nieuwe start kunnen maken. Dit sluit aan bij de 
beleidskeuzes die gemaakt zijn om de oorspronkelijke gedupeerde aanvrager een forfaitaire 
vergoeding van € 30.000 te bieden. Tegelijkertijd staat het bedrag van € 10.000 in verhouding tot 
de € 30.000 van de oorspronkelijke gedupeerde aanvrager.  
 
De hoogte van de bedragen van de financiële tegemoetkoming voor kinderen van ex-partners, is 
net als bij kinderen of (voormalige) pleegkinderen van de gedupeerde aanvrager van 
57 

II ARTIKELSGEWIJZE TOELICHTING 
 
Artikel I 
 
Artikel I, onderdeel A (artikel 1.1 van de Wet hersteloperatie toeslagen) 
 
Artikel 1.1 Wht bevat de begripsbepalingen van de Wht. Voorgesteld wordt dit artikel op een 
drietal punten te wijzigen. Om te beginnen wordt onder 1 voorgesteld om twee begripsbepalingen 
in de alfabetische volgorde in te voegen. Dit betreft de begrippen “Onze Minister” en “overleden 
aanvrager”. Ten behoeve van de leesbaarheid wordt een verkorte aanduiding voorgesteld van 
Onze Minister van Financiën. Ook wordt een definitie voorgesteld van het begrip overleden 
aanvrager. Dat begrip is relevant voor zowel de in het onderhavige wetsvoorstel voorgestelde 
regeling voor ex-partners als voor de in het onderhavige wetsvoorstel voorgestelde regeling voor 
nabestaanden van een overleden aanvrager. Onder een overleden aanvrager wordt een aanvrager 
van een kinderopvangtoeslag als bedoeld in artikel 2.1, eerste lid, Wht verstaan ten aanzien van 
wie een herstelmaatregel als bedoeld in artikel 2.7 Wht is toegepast of ten aanzien van wie 
aannemelijk is dat deze zou zijn toegepast indien diegene nog in leven zou zijn geweest. Zowel de 
overleden aanvrager die nog geen aanvraag heeft gedaan als diegene die al een aanvraag heeft 
gedaan, maar aan wie nog geen toekenning heeft plaatsgevonden, komt in aanmerking. In 
onderdeel b van de begripsbepaling wordt voor de situatie dat er nog geen aanvraag is gedaan 
voor toepassing van een herstelmaatregel voorgesteld dat iemand uitsluitend aangemerkt kan 
worden als overleden aanvrager indien diegene is overleden vóór 1 januari 2024. Indien deze 
aanvrager vóór 1 januari 2024 overleden is, is hij immers niet in de gelegenheid geweest om de 
volledige aanvraagtermijn te benutten. 
 
Daarnaast wordt in artikel I, onderdeel A, onder 2, voorgesteld de definitie van “partner” zo aan te 
passen dat artikel 5 Awir van overeenkomstige toepassing wordt verklaard. Voor het partnerschap 
in de Wht wordt aangesloten bij het Awir-begrip door te verwijzen naar artikel 3 Awir. Onderdeel 
van het partnerbegrip in die wet is dat wijzigingen in omstandigheden en leeftijd die zich voordoen 
na de eerste dag van de maand in aanmerking worden genomen per de eerste dag van de 
daaropvolgende maand. Dit volgt uit artikel 5 Awir. Het partnerbegrip wordt in de huidige praktijk 
met betrekking tot de Wht in de uitvoering ook zo toegepast en dit is ook altijd beoogd. Een 
verwijzing naar dat artikel ontbreekt echter op dit moment. Om deze omissie te herstellen wordt 
voorgesteld de verwijzing naar artikel 5 Awir op te nemen in de begripsbepaling van partner en 
wordt voorgesteld hieraan terugwerkende kracht te verlenen tot en met de datum van 
inwerkingtreding van de Wht, zijnde 5 november 2022. 
 
Artikel I, onderdeel B (artikel 2.9 van de Wet hersteloperatie toeslagen) 
 
Met het voorgestelde artikel 2.9, tweede lid, Wht wordt de vangnetbepaling van artikel 2.9 
Whtuitgebreid. De vangnetbepaling dient ertoe om een groep gedupeerden in een bijzonder 
59 

kinderopvangtoeslag zou zijn toegekend indien deze niet was overleden en, indien van toepassing, 
kwijtschelding van bestuursrechtelijke schulden en betaling of overneming van privaatrechtelijke 
schulden. Het kan, afhankelijk van de stand van zaken in het proces op dat moment, gaan om een 
of meer van de in die artikelen genoemde voorzieningen. Als al toekenning heeft plaatsgevonden, 
kan de nabestaande geen aanspraak meer maken op de voorzieningen, bedoeld in de artikelen 
2.9a en 2.9b Wht. Onder compensatie worden de herstelmaatregelen, bedoeld in artikel 2.7, 
vierde lid, Wht verstaan. In de voorgestelde artikelen 2.9a en 2.9b Wht wordt geregeld dat 
uitsluitend de partner of het kind van de overleden aanvrager de regelingen in de hersteloperatie 
worden geboden die aan de overleden aanvrager zouden zijn toegekend indien diegene niet was 
overleden. De op grond van de voorgestelde afdeling 2.1A Wht in aanmerking komende 
nabestaande komt een zelfstandige aanspraak toe, die losstaat van erfrechtelijke aanspraken die 
deze of andere nabestaanden eventueel kunnen doen gelden op de nalatenschap. Dat betekent 
ook dat schuldeisers of legatarissen van de overleden aanvrager geen aanspraken kunnen doen 
gelden op de geldbedragen die krachtens deze afdeling mogelijk aan de nabestaande toekomen. 
 
In het voorgestelde artikel 2.9a, eerste lid, onderdelen a en b, Wht wordt geregeld dat de persoon 
die op de dag van overlijden toeslagpartner was van de overleden aanvrager een aanvraag voor 
een voorziening als bedoeld in hoofdstuk 2 en 4 Wht kan doen. Hierbij wordt een onderscheid 
gemaakt tussen de aanvragen die worden ingediend bij en vervolgens worden beoordeeld en 
toegekend door de Belastingdienst/Toeslagen en de aanvragen die worden ingediend bij en 
vervolgens worden beoordeeld en toegekend door Onze Minister. Zie hiertoe het voorgestelde 
artikel 2.9a, eerste lid, onderdelen a en b, Wht. 
 
 Ingevolge de opsomming in het voorgestelde artikel 2.9a, eerste lid, onderdeel a, Wht kan 
voornoemde toeslagpartner bij de Belastingdienst/Toeslagen een aanvraag doen voor toekenning 
van de forfaitaire tegemoetkoming van € 30.000, compensatie vanwege institutionele 
vooringenomenheid of hardheid van het stelsel of (aanvullende) O/GS-tegemoetkoming. Ingevolge 
het voorgestelde artikel 2.9a, eerste lid, onderdeel b, Wht kan voornoemde toeslagpartner bij 
Onze Minister een aanvraag doen tot overneming of betaling van privaatrechtelijke geldschulden 
als bedoeld in afdeling 4.1 Wht. Dit betreft de in afdeling 4.1 bedoelde geldschulden van de 
overleden aanvrager voor zover deze ten laste van de partner zijn gekomen, en op de daar 
bedoelde schulden van die partner. Voorgesteld wordt deze overneming of betaling van 
privaatrechtelijke geldschulden uit te voeren met overeenkomstige toepassing van afdeling 4.1 
Wht. Net zoals de privaatrechtelijke schuldenregeling voor de gedupeerde aanvrager van een 
kinderopvangtoeslag zal de regeling voor de privaatrechtelijke schulden van deze nabestaande op 
grond van een mandaat van Belastingdienst/Toeslagen worden uitgevoerd door Sociale Banken 
Nederland (SBN) en negen aangesloten kredietbanken. 
 
Het voorgestelde artikel 2.9a, eerste lid, onderdeel c, Wht houdt een regeling voor kwijtschelding 
van bestuursrechtelijke schulden als bedoeld in hoofdstuk 3 Wht in. Dit betreft de geldschulden, 
bedoeld in de artikelen 3.1 tot en met 3.12, Wht van de overleden aanvrager voor zover deze ten 
laste van de partner zijn gekomen, en op de daar bedoelde schulden van die partner. Voorgesteld 
61 

 
Toepassing van hoofdstuk 3 Wht of afdeling 4.1 Wht op bestuursrechtelijke of privaatrechtelijke 
geldschulden is slechts aan de orde bij de aangewezen nabestaande voor zover deze dergelijke 
schulden heeft, al dan niet door overname van de schulden van de overleden aanvrager. Indien er 
meerdere kinderen zijn, kan dat er dus ook toe leiden dat niet elk van hen hetzelfde bedrag 
toekomt. 
 
Artikel I, onderdelen D, E en G (afdeling 2.2 en artikelen 2.10, 2.11 en 2.13 van de Wet 
hersteloperatie toeslagen) 
 
In afdeling 2.2 Wht wordt de tegemoetkoming voor kinderen en (voormalige) pleegkinderen van 
een gedupeerde aanvrager van een kinderopvangtoeslag en diens partner geregeld. Voorgesteld 
wordt dat ook kinderen en (voormalige) pleegkinderen van ex-partners van een gedupeerde 
aanvrager van een kinderopvangtoeslag in bepaalde gevallen recht krijgen op een 
tegemoetkoming. Daarom wordt voorgesteld om het opschrift van deze afdeling te wijzigen, zodat 
het beter aansluit bij de voorgestelde verbrede reikwijdte van de kindregeling. 
 
Ook wordt voorgesteld om het opschrift van de artikelen 2.10 en 2.11 Wht aan te passen om te 
verduidelijken dat het gaat om de ambtshalve tegemoetkoming voor een kind of een (voormalig) 
pleegkind van een gedupeerde aanvrager van een kinderopvangtoeslag of diens partner. Met beide 
wijzigingen is geen inhoudelijke wijziging beoogd. Deze verduidelijking wordt ten aanzien van 
artikel 2.13 Wht ook doorgevoerd in onderdeel G.  
 
Artikel I, onderdeel F (artikelen 2.11a en 2.11b van de Wet hersteloperatie toeslagen) 
 
Het voorgestelde artikel 2.11a, eerste lid, Wht bepaalt dat aan een kind van een ex-partner die in 
aanmerking komt voor de compensatie, bedoeld in artikel 2.14h, eerste lid, Wht, en aan wie deze 
is toegekend, ambtshalve een tegemoetkoming wordt toegekend door de 
Belastingdienst/Toeslagen. Onder een kind wordt voor de toepassing van deze regeling verstaan 
een kind als bedoeld in artikel 1.1 Wht. Het voorgestelde artikel 2.11a, eerste lid, onderdeel a, 
Wht regelt dat alleen kinderen die geboren zijn vóór de aanvang van het toeslagpartnerschap 
tussen de ex-partner en de gedupeerde aanvrager van een kinderopvangtoeslag in aanmerking 
komen voor een tegemoetkoming als bedoeld in artikel 2.12 Wht. Kinderen die zijn geboren na 
beëindiging van het toeslagpartnerschap met de gedupeerde aanvrager van een 
kinderopvangtoeslag en kinderen die zijn geboren tijdens het toeslagpartnerschap met de 
gedupeerde aanvrager van een kinderopvangtoeslag bij een andere persoon dan de gedupeerde 
aanvrager van een kinderopvangtoeslag, komen niet in aanmerking voor de tegemoetkoming. Het 
voorgestelde artikel 2.11a, eerste lid, onderdeel b, bepaalt daarnaast dat het betreffende kind op 1 
januari 2005 jonger moet zijn geweest dan 21 jaar, of moet zijn geboren in de periode van 1 
januari 2005 tot en met de dag voordat het toeslagpartnerschap met de gedupeerde aanvrager 
van een kinderopvangtoeslag begon.  
 
63 

Voor de beoordeling of het voormalige pleegkind onderdeel is geweest van het huishouden van de 
gedupeerde aanvrager wordt aangesloten bij de uitleg van het begrip huishouden in de Akw. Dit 
houdt in dat er sprake moet zijn van een gezinseenheid, waarbij zowel het element van 
gezamenlijk wonen als aspecten van sociale, economische en educatieve binding in onderlinge 
samenhang een rol kunnen spelen. Om in aanmerking te komen voor de tegemoetkoming is op 
grond van het voorgestelde artikel 2.11b, tweede lid, onderdeel c, Wht een vereiste dat het 
voormalige pleegkind op 1 januari 2005 jonger was dan 21 jaar of is geboren in de periode van 1 
januari 2005 tot en met de dag waarop het toeslagpartnerschap tussen de ex-partner en de 
aanvrager van een kinderopvangtoeslag begon.  
 
Het voorgestelde artikel 2.11b, derde lid, Wht bewerkstelligt dat artikel 2.14g, zesde lid, Wht van 
overeenkomstige toepassing is. Hiermee wordt geregeld dat wat er op grond van artikel 2.14g, 
zesde lid, Wht in afwijking van artikel 1.1 Wht onder partner moet worden verstaan, ook geldt in 
geval van toepassing van de regeling voor de tegemoetkoming voor een pleegkind of voormalig 
pleegkind van een ex-partner. 
 
Artikel I, onderdeel H (artikel 2.13a van de Wet hersteloperatie toeslagen) 
 
Indien een kind of (voormalig) pleegkind kan worden aangemerkt als een kind of (voormalig) 
pleegkind van een ex-partner van een gedupeerde aanvrager van een kinderopvangtoeslag als 
bedoeld in het voorgestelde artikel 2.11a Wht of artikel 2.11b Wht kan het kind of (voormalig) 
pleegkind zelf een aanvraag indienen voor de tegemoetkoming, bedoeld in artikel 2.12 Wht. Bij 
een minderjarige jonger dan twaalf jaar moet de tegemoetkoming worden aangevraagd door de 
wettelijk vertegenwoordiger. Dit is op grond van het voorgestelde artikel 2.13a Wht mogelijk als 
aan twee voorwaarden is voldaan. De eerste voorwaarde is dat aan de ex-partner, die de 
(pleeg)ouder is van het kind of (voormalige) pleegkind, de beschikking tot toekenning van 
compensatie als bedoeld in het voorgestelde artikel 2.14h, eerste lid, Wht conform de Awb bekend 
is gemaakt. De tweede voorwaarde is dat de beschikking tot toekenning van de tegemoetkoming 
aan het kind of (voormalig) pleegkind niet ambtshalve door de Belastingdienst/Toeslagen is 
afgegeven binnen zes maanden na de dagtekening van de beschikking, bedoeld in het 
voorgestelde artikel 2.14h, eerste lid, Wht. 
 
Artikel I, onderdeel I (artikel 2.14 van de Wet hersteloperatie toeslagen) 
 
In het nog niet in werking getreden artikel 2.14 Wht zit een onbedoelde discrepantie. De 
discrepantie houdt in dat alleen de kinderen van de aanvrager van een kinderopvangtoeslag die is 
overleden voordat een aanvraag tot toekenning van een herstelmaatregel als bedoeld in artikel 2.7 
Wht is gedaan recht hebben op de tegemoetkoming van de kindregeling. Kinderen van een 
overleden aanvrager van een kinderopvangtoeslag die is overleden terwijl al een aanvraag tot 
toekenning van een herstelmaatregel als bedoeld in artikel 2.7 Wht is ingediend, maar waar nog 
niet op is beschikt, hebben geen recht op de toepassing van de kindregeling. De bedoeling is altijd 
geweest dat in beide situaties de kinderen recht krijgen op de toepassing van de kindregeling. Met 
65 

Op grond van het voorgestelde artikel 2.14a, derde lid, Wht is artikel 2.14g, zesde lid, Wht van 
overeenkomstige toepassing. Hiermee wordt geregeld dat wat er op grond van artikel 2.14g, zesde 
lid, Wht, in afwijking van artikel 1.1 Wht, onder partner moet worden verstaan, ook geldt in geval 
van toepassing van de regeling voor de tegemoetkoming voor een kind van een ex-partner bij het 
ontbreken van een aanvraag of het ontbreken van een beschikking op aanvraag voor compensatie 
in geval van overlijden van de ex-partner.  
 
Artikel I, onderdeel K (afdeling 2.2A van de Wet hersteloperatie toeslagen) 
 
In afdeling 2.2A Wht wordt voorgesteld om aan bepaalde nabestaanden van een overleden kind of 
overleden (voormalig) pleegkind op aanvraag een tegemoetkoming te bieden. Het betreft 
ingevolge het voorgestelde artikel 2.14b Wht een tegemoetkoming die kan worden toegekend 
indien een kind of (voormalig) pleegkind van de gedupeerde aanvrager, of diens partner of ex-
partner is overleden voordat aan dit kind een tegemoetkoming als bedoeld in afdeling 2.2 Wht is 
toegekend en waarbij aannemelijk is dat aan dat kind die tegemoetkoming zou zijn toegekend 
indien: 
- hij nog in leven zou zijn geweest op het moment dat de tegemoetkoming ambtshalve zou 
zijn toegekend; 
- hij nog in leven zou zijn geweest op het moment dat de tegemoetkoming zou zijn toegekend 
naar aanleiding van diens aanvraag daartoe; of 
- hij daartoe een aanvraag zou hebben gedaan en hij is overleden voordat de aanvraagtermijn 
is verlopen. 
In een dergelijk geval komen achtereenvolgens de partner, de kinderen of de ouders van het 
overleden kind in aanmerking voor een tegemoetkoming. 
Er geldt ingevolge de voorgestelde artikelen 2.14c, 2.14d en 2.14e Wht, een volgorde waarin 
bepaalde personen in aanmerking kunnen komen voor de tegemoetkoming. In eerste instantie 
komt ingevolge artikel 2.14c, eerste lid, Wht degene die op de dag van overlijden de 
toeslagpartner van het overleden kind is in aanmerking voor de tegemoetkoming. Indien er geen 
toeslagpartner is of de situatie, bedoeld in artikel 2.14c, tweede lid, Wht zich voordoet, komen 
ingevolge artikel 2.14d Wht de kinderen van het overleden kind voor de tegemoetkoming in 
aanmerking. Indien het overleden kind geen kinderen heeft, komen ingevolge artikel 2.14e Wht de 
ouders van het overleden kind in aanmerking voor de tegemoetkoming. Indien er wel een 
toeslagpartner is, maar die partner geen aanvraag doet om in aanmerking te komen voor de 
tegemoetkoming dan kunnen de kinderen geen aanspraak maken op een tegemoetkoming. In het 
voorgestelde artikel 2.14d Wht wordt immers geregeld dat de kinderen alleen een aanvraag 
kunnen doen indien het overleden kind geen toeslagpartner had op de dag van overlijden en de 
situatie van artikel 2.14c, tweede lid, Wht niet aan de orde is. Dit leidt ertoe dat de 
tegemoetkoming in een dergelijk geval niet wordt toegekend. Hetzelfde geldt indien er kinderen 
zijn, maar die kinderen geen aanvraag doen. De ouders kunnen dan geen aanspraak maken op de 
tegemoetkoming. Dit volgt uit het voorgestelde artikel 2.14e, eerste lid, Wht.  
67 

Iemand kwalificeert als ex-partner als aan de volgende vier voorwaarden wordt voldaan: 
1. De ex-partner is partner geweest van een aanvrager van een kinderopvangtoeslag die recht 
heeft op toepassing van een herstelmaatregel als bedoeld in artikel 2.7 Wht, zoals compensatie als 
bedoeld in artikel 2.1 Wht of een O/GS-tegemoetkoming als bedoeld in artikel 2.6 Wht (artikel 
2.14g, eerste lid, onderdeel a, Wht). Aan dit vereiste wordt ook voldaan als de ex-partner partner 
is geweest van een overleden aanvrager zoals bedoeld in de begripsbepaling overleden aanvrager 
in artikel 1.1 Wht. Dat wil zeggen dat het kan gaan om aanvrager van een kinderopvangtoeslag 
die voor 1 januari 2024 is overleden die in aanmerking zou zijn gekomen voor toepassing van een 
dergelijke herstelmaatregel indien hij hiertoe een aanvraag had gedaan. Het kan ook gaan om de 
ex-partner van een aanvrager van een kinderopvangtoeslag die een aanvraag heeft gedaan voor 
toepassing van een herstelmaatregel en in aanmerking zou zijn gekomen voor toepassing hiervan 
als hij niet overleden zou zijn geweest ten tijde van toepassing van die herstelmaatregel. 
 
In het voorgestelde artikel 2.14g, zesde lid, Wht wordt het begrip “partner” voor de toepassing 
van artikel 2.14g Wht uiteengezet. Dit wordt verderop toegelicht. Een van de vereisten voor de 
aanvrager van een kinderopvangtoeslag om recht te hebben op toepassing van een 
herstelmaatregel is dat hij een aanvraag voor herstel heeft gedaan vóór 1 januari 2024. Een 
voormalige partner van een aanvrager van een kinderopvangtoeslag die op 1 januari 2024 nog 
geen aanvraag voor herstel heeft gedaan, voldoet daarmee niet aan de definitie van ex-partner als 
bedoeld in artikel 2.14g, eerste lid, Wht. De datum van 1 januari 2024 hangt samen met de in 
artikel 6.1, eerste lid, Wht opgenomen bepaling dat de gedupeerde aanvrager van een 
kinderopvangtoeslag tot en met 31 december 2023 een aanvraag kan doen voor compensatie of 
een O/GS-tegemoetkoming. 
 
2. De ex-partner is op de peildatum, bedoeld in het voorgestelde artikel 2.14g, derde lid, Wht, niet 
meer de partner van de gedupeerde aanvrager. De peildatum is de peildatum, bedoeld in artikel 
3.1, tweede lid, Wht. Dit is in beginsel de datum waarop het forfaitaire bedrag van € 30.000, 
bedoeld in artikel 2.7, eerste lid, Wht, is uitbetaald aan de gedupeerde aanvrager van een 
kinderopvangtoeslag. De keuze voor deze peildatum hangt samen met het volgende. Als de 
gedupeerde aanvrager en zijn voormalige partner op die datum nog elkaars partner waren, dan 
komt deze voormalige partner op grond van de huidige Wht al in aanmerking voor schuldenaanpak 
(ook voor de in dit wetsvoorstel voorgestelde schuldenaanpak voor ex-partners is de definitie van 
‘ex-partner’ van belang). Ook is de kans dan groter dat de gedupeerde aanvrager het forfaitaire 
bedrag, bedoeld in artikel 2.7, eerste lid, Wht, gedeeld heeft met zijn toenmalige partner dan 
wanneer zij op dat moment al geen partners meer waren. Als de aanvrager van een 
kinderopvangtoeslag is overleden, is het mogelijk dat deze wordt aangemerkt als overleden 
aanvrager en dat de peildatum, bedoeld in artikel 3.1, tweede lid, Wht, als gevolg van het 
overlijden niet kan worden vastgesteld. Als dat het geval is, is de peildatum de eerste dag van de 
maand die volgt op de dag van overlijden van de aanvrager van een kinderopvangtoeslag. Er zijn 
meerdere redenen waarom iemand niet meer wordt aangemerkt als partner. Als de aanvrager van 
een kinderopvangtoeslag is overleden, eindigt het partnerschap. Als het overlijden van de 
aanvrager van een kinderopvangtoeslag de enige reden is voor het eindigen van het partnerschap 
69 

is een beschikking tot het verminderen of niet toekennen van een kinderopvangtoeslag of het 
beëindigen van voorschotverlening voor een kinderopvangtoeslag, welke beschikking een direct 
gevolg is van institutionele vooringenomenheid als bedoeld in artikel 2.1, eerste lid, onderdeel a, 
Wht, of hardheid als bedoeld in artikel 2.1, eerste lid, onderdeel b, Wht. 
 
Een beschikking vanwege een onterechte kwalificatie opzet of grove schuld als bedoeld in het 
voorgestelde artikel 2.14g, vijfde lid, Wht is een beschikking die de gedupeerde aanvrager van een 
kinderopvangtoeslag toegang geeft tot de O/GS-tegemoetkomingsregeling, bedoeld in artikel 2.6 
Wht. Dit is een beschikking die een direct gevolg is van een onterechte kwalificatie van opzet of 
grove schuld van de aanvrager van een kinderopvangtoeslag of zijn (voormalige) partner ten 
aanzien van het ontstaan van de terugvordering van de kinderopvangtoeslag, waarin staat dat 
geen persoonlijke betalingsregeling wordt toegekend of dat een buitengerechtelijke schuldregeling 
is geweigerd. 
 
In artikel 1.1 Wht wordt het begrip ‘partner’ gedefinieerd als een partner als bedoeld in artikel 3 
Awir, de zogenoemde toeslagpartner. In artikel 3 Awir zijn in de loop der tijd wijzigingen 
aangebracht. Hoewel dit veelal beperkte wijzigingen zijn geweest, kan het in individuele gevallen 
zo zijn dat iemand op grond van de huidige Awir als partner wordt aangemerkt, maar op grond 
van de Awir zoals die in het verleden luidde niet, of andersom. Voor het vaststellen of iemand ex-
partner is als bedoeld in artikel 2.14g, eerste lid, Wht is het, zoals hiervoor toegelicht, van belang 
of diegene in het verleden op een bepaald tijdstip of gedurende een bepaalde periode de partner 
van de gedupeerde aanvrager van een kinderopvangtoeslag is geweest en of diegene dat op de 
peildatum, bedoeld in het voorgestelde artikel 2.14g, derde lid, Wht niet meer was. Het 
voorgestelde artikel 2.14g, zesde lid, Wht regelt dat het (toeslag)partnerbegrip gehanteerd wordt 
zoals dat luidde op dat tijdstip, gedurende die periode of op die peildatum. De reden om aan te 
sluiten bij het toenmalige toeslagpartnerbegrip is dat dit voor de Belastingdienst/Toeslagen beter 
uitvoerbaar is. In de systemen van de Belastingdienst/Toeslagen is namelijk de toeslagpartner 
conform de toenmalige wetgeving opgenomen. 
 
Artikel 2.14h Wht  
In het voorgestelde artikel 2.14h, eerste lid, Wht wordt de compensatie voor ex-partners geregeld. 
Wie in dat kader als ex-partner wordt aangemerkt, wordt geregeld in het voorgestelde artikel 
2.14g, eerste lid, Wht.  
 
Voorgesteld wordt dat de compensatie aan de ex-partner plaatsvindt op aanvraag. De ex-partner 
vraagt de compensatie aan bij de Belastingdienst/Toeslagen. De voorgestelde compensatie 
bedraagt € 10.000. Toekenning van de compensatie vindt plaats door de 
Belastingdienst/Toeslagen. 
 
In het uitzonderlijke geval dat het forfaitaire bedrag van € 30.000, bedoeld in artikel 2.7, eerste 
lid, Wht, of het bedrag van € 10.000, bedoeld in artikel 2.7, tweede lid, Wht, aan de aanvrager 
van kinderopvangtoeslag is toegekend, maar die aanvrager toch geen recht blijkt te hebben op 
71 

beschouwd als een dergelijke vergoeding of tegemoetkoming. Dit vloeit voort uit de voorgestelde 
tweede volzin van dat derde lid. Het zou bezwaarlijk zijn voor de uitvoering van de maatregel als 
de Belastingdienst/Toeslagen bij de toekenning van compensatie rekening zou moeten houden met 
onderling verdeelde bedragen.  
 
Artikel 2.14i Wht 
Het voorgestelde artikel 2.14i Wht regelt dat de Belastingdienst/Toeslagen een zogenoemde 
incidentele noodvoorziening kan toekennen aan een ex-partner aan wie de compensatie, bedoeld 
in het voorgestelde artikel 2.14h, eerste lid, Wht is toegekend maar deze bijvoorbeeld vanwege 
schulden op verzoek van de ex-partner nog niet op korte termijn wordt uitbetaald en als deze zich 
in een acute financiële noodsituatie bevindt. Het voorgestelde artikel 2.14i Wht maakt onderdeel 
uit van Afdeling 2.3 Wht. Dat betekent dat de in het voorgestelde artikel 2.14g Wht opgenomen 
definitie ex-partner rechtstreeks van toepassing is. Onderdeel van die definitie is het gegeven dat 
die ex-partner voormalig partner is van de aanvrager van een kinderopvangtoeslag die in 
aanmerking komt voor toepassing van een herstelmaatregel als bedoeld in artikel 2.7 Wht. Dit is 
van belang in de situatie dat de aanvrager van een kinderopvangtoeslag in eerste instantie een 
positief oordeel heeft gekregen, maar bij de integrale beoordeling is gebleken dat diegene toch 
niet in aanmerking komt voor toepassing van een herstelmaatregel als bedoeld in artikel 2.7 Wht. 
Het is in dat geval mogelijk dat de voormalige partner op grond van de uitkomst van de eerste 
toets die heeft plaatsgevonden compensatie heeft ontvangen op grond van artikel 2.14h, eerste 
lid, Wht. Compensatie die al is toegekend, zal niet uitsluitend om die reden worden 
teruggevorderd. Maar als blijkt dat de aanvrager van een kinderopvangtoeslag toch niet in 
aanmerking komt voor toepassing van een herstelmaatregel als bedoeld in artikel 2.7 Wht, komt 
de voormalige partner niet meer in aanmerking voor de vervolgregelingen op grond van de Wht of 
de voortzetting hiervan. Voor de noodvoorziening geldt automatisch dat de in een dergelijk geval 
geen aanspraak meer gedaan kan worden, omdat de definitie van ex-partner rechtstreeks van 
toepassing is. Voor de andere onderdelen van dit wetsvoorstel waar dit relevant is wordt steeds als 
vereiste meegenomen dat de ex-partner in aanmerking komt voor de compensatie en niet 
uitsluitend het feit dat de compensatie op grond van artikel 2.14g Wht is toegekend. 
 
Bij een acute financiële noodsituatie gaat het om de situatie waarin de ex-partner niet genoeg 
financiële middelen heeft om noodzakelijke uitgaven te doen. Hierbij valt bijvoorbeeld te denken 
aan uitgaven voor levensonderhoud, waaronder medicijnen. Een ander voorbeeld van 
noodzakelijke uitgaven zijn uitgaven voor schoolvoorzieningen voor kinderen.  
 
De voorgestelde incidentele noodvoorziening betreft een beperkt bedrag ter dekking van 
noodzakelijke uitgaven. Te denken valt aan een bedrag van in beginsel ten hoogste € 500 per ex-
partner. In incidentele situaties waarbij een bedrag van € 500 niet voldoende is om de acute 
financiële noodsituatie op te lossen en daardoor een onredelijke en onbillijke situatie blijft bestaan, 
kan een hoger bedrag worden uitgekeerd. Het bedrag wordt niet verrekend met openstaande 
toeslag- of belastingschulden. Ook zal het bedrag van deze incidentele noodvoorziening niet op 
een later moment in mindering worden gebracht op het bedrag aan compensatie als bedoeld in het 
73 

Formeel vindt toekenning van de aanvullende compensatie voor de werkelijke schade plaats door 
de Minister van Financiën. Deze taak wordt gemandateerd aan een nog te bepalen uitvoerder van 
de aanvullende compensatie voor de werkelijke schade.  
 
Het voorgestelde artikel 2.14h, derde lid, Wht treedt bij koninklijk besluit in werking zodra gestart 
kan worden met de uitvoering van de aanvullende compensatie voor de werkelijke schade. Het 
kabinet verwacht dat dit op een later moment zal zijn dan de inwerkingtreding van de andere 
onderdelen van de ex-partnerregeling. Daarom is dit lid niet direct opgenomen in het in artikel I, 
onderdeel L, voorgestelde artikel 2.14h Wht, maar is deze bepaling als wijzigingsbepaling 
opgenomen. De in artikel I, onderdeel M, onder 1 en 4, opgenomen wijzigingen hangen samen 
met deze wijziging. Ten eerste wordt het opschrift van het artikel aangepast. Ten tweede wordt 
artikel 2.14h, vierde lid (nieuw), Wht aangepast zodat ook de aanvullende compensatie voor de 
werkelijke schade achterwege blijft voor zover op een andere wijze in een vergoeding of 
tegemoetkoming is voorzien. 
 
Artikel I, onderdeel N (afdeling 2.4 van de Wet hersteloperatie toeslagen) 
 
Er wordt voorgesteld om de doelgroep van deze afdeling uit te breiden met de ex-partner van een 
gedupeerde aanvrager van kinderopvangtoeslag en met de partner of het kind van een overleden 
aanvrager van kinderopvangtoeslag. Het opschrift van de afdeling 2.4 strookt niet met de 
voorgestelde uitbreiding van de doelgroep. Daarom wordt voorgesteld om het opschrift aan te 
passen en vanwege de leesbaarheid in te korten.  
 
Artikel I, onderdeel O (artikel 2.15 van de Wet hersteloperatie toeslagen) 
 
Artikel 2.15 Wht regelt de brede ondersteuning van een gedupeerde aanvrager 
kinderopvangtoeslag en diens gezin woonachtig in het buitenland. In het voorgestelde artikel 2.15, 
eerste lid, Wht wordt verduidelijkt dat de partner van een gedupeerde aanvrager en het kind of 
(voormalig) pleegkind van een van beiden via het leefgebied gezin worden ondersteund. Het 
huidige artikel 2.15, eerste lid, Wht zou de indruk kunnen wekken dat het OTB ook een 
ambtshalve aanbod zou kunnen doen aan voornoemde gezinsleden. Daarvan is echter geen 
sprake. Dit blijkt onder andere uit artikel 2.15, vierde lid, Wht waarin staat dat een plan van 
aanpak in overleg met de gedupeerde aanvrager wordt opgesteld. In overeenstemming met de 
voorgestelde wijziging in artikel I, onderdeel A, wordt voorgesteld Onze Minister van Financiën in 
artikel 2.15 Wht verkort weer te geven als Onze Minister. De voorgestelde wijziging van artikel 
2.15, vijfde lid, Wht is van redactionele aard. Hiermee is geen inhoudelijke wijziging beoogd. 
 
Artikel I, onderdeel P (artikel 2.15a van de Wet hersteloperatie toeslagen) 
 
Voorgesteld wordt om in artikel 2.15a Wht de doelgroep van de regeling voor brede ondersteuning 
en een financiële tegemoetkoming om externe hulp in te kunnen schakelen in het buitenland uit te 
breiden met de ex-partner die in aanmerking komt voor de compensatie, bedoeld in artikel 2.14h, 
75 

van de overleden aanvrager in het buitenland dat op grond van artikel 2.9b Wht in aanmerking 
komt voor een compensatie of tegemoetkoming, kwijtschelding van bestuursrechtelijke schulden 
of overneming en betaling van privaatrechtelijke schulden van de gedupeerde aanvrager 
kinderopvangtoeslag en dat op 7 juli 2020 niet in Nederland woonde en dat op het moment van 
ambtshalve toetsing niet in Nederland woont. Dit kind komt alleen voor brede ondersteuning in 
aanmerking, indien er geen toeslagpartner is van de overleden aanvrager. Dit kind ontvangt, 
behalve op het leefgebied gezin, brede ondersteuning. Ook kunnen de hiervoor genoemde 
personen desgewenst remigreren naar Nederland en kunnen de met de remigratie gemoeide reis- 
en verhuiskosten worden vergoed of voor rekening komen van de Minister van Financiën op grond 
van het voorgestelde artikel 2.15b, derde lid, Wht. In artikel 2.15b, vierde lid, Wht wordt 
voorgesteld dat de brede ondersteuning, de financiële tegemoetkoming en de wens om te 
remigreren naar Nederland worden vastgesteld in een plan van aanpak. In het voorgestelde artikel 
2.15b, vijfde lid, Wht wordt geregeld dat de kosten van de remigratie kunnen worden vergoed of 
voor rekening kunnen komen van de Minister van Financiën, indien het plan van aanpak door de 
toeslagpartner of het kind van de overleden aanvrager is vastgesteld binnen drie maanden nadat 
de wens tot remigratie kenbaar is gemaakt. Voor de toeslagpartner of het kind van een overleden 
aanvrager is het niet mogelijk om – zoals het geval is bij een gedupeerde aanvrager – een 
vervaldatum voor het remigreren op te nemen, omdat de vervaldatum in artikel 2.15, vijfde lid, 
Wht is berekend op basis van de einddatum voor de gedupeerde aanvragers waarop zij nog een 
aanvraag kunnen indienen. Voor de toeslagpartner en het kind van de overleden aanvrager geldt 
deze einddatum niet. 
 
Artikel I, onderdeel R (afdeling 2.7 van de Wet hersteloperatie toeslagen) 
 
Voorgesteld wordt om het opschrift van afdeling 2.7 Wht te verkorten en te verduidelijken, door 
aan te geven dat deze afdeling ziet op de brede ondersteuning door gemeenten. 
 
Artikel I, onderdeel S (artikel 2.21 van de Wet hersteloperatie toeslagen) 
 
Voorgesteld wordt om in het opschrift van artikel 2.21 Wht de nabestaanden van een overleden 
aanvrager, bedoeld in artikel 2.9a Wht of artikel 2.9b Wht, en de ex-partner die in aanmerking 
komt voor de compensatie, bedoeld in artikel 2.14h, eerste lid, Wht, en aan wie deze is 
toegekend, hun gezinnen en thuiswonende meerderjarige kinderen, toe te voegen gelet op de 
voorgestelde uitbreiding van de doelgroep voor brede ondersteuning door de gemeente met 
genoemde doelgroepen. Aangezien deze wijzigingen op verschillende momenten in werking zullen 
treden, zijn deze wijzigingen in een apart onderdeel opgenomen (artikel I, onderdeel S, onder 1 en 
2).  
 
In artikel 2.21, eerste lid, Wht is thans geregeld dat gemeenten brede ondersteuning kunnen 
bieden aan aanvragers van kinderopvangtoeslag die een aanvraag hebben ingediend tot 
toekenning van een herstelmaatregel als bedoeld in artikel 2.7 Wht, en diens gezin en aan een 
kind, pleegkind of voormalig pleegkind dat in aanmerking komt voor een tegemoetkoming als 
77 

In artikel 2.21, zesde lid (nieuw), Wht wordt verduidelijkt dat als een aanvraag voor een 
herstelmaatregel van de aanvrager van een kinderopvangtoeslag wordt afgewezen, dit inhoudt dat 
niet alleen de brede ondersteuning van die aanvrager en zijn gezin wordt beëindigd, maar ook de 
brede ondersteuning van het kind of (voormalig) pleegkind en diens gezin en van de ex-partner en 
diens gezin. 
 
Artikel I, onderdelen T en X (afdeling 3.1 en 3.2 van de Wet hersteloperatie toeslagen)  
 
In de Wht is afdeling 3.2 gereserveerd voor een mogelijk nog in te voeren regeling voor 
bestuursrechtelijke schulden van de ex-partner van een gedupeerde aanvrager. Aangezien dit met 
dit voorstel wordt opgenomen in afdeling 3.1, wordt voorgesteld afdeling 3.2 te laten vervallen. 
Hiermee zou hoofdstuk 3 slechts één afdeling kennen, waardoor het opschrift van afdeling 3.1 ook 
vervalt. De voorgestelde wijziging strekt hiertoe. 
 
Artikel I, onderdeel U (artikel 3.1 van de Wet hersteloperatie toeslagen) 
 
Voorgesteld wordt om in het opschrift van artikel 3.1 Wht de ex-partner die in aanmerking komt 
voor de compensatie, bedoeld in artikel 2.14h, eerste lid, Wht en aan wie deze is toegekend (de 
ex-partner van de gedupeerde aanvrager kinderopvangtoeslag), toe te voegen aan de doelgroep 
die in aanmerking komt voor kwijtschelding van schulden bij de Belastingdienst/Toeslagen. Dit 
vloeit voort uit de voorgestelde toevoeging van artikel 3.1, eerste lid, onderdeel d, Wht. In dit 
onderdeel wordt geregeld dat ex-partners die in aanmerking komen voor de compensatie, bedoeld 
in artikel 2.14h, eerste lid, Wht, en aan wie deze is toegekend, voor kwijtschelding van schulden 
bij de Belastingdienst/Toeslagen in aanmerking komen. Deze wijziging werkt door in artikel 26a 
van de Invorderingswet 1990 en de artikelen 3.6 tot en met 3.12 Wht.  
 
Artikel I, onderdelen V en Y (opschrift artikelen 3.6 tot en met 3.12 en afdeling 4.1 van de Wet 
hersteloperatie toeslagen) 
 
Voorgesteld wordt om in het opschrift van de artikelen 3.6 tot en met 3.12 Wht en van afdeling 
4.1 Wht de ex-partner die in aanmerking komt voor de compensatie, bedoeld in artikel 2.14h, 
eerste lid, Wht, en aan wie deze is toegekend, toe te voegen aan de doelgroep die in aanmerking 
komt voor de verschillende kwijtscheldingsregelingen en de regelingen voor overneming en 
betaling van privaatrechtelijke schulden.  
 
Artikel I, onderdeel W (artikel 3.13 van de Wet hersteloperatie toeslagen) 
 
In overeenstemming met de voorgestelde wijziging in artikel I, onderdeel A, wordt voorgesteld 
Onze Minister van Financiën in artikel 3.13, eerste lid, Wht verkort weer te geven als Onze 
Minister. 
 
 
79 

Verder wordt in overeenstemming met de voorgestelde wijziging in artikel I, onderdeel A, 
voorgesteld Onze Minister van Financiën in artikel 4.2, aanhef, Wht verkort weer te geven als Onze 
Minister.  
 
Artikel I, onderdelen BB en FF (artikelen 4.3, 4.4, 5.1 en 5.2 van de Wet hersteloperatie 
toeslagen) 
In overeenstemming met de voorgestelde wijziging in artikel I, onderdeel A, wordt voorgesteld 
Onze Minister van Financiën in de artikelen 4.3, eerste lid, 4.4, eerste lid, 5.1, eerste en tweede 
lid, 5.2, eerste lid, Wht verkort weer te geven als Onze Minister. 
 
Artikel I, onderdeel CC (afdeling 4.2 van de Wet hersteloperatie toeslagen) 
 
Voorgesteld wordt om in het opschrift van afdeling 4.2 Wht de partner, bedoeld in artikel 3.1, 
eerste lid, onderdelen b en c, Wht, en de ex-partner die in aanmerking komt voor de compensatie, 
bedoeld in artikel 2.14h, eerste lid, Wht, en aan wie deze is toegekend toe te voegen aan de 
doelgroep die in aanmerking komt voor de aanpak voor gedupeerden in de wettelijke 
schuldsanering en buitengerechtelijke schuldregeling. 
 
Artikel I, onderdelen DD en EE (artikelen 4.6 en 4.7 van de Wet hersteloperatie toeslagen) 
 
Voorgesteld wordt om in het opschrift van de artikelen 4.6 en 4.7 Wht de partner, bedoeld in 
artikel 3.1, eerste lid, onderdelen b en c, Wht, en de ex-partner die in aanmerking komt voor de 
compensatie, bedoeld in artikel 2.14h, eerste lid, Wht, en aan wie deze is toegekend, in te voegen 
gelet op de voorgestelde uitbreiding van de doelgroep die in aanmerking komt voor de aanpak 
voor gedupeerden in een wettelijke schuldsanering en in een buitengerechtelijke schuldregeling.  
 
Het Besluit compensatie schuldentrajecten is gecodificeerd in de artikelen 4.6 en 4.7 Wht. 
Abusievelijk is alleen de gedupeerde aanvrager van kinderopvangtoeslag in deze artikelen 
opgenomen, terwijl de toeslagpartner, bedoeld in artikel 3.1, eerste lid, onderdelen b en c, Wht 
van een gedupeerde aanvrager ook voor de regelingen in aanmerking moet komen. Met de 
voorgestelde wijziging van de artikelen 4.6, eerste en achtste lid, en 4.7, eerste lid, Wht wordt 
deze omissie hersteld en worden de regelingen alsnog ook op huidige toeslagpartners van 
toepassing. Ook worden de regelingen uitgebreid met de ex-partner die in aanmerking komt voor 
de compensatie, bedoeld in artikel 2.14h, eerste lid, Wht, en aan wie deze is toegekend.  
 
Aangezien de voorgestelde wijzigingen van de artikelen 4.6, eerste en achtste lid, en 4.7, eerste 
lid, Wht zien op het herstellen van een omissie, wordt in artikel II voorgesteld hieraan 
terugwerkende kracht te geven. Met het oog daarop zijn deze wijzigingen in een apart onderdeel 
opgenomen (artikel I, onderdeel DD, onder 1, 3 en 5, en onderdeel EE, onder 1, 3 en 5).  
 
Met de voorgestelde wijziging van artikel 4.7, vierde lid, Wht wordt geregeld dat de beschikking 
tot betaling van de schulden door de Belastingdienst/Toeslagen zowel aan de aanvrager tot het 
81 

dagtekening heeft van 15 maart 2024, dan kan de aanvraag dus nog worden gedaan tot 15 
september 2024 (oftewel tot en met 14 september 2024). 
 
In het voorgestelde artikel 6.1, achtste lid, Wht wordt geregeld dat een ex-partner die in 
aanmerking komt voor de compensatie, bedoeld in artikel 2.14h, eerste lid, Wht, en aan wie deze 
is toegekend, een aanvraag als bedoeld in de artikelen 4.1, eerste lid, (overneming of betaling van 
privaatrechtelijke geldschulden), 4.4, eerste lid, (forfaitaire kostenvergoeding voor curator en 
bewindvoerder), 4.6, eerste lid, (betaling schulden in een wettelijk schuldsaneringstraject) of 4.7, 
eerste lid, (betaling schulden in een buitengerechtelijke schuldregeling), Wht kan doen tot zes 
maanden na de dagtekening van de beschikking tot toekenning van de compensatie bedoeld in 
artikel 2.14h, eerste lid, Wht. Hiermee wordt geborgd dat de ex-partner voldoende tijd heeft na 
toekenning van de compensatie, bedoeld in artikel 2.14h, eerste lid, Wht, om diens aanspraken op 
het overnemen of betalen van privaatrechtelijke geldschulden of het in aanmerking komen voor 
een schuldregeling te effectueren. 
 
Artikel I, onderdeel HH (artikel 6.1 van de Wet hersteloperatie toeslagen) 
 
Artikel 6.1, tweede lid, Wht bevat de aanvraagtermijn voor de tegemoetkoming voor kinderen, 
pleegkinderen of voormalige pleegkinderen van een gedupeerde aanvrager. Voorgesteld wordt 
genoemd lid aan te vullen met de aanvraagtermijn voor de tegemoetkoming voor een kind van 
een ex-partner in het geval een aanvraag van compensatie door die ex-partner ontbreekt vanwege 
het overlijden van die ex-partner. Het kind kan een aanvraag als bedoeld in het voorgestelde 
artikel 2.14a Wht doen binnen een jaar na de uiterste datum voor het doen van een aanvraag van 
een herstelmaatregel als bedoeld in artikel 2.7 Wht. Dat wil zeggen dat de aanvraag van het kind 
gedaan kan worden tot 1 januari 2025. 
 
Artikel I, onderdeel II (artikel 6.1 van de Wet hersteloperatie toeslagen) 
 
Er wordt voorgesteld om aan artikel 6.1 Wht twee leden toe te voegen, waarvan de nummering 
aansluit op het laatste lid van dat artikel. Er is voor gekozen om nog niet te benoemen wat de 
nummering van de leden is, omdat op het moment van indiening van het wetsvoorstel nog niet 
van alle onderdelen exact duidelijk is wanneer zij in werking zullen treden en vanaf welk moment 
de aanvraagtermijnen relevant zijn. Als gevolg daarvan is ook nog niet duidelijk in welke volgorde 
deze wijzigingen van de Wht in werking zullen treden.  
 
In dit onderdeel wordt ten eerste voorgesteld om een aanvraagtermijn op te nemen voor de 
voorzieningen voor de partner en kinderen van de overleden aanvrager, bedoeld in de artikelen 
2.9a en 2.9b Wht. In onderdeel a van het voorgestelde nieuwe lid van artikel 6.1 Wht wordt 
geregeld dat nabestaanden, wanneer een aanvrager van kinderopvangtoeslag voor de datum van 
inwerkingtreding van de artikelen 2.9a en 2.9b Wht is overleden, tot zes maanden na de datum 
van inwerkingtreding van die artikelen een aanvraag kunnen indienen. Indien de aanvrager van 
kinderopvangtoeslag overlijdt na inwerkingtreding van de artikelen 2.9a en 2.9b Wht kunnen, op 
83 

ten opzichte van de hiervoor genoemde hoofdregel. De eerste uitzondering is opgenomen in het 
voorgestelde artikel 6.2, vierde lid, Wht. Deze uitzondering borgt dat de ex-partnerregeling 
vanwege de uitvoerbaarheid in verschillende fases kan worden uitgevoerd. In de eerste fase 
behandelt de Belastingdienst/Toeslagen de aanvragen van ex-partners die een brief van de 
Belastingdienst/Toeslagen hebben ontvangen met een uitnodiging om een aanvraag te doen voor 
de ex-partnerregeling. Het streven is dat die eerste fase duurt tot ongeveer een half jaar na 
inwerkingtreding. In de tweede fase vervalt op grond van artikel I, onderdeel M, onder 2, het 
briefvereiste. Ex-partners kunnen dan zonder uitnodiging per brief van de 
Belastingdienst/Toeslagen een aanvraag doen bij de Belastingdienst/Toeslagen. Niet uitgesloten is 
dat ex-partners die geen brief van de Belastingdienst/Toeslagen hebben ontvangen gedurende de 
periode waarin het briefvereiste nog geldt, toch al een aanvraag voor compensatie indienen. 
Voorgesteld wordt om in die gevallen de beslistermijn te laten aanvangen op het moment dat het 
briefvereiste vervalt. Vanaf dat moment gaat pas de beslistermijn van zes maanden lopen. Dit 
borgt dat de Belastingdienst/Toeslagen deze aanvragen conform de voorgenomen fasering in de 
uitvoering in behandeling kan nemen vanaf het moment dat het briefvereiste vervalt en dat de 
Belastingdienst/Toeslagen te vroeg ingediende aanvragen niet hoeft af te wijzen met als gevolg 
dat de ex-partner opnieuw een aanvraag zou moeten indienen. Ook wordt hiermee voorkomen dat 
de Belastingdienst/Toeslagen aanvragen niet tijdig behandelt, hetgeen zou kunnen leiden tot 
ingebrekestellingen, dwangsommen en beroepen niet tijdig beslissen. 
 
De tweede uitzondering is opgenomen in het voorgestelde artikel 6.2, vijfde lid, Wht. Dit ziet op de 
situatie dat er nog geen beslissing is genomen door de Belastingdienst/Toeslagen op de aanvraag 
van een aanvrager van een kinderopvangtoeslag tot toepassing van een herstelmaatregel op het 
moment dat de ex-partner zijn aanvraag indient. Dit is relevant als een aanvrager van een 
kinderopvangtoeslag een aanvraag indient voor toepassing van een herstelmaatregel in de laatste 
fase, maar nog wel tijdig, dus voor 1 januari 2024. Deze uitzondering heeft niet alleen betrekking 
op de hoofdregel zoals opgenomen in artikel 6.2, eerste lid, Wht maar ook op het vierde lid van 
dat artikel. Het voorgestelde artikel 6.2, vijfde lid, Wht regelt dat de Belastingdienst/Toeslagen 
beslist binnen zes maanden na de dagtekening van bepaalde beschikkingen die zijn afgegeven aan 
de aanvrager van kinderopvangtoeslag mits die aanvraag is gedaan voor 1 januari 2024 (dit 
laatste volgt uit het voorgestelde artikel 6.2, vijfde lid, onderdeel a, Wht).  
 
Het gaat hierbij om de beschikking waarin voor deze aanvrager van een kinderopvangtoeslag het 
recht op het forfaitaire bedrag, bedoeld in artikel 2.7, eerste lid, Wht, het recht op het bedrag van 
€ 10.000, bedoeld in artikel 2.7, tweede lid, Wht, of het recht op toepassing van een 
herstelmaatregel als bedoeld in artikel 2.7 Wht wordt vastgesteld. Het koppelen van de 
beslistermijn aan genoemde beschikkingen heeft te maken met de voorwaarde dat de aanvrager 
van compensatie de ex-partner moet zijn van een aanvrager van een kinderopvangtoeslag die in 
aanmerking komt voor toepassing van een herstelmaatregel als bedoeld in artikel 2.7 Wht. Pas als 
dat vaststaat, kan de Belastingdienst/Toeslagen met zekerheid oordelen dat de ex-partner in 
aanmerking komt voor compensatie. Vervolgens heeft de Belastingdienst/Toeslagen nog tijd nodig 
om de compensatie toe te kennen aan de ex-partner. Het kan voorkomen dat de beschikking 
85 

dit artikellid kan deze termijn van zes maanden eenmalig met maximaal zes maanden worden 
verlengd. 
 
In artikel I, onderdeel MM, onderdeel 2, wordt voorgesteld drie nieuwe leden toe te voegen.  
 
Voor de partner van een overleden aanvrager, bedoeld in artikel 2.9a, eerste lid, onderdelen a en 
b, Wht en de partner van een overleden kind, bedoeld in artikel 2.14c, eerste lid, Wht wordt in het 
voorgestelde artikel 6.2, zesde lid, Wht afgeweken van het eerste lid van dat artikel. In sommige 
gevallen zijn er al aanvragen ingediend door partners van die overleden aanvragers en overleden 
kinderen. Om die groep niet te lang te laten wachten en om aanvragen niet onnodig te hoeven 
afwijzen stelt dit zesde lid voor dat in die situatie een termijn geldt van zes maanden gerekend 
vanaf de dag van inwerkingtreding van de artikelen 2.9a en 2.14c Wht.  
 
Voor de kinderen van een overleden aanvrager (artikel 2.9b, eerste lid, onderdelen a en b) wordt 
in het voorgestelde artikel 6.2, zevende lid, Wht geregeld dat de beslistermijn aanvangt zes 
maanden nadat de voor hen geldende aanvraagtermijn zoals voorgesteld in het aan artikel 6.1 
Wht toe te voegen relevante nieuwe lid (zie het eerstgenoemde nieuwe lid in artikel I, onderdeel 
II, en de artikelsgewijze toelichting daarop) is verstreken. De reden hiervoor is dat de hoogte van 
de tegemoetkoming voor de kinderen afhankelijk is van het aantal kinderen dat een aanvraag 
doet. Dit vloeit voort uit het voorgestelde artikel 2.9b, derde lid, Wht. Daarom wordt eerst de hele 
aanvraagtermijn afgewacht voordat de behandeling van de aanvraag kan starten. Daarna begint 
de beslistermijn van zes maanden voor alle ingediende aanvragen binnen die aanvraagtermijn te 
lopen.  
 
Voor de kinderen en ouders (artikelen 2.14d, eerste lid, en 2.14e, eerste lid, Wht) van een 
overleden kind wordt in het voorgestelde artikel 6.2, achtste lid, Wht geregeld dat de beslistermijn 
aanvangt zes maanden nadat de aanvraagtermijn zoals voorgesteld in het aan artikel 6.1 Wht toe 
te voegen relevante nieuwe lid (zie het als tweede genoemde nieuwe lid in artikel I, onderdeel II, 
en de artikelsgewijze toelichting daarop) is verstreken. De reden hiervoor is dat de hoogte van de 
tegemoetkoming voor de kinderen of de ouders afhankelijk is van het aantal kinderen of ouders 
dat een aanvraag doet. Dit vloeit voort uit het voorgestelde artikel 2.14f, tweede lid, Wht. Daarom 
wordt eerst de hele aanvraagtermijn afgewacht voordat de behandeling van de aanvraag kan 
starten. Daarna begint de beslistermijn van zes maanden voor alle ingediende aanvragen binnen 
die aanvraagtermijn te lopen. 
 
 
Artikel I, onderdeel NN (artikel 6.2 van de Wet hersteloperatie toeslagen) 
 
Met de voorgestelde aanpassing van artikel 6.2, tweede lid, Wht wordt geregeld dat binnen zes 
maanden na ontvangst van een aanvraag voor aanvullende compensatie voor de werkelijke schade 
van ex-partners een besluit wordt genomen op een aanvraag voor die aanvullende compensatie. 
Deze termijn kan eenmaal met maximaal zes maanden worden verlengd. De voorgestelde 
87 

 
In artikel 6.5 Wht is de beslistermijn geregeld voor de vaststelling van de beschikking tot 
toekenning van ondersteuning van de gedupeerde aanvrager van kinderopvangtoeslag woonachtig 
buiten Nederland. Voorgesteld wordt om artikel 6.5 Wht te wijzigen in verband met de 
voorgestelde artikelen 2.15a en 2.15b Wht waardoor de doelgroep die in aanmerking komt voor 
ondersteuning in het buitenland wordt uitgebreid. Door de voorgestelde wijziging van artikel 6.5 
Wht geldt de beslistermijn voor de vaststelling van de beschikking tot toekenning van 
ondersteuning ook in geval van ondersteuning aan een ex-partner die buiten Nederland woont als 
bedoeld in artikel 2.15a, eerste lid, Wht en aan een partner of een kind van een overleden 
aanvrager die buiten Nederland woont als bedoeld in artikel 2.15b, eerste lid, Wht. Tevens wordt 
voorgesteld het opschrift van artikel 6.5 Wht aan te passen zodat de hiervoor beschreven 
uitbreiding ook tot uitdrukking komt in het opschrift. De toevoeging van de ex-partners die in 
Nederland wonen, bedoeld in het voorgestelde artikel 2.15a Wht aan artikel 6.5 Wht, zal 
gelijktijdig plaatsvinden met de inwerkingtreding van afdeling 2.3 Wht en daaraan gekoppeld de 
inwerkingtreding van het voorgestelde artikel 2.15a Wht. Dat wil zeggen dat dit naar verwachting 
zal plaatsvinden kort na plaatsing in het Staatsblad. De in artikel I, onderdeel QQ, onder 1 en 3, 
opgenomen wijzigingsvoorstellen zien hierop. De toevoeging van een partner of een kind van een 
overleden aanvrager die buiten Nederland woont als bedoeld in het voorgestelde artikel 2.15b Wht 
aan artikel 6.5 Wht, zal niet eerder plaatsvinden dan 1 januari 2024. Die inwerkingtreding is 
namelijk gekoppeld aan de inwerkingtreding van de voorgestelde regeling voor nabestaanden en 
daarmee gekoppeld aan de inwerkingtreding van het voorgestelde artikel 2.15b Wht. De 
wijzigingen die betrekking hebben op een kind of partner van een overleden aanvrager zijn 
opgenomen in artikel I, onderdeel QQ, onder 2 en 4. De differentiatie wat betreft 
inwerkingtredingsdatum is de reden dat deze voorgestelde wijzigingen van artikel 6.5 Wht die 
betrekking hebben op de voorgestelde artikelen 2.15a en 2.15b Wht in separate onderdelen zijn 
opgenomen.    
 
Artikel I, onderdeel RR (artikel 6.7 van de Wet hersteloperatie toeslagen) 
 
In het huidige artikel 6.7, eerste lid, Wht is bepaald dat de Belastingdienst/Toeslagen 
voorafgaande aan de beslissing op een aanvraag als bedoeld in artikel 2.1, eerste lid, Wht, het 
voorlopige bedrag van de compensatie berekent en de aanvrager daarover schriftelijk door middel 
van een vooraankondiging informeert. Na deze vooraankondiging kan de gedupeerde aanvrager 
zijn zienswijze geven op de vooraankondiging met de voorgenomen toekenning. De voorgestelde 
wijziging van artikel 6.7, eerste lid, Wht beoogt de mogelijkheid van een zienswijze door de 
aanvrager uit te breiden in het geval van een voorgenomen afwijzing van een aanvraag.  
 
Daarnaast wordt met de voorgestelde wijziging van artikel 6.7, tweede lid, Wht de termijn van zes 
weken te vervangen door een termijn van twee weken waarbinnen de aanvrager zijn zienswijze 
kan geven op de vooraankondiging. Op verzoek van de aanvrager kan deze zienswijzetermijn van 
twee weken eenmalig verlengd worden tot een termijn van ten hoogste zes weken. Het 
voorgestelde artikel 6.7, derde lid, Wht strekt hiertoe. Het voorgestelde artikel 6.7, vierde lid 
89 

tegemoetkoming aan kinderen van de ex-partner van de gedupeerde aanvrager van 
kinderopvangtoeslag geschiedt op dezelfde wijze als aan kinderen, pleegkinderen en voormalig 
pleegkinderen van gedupeerde aanvragers van kinderopvangtoeslag of hun partners. Voorgesteld 
wordt om in artikel 6.8, tweede en derde lid, Wht niet meer te verwijzen naar de specifieke 
grondslagen voor de tegemoetkoming in afdeling 2.2 Wht maar naar artikel 2.12 Wht waarin het 
bedrag van de tegemoetkoming voor alle kinderen is geregeld. 
 
Artikel I, onderdeel TT (artikel 6.9 van de Wet hersteloperatie toeslagen) 
 
In artikel I, onderdeel TT, onder 1 wordt voorgesteld om in artikel 6.9, tweede lid, Wht te 
verwijzen naar artikel 6.7, vierde lid, Wht. Dit is een technische wijziging die voortvloeit uit de 
voorgestelde wijziging van artikel 6.7 Wht.  
 
Voorgesteld wordt artikel 6.9, vijfde lid, Wht aan te passen in verband met de verbreding van de 
reikwijdte van de kindregeling. Als gevolg van deze voorgestelde aanpassing gaat voor de 
uitbetaling van de tegemoetkoming voor kinderen en (voormalig) pleegkinderen van de ex-partner 
van de gedupeerde aanvrager van kinderopvangtoeslag dezelfde termijn gelden als voor de 
uitbetatling van de tegemoetkoming voor kinderen, pleegkinderen en voormalig pleegkinderen van 
gedupeerde aanvragers van kinderopvangtoeslag en hun partners. Tevens kan als gevolg van de 
voorgestelde wijziging door het kind van de ex-partner van een gedupeerde aanvrager of de 
wettelijke vertegenwoordiger indien het kind minderjarig is, worden verzocht om een latere 
uitbetaling uiterlijk op 31 december 2025. Voorgesteld wordt om in artikel 6.9, vijfde lid, Wht niet 
meer te verwijzen naar de specifieke grondslagen voor de tegemoetkoming in afdeling 2.2 Wht 
maar naar artikel 2.12 Wht waarin het bedrag van de tegemoetkoming voor alle kinderen is 
geregeld. 
 
Verder wordt voorgesteld om in artikel 6.9, zevende lid, Wht Onze Minister van Financiën verkort 
weer te geven als Onze Minister. Daarnaast wordt in artikel I, onderdeel TT, onder 3, voorgesteld 
om artikel 6.9 zevende lid, Wht aan te passen in verband met de verbreding van de reikwijdte van 
de brede ondersteuning in het buitenland. Dientengevolge wordt voorgesteld om de 
tegemoetkoming en vergoeding voor de ex-partner van een gedupeerde aanvrager van een 
kinderopvangtoeslag, bedoeld in artikel 2.15a, tweede en derde lid, Wht toe te voegen in artikel 
6.9, zevende lid, Wht. 
 
Daarnaast wordt in artikel I, onderdeel TT, onder 4, voorgesteld om de tegemoetkoming en 
vergoeding voor de partner of het kind van een overleden gedupeerde aanvrager, bedoeld in 
artikel 2.15b, tweede en derde lid, Wht aan artikel 6.9, zevende lid, Wht toe te voegen. Dit is 
geregeld in een separaat onderdeel in verband met de beoogde latere inwerkingtreding van de 
regelingen voor nabestaanden (niet eerder dan 1 januari 2024).  
 
In artikel I, onderdeel TT, onder 5 wordt voorgesteld een lid toe te voegen aan artikel 6.9 Wht. Dit 
voorgestelde artikel 6.9, negende lid, Wht ziet op de termijn voor de uitbetaling van de 
91 

voorziening als bedoeld in artikel 2.9a Wht. Aangezien nog niet duidelijk is in welke volgorde de 
wijzigingen in artikel 6.10 Wht met betrekking tot de regeling voor nabestaanden respectievelijk 
de regeling met betrekking tot de aanvullende compensatie voor de ex-partner in werking zullen 
treden, is ervoor gekozen om bij inwerkingtreding de nummering van de leden te laten aansluiten 
op het op dat moment geldende laatste lid.   
 
 
Artikel I, onderdeel WW (Artikel 6.10 van de Wet hersteloperatie toeslagen) 
 
Het voorgestelde toe te voegen lid aan artikel 6.10 Wht regelt dat de aanvullende compensatie 
voor de werkelijke schade van de ex-partner, bedoeld in het in artikel I, onderdeel M, onder 3, 
voorgestelde artikel 2.14h, derde lid, Wht, teruggevorderd kan worden van de aanvrager van die 
aanvullende compensatie als die aanvrager bij de aanvraag opzettelijk onjuiste informatie heeft 
verstrekt of geen recht had op toekenning van aanvullende compensatie voor de werkelijke schade 
en hij dit wist of redelijkerwijze behoorde te weten. De bewijslast hiervan ligt bij de uitvoerder die 
namens de Minister van Financiën uitvoering zal geven aan deze taak. Het voorgestelde toe te 
voegen lid aan artikel 6.10 Wht zal tegelijk in werking treden met het in artikel I, onderdeel M, 
onder 3, voorgestelde artikel 2.14h, derde lid, Wht. Voor een toelichting op de keuze voor 
dynamische nummering van het nieuw toe te voegen lid wordt verwezen naar de toelichting bij het 
vorige onderdeel.  
 
Artikel I, onderdeel XX (artikel 6.12 van de Wet hersteloperatie toeslagen) 
 
Artikel 6.12 Wht ziet op de verstrekking en het gebruik van persoonsgegevens (te weten het bsn 
en de contactgegevens) door de Belastingdienst/Toeslagen aan bepaalde instanties.  
 
In artikel 4, tweede lid, AVG wordt onder verwerking verstaan: elke bewerking of elk geheel van 
bewerkingen met betrekking tot persoonsgegevens of een geheel van persoonsgegevens, al dan 
niet uitgevoerd via geautomatiseerde procedures, zoals het verzamelen, vastleggen, ordenen, 
structureren, opslaan, bijwerken of wijzigen, opvragen, raadplegen, gebruiken, verstrekken door 
middel van doorzending, verspreiden of op andere wijze ter beschikking stellen, aligneren of 
combineren, afschermen, wissen of vernietigen van gegevens. In artikel 6.12 Wht zijn de 
verwerkingen door de Belastingdienst/Toeslagen en de Minister van Financiën geregeld.  
 
In artikel 6.12, eerste lid, Wht wordt de aanmelding van een aanvrager van kinderopvangtoeslag 
voor hulpverlening op de vijf leefgebieden financiën, gezin, werk, wonen en zorg als bedoeld in 
artikel 2.21 Wht door het college van burgemeester en wethouders van de gemeente van zijn 
woonplaats gefaciliteerd. Om het college in staat te stellen contact op te nemen met deze 
aanvrager, kan de Belastingdienst/Toeslagen met zijn toestemming het bsn van hem verstrekken 
aan het college van de gemeente van zijn woonplaats. Voorgesteld wordt om te verduidelijken dat 
het gaat om hulpverlening als bedoeld in artikel 2.21 Wht aan een aanvrager van 
kinderopvangtoeslag. Voorts wordt voorgesteld om de zin “en informatie over de status van het 
93 

negende lid, Wht wordt de ex-partner die in aanmerking komt voor de compensatie, bedoeld in 
artikel 2.14h, eerste lid, Wht en aan wie deze is toegekend, toegevoegd, zodat ook ten aanzien 
van die ex-partners de grondslag voor gegevensverstrekking in de zin van de AVG, zoals hiervoor 
toegelicht, is gegeven.  
 
In het voorgestelde artikel 6.12, twaalfde lid, Wht wordt de aanmelding van een ex-partner voor 
hulpverlening op de vijf leefgebieden financiën, gezin, werk, wonen en zorg door het college van 
burgemeester en wethouders van de gemeente van zijn woonplaats gefaciliteerd. Om het college 
in staat te stellen contact op te nemen met deze ex-partner, kan de Belastingdienst/Toeslagen op 
verzoek van die ex-partner diens bsn verstrekken aan het college van de gemeente van zijn 
woonplaats. Omdat contactgegevens niet altijd in de basisregistratie personen te vinden zijn, 
kunnen deze ook door de Belastingdienst/Toeslagen worden verstrekt.  
 
In het voorgestelde artikel 6.12, dertiende lid, Wht wordt geregeld dat de 
Belastingdienst/Toeslagen het bsn, informatie over de status van het verzoek om toepassing van 
een herstelmaatregel van een aanvrager of informatie over een wijziging in de status van de 
gedupeerdheid van een ex-partner of een kind, pleegkind of voormalig pleegkind deelt met het 
college van burgemeester en wethouders dat brede ondersteuning biedt aan die aanvrager, ex-
partner of dat kind, pleegkind of voormalige pleegkind, om het college van burgemeester en 
wethouders in staat te stellen de brede ondersteuning te beëindigen wanneer blijkt dat de 
aanvrager van kinderopvangtoeslag niet in aanmerking komt voor toepassing voor een 
herstelmaatregel waardoor de ex-partner, het kind, pleegkind of voormalige pleegkind toch niet 
voor brede ondersteuning in aanmerking komt.  
 
In het voorgestelde artikel 6.12, veertiende lid, wordt artikel 6.12, tweede lid, Wht van 
overeenkomstige toepassing verklaard op de ex-partner die in aanmerking komt voor de 
compensatie, bedoeld in artikel 2.14h, eerste lid, Wht en aan wie deze is toegekend. Hiermee 
wordt de aanmelding van een ex-partner voor hulpverlening bij emotionele en psychische 
problematiek door Stichting Slachtofferhulp Nederland gefaciliteerd. 
 
In het voorgestelde artikel 6.12, vijftiende lid, Wht, wordt geregeld dat de 
Belastingdienst/Toeslagen bij de uitvoering van de ex-partnerregeling, bedoeld in afdeling 2.3, 
Wht, gegevens van kinderen en voormalige toeslagpartners kan verwerken. Hiermee is de 
grondslag voor gegevensverwerking van derden in de zin van de AVG, zoals hiervoor toegelicht, 
gegeven.  
 
In het voorgestelde artikel 6.12, zestiende lid, Wht wordt expliciet de bevoegdheid neergelegd 
voor de Minister van Financiën om gegevens te kunnen verstrekken aan schuldeisers of 
kredietbanken ten behoeve van de uitvoering van artikel 4.1 Wht (overneming en betaling van 
privaatrechtelijke schulden). Het gaat daarbij om gegevens ten aanzien van een bij de aanvraag, 
bedoeld in artikel 4.1, eerste lid, Wht, ingediende schuld. Indien noodzakelijk wordt ook het bsn 
verstrekt van de aanvrager van kinderopvangtoeslag die in aanmerking komt voor toepassing van 
95 

In het in artikel I, onderdeel M, onder 3, voorgestelde artikel 2.14h, derde lid, Wht wordt de 
aanvullende compensatie geregeld voor de werkelijke schade voor ex-partners die in aanmerking 
komt voor de compensatie, bedoeld in artikel 2.14h, eerste lid, Wht, en aan wie deze is 
toegekend. Genoemd derde lid treedt bij koninklijk besluit in werking zodra gestart kan worden 
met de uitvoering van de aanvullende compensatie voor de werkelijke schade voor ex-partners. 
Het kabinet verwacht dat dit op een later moment zal zijn dan de inwerkingtreding van andere 
onderdelen van de ex-partnerregeling. In het voorgestelde artikel 6.12, achttiende lid, Wht wordt 
geregeld dat de Minister van Financiën bij de uitvoering van de regeling voor aanvullende 
compensatie voor de werkelijke schade voor ex-partners, de hiervoor benodigde gegevens kan 
verwerken. Hiermee is de grondslag voor gegevensverwerking van derden in de zin van de AVG, 
zoals hiervoor toegelicht, gegeven. Het voorgestelde artikel 6.12, achttiende lid, Wht zal tegelijk 
met het voorgestelde artikel 2.14c, derde lid, Wht in werking treden. 
 
Het voorgestelde artikel 6.12, negentiende lid, Wht geeft de grondslag voor gegevensuitwisseling 
tussen de Belastingdienst/Toeslagen en de Minister van Financiën ten behoeve van de uitvoering 
van de artikelen 2.1, derde lid en 2.6, derde lid, Wht en het in artikel I, onderdeel M, onder 3, 
voorgestelde artikel 2.14h, derde lid, Wht en zal gelijktijdig met laatstgenoemd artikel in werking 
treden. 
 
Artikel I, onderdeel AAA (artikel 6.13 van de Wet hersteloperatie toeslagen) 
 
De voorgestelde wijziging in artikel 6.13, eerste en tweede lid, Wht formuleert de bevoegdheid tot 
het verwerken van de betreffende gegevens meer actief. Met de wijziging is geen inhoudelijke 
wijziging beoogd.  
 
Artikel I, onderdeel BBB (artikel 6.14 van de Wet hersteloperatie toeslagen) 
 
In het stelsel van kredietregistratie staan overeenkomsten van consumenten geregistreerd door 
partijen die zijn aangesloten bij dit stelsel. Hierbij valt te denken aan kredietovereenkomsten en 
autoleaseovereenkomsten. Een aangesloten partij beoordeelt of het sluiten van een overeenkomst 
verantwoord is aan de hand van onder andere de gegevens in dit stelsel. Het doel van de 
raadpleging van het stelsel van kredietregistratie is het voorkomen van overkreditering. Het 
Bureau Kredietregistratie (BKR) beheert momenteel het enige stelsel van kredietregistratie. 
 
Artikel 6.14 Wht regelt dat een achterstand die is kwijtgescholden of die een aanvrager van 
kinderopvangtoeslag of zijn toeslagpartner zelf heeft ingelost, op geen enkele wijze meer zichtbaar 
is in het stelsel van kredietregistratie. Met de voorgestelde wijziging van artikel 6.14 Wht geldt dit 
ook voor de ex-partner. 
 
Artikel I, onderdeel CCC (artikel 7.1 van de Wet hersteloperatie toeslagen) 
 
97 

de Wht. De kwijtschelding van schulden vindt, afhankelijk van de schuld die wordt 
kwijtgescholden, plaats door verschillende uitvoerders. De regeling voor het overnemen of betalen 
van privaatrechtelijke schulden worden uitgevoerd door SBN. Dit maakt dat de hardheidsclausule 
voor dit deel wel uitvoerbaar wordt geacht. Aangezien de schulden van de ex-partner ingevolge de 
voorgestelde wijziging van artikel I, onderdelen U, V, Y tot en met EE, ook voor overneming, 
betaling respectievelijk kwijtschelding in aanmerking komen, valt dit ook onder de reikwijdte van 
de hardheidsclausule. Omdat in artikel 2.9a en 2.9b Wht wordt voorgesteld om hoofdstuk 3 en 
afdeling 4.1 van overeenkomstige toepassing te verklaren op de geldschulden van nabestaanden, 
is de hardheidsclausule ook daarop van toepassing.   
Omdat deze hardheidsclausule niet alleen ziet op besluiten die op aanvraag worden toegekend, 
maar ook kunnen zien op ambtshalve genomen besluiten en dit niet tot uitdrukking komt met de 
woorden “die heeft verzocht om de toekenning”, wordt voorgesteld deze te wijzigen in “die 
aanspraak wil maken op de toekenning”.  
 
Artikel I, onderdeel EEE (artikel 9.2 van de Wet hersteloperatie toeslagen) 
 
Voorgesteld wordt om de inwerkingtreding van artikel 8.4, onderdeel F, Wht met twee jaar uit te 
stellen. Dat gebeurt door dat onderdeel te verplaatsen naar het voorgestelde artikel 9.2, van het 
tweede lid, onderdeel e, Wht, dat per 1 januari 2026 in werking treedt. Het gevolg daarvan is dat 
de artikelen 3.10 tot en met 3.12 en 9.1, tweede lid, onderdelen e tot en met g, Wht niet per 1 
januari 2024, maar per 1 januari 2026 vervallen. Reden hiervoor is de langere duur van de 
hersteloperatie. Als de termijn voor ambtelijke kwijtschelding niet verlengd zouden worden, zou dit 
negatieve gevolgen hebben voor zowel de dienstverlening als de uitvoering. 
 
Artikel II 
 
Artikel II regelt de inwerkingtreding van de wet nadat het wetsvoorstel is aangenomen en tot wet 
is verheven. Het tijdstip van inwerkingtreding, dat voor de verschillende artikelen en onderdelen 
daarvan kan verschillen, wordt bepaald bij koninklijk besluit. 
 
Beoogd wordt een groot deel van dit wetsvoorstel in werking te laten treden zo spoedig mogelijk 
nadat het wetsvoorstel tot wet is verheven en is gepubliceerd in het Staatsblad. Een deel van de 
artikelen en onderdelen zullen bij afzonderlijk koninklijk besluit op een later moment in werking 
treden. Een latere inwerkingtreding bij koninklijk besluit is bijvoorbeeld voorzien voor onderdelen 
die met het oog op de uitvoering pas later van start kunnen gaan in het herstelproces. Dit geldt in 
ieder geval voor de aanvullende compensatie voor de werkelijke schade in de ex-partnerregeling, 
opgenomen in het in artikel I, onderdeel M, onder 3, voorgestelde artikel 2.14h, derde lid, Wht. 
Een ander onderdeel binnen de ex-partnerregeling dat pas later in werking kan treden, is het 
vervallen van de voorwaarde dat een ex-partner niet eerder een aanvraag kan doen dan na 
ontvangst van een brief van de Belastingdienst/Toeslagen waarin hij wordt uitgenodigd om een 
aanvraag te doen. Omwille van de uitvoerbaarheid wordt de compensatieregeling voor ex-partners 
in twee stappen opengesteld. De eerste fase omvat de groep ex-partners die na ontvangst van 
99 

In artikel II, tweede lid, is verder geregeld dat artikel I, onderdeel I, bij koninklijk besluit 
terugwerkende kracht kan krijgen. Dit zal zich voordoen indien deze wet later dan 1 oktober 2023 
in werking treedt. Het oorspronkelijke artikel 2.14 Wht treedt namelijk per 1 oktober 2023 in 
werking. Artikel I, onderdeel I, regelt de vervanging van genoemd artikel 2.14 Wht. Deze wijziging 
zal in het geval dat deze wet later in werking treedt dan 1 oktober 2023 terugwerken tot en met 1 
oktober 2023. 
 
Verder is in de artikelsgewijze toelichting meer specifiek beschreven voor welke artikelen en 
onderdelen een (mogelijke) latere bij koninklijk besluit te bepalen inwerkingtredingsdatum is 
voorzien en wat de redenen hiervoor zijn. 
 
Deze memorie wordt mede ingediend namens de Minister van Sociale Zaken en Werkgelegenheid, 
de Staatssecretaris van Volksgezondheid, Welzijn en Sport en de Minister van Binnenlandse Zaken 
en Koninkrijksrelaties. 
 
 
De Staatssecretaris van Financiën, 
 
101 

