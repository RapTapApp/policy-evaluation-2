 
 
 
Ministerie van Defensie 
 
 
Plein 4 
> Retouradres Postbus 20701 2500 ES Den Haag 
MPC 58 B 
Postbus 20701 
de Voorzitter van de Tweede Kamer 
2500 ES Den Haag 
der Staten-Generaal 
www.defensie.nl 
Bezuidenhoutseweg 67  
 
 
2594 AC Den Haag  
 
 
 
 
 
Onze referentie 
BS2023008638 
 
 
Bij beantwoording datum, 
onze referentie en betreft 
Datum 3 april 2023 
vermelden. 
Betreft D-brief project ‘Vervanging M-fregatten (ASWF)’ 
 
Inleiding 
Nederland is afhankelijk van de handel over zee. Met de verslechtering van de 
internationale veiligheidssituatie groeit de noodzaak om wereldwijd onze belangen op 
zee te beschermen, onder andere tegen de dreiging van onderzeeboten. De 
Koninklijke Marine beschikt over twee Multipurpose-fregatten (M-fregatten) die zijn 
gespecialiseerd in onderzeebootbestrijding. De M-fregatten zijn in dienst gekomen 
tussen 1991 en 1995 met een verwachte levensduur van 25 jaar. Weliswaar zijn de 
schepen nog steeds geschikt voor inzet, maar zij hebben het oorspronkelijk 
voorziene einde van hun levensduur al bereikt.  
 
Samen met België, dat ook beschikt over twee M-fregatten, vervangt Defensie de M-
fregatten door Anti Submarine Warfare (ASW-) fregatten. Het ASW-fregat wordt een 
robuust en toekomstbestendig fregat dat naast het bestrijden van onderzeeboten 
ook kan optreden tegen oppervlaktedoelen op zee en op het land. Daarnaast kan het 
fregat ook andere maritieme taken uitvoeren, bijvoorbeeld in het Caribisch gebied.  
 
Met deze D-brief informeer ik u over de verwervingsvoorbereidingsfase van het 
1
project ‘Vervanging M-fregatten (ASWF)’. De Nederlandse industrie speelt een grote 
rol bij de bouw en kan straks ook een rol spelen bij het onderhoud van de schepen. 
De twee belangrijkste fabrikanten van het ASW-fregat zijn scheepsbouwer Damen en 
Thales Nederland. Defensie heeft een onderhandelingsresultaat bereikt met Damen 
en tevens met Thales Nederland over het radar- en vuurleidingssyteem. De 
onderhandelingsresutaten met deze leveranciers bieden voldoende basis om uw 
Kamer te kunnen informeren met deze D-brief.  
 
Achtergrond 
Fregatten vormen de ruggengraat van de oppervlaktevloot van de Koninklijke 
Marine. Zij zorgen voor veiligheid op zee en voor de maritieme verdediging van 
Nederland en zijn bondgenoten, inclusief het Caribische deel van het Koninkrijk. 
 
1
 De Kamer heeft op 3 mei 2018 de A-brief ontvangen over de behoeftestellingsfase en 
vervolgens op 24 juni 2020 de B-brief over de onderzoeksfase (Kamerstukken 27 830, nrs. 224 
en 307).  
 
 Pagina 1 van 9 
 

 
 
2
onderzeeboten is de Mk54 torpedo die over enkele jaren beschikbaar komt. Zowel  
 
het fregat als de NH-90 kan deze torpedo lanceren. 
 
Voor de verdediging tegen vijandelijke torpedo’s heeft het fregat een softkill 
systeem dat de torpedo’s misleidt. Voor de fysieke uitschakeling van vijandelijke 
 
torpedo’s wordt gewerkt aan een anti-torpedo torpedo. Dit systeem is echter nog 
in ontwikkeling. 
 
Ten behoeve van de bestrijding van oppervlaktedoelen op zee en op het land 
beschikt het ASW-fregat over een 76mm kanon. Voor oppervlaktedoelen is het fregat 
bovendien uitgerust met de Noorse Naval Strike Missile (NSM), de opvolger van de 
3
Harpoon-antischipraket. Voor de zelfverdediging tegen kleine oppervlaktedoelen 
krijgt het fregat twee kleinere kanons en op afstand bedienbare mitrailleurs. 
 
Lucht- en oppervlaktedoelen kan het ASW-fregat opsporen en bestrijden met behulp 
van het Above Water Warfare System (AWWS) van Thales Nederland. Dit 
geïntegreerde radar- en vuurleidingssysteem brengt de informatie van meerdere 
sensoren, waaronder radars bij elkaar. Daarmee helpt het de bemanning bij het 
nemen van beslissingen over de inzet van de bewapening. Een menselijke beslissing 
blijft nodig bij de inzet van offensieve bewapening. Voor defensieve bewapening is 
vergaande automatisering noodzakelijk omdat de reactietijd bij een aanval zeer kort 
kan zijn. 
 
Het 76mm kanon heeft naast de bestrijding van oppervlaktedoelen een taak bij de 
verdediging tegen luchtdoelen op de korte afstand. Het kanon kan tegen luchtdoelen 
conventionele granaten inzetten. Bovendien kan dit kanon met behulp van de 
Pharos-doelgeleidingsradar, die beschikbaar komt na de oplevering van de ASW-
fregatten, radargeleide DART-granaten tegen luchtdoelen afvuren. Naast het kanon 
beschikt het fregat voor de luchtverdediging op de korte afstand over RAM-
luchtdoelraketten (Rolling Airframe Missile). De huidige M-fregatten beschikken voor 
4
deze taak over het Goalkeeper-snelvuurkanon dat wordt uitgefaseerd.  
 
Voor de luchtverdediging op de middellange afstand beschikt het ASW-fregat over de 
ESSM Block 2 raket waarmee ook twee Luchtverdedigings- en Commandofregatten 
5
(LC-fregatten) worden uitgerust. Het ASW-fregat kan hiermee ook schepen in de 
onmiddellijke nabijheid beschermen. De ESSM Block 2 biedt onder andere 
bescherming tegen de dreiging van moderne antischipraketten. De luchtverdediging 
op de lange afstand is een taak van de LC-fregatten. 
 
Voorzieningen – Flexibiliteit is een belangrijke eigenschap van het ASW-fregat. 
Afhankelijk van de opdracht kan het fregat de benodigde uitrusting aan boord 
nemen. Naast onderzeebootbestrijding kan het bijvoorbeeld gaan om 
piraterijbestrijding, de naleving van een embargo of hulp bij rampenbestrijding. Het 
 
2
 De Mk54 torpedo vervangt de huidige Mk46 torpedo (project ‘Vervanging Mk46 Lightweight 
Torpedo’, Kamerstuk 27 830, nr. 176 van 22 juni 2016). 
3
 A-brief project ‘Vervanging Surface-to-surface missile’, Kamerstuk 27 830, nr. 216 van 3 mei 
2018 
4
 B-brief project ‘Vervanging Close-in Weapon System’ over de vervanging van de Goalkeeper-
snelvuurkanons, Kamerstuk 27 830, nr. 329 van 14 januari 2021 
5
 B-brief project ‘ESSM Block 2: Verwerving en integratie’, Kamerstuk 27 830, nr. 355 van 29 
april 2022 
 
Pagina 3 van 9 

 
 
6
Naval Group. Op 29 maart jl. is het eerste Belgische vaartuig in Frankrijk  
 
tewatergelaten en naar verwachting neemt België dit vaartuig eind 2024 in 
 
gebruik. In juni 2022 is de kiel gelegd van het eerste Nederlandse schip, de 
toekomstige Zr.Ms. Vlaardingen. Naar verwachting ontvangt de Koninklijke Marine 
 
dit schip in 2025. 
 
Nederland sluit de contracten voor vier ASW-fregatten, waarvan twee voor rekening 
van België. De verwerving van de ASW-fregatten is het resultaat van een intensieve 
Belgisch-Nederlandse samenwerking in een binationaal projectbureau dat wordt 
aangestuurd door een binationaal Joint Steering Committee. Het vaststellen van de 
eisen en het ontwerp is door de twee landen samen gedaan. Het binationale 
Memorandum of Understanding uit 2018 over de fregattenvervanging zal aan de 
7
ontwikkelingen van de D-fase worden aangepast. 
 
De verwerving van de ASW-fregatten is duurder uitgevallen, terwijl het door België 
geleide project van de mijnenbestrijdingsvaartuigen vrijwel binnen het 
oorspronkelijke budget is gebleven. Tegen de achtergrond van de grote rol van de 
Nederlandse industrie bij de ASW-fregatten zijn België en Nederland 
overeengekomen dat Nederland voor een bedrag van € 355 miljoen (prijspeil 2022) 
aan goederen en diensten zal besteden bij de Belgische industrie. Beide landen 
hebben de intentie om de duurzame industriële samenwerkingsverbanden tussen 
Nederland en België te versterken. Daarbij wordt onder andere gekeken naar de 
productie van munitie. Dit sluit aan bij de motie-Dassen c.s. die de regering verzoekt 
in overleg met Duitsland en België te onderzoeken hoe de gezamenlijke 
8
productiecapaciteit voor kapitale munitie kan worden vergroot. 
 
Behalve met België zijn er ook met Duitsland samenwerkingsmogelijkheden. De 
Duitse F126-fregatten die door Damen worden gebouwd, beschikken net als de 
Nederlandse ASW-fregatten over het AWWS-systeem van Thales Nederland. 
Samenwerking op dit gebied ligt voor de hand.  
 
Verwerving 
 
Verwervingsstrategie – Voor het ASW-fregat sluit Defensie een reeks van ongeveer 
40 contracten. De twee grootste contracten betreffen de bouw van het schip 
(‘platform’) door Damen en het radar- en vuurleidingssysteem AWWS door Thales 
Nederland. Zoals aangekondigd in de A-brief van 3 mei 2018 heeft Defensie voor 
deze contracten een beroep gedaan op artikel 346 VWEU (Verdrag betreffende de 
Werking van de Europese Unie). Een beroep op dit artikel stelt Nederland in staat om 
ten behoeve van het nationale veiligheidsbelang bij overheidsaankopen af te zien 
van een Europese aanbesteding. Defensie heeft zonder concurrentiestelling offertes 
aangevraagd bij Damen en Thales Nederland. De Auditdienst Rijk (ADR) heeft bij 
Damen en Thales Nederland de prijsstelling van de offertes onderzocht, zoals 
gebruikelijk bij aanbestedingen zonder concurrentiestelling. 
 
 
6
 D-brief project ‘Vervanging mijnenbestrijdingscapaciteit’, Kamerstuk 27 830, nr. 280 van 15 
maart 2019 
7
 De Kamer heeft dit Memorandum of Understanding op 13 juni 2018 commercieel-
vertrouwelijk ontvangen (Kamerstuk 33 279, nr. 24). 
8
 Kamerstuk 36 124, nr. 19 van 22 december 2022 
 
Pagina 5 van 9 

 
 
is het voor de Koninklijke Marine mogelijk om gedurende de overgangsperiode  
 
steeds minimaal een M-fregat dan wel een ASW-fregat operationeel inzetbaar te 
 
hebben. Daarmee blijft ook de kennis van onderzeebootbestrijding in stand. 
 
 
Twee deelcomponenten zijn naar verwachting bij de oplevering van de fregatten 
nog niet beschikbaar. Dat betreft in de eerste plaats de eerdergenoemde Pharos-
radar van Thales Nederland, die nodig is voor de DART-granaten voor het 76mm 
kanon. Omdat het fregat beschikt over de RAM-raketten en conventionele 76mm 
granaten, bestaat wel een verdedigingscapaciteit tegen luchtdoelen op korte afstand. 
Bij de bouw van de fregatten treft Defensie voorbereidingen om de Pharos-radar, 
zodra die beschikbaar is, spoedig op de Belgische en Nederlandse schepen te 
installeren.  
 
Het tweede subsysteem dat waarschijnlijk later beschikbaar is, betreft de 
verdediging tegen vijandelijke torpedo’s door een anti-torpedo torpedo, ook wel 
‘Hardkill Torpedo Defensiesysteem’ genoemd. Dit systeem is nog in ontwikkeling. De 
verwerving van de anti-torpedo torpedo maakte aanvankelijk deel uit van het ASW-
fregattenproject. Inmiddels is het een apart project omdat Defensie op termijn de 
anti-torpedo torpedo ook in andere marineschepen wil inbouwen. Het is nog onzeker 
wanneer het systeem beschikbaar is. 
 
Gerelateerde projecten 
De verwerving van de ASW-fregatten heeft een relatie met meerdere lopende 
investeringsprojecten.  
- Het project ‘Vervanging Close-in Weapon System’ betreft de aanschaf van 
systemen voor de luchtverdediging op de korte afstand voor meerdere 
marineschepen. Het gaat om het 76mm kanon en de DART-granaten van het 
Italiaanse Leonardo, de Pharos-radar van Thales Nederland en de RAM-
raketten van RAMSys. Al deze systemen komen ook op de ASW-fregatten. 
De systemen voor de ASW-fregatten worden betaald uit het ASW-
investeringsbudget. 
- Het project ‘Vervanging Surface-to-surface missile’ betreft de vervanging van 
de Harpoon-antischipraketten door NSM-raketten. De operationele 
inzetvoorraad antischipraketten wordt betaald uit het investeringsbudget 
‘Vervanging Surface-to-surface missile’. Ook de LC-fregatten krijgen de 
NSM-raketten. 
- Het project ‘ESSM Block 2: Verwerving en integratie’ betreft de aanschaf van 
deze luchtdoelraketten voor de middellange afstand, en de integratie 
daarvan op twee LC-fregatten. De integratie op de ASW-fregatten is 
meegenomen in de ontwikkeling van het radar- en vuurleidingssysteem 
AWWS. De operationele inzetvoorraad luchtdoelraketten voor de ASW-
fregatten wordt betaald uit het investeringsbudget van ‘ESSM Block 2: 
Verwerving en integratie’.  
- De projecten ‘Verwerving softkill Torpedo Defensiesysteem’ over systemen 
om een vijandelijke torpedo te misleiden en ‘Verwerving anti-torpedo 
torpedo’ om een vijandelijke torpedo uit te schakelen, hebben betrekking op 
meerdere marineschepen. De systemen voor de ASW-fregatten worden 
grotendeels betaald uit deze aparte projectbudgetten. 
- Het project ‘Vervanging Mk 46 Lightweight torpedo’ betreft de aanschaf van 
de Mk54 torpedo ter vervanging van de Mk46. De torpedo’s voor de ASW-
fregatten en de NH-90 helikopter komen uit de algemene munitievoorraad. 
Deze worden niet betaald uit het ASW-investeringsbudget. 
 
Pagina 7 van 9 

 
 
Zoals eerder toegezegd zullen de twee Nederlandse ASW-fregatten worden  
 
vernoemd naar vrouwen met een grote betekenis voor de Nederlandse vrijheid. 
11
 
Daarmee geeft Defensie uitvoering aan de motie-Van den Nieuwenhuijzen. Over 
de naamgeving van de fregatten, met inachtneming van de gebruikelijke 
 
procedure, zal de Kamer in een later stadium verder worden geïnformeerd.  
 
Defensie is voornemens om in juni contractuele verplichtingen aan te gaan met 
Damen, Thales Nederland en enkele andere leveranciers. Ik verzoek de Kamer 
daarmee rekening te houden bij de behandeling van deze D-brief. 
 
 
DE STAATSSECRETARIS VAN DEFENSIE 
 
 
 
 
 
mr. drs. C.A. van der Maat 
 
11
 Kamerstuk 35 570-X, nr. 40. De procedure is toegelicht in de brief van 30 november 2021 
(Kamerstuk 35 925-X, nr. 47). 
 
Pagina 9 van 9 

