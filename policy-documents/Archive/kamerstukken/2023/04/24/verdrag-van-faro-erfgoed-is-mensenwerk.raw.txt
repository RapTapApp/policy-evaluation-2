 
 
 
 
>Retouradres Postbus 16375 2500 BJ Den Haag  
 
Erfgoed en Kunsten 
De voorzitter van de Tweede Kamer der Staten-Generaal 
Rijnstraat 50  
Postbus 20018 
 
Den Haag 
2500 EA DEN HAAG 
Postbus 16375 
 
2500 BJ Den Haag 
www.rijksoverheid.nl 
Contactpersoon 
 
 
Onze referentie 
37615692 
 
Bijlagen 
Uitvoeringsagenda Deel 1 - 
O nderweg naar Faro 
Datum 24 april 2023 
Intentieverklaring Erfgoedveld 
Betreft Verdrag van Faro: erfgoed is mensenwerk 
O nderweg 
 
 
 
 
 
 
Het Verdrag van Faro (Raad van Europa, 2005) roept overheden op de verbinding 
tussen erfgoed, mens en samenleving te versterken. Dit sluit nauw aan bij mijn 
beleidsambities. In deze brief kondig ik daarom aan dat ik de intentie heb het 
Verdrag van Faro te ondertekenen. Na ondertekening start het proces van 
ratificatie, waarbij ik ook uw Kamer betrek. Met de ondertekening en ratificatie 
van het Verdrag van Faro verbindt Nederland zich aan de kerndoelen van het 
Verdrag en de doorwerking daarvan in het erfgoedbeleid.  
 
In deze brief ga ik in op de uitgangspunten van het Verdrag van Faro, licht ik toe 
welke stappen al zijn gezet, hoe het proces van ratificatie en ondertekening eruit 
ziet en welke acties ik de komende periode in gang zet. 
 
Ambitie 
Het is mijn ambitie om de maatschappelijke basis van het erfgoedbeleid te 
versterken. Ik constateer echter dat er nog altijd een verschil bestaat tussen de 
professionele erfgoedzorg en de groepen in de samenleving die zich ook eigenaar 
van erfgoed voelen en willen meedenken, meedoen en meebeslissen. We kunnen 
het potentieel van erfgoed voor de samenleving nog beter benutten. Daarom zet 
ik al in op publieksparticipatie bij archeologie, het versterken van de inzet van 
erfgoedvrijwilligers en de uitvoering van het UNESCO Verdrag inzake Bescherming 
van het Immaterieel Cultureel Erfgoed. De ondertekening en ratificatie van het 
Verdrag van Faro zijn logische volgende stappen. 
 
Uitgangspunten van het verdrag: meedoen, verbinden en openstaan 
De betekenis van het Verdrag van Faro voor de Nederlandse erfgoedpraktijk krijgt 
vorm rond drie kerndoelen. Met de ondertekening en ratificatie van het Verdrag 
van Faro worden deze kerndoelen richtinggevend, maar vormen geen 
verplichting. Zij geven de erfgoedsector en overheden richting hoe het Verdrag 
van Faro een vast onderdeel van beleid en praktijk te maken.  
 
1. Meedoen en meebeslissen meer gemeengoed in de erfgoedpraktijk 
maken.  
2. Cultureel erfgoed verbinden aan sociaal-maatschappelijke doelen.  
3. Openstaan voor andere erfgoedopvattingen en meer ruimte bieden 
aan kennis van burgers. 
 
 
 Pagina 1 van 6 
 

 
 
Onze referentie 
daarmee zorgt voor sociale cohesie. Het is deze ontwikkeling in de erfgoedpraktijk 
37615692 
die ik met mijn inzet op het Verdrag van Faro wil stimuleren.  
 
 
De sterke professionalisering van de erfgoedzorg in Nederland de afgelopen 
honderd jaar, heeft ervoor gezorgd dat we goed voor ons erfgoed zorgen. Het 
heeft er echter ook toe geleid dat de erfgoedzorg op steeds meer afstand van 
mens en samenleving kwam te staan. Het Verdrag van Faro is een manier om 
expert en burger, beroepskracht en vrijwilliger en systeem- en leefwereld dichter 
bij elkaar te brengen. Het Verdrag roept op om iedereen, op elk niveau, de 
mogelijkheid te bieden met de zorg voor erfgoed aan de slag te gaan. Overheden 
en erfgoedinstellingen ondersteunen en versterken die kracht. 
 
Het gedachtengoed van het Verdrag van Faro daagt de Nederlandse 
erfgoedpraktijk uit gezamenlijk kritisch na te denken over fundamentele vragen. 
Waarom bewaren we erfgoed? Voor wie? Hoe betrekken we iedereen en zorgen 
we dat erfgoed ten goede komt aan de hele samenleving? Hoe maken we ruimte 
in het systeem voor een andere kijk op erfgoed? Dit zijn vragen die relevant en 
actueel zijn en blijven. Het ondertekenen van het Verdrag van Faro ondersteunt 
mijn ambitie om bij te dragen aan een erfgoedpraktijk die van en voor iedereen 
is.  
 
Onderweg naar Faro 
Op verzoek van voormalig minister Van Engelshoven (OCW) heeft de Rijksdienst 
voor het Cultureel Erfgoed (RCE) de afgelopen jaren onderzocht wat de 
2
meerwaarde van het Verdrag van Faro is voor de Nederlandse erfgoedpraktijk. 
Ook is verkend wat ratificatie voor de erfgoedpraktijk en het erfgoedbeleid 
betekent. Duidelijk is geworden dat Faro aansluit bij het Nederlandse beleid ten 
aanzien van erfgoed, participatie en vrijwilligers. Dit blijkt ook uit de 
Beleidsdoorlichting Erfgoed, waarin nadrukkelijk aandacht is voor de 
3
maatschappelijke waarde van erfgoed. 
 
4
De RCE heeft als penvoerder de Uitvoeringsagenda Deel 1 - Onderweg naar Faro 
opgesteld. Aansluitend bij de uitgangspunten van het Verdrag van Faro is deze 
opgesteld in co-creatie met erfgoedinstellingen, andere overheden, 
erfgoedgemeenschappen en -vrijwilligers, burgerinitiatieven, ondernemers, het 
sociale domein en anderen in Europees en Caribisch Nederland. Dit document 
vormt het eindproduct van de verkenningsfase. Tegelijkertijd is het ook het 
startpunt van de implementatiefase. De ambities van de erfgoedsector worden 
weer gegeven rond 16 thema’s, zoals erfgoed in het sociale domein, archeologie, 
dynamische leefomgeving of erfgoedbewustzijn en educatie. Deze zetten de koers 
uit voor de implementatie van het Verdrag van Faro in de komende drie jaar. 
 
Een concreet voorbeeld is de breed gedeelde ambitie om coaching aan te bieden 
aan erfgoedvrijwilligers, vrijwillige besturen of burgerinitiatieven. Hiertoe wordt de 
ondersteuning aan deze groepen via erfgoedvrijwilliger.nl verder uitgebouwd. Dit 
gebeurt door de twaalf provinciale erfgoedhuizen, in afstemming met IPO. Een 
ander voorbeeld is de ondersteuning aan het Knooppunt Sprekend Verleden 
binnen het thema oral history. De middelen die zij krijgen zijn bedoeld om dit 
netwerk verder te ontwikkelen en bekend te maken binnen de Nederlandse 
erfgoedpraktijk. 
                                                 
 
2
 Beleidsbrief OCW, Erfgoed Telt: de betekenis van erfgoed voor de samenleving, 01 -01-2018 
Kamerbrief, Rapportage Verdrag van Faro: Erfgoed van en met iedereen, 11 -02-2021 
3
 Beleidsdoorlichting Erfgoed OCW - Eindrapport, 09-09-2022 
4
 Bijlage 1, Uitvoeringsagenda Deel 1 - Onderweg naar Faro 
www.cultureelerfgoed.nl/onderwerpen/erfgoedparticipatie-faro/uitvoeringsagenda, 21-12-2022 
 
 Pagina 3 van 6 
 

 
 
Onze referentie 
van criteria komen tot een prioritering voor verdeling van de middelen per thema. 
37615692 
De kennis en kunde uit de initiatieven wordt onderdeel van het ‘Lerend Faro-
 
Netwerk’. Dit wordt de centrale plek van ontmoeting en kennisdeling voor en met 
partners uit de brede erfgoedpraktijk.  
  
Met deze gezamenlijke aanpak werken we de komende jaren toe naar 
erfgoedzorg waarin de betekenis en de waarde van het erfgoed voor de 
samenleving in al zijn diversiteit centraal staan. Het samenwerkingsverband zorgt 
daarnaast voor het versterken van het zich ontwikkelende Faro-netwerk. 
Toegroeiend naar een duurzaam en door de sector gedragen netwerk. 
 
In 2025 presenteert het samenwerkingsverband een vervolg op de 
Uitvoeringsagenda Deel 1. Waarin op basis van verschillende inhoudelijke lijnen 
en afspraken tussen de verschillende spelers in het Faro-netwerk de verdere 
implementatie van het Verdrag van Faro wordt uiteengezet. Ik zal in de komende 
jaren de duurzame verankering van het gedachtegoed van Faro voor de periode 
na 2025 verder uitwerken. In datzelfde jaar stuur ik een brief waarin ik uw Kamer 
informeer over de resultaten van deze beleidsperiode en de verdere 
implementatie.  
 
Kerndoel 3. Openstaan voor andere erfgoedopvattingen en meer ruimte 
bieden aan kennis van burgers.  
Het vertrekpunt van Faro is wat gemeenschappen zien als cultureel erfgoed en de 
betekenissen die zij eraan geven. Als verrijking van het bestaande, gedefinieerde 
erfgoed. Het verhaal, de betekenis en beleving zijn soms net zo belangrijk, of 
zelfs belangrijker, dan de fysieke erfenis. En die betekenis kan veranderen in de 
tijd. Deze houding vraagt om nieuwsgierigheid en lef. Om vervolgens weer te 
verbinden en te onderzoeken wat dat met bestaande opvattingen en systemen 
doet. 
 
Praktijkvoorbeeld: Archeologisch project Wyldemerck, samen zoeken naar 
barakken in de bossen 
In de jaren vijftig en zestig woonden een paar honderd Molukkers in houten 
barakken van kamp Wyldemerck in de Friese bossen bij Balk. Oud-bewoners, hun 
nazaten en omwonenden zijn onder begeleiding van archeologen zelf in de bodem 
op zoek gegaan naar sporen uit het verleden. Al scheppend vermengde 
archeologisch onderzoek zich met verhalen over het leven in het kamp. Dit 
project toont de waarde die archeologie voor gemeenschappen kan hebben en 
heeft in 2022 de Grote Archeologieprijs gewonnen. Naar aanleiding van het 
project wil terreinbeheerder Staatsbosbeheer onderzoeken hoe het terrein 
Wyldemerck kan worden heringericht. 
 
De mens centraal 
Ik ben van mening dat erfgoed een onmisbare rol speelt bij het creëren van 
samenleving waarin gelijkwaardigheid en kwaliteit van leven voor iedereen 
centraal staan. Dat laten vele voorbeelden in ons land al zien. Waarbij de 
samenleving de dragende kracht is van het culturele erfgoed en de mens centraal 
staat. Ondertekening en ratificatie van het Verdrag van Faro zal deze reeds 
ingeslagen weg, gezamenlijk gedragen door de erfgoedsector en overheden, 
verder versterken.  
 
 
De staatssecretaris van Onderwijs, Cultuur en Wetenschap, 
 
 
 
 
 
 Pagina 5 van 6 
 

