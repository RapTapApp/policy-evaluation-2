Verdrag tussen het Koninkrijk der Nederlanden en Nieuw-Zeeland inzake wederzijdse 
administratieve bijstand in douanezaken; Wellington, 10 maart 2022 (Trb. 2022, 30 en 
Trb. 2022, 44) 
 
 
TOELICHTENDE NOTA 
 
 
1. Algemeen 
 
 In februari 2021 hebben afrondende besprekingen plaatsgevonden over een verdrag tussen het 
Koninkrijk der Nederlanden en Nieuw-Zeeland inzake wederzijdse administratieve bijstand in 
douanezaken (hierna: ‘het Verdrag’). Tijdens deze besprekingen werd tussen de delegaties van het 
Koninkrijk der Nederlanden en van Nieuw-Zeeland overeenstemming bereikt over de verdragstekst.  
 Voor een effectief douaneoptreden en een betere bestrijding van internationale fraude is het nodig 
te komen tot een versterkte samenwerking tussen de douaneadministraties van de landen binnen het 
Koninkrijk en Nieuw-Zeeland. Het onderhavige verdrag beoogt een bilateraal kader te scheppen 
waarbinnen de nauwere samenwerking gestalte kan krijgen. Het Verdrag biedt de douanediensten 
van het Koninkrijk de mogelijkheid om essentiële informatie uit te wisselen met de douane van Nieuw-
Zeeland. 
 Het Verdrag dient enerzijds om fraude met betrekking tot de douanerechten (“klassieke” smokkel) 
te bestrijden en ter bestrijding van ontduiking van (andere) belastingen bij invoer en ter bestrijding van 
overtredingen van sanitaire en fytosanitaire maatregelen, de geneesmiddelenwetgeving, verboden 
met betrekkingen tot de in- of uitvoer van afvalstoffen en van andere verboden en beperkingen bij in- 
en uitvoer, zoals drugssmokkel of smokkel van namaakartikelen. Anderzijds kan de beoogde 
informatie-uitwisseling ook bijdragen aan een betere informatiepositie en daarmee tot beter 
risicobeheer waardoor de legitieme handel kan worden bevorderd. 
 Wat betreft opzet en bewoordingen is het Verdrag goeddeels gebaseerd op het modelverdrag dat 
1
is ontwikkeld door de Wereld Douane Organisatie (WDO) . Zoals het internationaal gebruikelijk is om 
op het gebied van de verdragen ter voorkoming van dubbele belasting het modelverdrag van de 
Organisatie voor Economische Samenwerking en Ontwikkeling (OESO) tot uitgangspunt te nemen 
voor de onderhandelingen, zo wordt dit WDO-modelverdrag als basis gebruikt voor bilaterale 
verdragen inzake wederzijdse administratieve bijstand in douanezaken. Het Verdrag regelt 
nauwkeurig tot hoever de samenwerking tussen de douaneadministraties strekt en beperkt zich 
daarbij tot de maatregelen die voor een doeltreffende samenwerking noodzakelijk zijn.  
 Het Verdrag ziet alleen op de administratieve samenwerking tussen douaneautoriteiten en bestrijkt 
niet het terrein van de tussen rechterlijke autoriteiten te verlenen internationale rechtshulp in 
strafzaken. 
 
1
 http://www.wcoomd.org/en/topics/enforcement-and-compliance/instruments-and-
tools/~/media/DFAAF3B7943E4A53B12475C7CE54D8BD.ash 

2020 omvat onder meer het recht op toegang tot data en het recht op rectificatie, inclusief het recht op 
het wissen van gegevens. Hierdoor zullen persoonsgegevens die door Nederland worden verstrekt op 
basis van het Verdrag in Nieuw-Zeeland een beschermingsniveau genieten dat ten minste gelijk is 
aan dat in Nederland en in de Europese Unie. Partijen stellen elkaar vóór inwerkingtreding op de 
hoogte van alle relevante nationale wet- en regelgeving. Pas daarna kan uitwisseling van 
persoonsgegevens op basis van het Verdrag plaatsvinden. In geval van latere wijzigingen van de wet- 
en regelgeving zullen partijen elkaar over de inhoud van die wijzigingen informeren.  
 
3. Europese Unie 
 
 Het Verdrag heeft mede tot gevolg dat het in Europa gelegen deel van het Koninkrijk nog 
doelmatiger de verplichtingen die de EU oplegt, kan uitvoeren in overeenstemming met het Unierecht. 
In dit kader is ook de op 3 juli 2017 te Brussel getekende Overeenkomst tussen de Europese Unie en 
Nieuw-Zeeland betreffende samenwerking en wederzijdse administratieve bijstand in douanezaken 
(PbEU 2018, L 101) relevant. Het onderhavige Verdrag staat niet in de weg aan de verplichtingen die 
daaruit voortvloeien. Dit volgt uit artikel 2 van het Verdrag.  
Het Caribische deel van het Koninkrijk (Bonaire, Sint Eustatius en Saba, alsmede de landen Aruba, 
Curaçao en Sint Maarten) maakt geen deel uit van de Europese Unie. Wel is op het Caribische deel 
van het Koninkrijk een associatieregeling van toepassing die gestoeld is op het vierde deel van het 
Verdrag betreffende de werking van de Europese Unie (VWEU). Uit die bepalingen vloeit voort dat 
met sommige niet-Europese landen en gebieden welke bijzondere betrekkingen onderhouden met 
Denemarken, Frankrijk, Nederland en het Verenigd Koninkrijk een associatieregeling met de Europese 
Unie in het leven is geroepen. Het doel van de associatieregeling is het bevorderen van de 
economische en sociale ontwikkeling van deze landen en gebieden en de totstandbrenging van 
nauwe economische betrekkingen tussen hen en de Europese Unie in haar geheel. Het raamwerk 
voor de associatieregeling staat omschreven in het vierde deel van het VWEU en is nader uitgewerkt 
in Besluit 2013/755 van de Raad van 25 november 2013 betreffende de associatie van de landen en 
gebieden overzee met de Europese Unie. 
 
4. Koninkrijkspositie 
 De regeringen van Aruba, Curaçao en Sint Maarten wensen de medegelding van het Verdrag voor 
hun land. Voor de uitvoering van het Verdrag is geen nadere uitvoeringsregelgeving vereist. De 
bestuurscolleges van Caribisch Nederland zijn niet geraadpleegd over het Verdrag, aangezien er naar 
het oordeel van de regering geen sprake is van een situatie als bedoeld in artikel 209 van de Wet 
openbare lichamen Bonaire, Sint Eustatius en Saba of van regelgeving die op de eilanden zal leiden 
tot ingrijpende wijzigingen. 
 
 
  

maart 1997 betreffende de wederzijdse bijstand tussen de administratieve autoriteiten van de lidstaten 
en de samenwerking tussen deze autoriteiten en de Commissie met het oog op de juiste toepassing 
van de douane- en landbouwvoorschriften (PbEG 1997, L 82). Op basis van artikelen 15 en 18 van 
deze verordening zijn de lidstaten verplicht om onder bepaalde omstandigheden informatie door te 
geven aan de Europese Commissie en andere lidstaten, ook indien deze informatie afkomstig is van 
derde landen. Daarnaast wordt als gevolg van artikel 2, derde lid, van het Verdrag onder meer 
rekening gehouden met (toekomstige) verplichtingen van Nederland op het terrein van de wederzijdse 
administratieve bijstand onder verdragen met andere lidstaten in het kader van de Europese Unie. 
Daarbij valt te denken aan de op 18 december 1997 te Brussel tot stand gekomen Overeenkomst 
opgesteld op grond van Artikel K.3 van het Verdrag betreffende de Europese Unie inzake wederzijdse 
bijstand en samenwerking tussen de douane-administraties (Trb. 1998, 174, ook wel bekend als 
Napels II). Verder bestaan er diverse bilaterale verdragen met andere Europese landen die door de 
toetreding van die landen tot de EU aan belang hebben ingeboet maar onder omstandigheden nog 
wel toegepast kunnen worden. De Nederlandse douaneadministratie zal de Nieuw-Zeelandse 
douaneadministratie op de hoogte stellen wanneer zij in Europees kader informatie doorgeven die is 
verkregen van Nieuw-Zeeland op basis van dit Verdrag. 
 De praktische uitvoering van de bijstand zal geschieden in overeenstemming met de wettelijke en 
administratieve bepalingen van de verdragsluitende partij die de administratieve bijstand verleent 
(tweede lid). Uitdrukkelijk is vastgelegd (vierde lid) dat het Verdrag voorziet in het verlenen van  
administratieve bijstand tussen de verdragsluitende partijen. Onder administratieve bijstand dient in dit 
verband doorgaans te worden verstaan dat de aangezochte douaneadministratie informatie verstrekt 
ten behoeve van de verzoekende douaneadministratie. In de regel geschiedt dit naar aanleiding van 
een concreet geval waarbij de verzoekende douaneadministratie bepaalde informatie nodig heeft om 
een administratief onderzoek te kunnen afronden. Deze informatie kan betrekking hebben op 
goederen, voorafgaande transacties in de logistieke keten en op betrokken (rechts)personen. 
 Indien bijstand dient te worden verleend op grond van een ander samenwerkingsverdrag tussen 
beide landen, geeft de aangezochte administratie aan welk ander verdrag van toepassing zal zijn en 
welke andere nationale autoriteiten zich daarmee bezighouden.  
 
Artikel 3 (Informatie voor de toepassing en handhaving van de douanewetgeving ) 
 Deze bepaling regelt het verlenen van bijstand in de zin van het verstrekken van informatie ten 
behoeve van de juiste toepassing van de douanewetgeving. Het betreft zowel informatie waarvoor een 
specifiek verzoek is gedaan door één van de douaneadministraties als uit eigen beweging verstrekte 
gegevens, ten behoeve van de juiste toepassing van de douanewetgeving en met het oog op het 
voorkomen, onderzoeken en bestrijden van inbreuken op die wetgeving. De douaneadministraties 
zullen elkaar informatie verstrekken met betrekking tot nieuwe controle- en opsporingstechnieken, 
gesignaleerde fraudepatronen en goederen en personen die zijn gerelateerd aan inbreuken op de 
douanewetgeving. Ook het aanleveren van gegevens aan de andere douaneadministratie ten 
behoeve van door deze in eigen regie te verrichten risicoanalyses behoort tot de geboden 
mogelijkheden tot samenwerking in het kader van het Verdrag. 

instrumenten alsmede versterking van de bestuurlijke en administratieve organisatie. 
 
Artikel 9 (Toezicht en informatie) 
 De bepaling voorziet in de mogelijkheid dat, indien twijfels zijn gerezen over de legitimiteit van 
goederenbewegingen naar het grondgebied van de andere verdragsluitende partij, de aangezochte 
douaneadministratie bijzonder toezicht houdt op de daarbij betrokken goederen, opslagplaatsen, 
vervoermiddelen of personen ten behoeve van de douaneadministratie van de andere 
verdragsluitende partij. 
 
Artikel 10 (Inning van douanevorderingen) 
 In dit artikel is de mogelijkheid voorzien van daadwerkelijke bijstand bij de invordering. Deze 
bijstand ziet ingevolge artikel 1, onderdeel b, op de rechten waarop het verdrag van toepassing is. 
Nadere regels voor de toepassing van het artikel zullen worden vastgesteld overeenkomstig artikel 20 
van het Verdrag. 
 
Artikel 11 (Deskundigen en getuigen) 
 Op verzoek kan de aangezochte douaneadministratie haar functionarissen machtigen om ter zake 
van de uitvoering van de douanewetgeving als deskundige of getuige te verschijnen in een 
gerechtelijke of administratieve procedure op het grondgebied van de verzoekende verdragsluitende 
partij.  
 
Artikel 12 (Toezending van verzoeken) 
 Dit artikel regelt bij wie een verzoek om bijstand wordt gedaan en bevat voorschriften met 
betrekking tot inhoud en vorm van het verzoek.  
 Een douaneadministratie zal slechts om originele informatie (zoals originele documenten) 
verzoeken indien kopieën niet volstaan. Dergelijke informatie dient zo spoedig mogelijk te worden 
teruggezonden. Rechten van de aangezochte administratie of van derden ter zake worden 
geëerbiedigd. 
 
Artikel 13 (Vergaren van informatie)  
 Op basis van dit artikel stelt de aangezochte douaneadministratie een onderzoek in, indien zij niet 
zelf beschikt over de gevraagde informatie. Het onderzoek kan bijvoorbeeld inhouden dat de 
Nederlandse douane, om tegemoet te komen aan een verzoek van de Nieuw-Zeelandse douane, in 
overeenstemming met de Nederlandse wettelijke en administratieve bepalingen (conform het gestelde 
in artikel 2, tweede lid, van het Verdrag) bij een bedrijf een administratieve controle 
(boekenonderzoek) verricht. 
 
Artikel 14 (Aanwezigheid van functionarissen op het grondgebied van de andere verdragsluitende 
partij)  
 Dit artikel voorziet in de mogelijkheid van aanwezigheid van douanefunctionarissen op elkaars 

betrekking tot Nieuw-Zeeland, waaruit blijkt dat het beschermingsniveau van Nieuw-Zeeland passend 
is. Persoonsgegevens die door Nederland worden verstrekt op basis van het Verdrag zullen in Nieuw-
Zeeland een beschermingsniveau genieten dat ten minste gelijk is aan dat in Nederland en in de 
Europese Unie. Partijen stellen elkaar vóór inwerkingtreding op de hoogte van alle relevante nationale 
wet- en regelgeving. Pas daarna kan uitwisseling van persoonsgegevens op basis van het Verdrag 
plaatsvinden. In geval van latere wijzigingen van de nationale wetgeving zullen partijen elkaar over de 
inhoud van die wijzigingen informeren. 
 
Artikel 18 (Weigeringsgronden) 
 Het artikel bevat de gronden waarop het verlenen van bijstand kan worden geweigerd, afhankelijk 
kan worden gesteld van het nakomen van bepaalde voorwaarden of, in voorkomend geval, kan 
worden uitgesteld. Nederland zal krachtens dit artikel bijvoorbeeld geen bijstand verlenen als deze 
wordt gevraagd ten behoeve van onderzoek in een zaak die hier te lande al onderwerp is geweest van 
een strafvervolging. Hetzelfde geldt bij een nog lopende strafrechtelijke procedure. Informatie wordt 
niet verstrekt dan na daartoe verkregen toestemming van de desbetreffende gerechtelijke autoriteit. 
Deze autoriteit kan de nodige waarborgen verlangen om te voorkomen dat de gegevens in het 
verzoekende land worden gebruikt om tegen dezelfde verdachte een strafvervolging voor hetzelfde 
feit te beginnen. De redenen voor het afzien of uitstellen van het verlenen van de bijstand dienen aan 
de andere partij te worden medegedeeld. 
 
Artikel 19 (Kosten) 
 De douaneadministraties zien in beginsel af van alle vorderingen tot terugbetaling van de door hen 
onder het Verdrag gemaakte kosten.  
 
Artikel 20 (Uitvoering en toepassing van het Verdrag) 
 De douaneadministraties kunnen ter regeling van de praktische aspecten bij de uitvoering van het 
Verdrag nadere afspraken maken in de vorm van een Memorandum van Overeenstemming, dat 
desgewenst snel kan worden aangepast.  
 
Artikel 21 (Territoriale toepassing) 
 Het Verdrag zal voor het gehele Koninkrijk gelden. De term “grondgebied” in dit artikel wordt 
conform internationaal recht geïnterpreteerd.  
 
Artikel 22 (Regeling van geschillen) 
 De douaneadministraties proberen er onderling uit te komen indien er geschillen ontstaan. Indien 
douaneadministraties hier niet in slagen, is geschillenbeslechting via diplomatieke kanalen de 
aangewezen weg.  
 
Artikel 23 (Inwerkingtreding) 
 Dit artikel bepaalt dat het Verdrag in werking zal treden op de eerste dag van de tweede maand 

