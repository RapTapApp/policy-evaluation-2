Voorstel van wet   
 
houdende regels ten behoeve van de kinderopvang op Bonaire, Sint Eustatius en Saba 
(Wet kinderopvang BES) 
 
Allen, die deze zullen zien of horen lezen, saluut! doen te weten: 
 
Alzo Wij in overweging genomen hebben, dat het, gelet op de grote 
armoedeproblematiek en achterstandenproblematiek op het terrein van ontwikkelen en 
leren en het belang om de kwaliteit van kinderopvang in Caribisch Nederland te 
verbeteren, wenselijk is om regels te stellen over kinderopvang op Bonaire, Sint 
Eustatius en Saba; 
 
Zo is het dat Wij, de Afdeling advisering van de Raad van State gehoord, en met 
gemeen overleg der Staten-Generaal, hebben goedgevonden en verstaan, gelijk Wij 
goedvinden en verstaan bij deze: 
 
HOOFDSTUK 1. ALGEMENE BEPALINGEN 
 
Artikel 1.1 Begripsbepalingen 
In deze wet en de daarop berustende bepalingen wordt verstaan onder: 
 
aanvullende tegemoetkoming voor plusopvang: tegemoetkoming als bedoeld in artikel 
3.16, eerste lid; 
beroepskracht: persoon van 18 jaar of ouder die werkzaam is bij een kindercentrum, 
bezoldigd is en belast is met de verzorging, de opvoeding en het bijdragen aan de 
ontwikkeling van kinderen; 
beroepskracht in opleiding: degene die in dienst van de houder van een kindercentrum 
en ten behoeve van het praktijkdeel van de opleiding belast is met de verzorging, de 
opvoeding en het bijdragen aan de ontwikkeling van kinderen bij een kindercentrum; 
bestuurscollege: bestuurscollege als bedoeld in artikel 36 van de Wet openbare lichamen 
Bonaire, Sint Eustatius en Saba; 
buitenschoolse opvang: kinderopvang voor kinderen in de leeftijd dat ze naar het 
basisonderwijs kunnen gaan, waarbij opvang wordt geboden voor of na de dagelijkse 
schooltijd evenals gedurende vrije dagen of middagen en in schoolvakanties; 
dagdeel: periode van ten minste vier aaneengesloten uren in de ochtend, middag, avond 
of nacht; 
dagopvang: kinderopvangopvang voor kinderen in de leeftijd van 0 tot en met de leeftijd 
dat ze naar het basisonderwijs kunnen gaan, waarbij opvang overdag wordt geboden; 
expertisecentrum onderwijszorg: rechtspersoon als genoemd in artikel 28, eerste lid, 
van de Wet primair onderwijs BES; 

HOOFDSTUK 2. KWALITEIT 
 
§ 1. Vergunningplicht 
 
Artikel 2.1 Exploitatievergunning 
1. Het is verboden zonder vergunning van het bestuurscollege: 
a. een kindercentrum of een gastouderopvang te exploiteren; of 
b. een plusopvang te exploiteren. 
2. Een aanvraag voor een vergunning of een verlenging daarvan wordt door de houder 
van een kindercentrum of gastouder ingediend bij het bestuurscollege. 
3. Het bestuurscollege verleent een vergunning voor plusopvang voor een bij of 
krachtens algemene maatregel van bestuur vast te stellen termijn.  
4. Het bestuurscollege stelt een kwaliteitscommissie in, die adviseert over het al dan niet 
verlenen van een vergunning of verlenging daarvan. 
5. Ten behoeve van de advisering, bedoeld in het vierde lid, verzoekt het 
bestuurscollege: 
a. een op grond van artikel 5.1, eerste lid, aangewezen ambtenaar te onderzoeken of de 
exploitatie redelijkerwijs zal plaatsvinden in overeenstemming met de bij of krachtens 
deze wet gestelde regels, bedoeld in dit hoofdstuk; en 
b. het expertisecentrum onderwijszorg te onderzoeken of de aangevraagde plusopvang 
aansluit op de behoefte van de beoogde doelgroep en op doelmatige wijze bijdraagt aan 
toegankelijkheid van kinderopvang in het openbaar lichaam voor kinderen met een extra 
ondersteuningsbehoefte, indien de advisering een vergunning voor plusopvang of 
verlenging daarvan betreft. 
6. Bij of krachtens eilandsverordening worden nadere regels gesteld met betrekking tot: 
a. de aanvraag en registratie van een vergunning of verlenging daarvan;  
b. het onderzoek, bedoeld in het vijfde lid; 
c. de kwaliteitscommissie.  
 
§ 2. Kwaliteitseisen kinderopvang 
 
Artikel 2.2 Kinderopvangovereenkomst 
1. Opvang door een houder van een kindercentrum of een gastouder geschiedt op basis 
van een kinderopvangovereenkomst.  
2. Een houder van een kindercentrum of een gastouder sluit een 
kinderopvangovereenkomst met een ouder die daarom verzoekt, tenzij sprake is van 
een bij algemene maatregel van bestuur aan te wijzen omstandigheid. 
3. Indien geen kinderopvangovereenkomst tot stand komt of de 
kinderopvangovereenkomst wordt opgezegd omdat de houder van het kindercentrum of 
de gastouder weigert het kind op te vangen, kan de ouder zich voor bemiddeling wenden 
tot de onafhankelijke organisatie, bedoeld in artikel 2.9, tweede lid. 
4. Bij ministeriële regeling worden regels gesteld met betrekking tot de inhoud van de 
kinderopvangovereenkomst. 
 
Artikel 2.3 Verantwoorde kinderopvang 
1. Een houder van een kindercentrum of gastouder biedt verantwoorde kinderopvang, 
waaronder wordt verstaan: 
a. het in een veilige en gezonde omgeving bieden van emotionele veiligheid aan 
kinderen; 

onderscheid kan worden gemaakt tussen dagopvang, buitenschoolse opvang en flexibele 
opvang, die betrekking kunnen hebben op: 
a. de veiligheid en de gezondheid; 
b. de minimale opleidingseisen, scholingseisen en ervaringseisen voor beroepskrachten;  
c. de inzet van beroepskrachten in opleiding en stagiairs; 
d. het aantal beroepskrachten in relatie tot het aantal kinderen per leeftijdscategorie; 
e. de groepsgrootte, en de herkenbaarheid van ruimtes en personen; 
f. het pedagogisch beleid en de pedagogische praktijk; 
g. het educatieve beleid in het kader van het voorkomen en bestrijden van ontwikkel- en 
leerachterstanden, waaronder voorschoolse educatie;  
h. de accommodatie en de inrichting van de ruimte die bestemd is voor kinderopvang; 
i. de beschikbare ruimte voor kinderen; 
j. kwaliteitszorg en de professionele kwaliteitscultuur; 
k. het dagritme en het gevarieerde activiteitenprogramma; 
l. het volgen van de ontwikkeling van kinderen en het signaleren van bijzonderheden, 
waaronder door middel van een begeleidingsplan indien bijzonderheden worden 
gesignaleerd.  
5. Bij of krachtens eilandsverordening worden nadere regels gesteld omtrent de 
voorwaarden voor kinderopvang, die betrekking kunnen hebben op: 
a. het taalniveau van een beroepskracht; 
b. aanvullende opleidingseisen, scholingseisen en ervaringseisen voor een 
beroepskracht; 
c. gezonde voeding; 
d. lokale partners met wie de houder van een kindercentrum afspraken maakt ten 
behoeve van de optimale ontwikkeling van kinderen.  
 
Artikel 2.5 Beperkingen gastouderopvang 
Gastouderopvang wordt niet geboden door degene: 
a. van wie een of meer kinderen onderworpen zijn aan ondertoezichtstelling of 
voorlopige ondertoezichtstelling als bedoeld in artikel 254 van Boek 1 van het Burgerlijk 
Wetboek BES, die met betrekking tot een of meer van zijn kinderen is ontheven uit het 
ouderlijk gezag als bedoeld in artikel 266 van Boek 1 van het Burgerlijk Wetboek BES of 
die met betrekking tot een of meer van zijn kinderen is ontzet van het gezag als bedoeld 
in artikel 269 van Boek 1 van het Burgerlijk Wetboek BES; of 
b. die ten behoeve van de opvang van kinderen in enigerlei vorm personeel in dienst 
heeft. 
 
Artikel 2.6 Kwaliteit kinderopvang gastouder 
1. Een gastouder:  
a. organiseert de werkzaamheden op zodanige wijze; 
b. voorziet de opvang zowel kwalitatief als kwantitatief zodanig van materieel; 
c. voert een zodanig pedagogisch, gezondheids-, veiligheids- en educatief beleid; 
dat een en ander redelijkerwijs leidt tot verantwoorde kinderopvang. 
2. Ter uitvoering van het eerste lid besteedt een gastouder in ieder geval aantoonbaar 
aandacht aan:  
a. het dagritme en een gevarieerd activiteitenprogramma; 
b. de opleidingseisen, scholingseisen en ervaringseisen waaraan de gastouder moet 
voldoen;  

d. de personen die op vrijwillige basis structureel tijdens opvanguren werkzaam zijn of 
zullen zijn op de locatie van waar de houder een kindercentrum exploiteert en waar 
kinderen worden opgevangen;  
e. de personen van 18 jaar en ouder die structureel aanwezig zijn op de locatie waar 
gastouderopvang plaatsvindt; en 
f. de personen die uit hoofde van hun functie toegang hebben of zullen hebben tot 
informatie over de kinderen die worden opgevangen.  
2. De verklaring omtrent het gedrag is op het tijdstip van overlegging aan de houder van 
het kindercentrum of de gastouder niet ouder dan drie maanden en wordt tweejaarlijks 
geactualiseerd.  
3. Het tijdstip van overlegging van een verklaring omtrent het gedrag ligt voor de 
aanvang van de werkzaamheden of het structureel aanwezig zijn op een locatie van een 
kindercentrum dan wel een locatie waar gastouderopvang plaatsvindt. 
4. Indien een toezichthouder redelijkerwijs mag vermoeden dat een persoon van twaalf 
jaar of ouder die ten tijde van de opvang aanwezig is in het kindercentrum of aanwezig 
is op het adres waar opvang door de gastouder plaatsvindt niet zou voldoen aan de 
eisen voor het afgeven van een verklaring omtrent het gedrag, verlangt de 
toezichthouder dat de houder van het kindercentrum of gastouder een verklaring 
omtrent het gedrag overlegt met betrekking tot die persoon binnen een door de 
toezichthouder vast te stellen termijn. Binnen die termijn is die persoon in het bezit van 
een verklaring omtrent het gedrag en legt de houder of gastouder die verklaring omtrent 
het gedrag over aan de toezichthouder. Een verklaring omtrent het gedrag is op het 
moment van overlegging niet ouder dan drie maanden. 
5. Een houder van een kindercentrum of gastouder bewaart de verklaringen omtrent 
gedrag gedurende drie jaar. 
 
Artikel 2.9 Klachtenprocedure 
1. De houder van een kindercentrum stelt een klachtenprocedure voor ouders in. 
2. Het bestuurscollege zorgt ervoor dat ouders bij een onafhankelijke organisatie terecht 
kunnen voor advies over en begeleiding en bemiddeling bij een klachtenprocedure. 
3. Bij of krachtens eilandsverordening worden regels gesteld met betrekking tot: 
a. het instellen van een klachtenprocedure in een kindercentrum; 
b. de organisatie en de uitoefening van de taken, bedoeld in het tweede lid.  
 
Artikel 2.10 Oudercommissie 
1. Een houder van een kindercentrum stelt een oudercommissie in die tot taak heeft 
hem te adviseren.  
2. De verplichting tot het instellen van een oudercommissie, bedoeld in het eerste lid, 
geldt niet indien: 
a. het een kindercentrum betreft waar maximaal 50 kinderen worden opgevangen; 
b. de houder zich aantoonbaar voldoende heeft ingespannen om een oudercommissie in 
te stellen.  
3. Bij of krachtens eilandsverordening worden nadere regels gesteld met betrekking tot 
het instellen van een oudercommissie van een kindercentrum.  
 
  

Artikel 2.13 Werkwijze bij strafbare feiten gastouderopvang 
Indien een gastouder op enigerlei wijze bekend is geworden dat een persoon van 18 jaar 
of ouder die structureel aanwezig is op een locatie waar gastouderopvang plaatsvindt 
zich mogelijk schuldig maakt of heeft gemaakt aan een misdrijf tegen de zeden als 
bedoeld in Titel XIV van het Wetboek van Strafrecht BES of mishandeling als bedoeld in 
Titel XX van het Wetboek van Strafrecht BES, treedt de gastouder onverwijld in overleg 
met een deskundige als bedoeld in artikel 2.11, eerste lid.  
 
Artikel 2.14 Informatieverstrekking aan ouders en personeel 
1. Een houder van een kindercentrum of een gastouder informeert de ouders wier 
kinderen in het kindercentrum worden opgevangen en eenieder die daarom verzoekt 
over het te voeren beleid als bedoeld in deze paragraaf. 
2. Een houder van een kindercentrum of een gastouder informeert over een 
inspectierapport als bedoeld in artikel 5.4: 
a. de ouders van de kinderen die in dat kindercentrum of die gastouderopvang worden 
opgevangen, en 
b. de personen werkzaam bij een rechtspersoon waarmee de houder dat kindercentrum 
exploiteert. 
3. Het informeren, bedoeld in het tweede lid, vindt plaats doordat: 
a. de houder of gastouder het inspectierapport zo spoedig mogelijk na ontvangst op zijn 
website plaatst zodanig dat het rapport voor de ouders en de personen werkzaam bij de 
onderneming gemakkelijk vindbaar is; 
b. indien de houder geen eigen website heeft, ter inzage legt op een voor de ouders en 
de personen werkzaam bij de rechtspersoon toegankelijke plaats. 
4. Bij of krachtens algemene maatregel van bestuur kunnen regels worden gesteld met 
betrekking tot de informatie die de houder van een kindercentrum of gastouder 
beschikbaar stelt aan een ouder. 
 
Artikel 2.15 Doorstroom naar basisonderwijs 
1. Met als doel de bevordering van een goede doorstroom van kinderen naar het 
basisonderwijs, verwerken een houder van een kindercentrum en een gastouder 
persoonsgegevens over het ontwikkelproces van het kind. 
2. De gegevens, bedoeld in het eerste lid, worden bewaard gedurende twee jaar nadat 
het kind het kindercentrum of de gastouderopvang heeft verlaten. 
3. Indien de ouders daarmee instemmen, vindt bij de overgang van een kind van het 
kindercentrum of de gastouder naar het basisonderwijs een gesprek plaats tussen de 
beroepskracht van de kinderopvang dan wel de gastouder en de leerkracht van de 
basisschool, waarbij zo mogelijk de ouders van het kind aanwezig zijn. 
4. Bij algemene maatregel van bestuur worden nadere regels gesteld met betrekking tot 
de gegevensverwerking, bedoeld in het eerste en derde lid. De regels hebben in ieder 
geval betrekking op: 
a. de te verwerken gegevens; 
b. de gevallen waarin in ieder geval gegevens wordt verwerkt; 
c. de wijze van verwerking van de gegevens; 
d. het elektronische gegevensverkeer en de daarbij te gebruiken elektronische 
infrastructuur; en  
e. de eisen die aan de gegevensverwerking worden gesteld.  
 

g. het op aanvraag vaststellen dat een kind een extra ondersteuningsbehoefte heeft, 
daardoor in aanmerking komt voor plaatsing in een plusopvang en welke extra 
ondersteuning voor het kind nodig is. 
2. Bij of krachtens algemene maatregel van bestuur kunnen nadere regels worden 
gesteld over de taken, bedoeld in het eerste lid.  
 
Artikel 2.19 Verwerking van persoonsgegevens betreffende iemands 
gezondheid 
 
1. Gelet op artikel 21, eerste lid, onderdeel a, van de Wet bescherming 
persoonsgegevens BES is het verbod om persoonsgegevens betreffende iemands 
gezondheid te verwerken niet van toepassing op de verwerking door: 
a. de verlener van pedagogische ondersteuning en advies als bedoeld in artikel 2.3, 
vierde lid, voor zover de verwerking noodzakelijk is voor het bieden van die 
pedagogische ondersteuning en advies; 
b. het expertisecentrum onderwijszorg, voor zover de verwerking noodzakelijk is ter 
uitvoering van de taken, bedoeld in artikel 2.18, eerste lid; 
c. de houder van een kindercentrum of de gastouder, voor zover de verwerking 
noodzakelijk is voor de opvang van een kind met een extra ondersteuningsbehoefte of 
het vaststellen van extra ondersteuningsbehoefte. 
2. De natuurlijke personen of rechtspersonen, bedoeld in het eerste lid, kunnen 
persoonsgegevens betreffende iemands gezondheid aan elkaar verstrekken, voor zover 
die verstrekking noodzakelijk is voor een in dat lid omschreven doel. 
3. Het verbod, bedoeld in het eerste lid, is niet van toepassing op de verstrekking van 
persoonsgegevens betreffende iemands gezondheid door de houder van een 
kindercentrum, de gastouder of het expertisecentrum onderwijszorg aan: 
a. een school waar basisonderwijs wordt gegeven, voor zover de verstrekking 
noodzakelijk is voor de bevordering van een goede doorstroom van kinderen met een 
extra ondersteuningsbehoefte naar het basisonderwijs;  
b. een zorgaanbieder als bedoeld in artikel 18.4.3, tweede lid, onderdeel b, van de 
Invoeringswet openbare lichamen Bonaire, Sint Eustatius en Saba, voor zover de 
verstrekking noodzakelijk is voor het bieden van specialistische ondersteuning bij de 
opvang van kinderen met een extra ondersteuningsbehoefte.  
4. De verwerking, bedoeld in het eerste, tweede en derde lid, geschiedt niet eerder dan 
nadat de ouders hiermee hebben ingestemd. 
5. Bij algemene maatregel van bestuur worden nadere regels gesteld over 
gegevensverwerking als bedoeld in dit artikel, die betrekking kunnen hebben op: 
a. de te verwerken gegevens; 
b. de gevallen waarin in ieder geval gegevens worden verwerkt; 
c. de wijze van verwerking van de gegevens en inlichtingen; 
d. het elektronische gegevensverkeer en de daarbij te gebruiken elektronische 
infrastructuur; en  
e. de eisen die aan de gegevensverwerking worden gesteld.  
 
  

2. Onze Minister beëindigt de kinderopvangvergoeding met ingang van de eerste dag 
van de maand nadat: 
a. niet langer aan de voorwaarden, bedoeld in artikel 3.2, wordt voldaan;  
b. de kinderopvangovereenkomst is opgezegd; of 
c. de ouderbijdrage gedurende drie aaneengesloten maanden niet is betaald. 
 
Artikel 3.4 Maximering kinderopvangvergoeding 
1. De kinderopvangvergoeding wordt verstrekt per dagdeel dat een kind op grond van 
de kinderopvangovereenkomst aanwezig is, tot een maximum van: 
a. twee per dag en 40 per maand voor dagopvang of flexibele opvang;  
b. een per dag en 20 per maand, of, tijdens schoolvakanties, twee per dag en 40 per 
maand voor buitenschoolse opvang; 
c. het totale aantal dagdelen waarop op basis van de exploitatievergunning kinderen 
kunnen worden opgevangen. 
2. Bij algemene maatregel van bestuur kan op advies van het bestuurscollege een 
maximum worden gesteld aan het totaalaantal dagdelen per maand voor de soort 
kinderopvang of gastouderopvang dat in het openbaar lichaam plaatsvindt waarvoor een 
kinderopvangvergoeding kan worden verstrekt. 
3. Bij of krachtens algemene maatregel van bestuur worden regels gesteld met 
betrekking tot de maximering, bedoeld in het tweede lid. 
 
Artikel 3.5 Nadere regels kinderopvangvergoeding 
Bij of krachtens algemene maatregel van bestuur worden regels gesteld over de 
kinderopvangvergoeding, die betrekking kunnen hebben op: 
a. de hoogte van de kinderopvangvergoeding, die per openbaar lichaam kan verschillen 
en onder meer afhankelijk kan zijn van: 
1°. de opvangsoort; 
2°. het kostenniveau in het openbaar lichaam; 
3°. de leeftijd van het kind; en 
4°. de extra ondersteuningsbehoefte van het kind. 
b. indexering van de kinderopvangvergoeding. 
 
Artikel 3.6 Aanvraag kinderopvangvergoeding 
1. Bij ministeriële regeling wordt bepaald welke gegevens door de houder van een 
kindercentrum of gastouder bij een aanvraag als bedoeld in artikel 3.2, eerste lid, 
worden verstrekt.  
2. Onze Minister geeft de houder van het kindercentrum of de gastouder binnen acht 
weken na de dag van ontvangst van de aanvraag een beschikking omtrent de 
kinderopvangvergoeding en informeert de ouder over de beschikking.  
3. Indien Onze Minister voor de beoordeling van een aanvraag nadere informatie nodig 
acht, kan de termijn, bedoeld in het tweede lid, met acht weken worden verlengd. Onze 
Minister stelt de aanvrager en de ouder van de verlenging in kennis. 
 
Artikel 3.7 Voorschot 
1. Onze Minister kan op verzoek van een houder van een kindercentrum of gastouder 
een voorschot op de kinderopvangvergoeding verstrekken. 
2. Bij of krachtens algemene maatregel van bestuur worden regels gesteld over de 
verstrekking van een voorschot.  
 

2. De ouder betaalt de ouderbijdrage aan de houder van het kindercentrum of de 
gastouder. 
3. De houder van het kindercentrum of de gastouder spant zich jegens de ouder in de 
gefactureerde ouderbijdrage daadwerkelijk te innen.  
 
Artikel 3.13 Betaling ouderbijdrage door het bestuurscollege  
1. In afwijking van artikel 3.12, tweede lid, kan het bestuurscollege de ouderbijdrage 
voldoen aan de houder van het kindercentrum of de gastouder, indien de ouder de 
ouderbijdrage niet kan betalen. 
2. Bij eilandsbesluit worden nadere regels gesteld met betrekking tot de voorwaarden 
waaronder het bestuurscollege de ouderbijdrage betaalt.  
 
§ 4. Overige bepalingen 
  
Artikel 3.14 Financiële dekking 
De financiële middelen tot dekking van de uitgaven van de ingevolge deze wet uit te 
keren kinderopvangvergoeding, de aanvullende tegemoetkoming voor plusopvang en de 
subsidie, bedoeld in artikel 3.17, eerste lid, zijn de middelen die Onze Minister daarvoor 
op de begroting heeft opgenomen en de middelen die de openbare lichamen daarvoor 
ter beschikking stellen. 
 
Artikel 3.15 Kosten opvang zonder kinderopvangvergoeding 
Indien een houder van een kindercentrum of voorziening voor gastouderopvang een kind 
opvangt waarvoor geen kinderopvangvergoeding wordt verstrekt en wel voor andere 
kinderen kinderopvangvergoeding ontvangt, brengt die houder bij degene die de 
kinderopvangovereenkomst is aangegaan kosten in rekening die ten minste gelijk zijn 
aan de kinderopvangvergoeding die Onze Minister per maand voor de opvang van dat 
kind zou hebben verstrekt. 
 
Artikel 3.16 Aanvullende tegemoetkoming voor plusopvang 
1. Onze Minister kan op aanvraag een aanvullende tegemoetkoming verstrekken aan 
een houder van een kindercentrum of een gastouder voor de extra kosten van 
plusopvang, indien die kosten:  
a. worden gemaakt om te voldoen aan de voorwaarden voor plusopvang, bedoeld in 
artikel 2.17; en 
b. betrekking hebben op de inzet van beroepskrachten, de accommodatie of de ruimtes 
binnen dat kindercentrum of die voorziening voor gastouderopvang. 
2. Onze Minister verzoekt het bestuurscollege te adviseren over de aanvraag, bedoeld in 
het eerste lid. 
3. Bij of krachtens algemene maatregel van bestuur worden nadere regels gesteld over 
de aanvullende tegemoetkoming voor plusopvang, die betrekking kunnen hebben op: 
a. de voorwaarden voor toekenning van de tegemoetkoming; 
b. de hoogte van de tegemoetkoming en de duur en frequentie van de betaling daarvan, 
die per openbaar lichaam kunnen verschillen en onder meer afhankelijk kunnen zijn van: 
1˚. de opvangsoort; 
2˚. het kostenniveau in het openbaar lichaam; 
3˚. de extra ondersteuningsbehoefte van het kind;  
4˚. het aantal en het niveau van opleiding, scholing en ervaring van de 
beroepskrachten; 

3. Indien de gegevens of inlichtingen niet op tijd zijn verstrekt, maant Onze Minister de 
ouder en de partner van de ouder aan onder het stellen van een nadere termijn om 
alsnog de gevraagde gegevens en inlichtingen te verstrekken.  
 
Artikel 4.4 Gegevensverstrekking voor kinderopvangvergoeding en 
ouderbijdrage 
1. Onze Minister verwerkt de gegevens, bedoeld in dit artikel, met het oog op het 
besluiten over het verstrekken van een kinderopvangvergoeding, de betaling van een 
kinderopvangvergoeding, het besluiten over het verstrekken van een aanvullende 
tegemoetkoming voor plusopvang en de betaling van die tegemoetkoming. 
2. De hieronder vermelde instanties of personen verstrekken Onze Minister de gegevens 
en inlichtingen waarvan de kennisneming noodzakelijk is voor de uitvoering van deze 
wet: 
a. het bestuurscollege, voor zover de gegevens en inlichtingen betrekking hebben op de 
uitvoering van artikel 3.2, eerste lid, onderdelen a, e en f; 
b. op grond van de artikelen 5.1, eerste lid, of 184 van het Wetboek van strafvordering 
BES, aangewezen ambtenaren, voor zover de gegevens en inlichtingen betrekking 
hebben op het toezicht op de naleving van hoofdstuk 3 of opsporing van een voorschrift 
van hoofdstuk 3 dat als strafbaar feit is aangemerkt; 
c. andere, bij algemene maatregel van bestuur aan te wijzen instanties die gehouden 
zijn gegevens aan Onze Minister te verstrekken waarvan de kennisneming noodzakelijk 
is voor de in het eerste lid genoemde doelen. 
 
Artikel 4.5 Gegevensverstrekking voor toezicht  
1. Onze Minister, het bestuurscollege en andere, bij algemene maatregel van bestuur 
aan te wijzen instanties, zijn bevoegd uit eigen beweging en verplicht desgevraagd aan 
Onze Minister en op grond van de artikelen 5.1, eerste lid, of 184 van het Wetboek van 
strafvordering BES aangewezen ambtenaren kosteloos alle gegevens en inlichtingen te 
verstrekken die noodzakelijk zijn voor:  
a. het toezicht op de naleving van het bepaalde bij of krachtens deze wet of de 
uitoefening van de taken, bedoeld in artikel 2.18; of 
b. de opsporing van bij of krachtens deze wet strafbaar gestelde feiten.  
2. Onze Minister en op grond van de artikelen 5.1, eerste lid, of 184 van het Wetboek 
van strafvordering BES aangewezen ambtenaren verstrekken andere instanties kosteloos 
alle gegevens en inlichtingen, die zijn verkregen door de uitvoering of het toezicht op de 
naleving van het bepaalde bij of krachtens deze wet of de uitoefening van de taken, 
bedoeld in artikel 2.18, welke noodzakelijk zijn voor de uitvoering van hun wettelijke 
taak en indien dit noodzakelijk is ten behoeve van een samenwerkingsverband tussen 
twee of meer van de voornoemde instanties.  
3. Onze Minister, het bestuurscollege, op grond van artikel 4.4, tweede lid, onderdeel c, 
aangewezen instanties en op grond van de artikelen 5.1, eerste lid, of 184 van het 
Wetboek van strafvordering BES aangewezen ambtenaren kunnen bij het verwerken van 
persoonsgegevens gebruik maken van een administratienummer of ID-nummer.  
 
Artikel 4.6 Gegevensverstrekking aan bestuurscollege 
1. Onze Minister is bevoegd gegevens en inlichtingen te verstrekken aan het 
bestuurscollege, voor zover die gegevens en inlichtingen noodzakelijk zijn voor de 
uitvoering van de hoofdstukken 2, 3 of 5. 

b. eens per drie jaar voor wat betreft de financiële administratie.  
3. Naast het onderzoek kan als daar aanleiding toe is incidenteel onderzoek worden 
verricht naar de naleving door een houder van een kindercentrum of een gastouder van 
de bij of krachtens deze wet gestelde regels. 
4. Indien tijdens een onderzoek tekortkomingen zijn geconstateerd kunnen nadien een 
of meer nadere onderzoeken worden verricht. 
 
Artikel 5.4 Inspectierapport 
1. Een op grond van artikel 5.1, eerste lid, aangewezen ambtenaar legt het oordeel en 
bevindingen naar aanleiding van een onderzoek als bedoeld in artikel 5.3, tweede lid, 
vast in een inspectierapport. 
2. Alvorens een rapport vast te stellen naar aanleiding van een onderzoek betreffende 
de naleving van hoofdstuk 2, wordt het bestuur in de gelegenheid gesteld van het 
ontwerp-rapport kennis te nemen en daarover overleg te voeren. 
3. Indien in het overleg geen overeenstemming is bereikt over de door de houder of 
gastouder gewenste wijzigingen van het ontwerp-rapport, wordt de zienswijze van het 
bestuur in een bijlage bij het inspectierapport opgenomen.  
4. De op grond van artikel 5.1, eerste lid, aangewezen ambtenaar zendt het 
inspectierapport na vaststelling daarvan onverwijld aan de houder of gastouder. 
5. Een inspectierapport naar aanleiding van een onderzoek betreffende de naleving van 
hoofdstuk 2 wordt: 
a. in de derde week na vaststelling daarvan openbaar gemaakt; en 
b. nadat het openbaar is gemaakt op verzoek verstrekt, waarbij een vergoeding van de 
daaraan verbonden kosten in rekening kan worden gebracht.  
 
§ 2. Verhouding bestuursrecht en strafrecht 
 
Artikel 5.5 Samenloop met strafrecht 
1. Indien de ernst van de overtreding of de omstandigheden waaronder zij is begaan 
daartoe aanleiding geven, wordt zij aan het openbaar ministerie voorgelegd. 
2. Indien ter zake van een overtreding aan de overtreder een bestuurlijke boete is 
opgelegd of Onze Minister heeft beslist dat voor de overtreding geen bestuurlijke boete 
zal worden opgelegd en dat schriftelijk aan de overtreder is medegedeeld, heeft dit 
dezelfde rechtsgevolgen als een kennisgeving van niet verdere vervolging als bedoeld in 
artikel 279, eerste lid, van het Wetboek van Strafvordering BES. 
 
§ 3. Bestuurlijke maatregelen 
 
Artikel 5.6 Last onder dwangsom 
Onze Minister kan in geval van overtreding van het bepaalde bij of krachtens deze wet 
de overtreder een last onder dwangsom opleggen, die ertoe strekt de overtreding 
ongedaan te maken of verdere overtreding te voorkomen. 
 
Artikel 5.7 Bestuurlijke boete 
1. Onze Minister kan een overtreder van het bepaalde bij of krachtens artikel 2.16 een 
bestuurlijke boete opleggen van ten hoogste het bedrag van de tweede categorie, 
bedoeld in artikel 27, vierde lid, van het Wetboek van Strafrecht BES. 
2. Onze Minister kan een overtreder van het bepaalde bij of krachtens de artikelen 2.1, 
eerste lid, 2.3 tot en met 2.15, 2.17, 3.15 of artikel 5:20, eerste lid, van de Algemene 

b. de in artikel 4:98, eerste lid, van die wet opgenomen verwijzing naar de artikelen 
119, eerste en tweede lid, en 120, eerste lid, van Boek 6 van het Burgerlijk Wetboek: de 
artikelen 119, eerste en tweede lid, en 120 van Boek 6 van het Burgerlijk Wetboek BES; 
c. de in artikel 4:98, derde lid, van die wet opgenomen verwijzing naar artikel 125 van 
Boek 6 van het Burgerlijk Wetboek: artikel 125 van Boek 6 van het Burgerlijk 
Wetboek BES; 
d. de in artikel 4:105, eerste lid, van die wet opgenomen verwijzing naar artikel 316, 
eerste en tweede lid, van Boek 3 van het Burgerlijk Wetboek: artikel 316, eerste en 
tweede lid, van Boek 3 van het Burgerlijk Wetboek BES; 
e. de in artikel 4:110, derde lid, van die wet opgenomen verwijzing naar artikel 324 van 
Boek 3 van het Burgerlijk Wetboek: artikel 324 van Boek 3 van het Burgerlijk Wetboek 
BES; 
f. de in de artikelen 4:116 en 4:123, eerste lid, van die wet opgenomen verwijzing naar 
het Wetboek van Burgerlijke Rechtsvordering: het Wetboek van Burgerlijke 
Rechtsvordering BES;  
g. de in artikel 4:123, tweede lid, opgenomen verwijzing naar de artikelen 438 en 438a 
van het Wetboek van Burgerlijke Rechtsvordering: de artikelen 438 en 438a van het 
Wetboek van Burgerlijke Rechtsvordering BES. 
 
Artikel 5.10 Tijdelijke sluiting 
1. Onze Minister kan een kindercentrum of gastouderopvang onmiddellijk geheel of 
gedeeltelijk sluiten gedurende een door Onze Minister te bepalen periode, indien uit een 
onderzoek als bedoeld in artikel 5.3 blijkt dat de houder van het kindercentrum of de 
gastouder niet aan de bij of krachtens de deze wet gegeven voorschriften voldoet en 
daardoor sprake is van een direct en ernstig gevaar voor de fysieke of sociale veiligheid 
of de gezondheid van personen. 
2. Bij toepassing van het eerste lid informeert Onze Minister het bestuurscollege.  
 
Artikel 5.11 Schorsen of intrekken vergunning 
1. Het bestuurscollege kan de vergunning schorsen of intrekken, indien sprake is van 
herhaaldelijke overtreding van bij of krachtens deze wet gestelde regels, waardoor de 
kwaliteit van de kinderopvang of de veiligheid of de gezondheid van de kinderen of het 
personeel zodanig in het geding is dat geen sprake is van verantwoorde kinderopvang 
als bedoeld in de artikelen 2.4, eerste lid, of 2.6, eerste lid. 
2. Onverminderd het eerste lid kan het bestuurscollege een vergunning voor plusopvang 
schorsen of intrekken, indien gedurende een bij of krachtens algemene maatregel van 
bestuur vast te stellen periode geen kinderen met een extra ondersteuningsbehoefte zijn 
opgevangen.  
3. Onze Minister kan het bestuurscollege adviseren over schorsing of intrekking als 
bedoeld in het eerste of tweede lid en stuurt de betrokken houder of gastouder een 
afschrift van dat advies. 
4. Indien het bestuurscollege het advies van Onze Minister niet opvolgt, informeert het 
bestuurscollege Onze Minister over dat besluit. 
 
§ 4. Opsporing 
 
Artikel 5.12 Strafbare feiten 
1. Degene die opzettelijk de artikelen 2.1, 2.3, 2.4, 2.5, 2.6, 2.8, 2.11, 2.12, 2.13, 2.17, 
3.15, 4.2 of 4.3 overtreedt, wordt gestraft met een gevangenisstraf van ten hoogste 

2. Bij algemene maatregel van bestuur kunnen regels worden gesteld omtrent: 
a. de kwaliteit van de op grond van het eerste lid aan te wijzen vormen van 
kinderopvang; 
b. het toezicht op de naleving van de regels over de kwaliteit, bedoeld in het eerste lid, 
onderdeel a; 
c. de financiering van de kinderopvang; 
d. de duur van het experiment. 
3. Bij de in het eerste en tweede lid bedoelde regels kan worden afgeweken van artikel 
1.1, eerste lid, wat betreft de begrippen ‘kinderopvang’, ‘dagopvang’, ‘buitenschoolse 
opvang’, ‘flexibele opvang’ en ‘gastouderopvang’, alsmede van de bij of krachtens 
hoofdstuk 2 gestelde regels. 
4. Bij of krachtens algemene maatregel van bestuur kunnen voorwaarden worden 
gesteld voor de deelname aan een experiment. 
5. Bij algemene maatregel van bestuur kan een experiment als bedoeld in het eerste lid 
na afloop van de looptijd worden voortgezet tot een structurele regeling is getroffen, 
maar niet langer dan twee jaren. Het eerste tot en met vierde lid zijn van 
overeenkomstige toepassing. 
6. Onze Minister zendt negen maanden voor het einde van de werkingsduur van een 
algemene maatregel van bestuur als bedoeld in het eerste lid aan de Staten-Generaal 
een verslag over de doeltreffendheid en de effecten van het experiment in de praktijk, 
alsmede een standpunt inzake de voortzetting van die maatregel anders dan als 
experiment. 
7. De houder van een kindercentrum of de gastouder die deelneemt aan een experiment 
en de ouder die bij een experiment betrokken is, verstrekken desgevraagd aan Onze 
Minister alle voor de evaluatie van dat experiment benodigde gegevens en inlichtingen. 
8. Bij of krachtens algemene maatregel van bestuur worden voorschriften gegeven over 
welke gegevens, bedoeld in het zevende lid, worden verstrekt en over de wijze van 
verstrekking van deze gegevens. 
 
Artikel 6.4 
De Wet primair onderwijs BES wordt als volgt gewijzigd: 
 
A 
 
In artikel 1 wordt, onder vervanging van de punt aan het slot van de begripsbepaling 
‘schooljaar’ door een puntkomma, een begripsbepaling toegevoegd, luidende: 
 
Vroegschoolse educatie: uitvoering van een programma, gericht op het verbeteren 
van de voorwaarden voor het met succes doorstromen in het basisonderwijs, dat wordt 
verzorgd in groep 1 en 2 van een basisschool als vervolg op de voorschoolse educatie, 
bedoeld in artikel 1.1 van de Wet kinderopvang Caribisch Nederland. 
 
B 
 
In artikel 10, achtste lid, wordt na “taalachterstanden” ingevoegd: “, waarin ook door 
middel van vroegschoolse educatie wordt voorzien”. 
 
C 
 

Deze wet wordt aangehaald als: Wet kinderopvang BES. 
 
Artikel 6.7 
De artikelen van deze wet treden in werking op een bij koninklijk besluit te bepalen 
tijdstip, dat voor de verschillende artikelen of onderdelen daarvan verschillend kan 
worden vastgesteld.  
 
Lasten en bevelen dat deze in het Staatsblad zal worden geplaatst en dat alle 
ministeries, autoriteiten, colleges en ambtenaren die zulks aangaat, aan de nauwkeurige 
uitvoering de hand zullen houden. 
 
 
 
 
 
 
 
 
 
 
De Minister voor Armoedebeleid, 
Participatie en Pensioenen, 
 
 
 
 
 
C.J. Schouten 
 
 
 
 
 
 
De Minister voor Primair  
en Voortgezet Onderwijs, 
 
 
 
 
 
A.D. Wiersma

