MEMORIE VAN TOELICHTING 
 
A. ALGEMEEN DEEL 
 
Inhoudsopgave 
 
1. Inleiding  
 
2. Huidige situatie kinderopvang Caribisch Nederland  
 
3. Doel van het wetsvoorstel en de verantwoordelijkheidsverdeling 
 
4. Hoofdlijnen van het voorstel 
 
5. Kwaliteitseisen kindercentra en gastouders 
 
6. Verhouding tot nationale wetgeving 
 
7. Gevolgen (m.u.v. financiële gevolgen) en regeldruk 
 
8. Uitvoering 
 
9. Toezicht en handhaving 
 
10. Gegevens en informatie 
 
11. Financiën en financiële gevolgen 
 
12. Evaluatie 
 
13. Advies en consultatie 
 
14. Overgangsrecht en inwerkingtreding 
 
 
  

2. Huidige situatie kinderopvang Caribisch Nederland 
Sinds de staatkundige transitie van 10 oktober 2010 is de verantwoordelijkheid voor 
kinderopvang in Caribisch Nederland belegd bij de openbare lichamen. De Europees 
Nederlandse wetgeving voor de kinderopvang en het onderwijsachterstandenbeleid is er 
niet van toepassing. De kinderopvang in Caribisch Nederland verschilt mede daarom van 
de situatie in Europees Nederland, en heeft zich bovendien als gevolg van de lokale 
verantwoordelijkheid verschillend ontwikkeld.  
 
In dit hoofdstuk wordt de situatie van de kinderopvang in Caribisch Nederland gegeven. 
Belangrijke bronnen hiervoor zijn de nulmeting (2019) en het vervolgonderzoek (2021) 
6
van Ecorys. Uit de nulmeting blijkt dat de staat van de kinderopvang op de openbare 
lichamen verschillend is. Op elk openbaar lichaam zijn er voorzieningen voor dagopvang 
en buitenschoolse opvang waarvan ouders in verhouding veel gebruik maken. Daarnaast 
is er ook nog sprake van informele opvang. In tegenstelling tot Europees Nederland 
gaan de kinderen vaak gedurende een hele week naar de opvang en komt ‘deeltijd’-
opvang (opvang gedurende enkele dagen/dagdelen per week) minder voor. Uit het 
onderzoek blijkt ook dat de kwaliteit van de voorzieningen wisselend is en dat er nog 
forse inspanningen nodig zijn om tot structureel goede en voor iedereen betaalbare 
kinderopvang te komen. In 2021 heeft Ecorys een vervolgonderzoek uitgevoerd dat 
voortbouwt op de nulmeting. Doel van dit onderzoek is om de opbrengsten van het 
programma in kaart te brengen en een aantal aanbevelingen te doen ten behoeve van 
het programma. 
In paragraaf 2.1 wordt op hoofdlijnen de feitelijke situatie per openbaar lichaam 
beschreven. In paragraaf 2.2 wordt stilgestaan bij de sociaaleconomische situatie waarin 
kinderen in Caribisch Nederland opgroeien en het risico op leer- en 
ontwikkelachterstanden. In de paragrafen 2.3 tot en met 2.5 worden de belangrijkste 
inzichten en conclusies uit het onderzoek belicht langs de lijnen van dit wetsvoorstel: 
kwaliteit en het toezicht erop, en financiering. Paragraaf 2.6 bevat de conclusie. 
2.1 De openbare lichamen 
2.1.1 Eilandelijke situatie: deelname en aanbod 
Bonaire 
Op Bonaire wonen ongeveer 3.000 kinderen in de leeftijd van 0 tot de 
middelbareschoolleeftijd. Op Bonaire zijn in 2022 in totaal circa 45 aanbieders van 
kinderopvang actief. Daarnaast zijn er ook enkele gastouders actief die kinderen thuis 
opvangen. De voertaal in de kinderopvang is hoofdzakelijk Papiaments en Nederlands.  
De organisaties verschillen in grootte, variërend van kleinere organisaties die aan één 
groep opvang bieden op een locatie in of aan het huis van de aanbieder, tot organisaties 
met meerdere groepen en soms meerdere locaties. Enkele organisaties nemen deel aan 
de ontwikkeling van integrale kindercentra (IKC) op Bonaire. Deze organisaties werken 
samen met scholen voor primair onderwijs en zijn soms gehuisvest in een 
schoolgebouw.  
Een groot deel van de houders van kindercentra (40) heeft zich verenigd in de 
belangenorganisatie Lokaal Overleg Kinderopvang Bonaire (LOKB). LOKB treedt vooral 
op als gesprekspartner richting het openbaar lichaam en het Rijk.  
Op Bonaire werd in 2021 door bijna 70% van de kinderen in de leeftijd van 0 tot 4 jaar 
gebruik gemaakt van dagopvang. Ten opzichte van de nulmeting (60%) zijn meer 
 
6
 Ecorys (2022). Evaluation and monitoring of the BES(t) 4 Kids program and the law Childcare for 
the Caribbean Netherlands, Rotterdam. 
3 

een ongunstige economische, sociale of culturele omgeving – met name in de 
thuissituatie – op school slechter starten of presteren dan zij bij een gunstiger situatie 
‘zouden kunnen’ gezien hun potentieel. Een achterblijvende ontwikkeling op het gebied 
van taal speelt hierbij vaak een grote rol. Kinderen van 2,5 tot 4 jaar met een verhoogd 
risico op een achterstand worden door de gemeente gestimuleerd om deel te nemen aan 
voorschoolse educatie.   
Een dergelijke indicator kan op dit moment in Caribisch Nederland niet worden gebruikt 
vanwege het ontbreken van data, maar gezien het (gemiddelde) opleidingsniveau van 
de ouders, de meertalige situatie waarbij de moedertaal vaak niet het Nederlands is en 
de armoedeproblematiek binnen gezinnen, kan redelijkerwijs worden aangenomen dat 
het merendeel van de kinderen in Caribisch Nederland een groot risico loopt op een 
achterstand. Deze kinderen zouden in Europees Nederland in aanmerking komen voor 
voorschoolse educatie. 
2.3 Situatie met betrekking tot de kwaliteit 
Uit de nulmeting en het vervolgonderzoek van Ecorys komt een wisselend beeld naar 
voren over de kwaliteit. Dit wordt hieronder schetsmatig toegelicht.  
2.3.1 Kwaliteit kinderopvang voor de start van het programma BES(t) 4 kids 
Door de beperkte financiële mogelijkheden van een grote groep ouders en het vaak 
ontbreken van voldoende middelen bij de openbare lichamen (zie paragraaf 2.5) is er bij 
houders van kindercentra en gastouders een permanente druk geweest om de kosten 
van de opvang laag te houden. Het ligt voor de hand dat dit een van de oorzaken is dat 
er weinig is geïnvesteerd in de kwaliteit van de kinderopvang, de huisvesting en 
spelmaterialen.  
Op Bonaire en Sint Eustatius waren in 2019 reeds Eilandsverordeningen voor de 
kinderopvang van kracht met daarin enkele kwaliteitseisen. In het geval van Sint 
Eustatius gold de Eilandsverordening wel voor de dagopvang, maar niet voor de 
buitenschoolse opvang. Op Saba was geen Eilandsverordening van kracht, maar werd de 
dagopvang zoals gezegd georganiseerd door het openbaar lichaam. 
Er was in de kinderopvang al aandacht voor de ontwikkeling van kinderen. Het 
7
programma High Scope (op Saba en Sint Eustatius) en Kaleidoscoop (op Bonaire) is 
jaren geleden, voor 10-10-2010, geïntroduceerd en verschillende medewerkers zijn 
getraind om met die methodiek te werken. In de praktijk bleek echter dat deze 
programma’s niet meer altijd volledig en naar behoren werden gehanteerd. De meeste 
mensen die destijds hiervoor waren opgeleid, zijn inmiddels vertrokken en de afgelopen 
jaren is slechts minimaal geïnvesteerd in het trainen van nieuwe mensen.  
In de kinderdagopvang op Saba was het aantal kinderen per medewerker 1 op 6-8 en op 
Sint Eustatius 1 op 6-7. Op Bonaire liep dat meer uiteen, van 1 op 4 tot 1 op 12. Ook bij 
de buitenschoolse opvang was het beeld hiervan divers. 
De opleidingsniveaus van medewerkers waren wisselend, terwijl dit samen met de 
groepsgrootte een belangrijke voorspeller is voor de kwaliteit van de opvang. 
Medewerkers hebben niet altijd een pedagogische opleiding. De meerderheid van de 
medewerkers heeft een opleiding op het niveau van MBO-2 of lager. De beloning van de 
medewerkers varieert en is laag met als gevolg dat werken in de kinderopvang als 
minder aantrekkelijk wordt ervaren.  
 
7
 Kaleidoscoop is de Nederlandse vertaling van het oorspronkelijk Engelstalige programma High 
Scope. 
5 

Met betrekking tot het pedagogisch en educatief handelen wordt in de 
Eilandsverordening geregeld dat houders van kindercentra en gastouders beleid moeten 
voeren dat ertoe leidt dat dit redelijkerwijs leidt tot verantwoorde kinderopvang. 
Belangrijke ondersteunende eisen daarbij zijn dat houders van kindercentra een 
pedagogisch beleidsplan moeten opstellen waarin staat beschreven wat hun 
pedagogische visie is en hoe wordt voldaan aan de eis voor verantwoorde kinderopvang, 
en dat de dagopvang moet werken met een programma voor voorschoolse educatie. Ten 
aanzien van het pedagogisch beleidsplan is bekend dat nog niet alle kindercentra dit 
voldoende hebben opgesteld. Vanuit het programma worden de aanbieders hierbij 
ondersteund. Sinds 2020 is vanuit het programma ingezet op het (her)implementeren 
van programma’s voor voor- en vroegschoolse educatie. Er worden trainingen 
aangeboden waar beroepskrachten van veel kindercentra aan deelnemen.  
Goed opgeleid personeel is van groot belang om de kwaliteit van de kinderopvang naar 
een hoger niveau te tillen. Wat betreft de beroepskwalificaties is de minimale eis een 
mbo2-opleiding op de bovenwinden en een mbo3-opleiding op Bonaire (met een 
overgangsperiode tot juli 2025). Sinds 2020 worden vanuit het programma opleidingen 
aangeboden ten behoeve van het behalen van deze eis. In juni 2021 beschikte 47% van 
de beroepskrachten over de gevraagde opleiding en in december 2021 53%, en op dat 
moment waren 131 beroepskrachten nog in opleiding. De verwachting is dat op deze 
wijze de meeste beroepskrachten binnen enkele jaren beschikken over de juiste 
opleiding. De beroepskwalificaties zullen uiteindelijk worden vastgelegd in lagere 
wetgeving. Gedacht wordt om voor de beroepskwalificaties een overgangsregeling van 
enkele jaren in te stellen, om de beroepskrachten in de gelegenheid te stellen om de 
opleiding te volgen. 
Om ervoor te zorgen dat het opgeleide personeel ook werkzaam blijft binnen de 
kinderopvang, is het verbeteren van de arbeidsvoorwaarden eveneens prioriteit. Op dit 
moment kiest goed geschoold personeel voor het onderwijs of andere sectoren, omdat 
de arbeidsvoorwaarden daar beter zijn. Het kabinet wil dit zo veel mogelijk voorkomen 
en zet in op het verbeteren van de arbeidsvoorwaarden. Een eerste belangrijke stap is 
gezet met het verhogen van de subsidies om te kunnen voldoen aan de wettelijke 
(minimum)lonen en eerste stappen te zetten in het verbeteren van de 
arbeidsvoorwaarden. In nauw overleg met de houders van kindercentra en werknemers 
wordt binnen het programma BES(t) 4 kids onderzocht of kan worden toegewerkt naar 
9
een CAO voor medewerkers in de kinderopvangsector. 
 
In de Eilandsverordening zijn maximale groepsgroottes en de beroepskracht-kindratio 
vastgelegd. Vooral kindercentra op Bonaire hadden op dit vlak stappen te zetten. Vanuit 
het programma BES(t) 4 kids is bekend dat de meeste houders van kindercentra hier 
inmiddels aan voldoen. 
Voor wat betreft huisvesting is de verwachting dat, omdat de vraag naar kinderopvang 
gezien de verbeterde financiële toegankelijkheid waarschijnlijk zal stijgen, de behoefte 
aan passende huisvesting zal toenemen. Vooral op Bonajre betekent dit dat het aantal 
plaatsen in de kinderopvang, zowel dagopvang als de buitenschoolse opvang, zal 
moeten worden uitgebreid. Daarnaast voldoet de huisvesting niet in alle gevallen aan de 
kwaliteitseisen die in de verordening worden gesteld. Van oudsher wordt daar door een 
aantal kindercentra opvang aangeboden in huurhuizen die moeilijk aan te passen zijn 
aan de regelgeving. Omdat houders van kindercentra en gastouders in principe zelf 
verantwoordelijk zijn voor de huisvesting, zijn zij zelf bezig om te investeren in betere 
huisvesting. Samen met het openbaar Lichaam worden de knelpunten en 
 
9
 Het sluiten van een CAO is in de basis een zaak tussen werkgevers en werknemers. 
 
7 

kinderopvangtoeslag, is dat in Caribisch Nederland niet het geval. In de situatie ten tijde 
11
van de nulmeting hadden de openbare lichamen subsidierelaties met een aantal 
aanbieders van kinderopvang. Op Saba en Sint Eustatius werd een deel van de 
dagopvang voornamelijk door het openbaar lichaam gesubsidieerd. Op Bonaire gold dat 
voor de buitenschoolse opvang.  
Daarnaast betalen ouders een ouderbijdrage. De openbare lichamen verstrekken voor 
kinderen die opgroeien in armoede kindplaatssubsidies waardoor kinderopvang voor de 
betreffende ouders gratis of tegen een gereduceerde ouderbijdrage wordt aangeboden. 
12
De gemiddelde ouderbijdrage voor de dagopvang bedroeg ten tijde van de nulmeting 
zo’n $ 400 per maand (bij vijf dagen per week) en voor de buitenschoolse opvang zo’n 
$ 250 per maand (bij vijf dagen per week). De daadwerkelijke prijs die ouders betalen 
varieerde omdat (een deel van) de kosten soms door het openbaar lichaam worden 
gedragen. Ook geven aanbieders aan dat ouders niet altijd in staat zijn om de 
ouderbijdrage te betalen of dat de incasso van ouderbijdragen moeizaam verloopt. Zij 
nemen daardoor soms genoegen met een lagere ouderbijdrage. 
Als de hoogte van de ouderbijdrage wordt afgezet tegen het gemiddelde 
huishoudinkomen, dan wordt duidelijk dat de reguliere kinderopvang voor een behoorlijk 
deel van de bevolking in verhouding duur is. De gemiddelde dagopvang (5 dagen per 
week) kost op Bonaire tussen 200 en 350 dollar per maand. Een gemiddeld besteedbaar 
13
inkomen van een huishouden op Bonaire bedraagt $38.000. Ouders besteden derhalve 
gemiddeld tussen 10 en 15% van het inkomen aan kinderopvang. Voor ouders die in 
armoede leven zou het aandeel in het inkomen rond 15% komen te liggen. In Europees 
Nederland ligt dat percentage gemiddeld op zo’n 6%. Dit ligt lager omdat in Europees 
Nederland voor werkende ouders ongeveer twee derde van de kosten door de overheid 
wordt gefinancierd via de kinderopvangtoeslag. Gevolg is dat ouders in Caribisch 
Nederland vaker overgaan tot informele vormen van opvang of dat ouders thuisblijven. 
Vanuit het Rijk werden in het verleden slechts beperkte structurele middelen voor de 
kinderopvang in Caribisch Nederland ter beschikking gesteld. De Minister van VWS 
subsidieerde de buitenschoolse activiteiten op de eilanden voor de jeugd tot 18 jaar 
(gemiddeld $1,2 mln per jaar). Vanuit de bijzondere uitkering Integrale Middelen werd 
gebundeld budget vanuit het Rijk (BZK, OCW, SZW en VWS) voor een samenhangende 
aanpak in het sociale domein beschikbaar gesteld. De middelen zijn vaak op incidentele 
basis vrijgekomen en waren niet bedoeld om de kinderopvang structureel te financieren. 
Er was geen financiële basis om de kinderopvang structureel te verbeteren. Met de start 
van het programma BES(t) 4 kids in 2018 is budget ingezet om de kinderopvang 
kwalitatief te verbeteren en eerste stappen te zetten op weg naar een voor alle ouders 
betaalbare kinderopvang. Vanaf 1 juli 2020 is de tijdelijke subsidieregeling van kracht en 
ontvangen houders van kindercentra en gastouders subsidies. 
Via de tijdelijke subsidieregeling is de ouderbijdrage sinds 2020 met stappen verlaagd. 
Per juli 2021 bedraagt de (minimale) ouderbijdrage $ 100-125 en voor de 
buitenschoolse opvang is dat $ 50. Ouders die gebruikmaken van gastouders betalen 
voor de dagopvang een bedrag van $ 100 voor de buitenschoolse opvang. Met ingang 
van 1 januari 2022 is in het kader van koopkrachtmaatregelen de ouderbijdrage 
verlaagd: voor de dagopvang met $25 voor de dagopvang en voor de buitenschoolse 
opvang bij volledige opvang per maand. De openbare lichamen betalen de opvang voor 
 
11
 Vanaf 2020 heeft het Rijk subsidie verstrekt aan de houders van kindercentra en gastouders.  
12
 Middels de subsidieregeling van het Rijk zijn deze ouderbijdragen vanaf 2020 omlaag gebracht.  
13
 Zie Ecorys (2019). Nulmeting Kinderopvang Caribisch Nederland. blz. 22. Hierbij moet worden 
aangemerkt dat informele inkomsten door het CBS niet worden meegenomen, maar in praktijk wel 
vaak voorkomen.   
9 

3. Doel van het wetsvoorstel en de verantwoordelijkheidsverdeling 
In paragraaf 3.1 wordt nader ingegaan op het doel van het wetsvoorstel. Daarnaast 
wordt in dit hoofdstuk de verantwoordelijkheidsverdeling (paragraaf 3.3 en 3.4) die ten 
grondslag ligt aan het wetsvoorstel toegelicht. Gerelateerd aan de 
verantwoordelijkheidsverdeling wordt ook stilgestaan bij de relatie met de wetgeving in 
Europees Nederland (paragraaf 3.2), de opbouw van het wetsvoorstel en lagere 
regelgeving (paragraaf 3.5) en het jaarlijkse overleg tussen het Rijk, de openbare 
lichamen en de toezichthouders (paragraaf 3.6). 
3.1 Doel van het wetsvoorstel 
De eerste levensjaren zijn bepalend voor de ontwikkelingskansen voor een kind. 
Wetenschappelijk onderzoek laat zien dat hoe eerder een kind wordt gestimuleerd, hoe 
14
positiever de effecten op de ontwikkeling van het kind zijn. Wanneer een kind eenmaal 
een achterstand heeft, bijvoorbeeld op het gebied van woordenschatontwikkeling, wordt 
het verschil ten opzichte van kinderen die geen achterstand hebben snel groter. Ook 
15
vanuit onderwijskundig oogpunt geldt: vroeg starten met het stimuleren van de 
ontwikkeling van kinderen heeft een hoog rendement. Kinderopvang speelt in die zin een 
belangrijke rol in het vroegtijdig stimuleren van kinderen.  
 
De beschrijving van de situatie in Caribisch Nederland in hoofdstuk 2 laat zien dat er 
sprake is van een substantiële problematiek van armoede en dat de risico’s op 
achterstanden bij kinderen op het terrein van ontwikkelen en leren aanzienlijk zijn. Dit, 
in combinatie met een stelsel van kinderopvang dat voor veel ouders duur is en vaak 
niet toereikend is op het gebied van huisvesting en kwaliteit, maakt dat structurele 
verbeteringen in de kinderopvang gewenst zijn. Er is behoefte aan kinderopvang die een 
veilige, zorgzame en ontwikkelgerichte omgeving biedt aan kinderen, en die financieel 
toegankelijk is voor alle kinderen. 
 
Vanuit het uitgangspunt dat alle kinderen in Nederland recht hebben op dezelfde 
mogelijkheden om zich te ontwikkelen, hebben de openbare lichamen en het Rijk samen 
uitgesproken dat zij willen zorgen voor een stelsel van veilige, kwalitatief goede en 
betaalbare kinderopvang in Caribisch Nederland. Met dit wetsvoorstel worden de kaders 
voor dit kinderopvangstelsel structureel verankerd. 
 
Het doel van het wetsvoorstel is het verbeteren van de kwaliteit en het verhogen van de 
financiële toegankelijkheid van de kinderopvang in Caribisch Nederland. Een stelsel van 
veilige, kwalitatief goede en betaalbare kinderopvang moet bijdragen aan de optimale 
doorlopende ontwikkeling en het reduceren van achterstanden ten behoeve van een 
perspectiefrijke toekomst voor kinderen. Daarnaast draagt het bij aan de 
lastenverlichting en ontzorging van ouders, zodat zij kunnen werken en zelf een inkomen 
kunnen genereren. 
 
Het wetsvoorstel bevat kwaliteitseisen, een toezichtstelsel, en een 
financieringsstructuur. Daarnaast bevat het wetsvoorstel ook enkele wijzigingen in de 
Wet primair onderwijs BES, ten behoeve van een goede samenwerking en aansluiting 
tussen de kinderopvang en het primair onderwijs in Caribisch Nederland. Bovendien 
 
14
 OECD (2015). Skills for Social Progress: The Power of Social and Emotional Skills, OECD Skills 
Studies, OECD Publishing. 
Van Huizen, T., en Plantenga, J. (2018). Do children benefit from universal early childhood 
education and care? A meta-analysis of evidence from natural experiments. Economics of Education 
Review, 66, p. 206–222. 
15
 J.J. Heckman, D.V. Masterov (2007). The productivity argument for investing in young children. 
Applied Economic Perspectives and Policy, p. 446-493 
Heckman, J.J. (2008). Schools, skills and synapses, Economic Inquiry, Vol. 46, No. 3, p. 289-324. 
11 

jeugdgezondheidszorg. De gemeente bepaalt zelf de indicatoren voor het bepalen van de 
doelgroep.  
 
Maatwerk Caribisch Nederland 
In hoofdstuk 2 is beschreven dat veel kinderen in Caribisch Nederland opgroeien in een 
sociaaleconomisch ongunstige situatie, en dat – hoewel hier geen nader onderzoek naar 
heeft plaatsgevonden – verondersteld kan worden dat het merendeel van de kinderen 
risico loopt op leer- en ontwikkelachterstanden. Het kabinet kiest in overleg met de 
openbare lichamen voor een integrale benadering van het kinderopvangstelsel, waarbij 
de ontwikkeling van het kind voorop staat en alle kinderen van deze voorziening gebruik 
kunnen maken. Om die reden wordt in het wetsvoorstel in tegenstelling tot Europees 
Nederland geen arbeidseis opgenomen. Het stelsel is toegankelijk en wordt gefinancierd 
voor alle kinderen. In paragraaf 4.2.1 wordt het principe van integrale kinderopvang 
verder uitgewerkt. 
 
Verder dient bedacht te worden dat in Europees Nederland het kinderopvangstelsel 
mede in relatie tot het onderwijsachterstandenbeleid, het daarmee samenhangende 
onderwijsstelsel en de positie van de gemeenten in verschillende wettelijke kaders is 
ondergebracht. Dat is ook terug te zien in de financiering, die daardoor gefragmenteerd 
is. Een Wet kinderopvang voor Caribisch Nederland die aansluit bij de Europees 
Nederlandse wetgeving zou daardoor behoorlijk complex worden, terwijl het kabinet en 
de openbare lichamen vooraf de wens hebben uitgesproken om – onder andere gezien 
de schaalgrootte van de eilanden – het kinderopvangstelsel en de daarmee 
samenhangende financiering zo eenvoudig mogelijk te houden.  
 
Tegen deze achtergrond is besloten het kinderopvangstelsel en in samenhang daarmee 
de inrichting van de voor- en vroegschoolse voorzieningen in Caribisch Nederland door 
middel van een zelfstandige wet vorm te geven en daarbij uit te gaan van een integrale 
benadering. Bovendien geeft dat de mogelijkheid om meer recht te doen aan de lokale 
omstandigheden en de wetgeving daarop te laten aansluiten. 
 
3.3 Verantwoordelijkheidsverdeling 
Dit wetsvoorstel vormt het kader voor het kinderopvangstelsel in Caribisch Nederland. 
Daarbij wordt enerzijds aangesloten bij de inrichting van het stelsel van kinderopvang in 
Europees Nederland als het gaat om de verantwoordelijkheid ten aanzien van wet- en 
regelgeving en financiering. En anderzijds wordt bij de inrichting van het stelsel 
uitdrukkelijk rekening gehouden met de omstandigheden in Caribisch Nederland. Het 
gaat dan onder meer om schaalgrootte, de eilandelijke structuur waardoor geen gebruik 
kan worden gemaakt van bovenlokale faciliteiten zoals speciaal onderwijs en specifieke 
medische zorg, de sociaaleconomische omstandigheden en de uitvoeringskracht van de 
openbare lichamen en de Rijksdienst Caribisch Nederland. 
 
Met dit wetsvoorstel beoogt het Rijk de stelselverantwoordelijkheid voor de 
kinderopvang in Caribisch Nederland op zich te nemen. Dat wil zeggen dat er centraal 
regels aan veiligheid, kwaliteit en de financiering worden gesteld en het Rijk daarvoor 
ook de middelen beschikbaar stelt. Dit gebeurt in nauwe samenwerking met de 
openbare lichamen, omdat de openbare lichamen hun eigen rol en 
verantwoordelijkheden hebben binnen het stelsel. Bovendien kan zo rekening worden 
gehouden met de specifieke omstandigheden op de verschillende eilanden. Juist 
vanwege deze bijzondere omstandigheden krijgen de openbare lichamen met dit 
wetsvoorstel de bevoegdheid om binnen de wettelijke kaders een Eilandsverordening 
Kinderopvang op te stellen waarin eilandspecifieke elementen opgenomen kunnen 
worden. 
 
13 

 
Het openbaar lichaam kan voor ouders die in armoede leven in het kader van het lokale 
armoedebeleid besluiten om de ouderbijdrage voor zijn rekening te nemen.  
 
Vergunningverstrekker 
Kinderopvang mag alleen worden aangeboden als een organisatie een 
exploitatievergunning heeft. Deze wordt door het bestuurscollege van het openbaar 
lichaam verstrekt. Alleen aanbieders die aan de geldende wet- en regelgeving voldoen, 
komen in aanmerking voor een exploitatievergunning. Het proces van 
vergunningverlening wordt nader toegelicht in paragraaf 4.1.3.  
 
Toezichthouder 
Het voornemen is om de Inspectie van het Onderwijs aan te wijzen als 
eindverantwoordelijke voor het toezicht op de kwaliteit van de kinderopvang. Redenen 
hiervoor zijn onder andere de onafhankelijkheid en deskundigheid van de 
toezichthouder. Beide zijn belangrijke vereisten voor het goed, zuiver en transparant 
uitvoeren van het toezicht. Daarnaast is het voornemen om ook een lokale inspecteur 
van het openbaar lichaam aan te wijzen als mede-toezichthouder, zodat er ook toezicht 
kan plaatsvinden en signalen opgepakt kunnen worden op het moment dat ambtenaren 
van de inspectie niet op het eiland aanwezig zijn. Op deze wijze worden ook de lokale 
omstandigheden in de beoordeling van de kwaliteit van het toezicht betrokken. Zie 
paragraaf 4.3 en hoofdstuk 9 voor een uitgebreide toelichting over het toezicht op de 
kwaliteit. 
 
Het voornemen is om de RCN-unit SZW als uitvoerder van de financiering van de 
kinderopvang aan te wijzen als toezichthouder op de rechtmatigheid. De RCN-unit SZW 
zal toezien op het juist toepassen van de regelgeving die betrekking heeft op het 
verstrekken van de kinderopvangvergoeding aan de organisaties en op het innen van de 
ouderbijdrage door de houders van kindercentra en gastouders. 
 
Handhaver 
De minister is verantwoordelijk voor de handhaving, en zal daarvoor verschillende 
handhavingsinstrumenten ter beschikking hebben. Verderop in deze memorie van 
toelichting (hoofdstuk 9) is beschreven welke instrumenten dat zijn. De minister kan 
mandaat verlenen om handhavingsbesluiten te nemen, waarbij eraan gedacht wordt om 
in dat kader mandaat te verlenen aan de inspectie en het openbaar lichaam. Daarnaast 
zal het openbaar lichaam de bevoegdheid krijgen om de vergunning van een locatie te 
schorsen of in te trekken. Dit wordt in hoofdstuk 9.4 nader uitgewerkt.  
 
Uitvoering kinderopvang 
De uitvoering van de kinderopvang zal voornamelijk door houders van kindercentra en 
gastouders plaatsvinden. De houders van kindercentra en gastouders zijn zelf 
verantwoordelijk voor het voldoen aan de kwaliteitseisen zoals gesteld in het 
wetsvoorstel. Daarnaast dienen zij nauw samen te werken met scholen en andere 
relevante stakeholders, ten behoeve van een doorlopende ontwikkeling van kinderen in 
Caribisch Nederland. Het openbaar lichaam zal de ondersteuning van de kinderopvang 
en de samenwerking tussen kinderopvang en scholen op het eiland faciliteren.  
  
  
15 

Het Openbaar Lichaam zal in het kader van het lokale 
armoedebeleid toetsen of een ouder voldoet aan de 
criteria voor het vergoeden van de ouderbijdrage. 
Toezichthouder Het openbaar lichaam stelt een lokale toezichthouder 
aan die door de minister wordt aangewezen. Deze zal 
onder regie van de Inspectie van het Onderwijs gaan 
opereren. 
Handhaver De openbare lichamen kunnen, als vergunningverlener, 
in het uiterste geval overgaan tot schorsing of 
intrekking van een exploitatievergunning.  
 
3.5 Opbouw van het wetsvoorstel en lagere regelgeving 
De hierboven weergegeven verantwoordelijkheidsverdeling blijkt ook uit de opbouw van 
de regelgeving. Met dit wetsvoorstel wordt de minister stelselverantwoordelijk voor het 
kinderopvangstelsel in Caribisch Nederland. Voorgesteld wordt om de kaders voor de 
kinderopvang op het gebied van kwaliteit, financiering en toezicht op het niveau van de 
wet vast te leggen. Op onderdelen wordt voorgesteld om te voorzien in (sub)delegatie 
van regelgevende bevoegdheid. Het gaat daarbij om het niveau van algemene maatregel 
van bestuur, ministeriële regeling, Eilandsverordening en Eilandsbesluit. Dit zal samen 
het pakket aan regels vormen voor het kinderopvangstelsel in Caribisch Nederland. 
Daarbij wordt, zoals eerder aangegeven, op hoofdlijnen aangesloten bij de wet- en 
regelgeving zoals die in Europees Nederland voor kinderopvang geldt, inclusief de wijze 
waarop de delegatie van bevoegdheden is vormgegeven. Hieronder wordt uiteengezet 
welke regels de regering voornemens is op welk niveau uit te werken.  
 
In navolging van de Wet kinderopvang die voor Europees Nederland geldt bevat dit 
wetsvoorstel de kaders en uitgangspunten voor het stelsel. Een wettelijke 
vergunningplicht voor kindercentra en gastouders vormt de basis. Houders van 
kindercentra en gastouders moeten volgens het wetsvoorstel, net als in Europees 
Nederland, verantwoorde kinderopvang bieden. Houders van kindercentra en gastouders 
moeten het pedagogische beleid en het veiligheids- en gezondheidsbeleid schriftelijk 
vastleggen en er zorg voor dragen dat het beleid wordt uitgevoerd. Bovendien stelt dit 
wetsvoorstel eisen op het gebied van een verklaring omtrent het gedrag, de overleg- en 
aangifteplicht in geval van vermoedens van een strafbaar feit binnen de kinderopvang, 
en het instellen van een oudercommissie en klachtencommissie. Voor de financiering van 
de houders van kindercentra en de gastouders geldt dat bekostiging van de organisaties 
door het Rijk zal plaatsvinden en de financiële bijdrage van ouders geïnd zal worden 
door de houders van kindercentra en de gastouders. De kern van het voorgestelde 
stelsel ligt daarmee vast in de wet. 
 
In algemene zin zal het merendeel van de regelgeving voor de kinderopvang in alle drie 
de openbare lichamen van toepassing zijn. Dat geldt bijvoorbeeld voor de inrichting en 
regels van de financiering en bekostiging en voor een belangrijk deel ook voor de 
kwaliteit van de kinderopvang. Daarbij staat de optimale borging van de kwaliteit 
voorop. Voor de kinderopvang in alle drie de openbare lichamen zullen dezelfde 
minimumeisen voor de kwaliteit gelden, waarbij in elk geval de eisen met betrekking tot 
veiligheid en gezondheid van kinderen voor de openbare lichamen gelijk zullen zijn. Dat 
zal ook het geval zijn voor regels over bijvoorbeeld de groepsgrootte en het aantal 
medewerkers op de groep, wat belangrijke factoren zijn voor de kwaliteit van de 
kinderopvang. Op deze onderdelen zullen daarom voor alle houders van kindercentra en 
gastouders in Caribisch Nederland dezelfde regels gelden, zodat zij allemaal aan 
dezelfde standaard voldoen. Daarom voorziet het wetsvoorstel hiervoor in de 
mogelijkheid tot (sub)delegatie van regelgevende bevoegdheid aan de regering of de 
minister. Dat sluit aan bij de keuzes die zijn gemaakt in de Wet kinderopvang in 
17 

  
19 

Ook voor deze ouders moet passende opvang mogelijk zijn. Daarom is in dit 
wetsvoorstel ook de mogelijkheid voor flexibele opvang opgenomen. Flexibele opvang is 
de opvang gedurende de avond en nacht en gedurende het weekend. Ook voor deze 
vorm van opvang geldt dat de houder van het kindercentrum of de gastouder een 
exploitatievergunning moet hebben. Ouders maken specifieke afspraken over de 
opvanguren met de houder van het kindercentrum of de gastouder.  
 
Opvang door kindercentra geniet de voorkeur 
Opvang in een kindercentrum heeft vanwege de opbouw van de expertise en de 
continuïteit van de opvang in het algemeen de voorkeur boven gastouderopvang. Het 
kabinet maakt in dit wetsvoorstel echter ook gastouderopvang mogelijk. 
Gastouderopvang is kleinschalig en vindt in een huiselijke omgeving plaats, en kan om 
die reden voor sommige kinderen, bijvoorbeeld kinderen die gebaat zijn bij beperkte 
prikkels, een goed alternatief zijn. Daarnaast kan gastouderopvang een bescheiden 
bijdrage leveren aan het vergroten van het aantal kinderopvangplekken. Op Bonaire zijn 
al gastouders actief, en de openbare lichamen van Sint Eustatius en Saba hebben 
aangegeven om deze redenen niet uit te sluiten dat gastouderopvang in de toekomst 
een oplossing kan bieden op het eiland. Daarnaast wordt hiermee aangesloten bij 
Europees Nederland, waar gastouderopvang ook mogelijk is. Op basis van dit 
wetsvoorstel worden eisen gesteld aan de kwaliteit van de gastouderopvang en zal 
hierop toezicht worden gehouden.   
 
Het openbaar lichaam heeft de mogelijkheid om het Rijk te adviseren over de 
financiering van gastouderopvang door de overheid en om nadere regels te stellen aan 
het pedagogische beleid en de pedagogische praktijk binnen de gastouderopvang, zodat 
het openbaar lichaam kan sturen op de rol de gastouderopvang op het eiland in het 
stelsel heeft.  
 
4.1.2 Kinderopvangstelsel in Caribisch Nederland 
Publiek stelsel, privaat uitgevoerd 
Bij de uitwerking van de inrichting van het stelsel speelt de lokale context een 
belangrijke rol. Niet alleen de schaalgrootte, maar ook de wijze van organisatie in de 
kinderopvang en buitenschoolse voorzieningen in Caribisch Nederland is anders dan de 
Europees Nederlandse situatie. Voor de inrichting van de kinderopvang in Caribisch 
Nederland heeft dit tot gevolg dat niet zonder meer alle elementen uit het stelsel in 
Europees Nederland kunnen worden overgenomen. Uitgangspunt is dat in Caribisch 
Nederland vergelijkbare kwaliteits- en veiligheidsvoorschriften gelden als in Europees 
Nederland. 
 
In het Europees Nederlandse stelsel zijn keuzevrijheid voor ouders, marktwerking en 
vrije toetreding tot die markt van natuurlijke personen of rechtspersonen die 
kinderopvang aanbieden belangrijke pijlers. Aan de rechtspersoon van het 
kindercentrum of gastouderschap worden er vanuit deze optiek geen nadere 
voorwaarden gesteld. In Caribisch Nederland is de markt daarentegen zo klein dat de 
marktwerking als regulerend mechanisme aanzienlijk beperkter zal zijn. Bovendien kan 
de toetreding tot de door het Rijk gefinancierde opvang worden gelimiteerd. Daarom is 
aanvullende regelgeving nodig. Dit wordt hieronder nader toegelicht. 
 
Keuzevrijheid ouders 
Het uitgangspunt blijft dat ouders de vrijheid hebben om zo mogelijk de kinderopvang 
van hun eerste voorkeur te kiezen. Kindercentra kunnen onder andere qua pedagogisch 
beleid, activiteitenprogramma en dagritme van elkaar verschillen. Duidelijke 
kwaliteitseisen en goed extern toezicht moeten ervoor zorgen dat alle houders van 
kindercentra en gastouders kwalitatief goede kinderopvang aanbieden.  
21 

Marktwerking 
Houders van kindercentra en gastouders hebben, als ze in aanmerking willen komen 
voor een kinderopvangvergoeding, niet de vrijheid om zelf hun tarieven vast te stellen. 
Op die manier wordt ervoor gezorgd dat kinderopvang voor alle kinderen gelijk 
toegankelijk is en segregatie in de opvang zoveel mogelijk wordt voorkomen. Daarom 
zal de bekostiging van de kinderopvang voor het grootste deel direct vanuit de overheid 
naar de houders van kindercentra en gastouders plaatsvinden.  
 
Op basis van het feitelijk aantal opgevangen kinderen zal de overheid een uniforme 
vergoeding aan de kindercentra en gastouders uitbetalen. Een gevolg is dat er geen 
concurrentie plaats zal vinden op basis van de prijs van de kinderopvang, maar dat 
ouders op basis van andere overwegingen (bijvoorbeeld het pedagogisch beleid van een 
aanbieder, of de locatie van de opvang) hun keuze voor een bepaalde kinderopvang 
zullen maken. Dit betekent dat houders van kindercentra en gastouders ervoor moeten 
zorgen dat hun aanbod ouders aanspreekt. Daarmee blijft de prikkel voor hen om goede 
opvang te bieden bestaan.  
 
Wel wordt van ouders een ouderbijdrage gevraagd. Dit wetsvoorstel voorziet erin dat de 
ouders een door de overheid vastgestelde ouderbijdrage aan de de kinderopvang 
betalen. Houders van kindercentra en gastouders mogen geen andere (vrijwillige) 
ouderbijdrage vragen en in de regel geen kinderen weigeren. Tot op zekere hoogte is de 
beoogde bekostiging te vergelijken met de bekostiging van het onderwijs. Er is sprake 
van een grotendeels publiek bekostigde voorziening die privaat wordt uitgevoerd.  
 
Beperking van het aantal te bekostigen kindplaatsen 
In samenspraak met de houders van kindercentra en gastouders zullen het openbaar 
lichaam en het kabinet bekijken hoe voldoende capaciteit op het eiland kan worden 
gerealiseerd. De overheid zal ook de houders van kindercentra en gastouders stimuleren 
om goede kwaliteit te blijven leveren. Goede huisvesting en een adequate bekostiging 
zijn noodzakelijke voorwaarden om dat te realiseren. Iedere houder van een 
kindercentrum of gastouder die voldoet aan de criteria kan daarom in aanmerking 
komen voor een exploitatievergunning (zie paragraaf 4.1.3). Dat betekent niet 
automatisch dat deze ook in aanmerking komt voor bekostiging van de kinderopvang.  
 
Een vrije toetreding van kindercentra en gastouders is in principe van belang om ouders 
een keuze te bieden en aanbieders te blijven stimuleren om goede kwaliteit te leveren. 
Voor kwalitatief goede kinderopvang is een zeker aantal kinderen nodig om betaalbare 
opvang te kunnen bieden. Er zijn bedrijfseconomische risico’s aan vrije toetreding 
verbonden. Dat kan ertoe leiden dat er een te groot aanbod van plaatsen wordt 
gerealiseerd en de gemiddelde bezettingsgraad van de opvang zal gaan dalen. Zeker op 
de kleinere eilanden Saba en Sint Eustatius kan dat tot gevolg hebben dat ouders 
gebruik maken van nieuwe aanbieders waardoor de bestaande kindercentra in financiële 
problemen kunnen komen. Als dit als gevolg heeft dat kinderen van aanbieder wisselen, 
dan zullen de gemiddelde kosten per kind gaan stijgen bij kindercentra en gastouders 
waar de kinderen vertrekken. Hierdoor kan de exploitatie van sommige houders onder 
druk komen te staan. De druk op de overheid om de vergoeding voor de opvang te 
verhogen zal daardoor toenemen met als gevolg dat de totale kosten voor de opvang 
voor de overheid zullen stijgen. Dat is een ongewenst effect en om die reden krijgt het 
Rijk op advies van het openbaar lichaam de bevoegdheid het aantal door het Rijk te 
bekostigen kindplaatsen in de opvang op het eiland te limiteren. In lagere regelgeving 
worden hier regels over gesteld. In de afweging van het openbaar lichaam bij dit advies 
zal ook aandacht moeten zijn voor het eventueel inperken van de keuzemogelijkheden 
van ouders mede ook in relatie tot de geboden kwaliteit van de opvang.  
 
23 

19
conclusie komt dat een exploitatievergunning niet had mogen worden verstrekt. Op 
basis van de bevindingen stelt de toezichthouder een rapport op en biedt dit rapport aan 
het openbaar lichaam aan. 
 
De kwaliteitscommissie stelt, mede op basis van het rapport van de toezichthouder, het 
advies op aan het bestuurscollege over het al dan niet verstrekken van een vergunning. 
De kwaliteitscommissie zal in dit advies alle relevantie feiten betrekken. Zo moet zij de 
lokale context meewegen, bijvoorbeeld ten aanzien van de locatiekeuze. Ook moet de 
kwaliteitscommissie bijvoorbeeld in het advies meenemen of de aanvrager al eerder – al 
dan niet met succes – een aanvraag voor een exploitatievergunning heeft ingediend. De 
kwaliteitscommissie zal het bestuurscollege eventueel ook adviseren ten aanzien van het 
aantal benodigde plaatsen in de kinderopvang op het eiland. Op basis van het advies 
neemt het bestuurscollege het besluit ten aanzien van het verstrekken van de 
exploitatievergunning aan de aanvrager. De kwaliteitscommissie heeft geen rol in het 
toezicht op de kinderopvang.  
 
4.2 Kwaliteit 
In deze paragraaf worden de uitgangspunten van de kwaliteitseisen beschreven die aan 
de kinderopvang worden gesteld. Daarbij is zoveel mogelijk aangesloten bij de 
kwaliteitseisen in Europees Nederland, maar wel met oog voor de Caribische context. De 
uitgangspunten zijn: 1) kinderopvang is een integrale voorziening; 2) alle kindercentra 
en gastouders moeten verantwoorde kinderopvang aanbieden; en 3) kinderen moeten 
zich doorlopend kunnen ontwikkelen. In hoofdstuk 5 worden de specifieke 
kwaliteitseisen voor kindercentra en gastouders nader beschreven.   
4.2.1 Kinderopvang als integrale voorziening 
In hoofdstuk 2 is toegelicht dat veel kinderen in Caribisch Nederland opgroeien in een 
sociaaleconomisch ongunstige situatie, en dat kan worden aangenomen dat het 
merendeel van de kinderen in Caribisch Nederland een groot risico loopt op een 
achterstand. Daarom wordt in dit wetsvoorstel uitgegaan van kinderopvang als integrale 
voorziening: opvang die toegankelijk is voor alle kinderen en waar kinderen 
spelenderwijs en gericht worden gestimuleerd in hun ontwikkeling ten behoeve van het 
voorkomen en bestrijden ontwikkel- en leerachterstanden. Dit moet mede bijdragen aan 
een voorspoedige en doorlopende ontwikkeling van het kind en een goede doorstroom in 
het basisonderwijs. Dit betekent dat, anders dan in Europees Nederland, alle 
organisatievormen en opvangsoorten van kinderopvang in Caribisch Nederland zich 
moeten richten op het stimuleren van taalvaardigheden, rekenvaardigheden, motoriek 
en sociaal-emotionele vaardigheden. Bovendien wordt nagestreefd om zoveel mogelijk 
kinderen deel te laten nemen aan de kinderopvang.  
Voor de kindercentra met dagopvang is gespecificeerd dat zij door middel van een 
programma voor voorschoolse educatie moeten voorzien in het voorkomen en bestrijden 
van ontwikkel- en leerachterstanden. Door dit programma worden kinderen op een 
spelende wijze gericht uitgedaagd in de ontwikkeling van hun taal-, reken-, motorische 
en sociaal-emotionele vaardigheden. Een houder van een kindercentrum is vrij in de 
keuze voor welk programma voor voorschoolse educatie hij aanbiedt, zolang het 
programma voldoet aan de eisen in de geldende wet- en regelgeving. 
Voor de kindercentra die buitenschoolse opvang en flexibele opvang bieden en voor 
gastouders geldt dat zij aantoonbaar moeten maken dat hun aanbod ook is gericht op 
 
19
 Dit geldt voor de aanvragen voor exploitatievergunningen die na de inwerkingtreding van de wet 
zijn gedaan. De toezichthouder heeft geen rol gespeeld in de vergunningprocedure voor de 
inwerkingtreding van de wet. Aanbieders van kinderopvang die voor de inwerkingtreding van de 
wet al een exploitatievergunning hebben verkregen, zijn destijds dus niet bezocht door de inspectie. 
25 

wordt omgegaan, respect voor de autonomie van kinderen wordt getoond en 
grenzen worden gesteld aan en structuur wordt geboden voor het gedrag van 
kinderen, zodat kinderen zich emotioneel veilig en geborgen kunnen voelen; 
  Kinderen dienen begeleid te worden in hun interacties, waarbij hen spelenderwijs 
sociale kennis en vaardigheden worden bijgebracht, teneinde kinderen in staat 
te stellen steeds zelfstandiger relaties met anderen op te bouwen en te 
onderhouden; 
  Kinderen worden gestimuleerd om op een open manier kennis te maken met de 
algemeen aanvaarde waarden en normen in de samenleving met het oog op een 
respectvolle omgang met anderen en een actieve participatie in de 
maatschappij; 
  Een houder van een kindercentrum of gastouder dient een 
activiteitenprogramma en een dagritme aan te bieden.  
 
Het tweede deel van de definitie: ‘en het spelenderwijs […] voor kinderen.’ is een 
aanvulling op de definitie die in Europees Nederland geldt. Doel is om met deze 
aanvulling het belang van een gerichte aanpak voor het spelenderwijs stimuleren van de 
ontwikkeling van kinderen ten behoeve van het voorkomen en bestrijden van ontwikkel- 
en leerachterstanden en ter bevordering van een goede doorstroom in het 
basisonderwijs te onderstrepen. Aansluiten bij de ontwikkelfase van het kind is daarbij 
van groot belang. Voor jonge kinderen gaat het bijvoorbeeld om ontluikende 
geletterdheid en gecijferdheid. 
 
4.2.3 Doorlopende ontwikkeling 
Het derde uitgangspunt is dat er voor kinderen in Caribisch Nederland sprake moet zijn 
van een doorlopende ontwikkel- en leerlijn, die start in de dagopvang en doorloopt in – 
in ieder geval – het primair onderwijs en de buitenschoolse opvang. Het kind staat 
daarbij centraal. Dat betekent dat kinderopvang, scholen, ouders en andere partijen in 
de jeugdketen samen zullen moeten werken om die lijn te borgen.  
 
Basisonderwijs (vanaf leeftijd 4 tot ongeveer 12 jaar)
 
Dagopvang 0-4
 
Buitenschoolse opvang (basisschoolleeftijd)
 
Figuur 1 Aansluiting kinderopvangstelsel en primair onderwijs 
In het wetsvoorstel wordt de aansluiting tussen het kinderopvangstelsel en het primair 
onderwijs langs vier lijnen gecreëerd: de taal, het tweemaal jaarlijks overleg, een 
doorlopende lijn van voor- naar vroegschoolse educatie, en een goede overdracht tussen 
kinderopvang en de basisschool. In onderstaande alinea’s worden deze lijnen nader 
toegelicht. 
Taal 
Op de eilanden worden verschillende talen gesproken. Op Bonaire wordt hoofdzakelijk 
Nederlands en Papiaments gesproken. Op Sint Eustatius en Saba voornamelijk Engels, 
en soms ook Nederlands. Op alle drie de eilanden wordt ook Spaans gesproken.  
In de Wet primair onderwijs BES zijn de mogelijke instructietalen voor het 
basisonderwijs in Caribisch Nederland vastgelegd. Op Bonaire wordt in groepen 1 en 2 
lesgegeven in het Papiaments, met Nederlands als ‘sterke vreemde taal’. Vanaf groep 3 
krijgen de leerlingen les in het Nederlands. Op Saba en Sint Eustatius is de instructietaal 
in alle groepen van het primair onderwijs Engels en wordt Nederlands aangeboden als 
sterke vreemde taal. Het doel is dat de voertaal in de kinderopvang aansluit bij de 
doorlopende ontwikkeling van het kind en dat deze bijdraagt aan een goede doorlopende 
lijn met het basisonderwijs. Daarom is ervoor gekozen om aan te sluiten bij de talen die 
27 

Met betrekking tot moment 1 is in dit wetsvoorstel opgenomen dat de dagopvang en de 
basisschool, met instemming van de ouders, een “warme overdracht” organiseren in de 
vorm van een gesprek. Indien mogelijk sluiten ook de ouders daarbij aan. Het 
wetsvoorstel bevat de wettelijke grondslag voor deze gegevensoverdracht. Hierbij is 
instemming van ouders opgenomen als extra waarborg, vanuit het uitgangspunt dat de 
ouder bij uitstek waakt over de gegevens van het kind. Tijdens dit gesprek worden 
relevante gegevens gedeeld over de ontwikkeling van het kind. Mede op basis van de 
informatie uit dit gesprek kan de basisschool de instroom van het kind in de basisschool 
goed organiseren. Indien het kind ook de overstap maakt naar buitenschoolse opvang, 
dan kan de aanbieder van buitenschoolse opvang ook aansluiten bij dit gesprek. 
Basisscholen en kinderopvang dienen afspraken te maken over de organisatie van dit 
gesprek. Er kan bijvoorbeeld gedacht worden aan het gezamenlijk opstellen van een 
overdrachtsformulier.  
Het wetsvoorstel maakt het mogelijk om in lagere regelgeving nadere eisen te stellen 
aan de gegevensoverdracht tussen kinderopvang en scholen tijdens het gesprek. 
Gedacht wordt om te specificeren om welke gegevens het kan gaan: 
ontwikkelingsgegevens op het gebied van taal, rekenen, motoriek en sociaal-emotionele 
vaardigheden. Het gaat hierbij uitdrukkelijk niet om gezondheidsgegevens. Deze kan de 
ouder indien gewenst zelf delen met de kinderopvang dan wel met de basisschool.  
Indien een ouder geen instemming verleent voor het gesprek, kan een houder van een 
kindercentrum of gastouder op basis van artikel 8, onderdeel a, in samenhang met 
artikel 5 van de Wet bescherming persoonsgegevens BES wel aan de ouders om 
toestemming vragen om ontwikkelgegevens schriftelijk met de basisschool te delen. 
Ouders zullen hiervoor schriftelijk om uitdrukkelijke en ondubbelzinnige toestemming 
worden gevraagd. Het niet geven van toestemming door een ouder mag niet leiden tot 
geen dienstverlening: ook als een basisschool bij de instroom geen gegevens over de 
ontwikkeling van een kind van de dagopvang ontvangt, zal de basisschool een zo goed 
mogelijke start voor de leerling moeten organiseren. Dit is immers ook het geval voor 
kinderen die niet deel hebben genomen aan de dagopvang.  
Met betrekking tot afstemming tussen school en buitenschoolse opvang (moment 2) is 
het uitgangspunt dat er, met uitdrukkelijke en ondubbelzinnige toestemming van de 
ouders op grond van artikel 8, onderdeel a, in samenhang met artikel 5 van de Wet 
bescherming persoonsgegevens BES, gegevens worden overgedragen indien de situatie 
daarom vraagt. Ouders zullen gevraagd worden om een schriftelijke verklaring te 
ondertekenen over het toestaan van de specifieke ontwikkelgegevens. Bovendien mag 
het niet geven van toestemming of het intrekken van toestemming niet leiden tot een 
andere behandeling van het kind door de buitenschoolse opvang dan wel de basisschool. 
De kinderopvang en de basisschool zullen zich altijd moeten inzetten voor het bieden 
van een aanbod dat aansluit op de ontwikkeling van het kind. Onderlinge 
gegevensdeling draagt echter wel bij aan het optimaal vormgeven van het aanbod en 
aan de onderlinge afstemming van het aanbod ten behoeve van de doorlopende 
ontwikkellijn.  
Tweemaal jaarlijks overleg 
De doorlopende ontwikkel- en leerlijn vergt een goede samenwerking tussen – in ieder 
geval – de kinderopvang en het basisonderwijs. Om de onderlinge samenwerking en 
daarmee de kwaliteit van de doorlopende ontwikkel- en leerlijn te bevorderen, is in het 
wetsvoorstel opgenomen dat de houders van kindercentra, gastouders (of 
vertegenwoordigers van gastouders) en de bevoegd gezagsorganen van alle 
basisscholen van het betreffende eiland hiertoe minimaal twee keer per jaar in overleg 
treden. De overlegplicht komt overeen met de situatie in Europees Nederland, waar 
gemeenten – als verantwoordelijke voor de voorschoolse educatie – en schoolbesturen 
29 

4.3.2 Gericht op het voldoen van de locatie aan de gestelde kwaliteitseisen en 
het stimuleren van verdere kwaliteitsverbetering 
Het toezicht zal op locatieniveau plaatsvinden. Dat betekent dat de locatie het object van 
toezicht is, en niet de houder of de overkoepelende organisatie. De kwaliteitseisen in dit 
wetsvoorstel kunnen immers het beste op locatieniveau worden getoetst. Per locatie 
wordt vastgesteld of er krachtens de regels in dit wetsvoorstel en lagere regelgeving 
gehandeld wordt. Er wordt een onderzoeks- waarderingskader opgesteld per 
opvangvorm, waarin de verschillende kwaliteitseisen zijn opgenomen. De bevindingen 
worden vastgelegd in een rapport. Het rapport wordt met de houder besproken, en 
indien nodig worden er nadere afspraken gemaakt. Indien een houder van een 
kindercentrum meerdere locaties heeft, zal voor iedere locatie dus een afzonderlijk 
rapport worden opgesteld. In hoofdstuk 9 wordt nader ingegaan op het onderzoeks- en 
waarderingskader en het rapport. 
Indien een locatie aan alle kwaliteitseisen voldoet, dan zal in het eindoordeel in het 
rapport worden aangeven dat de locatie voldoende basiskwaliteit levert. Indien een 
locatie niet voldoet aan de kwaliteitseisen, dan zal de toezichthouder hierover in overleg 
treden met de houder en hiervan melding maken in het rapport. In het rapport wordt 
duidelijk aangegeven op welke onderdelen de locatie onvoldoende kwaliteit levert. Bij 
het rapport wordt dan ook een herstelopdracht (of herstelopdrachten) bijgevoegd, die de 
houder van een kindercentrum of de gastouder binnen een afgesproken termijn moet 
uitvoeren. De herstelopdracht is erop gericht dat als de houder van een kindercentrum 
of de gastouder de opdracht goed uitvoert, de locatie dan (weer) voldoet aan de 
kwaliteitseisen. Het toezicht is vooral stimulerend van aard: gericht op het verbeteren 
van de kwaliteit. De handhavingsinstrumenten worden nader uitgewerkt in hoofdstuk 9. 
Het streven is dat op een locatie een niveau van professionaliteit aanwezig is waarbij 
continu wordt gewerkt aan het verbeteren van de kwaliteit en een goed en veilig 
pedagogisch klimaat. Ook als een locatie al voldoet aan de basiskwaliteit zoals wordt 
geregeld in dit wetsvoorstel, kan een locatie de kwaliteit blijven ontwikkelen. Houders 
van kindercentra en gastouders worden daarom gestimuleerd om eigen ambities te 
formuleren, bovenop de basiskwaliteitseisen in dit wetsvoorstel.  
4.3.3 Zo eenvoudig mogelijk 
Om het toezichtstelsel helder te houden en niet nodeloos belastend voor de 
kinderopvang, is gestreefd naar een zo eenvoudig mogelijk stelsel. Ook gezien de 
schaalgrootte van de eilanden ligt een eenvoudig toezichtstelsel voor de hand. Langs 
drie lijnen wordt de eenvoudigheid van het stelsel zo goed mogelijk gerealiseerd. 
Allereerst zal de eindverantwoordelijkheid voor het toezicht op de kwaliteit van alle 
soorten kinderopvang bij één organisatie liggen. Dat is anders dan in Europees 
Nederland, waar onderscheid wordt gemaakt tussen het toezicht op de ‘reguliere’ 
kinderopvang (gemeente, uitgevoerd door de GGD), de basisvoorwaarden voorschoolse 
educatie (gemeente, uitgevoerd door de GGD) en het toezicht op de gehele voorschoolse 
educatie (Inspectie van het Onderwijs). Daarbij helpt het dat de voorschoolse educatie 
volledig is geïntegreerd in de dagopvang.  
Ten tweede zal het toezicht alleen op locatieniveau plaatsvinden, en niet op 
organisatieniveau of interbestuurlijk niveau. Wel zal de inspectie gevraagd worden om 
regelmatig te rapporteren over de staat van de kwaliteit van het gehele 
kinderopvangstelsel in Caribisch Nederland. De bevindingen worden besproken in het 
jaarlijkse overleg met de minister en de openbare lichamen, zoals beschreven in 
paragraaf 3.6. Uit dit overleg kunnen bestuurlijke afspraken voortvloeien om het 
kinderopvangstelsel als geheel te verbeteren. 
31 

Er zijn omstandigheden dat een houder van een kindercentra of een gastouder kinderen 
wel kunnen weigeren. Dat geldt bijvoorbeeld als de maximale opvangcapaciteit is 
bereikt. Er zijn ook situaties denkbaar waarin duidelijk wordt dat een kindercentrum 
voor het betreffende kind niet de juiste plek is, bijvoorbeeld als het kind specifieke 
ondersteuning nodig heeft, waarvoor het kindercentrum of de gastouder niet de 
deskundigheid of faciliteiten in huis heeft. In zo’n situatie kan het kindercentrum 
besluiten het kind niet toe te laten en geen overeenkomst met de ouder af te sluiten. Als 
een ouder het niet eens is met het besluit van de houder van het kindercentrum of de 
gastouder, dan kan de ouder dit voorleggen aan een door het openbaar lichaam 
ingestelde onafhankelijke organisatie voor bemiddeling.  
 
Houders van kindercentra en gastouders zullen per kind een vastgestelde vergoeding 
ontvangen. Die vergoeding moet hen redelijkerwijs in staat stellen om een rendabele 
exploitatie te realiseren en daarbij ook te werken aan de verbetering van de kwaliteit 
van de opvang. Het kabinet overlegt jaarlijks met de openbare lichamen over de hoogte 
van de vergoeding per kind.  
 
Kindercentra en gastouders kunnen, zoals beschreven in paragraaf 4.1.2, dus niet 
concurreren op prijs. Een stelsel waarin sprake is van vastgestelde vergoedingen maakt 
dat directe bekostiging van kindercentra meer voor de hand ligt dan bekostiging via de 
ouders van kinderen die naar de kinderopvang gaan. Bij directe bekostiging is sprake 
van een directe financiële relatie met kindercentra waardoor de administratieve lasten 
voor ouders en kindercentra worden beperkt. Bovendien krijgen de ouders niet zelf de 
beschikking over het geld, zodat zij niet verantwoordelijk zijn voor de betaling aan het 
kindercentrum.  
 
In het wetsvoorstel worden de kaders van het financieringsstelsel vastgesteld. Op basis 
daarvan zullen in lagere regelgeving de nadere regels over de kinderopvangvergoeding 
en de hoogte van de ouderbijdragen worden opgenomen. Daarmee wordt de uitvoering 
meer gedetailleerd vormgegeven en blijft tegelijkertijd de flexibiliteit behouden. Zo 
wordt bijvoorbeeld de jaarlijkse bepaling van de hoogte en indexering van de 
kinderopvangvergoeding bij of krachtens algemene maatregel van bestuur geregeld, en 
zullen de exacte vergoedingen jaarlijks op basis van de beschreven methodiek door de 
minister worden bepaald.  
 
Omdat de kindercentra een door de Rijksoverheid vastgestelde ouderbijdrage vragen, 
zal de kinderopvangvergoeding samen met de ouderbijdrage de kosten van de opvang 
volledig moeten dekken. Ook gelet op het budgettaire belang van het Rijk zal de 
kinderopvangvergoeding en de hoogte van de ouderbijdrage op basis van onafhankelijk 
onderzoek en na overleg met de openbare lichamen worden vastgesteld. Het is het 
voornemen om elke vijf jaar een onafhankelijk onderzoek te laten plaatsvinden om te 
beoordelen of de hoogte van de vergoeding nog in overeenstemming is met de feitelijke 
kostenontwikkeling binnen de kinderopvang op het eiland. 
 
Bij de bekostiging wordt rekening gehouden met de verschillen tussen de eilanden en de 
ontwikkeling van de kosten van levensonderhoud. Ook zal worden bezien of op basis van 
objectieve criteria bekostigingsmaatstaven kunnen worden gehanteerd. Omdat de 
grootte van de groepen en het daarvoor benodigde aantal medewerkers mede 
afhankelijk is van de leeftijd van de kinderen is de leeftijd van het kind bijvoorbeeld een 
objectief criterium dat kan worden gebruikt bij het bepalen van de hoogte van de 
vergoeding. De vergoeding zal jaarlijks op basis van de kostenontwikkeling worden 
aangepast (indexering). Belangrijk aandachtspunt bij de vaststelling van de vergoeding 
is dat rekening wordt gehouden met kostenverhogingen als gevolg van de in de 
Eilandsverordening vastgelegde kwaliteitsverbeteringen.  
33 

overheidsfinanciering zal de ouderbijdrage die de organisatie in rekening brengt voor 
incidenteel gebruik goedkeuring behoeven van de uitvoeringsorganisatie.   
 
Het openbaar lichaam kan het Rijk adviseren om uitzonderingen te maken op het 
uitgangspunt dat de ouder moet betalen bij gebruik. Bijvoorbeeld als het gaat om 
calamiteiten die naar het oordeel van het openbaar lichaam incidentele opvang 
noodzakelijk maken. Denk bijvoorbeeld aan de situatie gedurende de COVID-19 
pandemie, waarbij voor ouders die werken in vitale beroepen de kinderopvang tijdelijk 
ter beschikking wordt gesteld.  
 
Om de uitvoering zo eenvoudig mogelijk te houden en de houders van kindercentra en 
gastouders enige zekerheid met betrekking tot de inkomsten te geven, wordt de 
kinderopvangvergoeding op kwartaalbasis toegekend. In hoofdstuk 8 wordt dit verder 
uitgewerkt. 
 
4.4.3 Ouderbijdrage  
In hoofdstuk 2 is toegelicht dat uit de nulmeting kinderopvang Caribisch Nederland is 
gebleken dat de kosten van kinderopvang voor ouders van kinderen van 0 tot en met de 
basisschoolleeftijd, gerelateerd aan het besteedbare inkomen, hoog zijn. Om alle 
kinderen de mogelijkheid te bieden om naar de kinderopvang te gaan, zullen de kosten 
voor de opvang voor alle ouders in Caribisch Nederland aanzienlijk moeten worden 
verlaagd. Met de tijdelijke subsidieregeling zijn al eerste (belangrijke) stappen gezet.  
Het kabinet heeft in het coalitieakkoord de ambitie opgenomen om de 
kinderopvangvergoeding in Nederland – zowel in Europees als Caribisch Nederland – (zo 
mogelijk in stappen) te verhogen naar 95%. Op Prinsjesdag 2022 heeft het kabinet 
aangekondigd dat de vergoeding bij invoering van het nieuwe stelsel met 1%-punt naar 
96% zal worden verhoogd en dat als gevolg daarvan de ouderbijdrage 4% van de kosten 
van de kinderopvang zal gaan bedragen. 
 
Dit wetsvoorstel biedt de mogelijkheid om die ambitie in Caribisch Nederland door te 
voeren. Bij of krachtens algemene maatregel van bestuur zullen de hoogte van de 
kinderopvangvergoeding en het tarief per dagdeel van de ouderbijdrage jaarlijks worden 
23
bepaald. Op basis van de eerste twee fasen van het kostprijsonderzoek is de 
verwachting dat de ouderbijdrage tussen $16 en $28 per maand voor de dagopvang en 
tussen $12 en $20 per maand voor de buitenschoolse opvang gaat bedragen. Deze 
ambitie zal gelijktijdig met Europees Nederland in werking treden, op zijn vroegst op 1 
januari 2025.  
 
Geen gratis kinderopvang voor elk kind 
Het kabinet heeft op verzoek van het openbaar lichaam en vragen vanuit de Tweede 
Kamer onderzocht of gratis kinderopvang voor alle kinderen op de eilanden in de rede 
ligt. Het kabinet heeft de Tweede Kamer geïnformeerd over de te verwachten 
uitvoeringskosten en verwachten inkomsten uit ouderbijdragen van de kinderopvang in 
Caribisch Nederland. Op basis van een aantal aannames kan worden aangenomen dat 
tegenover een derving aan niet ontvangen ouderbijdragen besparingen op de kosten 
aannemelijk zijn waardoor een deel van de gederfde opbrengsten kan worden 
24
gecompenseerd. 
 
 
 
23
 SEO Economisch Onderzoek (2021). Bekostiging Kinderopvang Caribisch Nederland fase 1: 
Voorlopig advies voor een bekostigingssystematiek en plan van aanpak voor verzameling van 
kostengegevens februari 2021) en fase 2: Voorlopige kostprijs en implementatieplan.  
24
 Kamerstuk 36.200 XV, nr. 9. 
35 

 
Omdat de gastouderopvang in het stelsel aanvullend is op de reguliere kindercentra, 
mag de hoogte van de kinderopvangvergoeding geen extra financiële prikkel uitgaan om 
gastouderschap financieel aantrekkelijker te laten zijn dan het reguliere kindercentrum.  
Daarom zal de ouderbijdrage tenminste gelijk zijn aan de ouderbijdrage die ouders voor 
de kinderopvang in een kindercentrum dienen te betalen.  
 
Kinderopvang vindt in de regel overdag plaats. Voor ouders die op onregelmatige tijden 
werken kan opvang in de weekend-, avond- en nachturen een ontlasting van hun zorgen 
zijn. Als het openbaar lichaam flexibele opvang tot de financiering op het eiland wil 
toelaten en daarover overeenstemming is met het Rijk, kunnen ouders voor aanvullende 
financiering in aanmerking komen. Voorwaarde is wel dat de ouders kunnen aantonen 
dat zij daadwerkelijk werken of in opleiding zijn op deze afwijkende tijdstippen. Voor de 
flexibele opvang geldt dus wél een arbeidseis. De toetsing zal door het openbaar lichaam 
plaatsvinden en die zal de uitvoeringsorganisatie daarover adviseren. De hoogte van de 
ouderbijdrage wordt door het Rijk in overleg met het openbaar lichaam bepaald. De 
uitvoering van de financiering van de flexibele opvang gebeurt door de 
uitvoeringsorganisatie.  
 
Omdat het van belang is dat kinderen in hun ontwikkeling worden gestimuleerd kunnen 
deze kinderen normaal gebruik maken van de reguliere opvang. De ouders betalen 
daarvoor de ouderbijdrage die voor hen van toepassing is. Het aantal uren flexibele 
opvang dat wordt afgenomen, gaat niet ten koste van het maximale aantal uren 
kinderopvang dat tijdens kantooruren kan worden afgenomen.  
 
 
 
37 

  de wijze waarop de ontwikkeling van het kind wordt gevolgd en gestimuleerd, en 
van welk gestandaardiseerd observatie-instrument hiertoe gebruik wordt 
gemaakt; 
  de wijze waarop gewerkt wordt aan een doorlopende ontwikkel- en leerlijn met 
het basisonderwijs; 
  de wijze waarop invulling wordt gegeven aan de sociale veiligheid van de 
kinderen en het personeel; 
  het activiteitenprogramma en het dagritme; 
  de wijze waarop ontwikkel- en leerachterstanden worden voorkomen en 
bestreden en in het geval van dagopvang het programma dat wordt gebruikt 
voor voorschoolse educatie; 
  de taken die beroepskrachten in opleiding, stagiairs en vrijwilligers in de 
kinderopvang kunnen uitvoeren en de wijze waarop zij hierbij worden begeleid 
en ingezet, waarbij het uitgangspunt is dat vrijwilligers altijd boventallig zijn;  
  de wijze waarop wordt omgegaan met kinderen die een extra 
ondersteuningsbehoefte hebben en welke afspraken hieromtrent zijn gemaakt 
met ketenpartners; 
  de wijze waarop ouders worden betrokken bij de ontwikkeling van hun kind op 
de kinderopvang; 
  de voertaal die in het kindercentrum gebezigd wordt. 
 
Uitgangspunt is dat kindercentra een gevarieerd aanbod bieden waarin zowel ruimte is 
voor het spelenderwijs stimuleren van de ontwikkeling van kinderen als voor 
ontspanning. Het activiteitenprogramma moet dus gevarieerd en in balans zijn. 
Buitenschoolse opvang mag bijvoorbeeld niet alleen of vooral uit huiswerkbegeleiding 
bestaan.  
In het wetsvoorstel is daarnaast de eis opgenomen dat de houder van een 
kindercentrum aantoonbaar aandacht moet besteden aan het volgen van de 
ontwikkeling van kinderen en het signaleren van bijzonderheden. Op basis daarvan moet 
de houder van een kindercentrum het programma afstemmen op wat het kind nodig 
heeft. Op deze manier moet het kinderopvangstelsel ook plek bieden voor kinderen met 
een extra ondersteuningsbehoefte, zie hierover verder paragraaf 5.3.1 over inclusief 
kinderopvangstelsel als uitgangspunt. 
Bovendien is het wenselijk dat de houder van een kindercentrum aandacht besteedt aan 
ouderbetrokkenheid. Het voornemen is om bij of krachtens algemene maatregel van 
bestuur te regelen dat ouderbetrokkenheid onderdeel uitmaakt van het pedagogisch en 
25
educatief beleidsplan. Uit onderzoek blijkt immers dat ouderbetrokkenheid een 
positieve invloed heeft op de ontwikkeling van kinderen. Ouders hebben veel kennis over 
hun kind die relevant is voor de kinderopvang. En de kinderopvang heeft groot belang 
bij goede samenwerking met de ouders en een stimulerend en ondersteunend 
gezinsklimaat. Beroepskrachten kunnen advies en informatie aan de ouders geven over 
het kind en vice versa. Er kan onderscheid worden gemaakt tussen ouderparticipatie en 
26
ouderbetrokkenheid. Bij ouderparticipatie gaat het om de deelname van ouders bij de 
organisatie, bijvoorbeeld door bij activiteiten te ondersteunen of door zitting te nemen in 
de oudercommissie. Bij ouderbetrokkenheid gaat het om de betrokkenheid van de 
ouders bij de ontwikkeling van hun kind op de kinderopvang of de school, bijvoorbeeld 
door thuis verder te oefenen met taal. Bij een hoge mate van ouderbetrokkenheid 
ontstaat er ‘educatief partnerschap’ tussen ouders en de kinderopvang. Met betrekking 
 
25
 Bakker e.a. (2013). Leraren en ouderbetrokkenheid. Een reviewstudie naar de effectiviteit van 
ouderbetrokkenheid en de rol die leraren daarbij kunnen vervullen, Nijmegen, Radboud Universiteit 
Nijmegen. 
26
 Onderwijsraad (2010). Ouders als partners. Den Haag. 
39 

  een plan van aanpak waarin in concrete termen is aangegeven welke 
maatregelen binnen welke termijn zijn genomen teneinde de eerdergenoemde 
risico’s in te perken en de handelswijze indien deze risico’s zich verwezenlijken; 
  een beschrijving in algemene zin van de wijze waarop kinderen wordt geleerd 
om te gaan met risico’s waarvan de gevolgen voor de veiligheid en gezondheid 
van kinderen beperkt zijn; 
  een beschrijving van de wijze waarop de houder van een kindercentrum 
zorgdraagt dat het actuele veiligheids- en gezondheidsbeleid en de evaluaties 
daarvan inzichtelijk zijn voor de beroepskrachten, beroepskrachten in opleiding, 
stagiairs, vrijwilligers en ouders; en 
  een beschrijving van de wijze waarop wordt omgegaan met de inrichting, 
brandveiligheid, hygiënische toestand en veiligheid van het kindercentrum voor 
zover deze voorschriften noodzakelijk zijn voor de kinderopvang. 
 
Daarnaast schept dit wetsvoorstel de mogelijkheid voor de openbare lichamen om via de 
eilandsverordening nadere regels te stellen aan gezonde voeding. Er is voor gekozen om 
deze bevoegdheid aan de openbare lichamen toe te kennen, omdat veel houders van 
kindercentra gebruik maken van een externe cateraar. Het openbaar lichaam kan dan 
lokale afspraken hierover maken met de juiste partijen, en daarbij binnen de algemene 
uitgangspunten rekening houden met de producten die op de eilanden beschikbaar zijn. 
 
Tot slot dienen, overeenkomstig met de eisen voor kinderopvang in Europees Nederland 
en conform de aanbeveling uit het Rapport onafhankelijke Commissie Onderzoek 
Zedenzaak Amsterdam van april 2011, alle medewerkers van een kindercentrum en 
andere personen die geregeld aanwezig zijn tijdens opvanguren te beschikken over een 
verklaring omtrent het gedrag. Specifiek gaat het om de volgende personen: 
  de houder of voorgenomen houder, zijnde de directeur en bestuurders, van een 
kindercentrum; 
  de personen die in dienst zijn van de houder of met een uitzendorganisatie 
tijdens opvanguren werkzaam zijn, dan wel zullen zijn, op de locatie waar de 
houder een kindercentrum exploiteert en waar kinderen worden opgevangen;  
  de personen die op basis van een andere overeenkomst met de houder 
structureel tijdens opvanguren werkzaam zijn of zullen zijn op de locatie waar de 
houder een kindercentrum exploiteert en waar kinderen worden opgevangen; 
  de personen die op vrijwillige basis structureel tijdens opvanguren werkzaam 
zijn of zullen zijn op de locatie van waar de houder een kindercentrum 
exploiteert en waar kinderen worden opgevangen; 
  de personen die uit hoofde van hun functie toegang hebben of zullen hebben tot 
informatie over de kinderen die worden opgevangen. 
Het voldoen aan deze eis is een van de voorwaarden om in aanmerking te komen voor 
een exploitatievergunning. De verklaring omtrent het gedrag mag op het tijdstip van 
overlegging niet ouder zijn dan drie maanden en dient tweejaarlijks te worden 
geactualiseerd. 
 
Tot slot krijgt de toezichthouder de mogelijkheid om van een houder van een 
kindercentrum te verlangen dat een verklaring omtrent het gedrag kan worden overlegd 
van een persoon van 12 jaar of ouder die ten tijde van de opvang structureel aanwezig 
is, indien de toezichthouder redelijkerwijs mag vermoeden dat deze persoon niet voldoet 
aan de eisen voor het afgeven van een verklaring omtrent het gedrag. Dit komt overeen 
met de situatie in Europees Nederland. De achtergrond van dit voorschrift is dat het 
wenselijk is dat ten aanzien van personen van 12 jaar of ouder die op het opvangadres 
ten tijde van de opvang aanwezig zijn, ook overlegging van een VOG geëist kan worden 
als de toezichthouder een redelijk vermoeden heeft van een ernstig strafbaar feit, zoals 
een geweld- of zedendelict. Het zal dan vaak om signalen gaan die de toezichthouder 
41 

dagopvang geschoold te zijn in het werken met een programma voor 
voorschoolse educatie. 
  Maximale groepsgrootte: De maximale groepsgrootte wordt afgestemd op de 
leeftijd van de kinderen in de groep, waarbij naarmate de kinderen in de groep 
ouder zijn, de groep uit meer kinderen mag bestaan. Daarbij zal rekening 
gehouden worden met de lokale context (waaronder de demografische 
kenmerken) van de openbare lichamen. 
  Aantal beroepskrachten: Het minimaal aantal in te zetten beroepskrachten op 
een groep wordt afgestemd op het aantal aanwezige kinderen in de groep, 
waarbij naarmate de kinderen ouder zijn, minder beroepskrachten hoeven te 
worden ingezet. Per stamgroep wordt er zoveel mogelijk gewerkt met vaste 
beroepskrachten. 
  Inzet beroepskrachten in opleiding en stagiairs: Bij de inzet van beroepskrachten 
in opleiding en stagiairs wordt rekening gehouden met de opleidingsfase waarin 
zij zich op dat moment bevinden. 
 
Beschermingscode huiselijk geweld en kindermishandeling  
De regering is voornemens om regelgeving op te stellen voor Caribisch Nederland over 
hoe te handelen in het geval van vermoedens van huiselijk geweld en 
27
kindermishandeling. Er is hiervoor een ontwerp van een algemene maatregel van 
bestuur in internetconsultatie gegaan. Deze zal ook gaan gelden voor de kinderopvang.  
 
Vanuit het Ministerie van VWS is in 2019 al een handreiking beschikbaar gekomen 
waarin de stappen met betrekking tot het melden van huiselijk geweld en 
kindermishandeling worden toegelicht. De openbare lichamen kunnen op basis van de 
handreiking hier nader beleid op ontwikkelen. De openbare lichamen zijn bovendien 
volgens het train-de-trainer-principe hierin getraind, zodat vanuit de openbare lichamen 
ook andere organisaties in de (jeugd)keten, zoals de kinderopvang, kunnen worden 
getraind. 
 
Meld-, overleg- en aangifteplicht bij vermoedens mishandeling of zedenmisdrijf 
Dit wetsvoorstel bevat een handelswijze voor situaties waarbij een houder of een 
medewerker van een kindercentrum vermoedens heeft dat er sprake is van een misdrijf 
binnen het desbetreffende kindercentrum, gepleegd door een bij het kindercentrum 
“werkzaam persoon”. Daaronder vallen ook stagiairs, vrijwilligers en bestuurders. De 
handelswijze komt overeen met de handelswijze die in Europees Nederland geldt voor de 
kinderopvang. Indien een houder van een kindercentrum of een medewerker van een 
kindercentrum op enigerlei wijze bekend is geworden met een (seksueel) misdrijf binnen 
het kindercentrum, dient deze persoon te handelen volgens deze handelswijze. Dit geldt 
voor alle medewerkers van een kindercentrum. 
Als een medewerker seksueel misbruik, seksuele intimidatie, of geweld tegen kinderen 
vermoedt, moet hij dit onmiddellijk bekend maken bij de houder. Deze meldplicht geldt 
voor alle medewerkers. De houder moet na een melding direct in overleg treden met 
een bij ministeriële regeling aan te wijzen onafhankelijke deskundige. Dit is de 
overlegplicht. De deskundige stelt vast of er sprake is van een redelijk vermoeden van 
een strafbaar feit. In het geval een strafbaar feit wordt vermoed, dan is de houder altijd 
verplicht om aangifte hiervan te doen bij de politie. De houder informeert ook de 
betrokkenen over de aangifte. De aangewezen deskundige is vrijgesteld van de 
verplichting om aangifte te doen van seksueel misbruik of seksuele intimidatie. Bij of 
krachtens algemene maatregel van bestuur zullen nadere regels worden gesteld over de 
 
27
 Overheid.nl | Consultatie Besluit maatschappelijke ondersteuning en bestrijding huiselijk geweld 
en kindermishandeling BES (internetconsultatie.nl) 
43 

gastouders worden ondersteund en begeleid, zeker omdat gastouders zich – anders dan 
in Europees Nederland – ook moeten richten op het spelenderwijs en doelgericht 
stimuleren van de ontwikkeling van kinderen en het voorkomen en bestrijden van 
ontwikkel- en leerachterstanden. Daarom is, in overleg met de openbare lichamen, in 
het wetsvoorstel opgenomen dat het openbaar lichaam ook zorg moet dragen voor de 
begeleiding en ondersteuning van de gastouders. Het gaat dan bijvoorbeeld om 
begeleiding bij het opstellen van de benodigde beleidsplannen, en het efficiënt 
organiseren van bijscholingscursussen. Het openbaar lichaam kan zelf deze rol vervullen, 
maar kan hierover ook afspraken maken met een andere organisatie, bijvoorbeeld een 
kindercentrum. De gastouder zelf blijft verantwoordelijk voor het voldoen aan de 
kwaliteitseisen zoals gesteld in dit wetsvoorstel en de lagere regelgeving. Zie hierover 
verder paragraaf 5.3.2. 
Pedagogisch en educatief handelen 
De definitie van verantwoorde kinderopvang, inclusief het gedeelte met betrekking tot 
het stimuleren van de ontwikkeling van kinderen, geldt ook voor gastouderopvang. 
Gastouders dienen een dusdanig pedagogisch beleid te voeren dat dit redelijkerwijs 
resulteert in verantwoorde kinderopvang. De gastouder dient dit beleid schriftelijk vast 
te leggen. Dit is een belangrijke informatiebron voor de toezichthouder op de kwaliteit 
voor het uitoefenen van het toezicht. Daarnaast dienen gastouders de ontwikkeling van 
kinderen te volgen. 
Het wetsvoorstel schept de mogelijkheid om nadere regels te stellen aan 
gastouderopvang met betrekking tot de minimale opleidingseisen, de inrichting van een 
ondersteuningsstructuur binnen de kinderopvang, en het activiteitenprogramma. Dit 
komt overeen met de mogelijkheid die hiervoor voor kindercentra wordt geschept. 
Het wetsvoorstel schept daarnaast de mogelijkheid voor de openbare lichamen om bij 
Eilandsverordening nadere regels te stellen aan het pedagogisch beleid van de 
gastouderopvang. Echter, omdat gastouderopvang zeer kleine organisaties zijn, is de 
intentie om het in eerste instantie te laten bij de algemene eis uit dit wetsvoorstel: uit 
het schriftelijk vastgestelde beleid moet blijken hoe gewerkt wordt aan verantwoorde 
kinderopvang. De reden om dit voor gastouderopvang te regelen bij Eilandsverordening, 
is omdat de specifieke lokale context bepalend kan zijn voor de invulling van het 
gastouderschap. Zoals eerder gesteld moet een gastouder in ieder geval voldoen aan de 
volledige definitie van verantwoorde kinderopvang.  
Tot slot kunnen de openbare lichamen net als voor kindercentra ook nadere regels 
stellen voor gastouderopvang aangaande gezonde voeding, en de lokale partners met 
wie de gastouder afspraken maakt ten behoeve van de optimale ontwikkeling van 
kinderen. Dat geldt ook voor het taalniveau van de gastouders. 
Veiligheid en gezondheid 
Gastouders dienen een dusdanig veiligheids- en gezondheidsbeleid te voeren dat dit 
redelijkerwijs resulteert in verantwoorde kinderopvang. De gastouder dient dit beleid, 
net als het pedagogisch beleid, schriftelijk vast te leggen.  
Gedacht wordt om, net als voor houders van kindercentra te specificeren uit welke 
elementen het veiligheids- en gezondheidsbeleid minimaal dient te bestaan. Aangezien 
de setting en de omvang (en daarmee vaak ook de organisatiekracht) van een 
gastouderopvang anders is dan van een kindercentrum, dient hier rekening mee te 
worden gehouden bij het opstellen van de nadere eisen aangaande veiligheid en 
gezondheid. Voor de houders van een kindercentra bestaat al een beeld van deze regels 
(zie paragraaf 5.1). Het ligt niet voor de hand om deze eventuele nadere regels een-op-
een over te nemen voor de gastouderopvang. Indien wordt gekozen voor nadere 
45 

gastouderopvang, zijn veilig, toegankelijk en passend ingericht in 
overeenstemming met het aantal en de leeftijd van de op te vangen kinderen. 
Alle ruimtes in een gastouderopvang dienen voor een gezond binnenmilieu 
voorzien te zijn van goede ventilatie. Een gastouderopvang beschikt over 
voldoende speel- en slaapruimte voor kinderen, waaronder begrepen een voor 
kinderen tot de leeftijd van anderhalf jaar op het aantal kinderen afgestemde 
afzonderlijke slaapruimte. Een gastouderopvang beschikt over voldoende 
buitenspeelmogelijkheden, afgestemd op het aantal en de leeftijd van de op te 
vangen kinderen. Zoals eerder gesteld kan de specifieke lokale context bepalend 
zijn voor de invulling van het gastouderschap. Daarom kunnen de openbare 
lichamen bij of krachtens Eilandsverordening nadere regels stellen aan de 
accommodatie, de beschikbare ruimte voor kinderen en de inrichting van de 
ruimte die bestemd is voor de gastouderopvang. 
 
Beschermingscode huiselijk geweld en kindermishandeling 
Zoals in paragraaf 5.1 is toegelicht is de regering voornemens regelgeving op te stellen 
aangaande hoe te handelen bij vermoedens van huiselijk geweld en kindermishandeling. 
Naar verwachting zal deze regelgeving ook gaan gelden voor de gastouders in Caribisch 
Nederland. 
 
Overlegplicht vermoedens strafbaar feit 
Net als voor houders van kindercentra wordt in dit wetsvoorstel een handelswijze 
vastgelegd voor gastouders indien zij vermoedens hebben van een geweld- of 
zedendelict binnen de gastouderopvang. Zoals eerder vermeld zijn er in Caribisch 
Nederland geen gastouderbureaus. In Europees Nederland geldt de overleg- en 
aangifteplicht voor de houder van het gastouderbureau. Op het moment dat de houder 
van het gastouderbureau vermoedens heeft van een geweld- of zedendelict binnen de 
gastouderopvang – mogelijk gepleegd door de gastouder dan wel een ander persoon van 
18 jaar of ouder die structureel aanwezig is op de opvang, bijvoorbeeld de partner van 
de gastouder – is de houder verplicht om in overleg te treden met de daarvoor 
31
aangewezen deskundige. Op het moment dat de deskundige in het gesprek vaststelt 
dat de vermoedens gegrond zijn, moet de houder aangifte doen bij de politie. 
Door het ontbreken van gastouderbureaus is deze handelswijze voor de 
gastouderopvang in Caribisch Nederland niet mogelijk. Het kabinet acht het in verband 
met de veiligheid van de kinderen op de gastouderopvang echter noodzakelijk dat er ook 
een handelswijze voor de gastouderopvang in Caribisch Nederland is. Daarom wordt 
voorgesteld om de overlegplicht direct op te leggen aan de gastouders. Dat betekent dat 
als een gastouder een geweld- of zedendelict jegens de opgevangen kinderen vermoedt 
binnen de gastouderopvang – mogelijk gepleegd door iemand anders die structureel 
aanwezig is op de opvang, zoals de partner of een familielid van de gastouder – de 
gastouder in overleg moet treden met de bij ministeriële regeling aangewezen 
deskundige. Deze verplichting geldt ook als een gastouder dergelijke vermoedens heeft 
die betrekking hebben op de situatie bij een andere gastouder. De deskundige stelt vast 
of er sprake is van een redelijk vermoeden van een strafbaar feit. Indien dat het geval 
is, adviseert de deskundige wat de gastouder moet doen, bijvoorbeeld het tijdelijk 
sluiten van de opvang en een melding maken bij de politie. Het opleggen van een 
aangifteplicht aan de gastouder is niet mogelijk, omdat dit in strijd kan zijn met het 
verschoningsrecht ten aanzien van de verplichting om aangifte te doen tegen 
familieleden. Daarom vervult de deskundige na vaststelling van een redelijk vermoeden 
 
31
 In Europees Nederland zijn speciale “vertrouwensinspecteurs” van de Inspectie van het Onderwijs 
hiervoor aangewezen. 
47 

 
Figuur 2: De gelaagde ondersteuningsstructuur 
 
De basis van de ondersteuningsstructuur is dat kinderen, ook kinderen met een extra 
ondersteuningsbehoefte, zoveel mogelijk binnen reguliere groepen worden opgevangen. 
Van belang daarbij is dat het een passende en verantwoorde plek is voor het kind en dat 
houders van kindercentra en gastouders blijven voldoen aan hun verplichtingen in het 
kader van verantwoorde kinderopvang. Verschillende kwaliteitseisen zoals beschreven in 
paragraaf 5.1 en 5.2 zijn hierbij belangrijk: houders van kindercentra en gastouders 
moeten aantoonbaar aandacht besteden aan het volgen van de ontwikkeling van 
kinderen en het signaleren van bijzonderheden, waaronder door middel van een 
begeleidingsplan indien bijzonderheden worden gesignaleerd. Daarnaast moeten 
houders van kindercentra en gastouders het programma afstemmen op wat kinderen 
nodig hebben.  
 
Op het moment dat houders van een kindercentrum of gastouders bijzonderheden 
signaleren, moeten zij een begeleidingsplan opstellen. Dat zal in de praktijk gebeuren in 
samenspraak met andere betrokken partners rondom het kind om ervoor te zorgen dat 
het begeleidingsplan is afgestemd op de ondersteuning en zorg die het kind in de thuis- 
en schoolsituatie nodig heeft. Zij gaan daarover in overleg met de ouders, waarbij zij de 
ouders eventueel kunnen wijzen op de mogelijkheid om ondersteuning te ontvangen in 
de thuissituatie. Bij of krachtens algemene maatregel van bestuur kunnen nadere regels 
worden gesteld omtrent het begeleidingsplan.  
 
Ter versterking van de kwaliteit van pedagogisch medewerkers op de reguliere groepen 
draagt het bestuurscollege van ieder openbaar lichaam ervoor zorg dat pedagogische 
ondersteuning en advies wordt verleend voor houders van kindercentra en gastouders. 
e
Dit betreft de zogenoemde 1 lijn. De pedagogische ondersteuning adviseert en 
ondersteunt ambulant en op afroep pedagogisch medewerkers. Het gaat hier om 
laagdrempelige advisering: een sparringpartner die meekijkt met pedagogisch 
medewerkers. In eerste instantie richt de pedagogische ondersteuning zich op de relatie 
tussen de pedagogisch medewerker en het kind en/of de groep. Daarbij gaat het met 
name om hoe de pedagogisch medewerker diens handelen kan aanpassen om het kind 
of de groep beter te stimuleren in de ontwikkeling. Bij algemene maatregel van bestuur 
kunnen nadere regels worden gesteld met betrekking tot de onderwerpen en taken 
waarvoor het bestuurscollege zorgdraagt voor de verlening van pedagogische 
ondersteuning en advies. Het voornemen is hierin te regelen dat de pedagogische 
ondersteuning en advies wordt verleend in samenhang met de eerstelijns 
opvoedondersteuning en de jeugdgezondheidszorg, omdat de bestuurscolleges ook 
zorgdragen voor deze diensten. Er is ruimte voor maatwerk om per eiland te bezien 
welke partij deze rol het beste kan vervullen. 
 
Regie 
Voor het realiseren van een inclusief kinderopvangstelsel werken verschillende 
organisaties samen. Dat zal in de praktijk gebeuren op het niveau van het kind in een 
multidisciplinair overleg. Daarbij is het van belang dat deze organisaties hun werkwijze 
goed op elkaar afstemmen. Daarom is in dit wetsvoorstel opgenomen dat er tweemaal 
jaarlijks overleg plaats moet vinden tussen het EOZ, de verlener van pedagogische 
ondersteuning en advies en de houders van kindercentra en gastouders over de lokale 
werking van de ondersteuningsstructuur, onder aanvoering van het bestuurscollege van 
het openbaar lichaam. Alle partijen werken mee aan de totstandkoming van afspraken in 
dit overleg. Dit zullen in de praktijk in ieder geval algemene afspraken betreffen over de 
regie. Regie is nodig om te zorgen dat de uitvoering van de plannen op elkaar aansluit 
en dat het bestuurscollege het geheel overziet.  
49 

omtrent opleiding, scholing en ervaring voor beroepskrachten. Het wetsvoorstel voorziet 
in een delegatiegrondslag daarvoor. 
  
Een houder van een kindercentrum of gastouder die plusopvang wil gaan aanbieden 
moet hiervoor een aanvraag indienen bij het openbaar lichaam voor een vergunning 
voor plusopvang. In de praktijk zal dit naar verwachting veelal een aanvraag zijn tot 
32
wijziging van de exploitatievergunning. Bij of krachtens eilandsverordening worden 
onder meer nadere regels gesteld met betrekking tot de aanvraag, registratie en 
verlenging van deze vergunning. Het is te verwachten dat in de aanvraag onder andere 
moet worden aangegeven: 
  Voor welke groep kinderen extra ondersteuning wordt aangeboden; 
  Het aantal kinderen dat maximaal door de plusopvang kan worden opgevangen; 
  De aanpassingen die worden gedaan om aan de aanvullende eisen te voldoen.  
 
Het bestuurscollege van het openbaar lichaam beoordeelt de aanvraag, en vraagt hierbij 
advies aan de kwaliteitscommissie. Ten behoeve van deze advisering verzoekt het 
bestuurscollege de Inspectie van het Onderwijs als beoogd toezichthouder op de 
kwaliteit en het EOZ onderzoek te doen. De inspectie onderzoekt of de exploitatie van de 
reguliere kinderopvang en de plusopvang redelijkerwijs plaatsvindt of zal plaatsvinden in 
overeenstemming met de bij of krachtens het wetsvoorstel opgenomen kwaliteitseisen 
voor reguliere kinderopvang en de aanvullende kwaliteitseisen voor de plusopvang. Het 
EOZ adviseert over of de voorgestelde aanpassingen ten behoeve van plusopvang 
voldoende aansluiten bij de behoefte van de beoogde doelgroep, en of voor de 
betreffende specifieke groep kinderen die de plusorganisatie wil opvangen op het eiland 
voldoende behoefte bestaat (doelmatigheid voor de toegankelijkheid van het 
kinderopvangstelsel). 
 
Indien het openbaar lichaam de aanvraag op basis van de adviezen positief beoordeelt, 
dan kan het openbaar lichaam via de vergunning toestaan dat de houder van het 
kindercentrum of de gastouder voor een bepaalde termijn plusopvang mag aanbieden. 
Deze termijn zal in aanloop van de inwerkingtreding van het wetsvoorstel in overleg met 
de openbare lichamen bij of krachtens algemene maatregel van bestuur worden 
vastgesteld. Na die termijn vervalt de vergunning voor plusopvang. De houder van het 
kindercentrum of de gastouder kan een verlenging van het betreffende onderdeel van de 
vergunning aanvragen.   
 
In bepaalde gevallen kan het openbaar lichaam de vergunning voor plusopvang 
intrekken. Dit zal in de praktijk veelal gebeuren door de vergunning voor exploitatie van 
kinderopvang zo te wijzigen dat het deel over de plusopvang vervalt. Dit kan alleen als 
er gedurende een bij of krachtens algemene maatregel van bestuur vast te stellen 
periode geen plaatsen zijn bezet door kinderen met een extra ondersteuningsbehoefte, 
of als de plusopvang herhaaldelijk niet voldoet aan de aanvullende kwaliteitseisen voor 
plusopvang.  
 
Financiering plusopvang 
Houders van kindercentra en gastouders die plusopvang aanbieden maken waarschijnlijk 
extra kosten. Er wordt immers aan gedacht om bij of krachtens algemene maatregel van 
bestuur aanvullende eisen te stellen aan de plusopvang, onder andere op het gebied van 
personeelskwalificaties en groepsgrootte. Dat kan ertoe leiden dat de loonkosten van de 
plusopvang hoger zullen zijn dan in de reguliere kinderopvang. Daarnaast kan het zijn 
dat de houder van het kindercentrum of de gastouder aanpassingen moet doen in de 
 
32
 Of als onderdeel van een nieuw aangevraagde exploitatievergunning. 
51 

informatie dat een kind gediagnostiseerd is met autisme. In paragraaf 10.5 wordt dit 
toegelicht. 
Toezicht op de plusopvang en het EOZ 
Omdat dit wetsvoorstel plusopvang introduceert en extra taken en 
verantwoordelijkheden belegt bij het EOZ, ligt het voor de hand dat er toezicht hierop 
zal plaatsvinden. Het wetsvoorstel bevat een aanwijzingsbepaling op basis waarvan de 
Minister de toezichthouder kan aanwijzen, zie hierover hoofdstuk 9. Er wordt aan 
gedacht om de Inspectie van het Onderwijs aan te wijzen voor beide toezichtstaken; de 
Inspectie van het Onderwijs zal nog worden verzocht om een uitvoeringstoets hiervoor 
uit te voeren. Het toezicht op de plusopvang ligt in het verlengde van het toezicht op de 
reguliere kinderopvang waarvoor naar verwachting ook de Inspectie van het Onderwijs 
zal worden aangewezen. Daarnaast houdt de Inspectie van het Onderwijs al toezicht op 
de onderwijstaken van het EOZ. Dat toezicht wordt op grond van dit wetsvoorstel 
uitgebreid met het toezicht op de in dit wetsvoorstel opgenomen taken van het EOZ in 
het kader van de ondersteuningsstructuur in de kinderopvang. 
 
Grenzen aan de ondersteuningsstructuur in de kinderopvang: zorg in plaats van opvang 
De in deze paragraaf beschreven ondersteuningsstructuur met de verschillende 
onderdelen zorgt ervoor dat het kinderopvangstelsel als geheel zo inclusief mogelijk is. 
Daarbij moet worden aangetekend dat er in de praktijk kinderen kunnen zijn met 
dusdanig zware of complexe problematiek, dat het ook voor een aanbieder van een 
plusopvang vanuit medisch, pedagogisch, psychologisch en organisatorisch oogpunt niet 
verantwoord is om het kind op te vangen. Dat is vaak niet in het belang van het kind, 
maar vaak ook niet in het belang van de andere kinderen. In dergelijke situaties is de 
kinderopvang niet de juiste plek voor het kind, maar zullen ouders samen met de 
(jeugd)zorginstanties op zoek moeten naar een passende plek voor hun kind.  
 
5.3.2 Ondersteuning kinderopvang door openbaar lichaam  
In paragraaf 5.1 en 5.2 staan de kwaliteitseisen voor de kinderopvang beschreven. Ook 
moeten houders van kindercentra en gastouders hun administratie op orde hebben om 
de juiste gegevens aan te kunnen leveren bij de uitvoeringsorganisatie voor de 
kinderopvangvergoeding. De houders van kindercentra en gastouders zijn zelf 
verantwoordelijk voor het voldoen aan de eisen. In aanloop naar de inwerkingtreding 
van het wetsvoorstel zijn zij vanuit het programma BES(t) 4 kids hierbij ondersteund, en 
ook na inwerkingtreding zal het programma doorlopen (zie paragraaf 14.1).  
 
Echter, ook na afloop van het programma BES(t) 4 kids vraagt het wetsvoorstel veel van 
houders van kindercentra en gastouders. Daarom is, in overleg met de openbare 
lichamen, in dit wetsvoorstel opgenomen dat het bestuurscollege van het openbaar 
lichaam zorgdraagt voor begeleiding en ondersteuning aan houders van kindercentra en 
gastouders bij het aanbieden van verantwoorde kinderopvang, waaronder pedagogische 
ondersteuning en advies. Waar mogelijk werken de bestuurscolleges van de 
verschillende openbare lichamen hierbij samen.  
 
Bij algemene maatregel van bestuur kunnen nadere regels worden gesteld over de 
ondersteuning door het openbaar lichaam. Het voornemen is om te regelen dat 
ondersteuning wordt verleend op 4 gebieden: 1) administratieve ondersteuning – 
bijvoorbeeld door formats en het inzetten van een administratieve coach; 2) 
ondersteuning bij het voldoen aan de kwaliteitseisen – bijvoorbeeld door het collectief 
inkopen van trainingen en materialen en specialistische ondersteuning naar aanleiding 
van herstelopdrachten van de toezichthouder op de kwaliteit; 3) juridische 
ondersteuning – bijvoorbeeld in relatie tot privacyregelgeving; en 4) pedagogische 
ondersteuning en advies – zie hierover de voorgaande paragraaf over de eerste lijn van 
de ondersteuningsstructuur.  
 
53 

immers een afwijking van de wet. Allereerst worden voorwaarden gesteld aan 
experimenten. Zo kan alleen tijdelijk geëxperimenteerd worden en alleen als dit bij 
algemene maatregel van bestuur wordt toegestaan. Bij of krachtens deze maatregel van 
bestuur kunnen nadere regels worden gesteld aan onder andere de kwaliteitseisen voor 
een experiment, het toezicht op de naleving van deze eisen en de financiering van het 
experiment. Bij die regels kan worden afgeweken van de definities van kinderopvang, 
dagopvang, buitenschoolse opvang en gastouderopvang die in het wetsvoorstel zijn 
opgenomen, en van artikelen aangaande de kwaliteit, het toezicht en de financiering. Er 
kan niet worden afgeweken van artikelen over gegevensdeling en handhaving. Over een 
dergelijke algemene maatregel van bestuur, zal altijd voorafgaande afstemming hebben 
plaatsgevonden hierover met de openbare lichamen. Immers, experimenten kunnen 
voortkomen uit de praktijk en zij kunnen lokaal maatschappelijke effecten hebben. Ieder 
experiment wordt geëvalueerd en de Staten-Generaal worden over deze evaluatie 
geïnformeerd.  
Ten tweede kunnen experimenten alleen worden uitgevoerd met het oog op een of meer 
van de doelen die in het wetsvoorstel zijn voorgesteld, te weten: 1) mogelijk maken van 
de totstandkoming van innovatieve kinderopvang, 2) het verbeteren van de kwaliteit van 
de opvang, 3) de kwaliteitseisen aangaande de huisvesting beter aan laten sluiten op de 
Caribische context, 4) het versoepelen van de doorstroom naar en samenwerking met 
het basisonderwijs, 5) het efficiënter inrichten van het financieringsstelsel. Experimenten 
moeten altijd in de geest zijn van de definitie van verantwoorde kinderopvang (zie 
paragraaf 4.2.2).   
  
55 

7. Gevolgen (m.u.v. financiële gevolgen) en de regeldruk 
Dit wetsvoorstel is in de kern gericht op de volgende punten: 
1. de kwaliteit van de kinderopvang in Caribisch Nederland en het toezicht 
erop; en 
2. de financiering van de kinderopvang in Caribisch Nederland. 
 
De eisen die met betrekking tot bovenstaande punten zijn opgenomen in de wet hebben 
gevolgen voor verschillende doelgroepen in Caribisch Nederland. Het gaat hoofdzakelijk 
om de volgende groepen: kinderen, kinderen met een extra ondersteuningsbehoefte, 
ouders, houders van een kindercentrum, medewerkers van een kindercentrum, 
gastouders, basisscholen, en de openbare lichamen. In paragraaf 7.1 worden de 
inhoudelijke gevolgen per doelgroep beschreven. De gevolgen voor het openbaar 
ministerie en de rechterlijke macht worden in het hoofdstuk over toezicht en handhaving 
beschreven, zie paragraaf 9.5. In paragraaf 7.2 wordt voor de doelgroepen 
kinderopvang (kindercentra en gastouders) en ouders de regeldruk beschreven. 
7.1 Inhoudelijke gevolgen 
Kinderen 
Zoals in de inleiding al is genoemd hebben kinderen in Caribisch Nederland recht op 
dezelfde kansen om zich optimaal te kunnen ontwikkelen als kinderen in Europees 
Nederland. Kwalitatief goede kinderopvang die gericht is op het stimuleren van de 
ontwikkeling van kinderen moet hen daarbij een goede start bieden. Dit wetsvoorstel 
heeft als doel om het kinderopvangstelsel in Caribisch Nederland dusdanig in te richten 
dat de kinderopvang daadwerkelijk het startpunt vormt van de doorlopende ontwikkel- 
en leerlijn van kinderen, die doorloopt in de basisschool. 
Het wetsvoorstel bevat verschillende kwaliteitseisen (paragraaf 4.2 en hoofdstuk 5) voor 
de kinderopvang in Caribisch Nederland. De implementatie van deze eisen heeft direct 
effect voor de kinderen in de kinderopvang. Ten opzichte van de kinderopvang ten tijde 
van de nulmeting in 2019 zal de kinderopvang vanuit het perspectief van de kinderen op 
een aantal vlakken merkbaar veranderen. Kinderen zullen op termijn in kleinere groepen 
kinderopvang ontvangen, en het programma in de dagopvang zal meer gericht zijn op 
spelend ontwikkelen. Het gaat daarbij onder andere om de benadering door de 
beroepskrachten, het gebruik van ontwikkelingsgerichte spelmaterialen, en de inrichting 
van de huisvesting. De overgang naar het primair onderwijs zal door de afstemming 
tussen kinderopvang en primair onderwijs voor het kind naar verwachting soepeler 
verlopen. De buitenschoolse opvang ondergaat een kwaliteitsimpuls en moet kinderen, 
aansluitend bij het onderwijsaanbod in de basisschool, stimuleren hun talenten verder te 
ontwikkelen. Verbetering van de afstemming tussen basisschool en buitenschoolse 
opvang draagt daar aan bij. Het aanbod moet gevarieerd zijn en ook voor de oudere 
kinderen voldoende aantrekkelijk zijn om met plezier naar de buitenschoolse opvang te 
gaan.  
 
Het is de verwachting dat als gevolg van de verlaging van de ouderbijdrage het aantal 
kinderen dat gebruik zal maken van de opvang verder zal toenemen. De ambitie is om 
80% van de kinderen in de leeftijd van 0 tot de middelbare schoolleeftijd aan de opvang 
te laten deelnemen. 
 
Kinderen met een extra ondersteuningsbehoefte 
Zoals beschreven in paragraaf 5.3.1 gaat dit wetsvoorstel uit van een inclusief 
kinderopvangstelsel: ook voor kinderen met een extra ondersteuningsbehoefte biedt het 
stelsel waar mogelijk een passende plek. Het wetsvoorstel bevat een 
ondersteuningsstructuur om dit te realiseren. Kinderen met een extra 
ondersteuningsbehoefte en hun ouders zullen merken dat in de kinderopvang de 
57 

In 2020 is ook gestart met de inrichting van het toezicht op de kwaliteit van de 
kinderopvang. Op basis van de Eilandsverordeningen is er een onderzoeks- en 
waarderingskader ontwikkeld, waarin ook de kwaliteitseisen uit dit wetsvoorstel, 
eenmaal wet, zullen worden opgenomen (zie paragraaf 9.1.3).  
Met betrekking tot de financiering van de kinderopvang zijn vanaf 2020 binnen het 
programma BES(t) 4 kids stappen gezet. Voor de periode juli 2020 tot en met de 
inwerkingtredingsdatum van dit wetsvoorstel kunnen houders van kindercentra en 
gastouders al in aanmerking komen voor een tijdelijke subsidie financiering 
kinderopvang Caribisch Nederland vanuit het Rijk. De tijdelijke subsidie heeft als doel 
om de ouderbijdrage te verlagen en te kunnen starten met de implementatie van de 
kwaliteitseisen. Vanuit het programma BES(t) 4 kids zijn de houders van een 
kindercentrum en de gastouders ondersteund bij het indienen van de subsidieaanvraag, 
en daarmee zijn zij ook op weg geholpen voor de structurele financieringssituatie na 
inwerkingtreding van dit wetsvoorstel.  
Gastouders 
Net als voor de houders van kindercentra stelt dit wetsvoorstel ook regels en eisen aan 
gastouders op het gebied van financiering en kwaliteit. Anno 2020 zijn alleen op Bonaire 
gastouders actief. Voor hen geldt dat zij vanaf 2020 al in aanmerking komen voor 
subsidie, en dat zij zijn ondersteund bij het indienen van de subsidieaanvraag. 
Gezien de aard en schaalgrootte van gastouderopvang zijn de kwaliteitseisen minder 
vergaand dan voor houders van een kindercentrum, maar wel zodanig dat de eisen 
moeten leiden tot veilige, gezonde en verantwoorde kinderopvang door gastouders. In 
paragraaf 4.2 en hoofdstuk 5 zijn de eisen toegelicht. Waar nodig worden gastouders 
vanuit het programma BES(t) 4 kids ondersteund bij de implementatie van de 
kwaliteitseisen. In het wetsvoorstel is opgenomen dat de openbare lichamen ook na de 
inwerkingtreding van de wet zorg moeten dragen voor de begeleiding en ondersteuning 
aan gastouders indien aanwezig op het eiland. 
Beroepskrachten kindercentrum 
Verschillende kwaliteitseisen die aan houders van een kindercentrum worden gesteld 
hebben betrekking op de beroepskrachten. Het gaat om opleidings- en scholingseisen, 
het werken met een programma voor voorschoolse educatie door beroepskrachten in de 
dagopvang, het monitoren van de ontwikkeling van kinderen en het verplicht stellen van 
een verklaring omtrent het gedrag. De opleidings- en scholingseisen worden nog nader 
uitgewerkt in een algemene maatregel van bestuur. Vanuit het programma BES(t) 4 kids 
is op alle drie de eilanden gestart met opleidings- en trainingsprogramma’s voor (nieuw 
of zittend) personeel. Daaraan kunnen ook reguliere leerlingen aan deze MBO/CVQ-
opleidingen deelnemen. 
De salariëring en andere arbeidsvoorwaarden dienen in overeenstemming te zijn met de 
eisen die aan de functie worden gesteld. Vanuit het programma BES(t) 4 kids zijn 
basisfunctieprofielen en takenpakketten voor beroepskrachten opgesteld. Op basis 
daarvan worden eerste stappen gezet op weg naar volwaardige arbeidsvoorwaarden.  
Openbaar lichaam 
Het openbaar lichaam speelt een belangrijke rol in het goed laten functioneren van het 
kinderopvangstelsel. In het wetsvoorstel wordt een rol toebedeeld aan het openbaar 
lichaam op de volgende onderdelen: het opstellen van de Eilandsverordening 
kinderopvang (paragraaf 3.4), het verlenen en intrekken van een exploitatievergunning 
(paragraaf 4.1.3), het bijdragen aan de doorlopende ontwikkel- en leerlijn door middel 
van het organiseren van een tweemaal jaarlijks overleg tussen de kinderopvang en de 
basisscholen (paragraaf 4.2.3), het zorg dragen voor begeleiding en ondersteuning aan 
59 

armoede leven. Dit gebeurt in het kader van het armoedebeleid van het openbaar 
lichaam. 
Om goed zicht te houden op het functioneren van het kinderopvangstelsel als geheel, is 
in afstemming met de openbare lichamen in dit wetsvoorstel opgenomen dat er jaarlijks 
een overleg plaatsvindt tussen de drie openbare lichamen, het Rijk en de 
toezichthouders. Ook nadat het programma BES(t) 4 kids is afgerond, zal er dus nog een 
gremium zijn waar deze partners elkaar treffen in het kader van de kinderopvang in 
Caribisch Nederland. 
Tot slot zal het openbaar lichaam gegevens moeten verstrekken en ontvangen om 
ervoor te zorgen dat het kinderopvangstelsel optimaal kan functioneren. In hoofdstuk 10 
is uitgewerkt door welke partijen gegevens worden verstrekt en ontvangen.  
Basisscholen 
In paragraaf 4.2.3 staan de drie voorgestelde wijzigingen in de Wet Primair Onderwijs 
BES beschreven: het maken van afspraken over en het organiseren van een soepele 
overgang tussen kinderopvang en de basisschool, het gebruikmaken van een 
programma voor vroegschoolse educatie in groep 1 en 2, en de deelname aan het 
tweemaal jaarlijkse overleg met de kinderopvang en het openbaar lichaam.  
Vooruitlopend op dit wetsvoorstel is in 2020 al een start gemaakt met de overleggen 
tussen het basisonderwijs, de kinderopvang en de openbare lichamen. In die overleggen 
is ook de organisatie van een soepele overgang tussen kinderopvang en de basisschool 
aan de orde gekomen. In aanloop naar de inwerkingtreding van de wet zullen vanuit het 
programma BES(t) 4 kids scholen en de kinderopvang waar nodig worden ondersteund 
bij het maken van afspraken ten behoeve van een soepele overgang. Voor de 
implementatie van een programma van vroegschoolse educatie zullen scholen eveneens 
vanuit het programma BES(t) 4 kids worden ondersteund. 
7.2 Regeldruk 
Onder de regeldruk wordt verstaan de administratieve last die wordt veroorzaakt als 
gevolg van de inhoudelijke en administratieve verplichtingen die voortvloeien uit dit 
wetsvoorstel. Het gaat daarbij om de extra last. Dat wil zeggen dat er naast extra 
verplichtingen ook gekeken zal worden naar verplichtingen die zullen vervallen.  
 
In voorliggend wetsvoorstel gaat het om regelgeving die betrekking heeft op ouders en 
houders van kindercentra en gastouderopvang. In paragraaf 7.2.1 wordt ingegaan op de 
wijzigingen in de verplichtingen die bij ouders optreden. In paragraaf 7.2.2 zal dit voor 
de houders in kaart worden gebracht. 
 
Er is geen kwantitatief onderzoek gedaan naar de administratieve verplichtingen die aan 
ouders en houders worden opgelegd. In deze paragraaf is op basis van een inschatting 
van de aard van de verplichtingen een raming van de tijdsinzet gegeven. 
 
7.2.1 Regeldruk bij ouders 
Gelet op het belang van de opvang voor het kind is het zaak om de regeldruk voor 
ouders zo laag mogelijk te houden zodat dit geen drempel is om kinderen naar de 
opvang te laten gaan. In tabel 2 zijn de verplichtingen voor ouders opgenomen die 
voortvloeien uit dit wetsvoorstel. Er wordt een onderscheid gemaakt tussen eenmalige 
en periodiek terugkerende verplichtingen. Ook is een inschatting gemaakt van het aantal 
ouders dat met deze verplichting te maken zal krijgen. Hierbij is een indicatieve 
inschatting van de benodigde tijd opgenomen.  
 
Voor de ouders zijn er vooral financiële en administratieve verplichtingen. Daarnaast zal 
de ouder gevraagd worden om in te stemmen met dat het kindercentrum of de 
61 

overleggen. Dus ook 
bankafschriften etc.   
 
Omdat er tot op heden in Caribisch Nederland geen algemene regels voor de financiering 
van de kinderopvang zijn, vervallen er nagenoeg geen verplichtingen voor ouders. Alleen 
voor ouders die in de huidige situatie een kindplaatssubsidie bij het openbaar lichaam 
aanvragen hebben met verplichtingen die daarmee samenhangen te maken. De 
aanvraagprocedure zal naar verwachting voor een groot deel van de ouders vervallen 
omdat deze ouders meestal door de hoogte van hun huishoudinkomen in aanmerking 
komen voor gedeeltelijke compensatie van de ouderbijdrage.  
 
Op basis van de in tabel 2 opgenomen tijdsbelasting kan worden gesteld dat een ouder 
een kleine twee uur kwijt is aan het verstrekken en verwerken van informatie als het 
kind bij een kindercentrum wordt aangemeld en het kindercentrum een vergoeding 
aanvraagt. Verwachting is dat een ouder ruim een half uur op jaarbasis kwijt is om 
gegevens te controleren en te actualiseren. Uitgaande van 2.000 ouders leidt dit tot een 
regeldruk tot een totaal van circa 4.000 uren eenmalig en circa 1.000 uren structureel. 
 
 
7.2 Regeldruk bij kindercentra en gastouders 
Het wetsvoorstel brengt voor kindercentra en gastouders substantiële wijzigingen in de 
bedrijfsvoering met zich mee. Door de rechtstreekse bekostiging van deze organisaties 
door de overheid zal het debiteurenrisico voor een groot deel vervallen en is er ook meer 
zekerheid over de tijdigheid van de inkomsten. Uiteraard staan daar richting overheid de 
administratieve verplichtingen tegenover.  
 
Voor een deel zijn die er al in de huidige situatie omdat in de bestaande 
Eilandsverordening en al een deel van de verplichtingen is opgenomen. Het betreft 
vooral de eisen die betrekking hebben op de veiligheid, gezondheid en kwaliteit in de 
kinderopvang. Deze kwaliteitseisen zijn in tabel 3 beschreven. Ook legt de nieuwe 
bekostigingswijze aanvullende administratieve verplichtingen op.  
 
Tabel 3: Regeldruk kindercentra en gastouders: onderdeel kwalitatieve 
verplichtingen op jaarbasis 
Verplichting Toelichting  Omvang doelgroep Inschatting 
tijd  
Eenmalig    
Kennisnemen van de nieuwe  100%  3 uur 
regelgeving 
Schriftelijk vastleggen  100% 10 uur 
pedagogisch beleid 
Schriftelijk vastleggen  100% 8 uur 
veiligheids- en gezondheidsbeleid 
Instellen van een Dit geldt alleen voor 40% 5 uur 
oudercommissie kindercentra met meer 
dan 50 kinderen. 
Instellen van een Dit geldt niet voor 95%  5 uur 
klachtencommissie  gastouderopvang. 
Implementeren handelswijze  100% 2 uur 
vermoedens misdrijf in het 
kindercentrum 
Inrichten van een   50% 40 uur 
aanwezigheidsregistratie en 
personeels- planning, 
overeenkomstig met regelgeving 
63 

Tabel 4: Regeldruk kinderopvang onderdeel financiële verplichtingen op 
jaarbasis 
Verplichting Aard van de Omvang Inschatting 
verplichting  doelgroep tijd 
Eenmalig    
Indienen eerste aanvraag De houder van een 100% 4 uur 
kinderopvangvergoeding kindercentrum of 
gastouder dient een 
aanvraag voor de 
kinderopvang-
vergoeding in bij de 
uitvoeringsorganisatie. 
Nadat de organisatie is 
geregistreerd zal deze 
per kind aan de 
uitvoeringsorganisatie 
de relevante informatie 
voor de bekostiging 
doorgeven.  
 
Periodiek    
Periodiek de actuele gegevens Voor het bepalen van de 100% 30 minuten 
ten behoeve van de kinderopvangvergoeding per kind 
kwartaalopgave voor de moet de voor de 
bekostiging aanleveren en bekostiging relevante 
doorgeven van nieuwe kinderen informatie uit de 
en van wijzigingen aan de overeenkomst met de 
uitvoeringsorganisatie. ouder over soort opvang 
en aantal dagdelen 
worden doorgegeven. 
Doorgeven van nieuwe kinderen Voor het bepalen van de 100% 30minuten per 
en van wijzigingen aan de kinderopvangvergoeding kind 
uitvoeringsorganisatie. moet de voor de 
bekostiging relevante 
informatie uit de 
overeenkomst met de 
ouder over soort opvang 
en aantal dagdelen 
worden doorgegeven. 
Jaarlijks verstrekt de   1 uur per 
kinderopvang de jaarcijfers om organisatie 
op basis daarvan de ontwikkeling 
van de kosten van de 
kinderopvang te kunnen volgen. 
 
De administratieve lastendruk zal op basis van de in de tabellen 3 en 4 ingeschatte 
urenbelasting als gevolg van de introductie van het wetsvoorstel eenmalig met 
gemiddeld ongeveer 67 uur per organisatie toenemen. Er zijn ongeveer 60 organisaties 
en daarmee is eenmalige lastendruk in uren in totaal zo’n 6.000 uren. De structurele 
administratieve last bedraagt per organisatie ongeveer 7.400 uren per jaar uitgaande 
van 2.000 kinderen. 
 
Tegenover de in tabel 3 beschreven administratieve verplichtingen vervallen met de 
start van het nieuwe stelsel ook een aantal verplichtingen. Omdat de overheid de kosten 
van de kinderopvang nagenoeg geheel vergoedt, zal het innen van de ouderbijdrage 
makkelijker worden en daarmee vervalt bij de kindercentra en gastouders een deel van 
65 

8. Uitvoering 
8.1 Taken en verantwoordelijkheden uitvoeringspartijen 
De financiering van de kinderopvang is de verantwoordelijkheid van de minister. De 
uitvoeringsorganisatie zal de uitvoering van de bekostiging en het toezicht op de 
rechtmatigheid ter hand nemen. Het kindercentrum of de gastouder zal een verzoek 
voor de kinderopvangvergoeding indienen bij de uitvoeringsorganisatie. De 
uitvoeringsorganisatie beoordeelt de aanvraag, gaat bij de ouder na of de aanmelding 
terecht is en neemt namens de minister een beslissing over de aanvraag. Het openbaar 
lichaam en de uitvoeringsorganisatie zullen bij deze procedure nauw samenwerken en 
waar mogelijk niet twee keer dezelfde soort informatie uitvragen. Informatie wordt met 
elkaar uitgewisseld. Het openbaar lichaam, de minister en de uitvoeringsorganisatie zijn 
nog in overleg over de wijze waarop dit samenwerkingsverband gestalte gaat krijgen. 
Uitgangspunt is dat de kinderopvang zo klantvriendelijk mogelijk wordt ondersteund. 
8.2 Uitvoering financiering 
In paragraaf 4.4 zijn de drie pijlers voor de financiering toegelicht: (1) de Rijksoverheid 
bekostigt kindercentra en gastouders rechtstreeks (2) er wordt gebruik gemaakt van 
gegevens over het gebruik van de kinderopvang en (3) ouders betalen een 
inkomensonafhankelijke ouderbijdrage aan de houder van het kindercentrum of 
gastouder. In Figuur 3 is het financieringsstelsel op hoofdlijnen weergeven. Hierna wordt 
het proces verder toegelicht.  
 
 
  
 
Figuur 3: Stelsel financiering op hoofdlijnen   
 
8.2.1 Recht op kinderopvangvergoeding – voldoen aan de voorwaarden 
Om recht te hebben op een kinderopvangvergoeding moeten kindercentra en gastouders 
aan verschillende voorwaarden voldoen. Allereerst komen alleen kindercentra en 
gastouders met een exploitatievergunning in aanmerking voor een 
kinderopvangvergoeding (zie paragraaf 4.1.3), tenzij het aantal te bekostigen 
kinderopvangplaatsen is beperkt (zie paragraaf 4.1.2).  
 
Een belangrijke voorwaarde voor het recht op kinderopvangvergoeding is dat ouders en 
kinderen op het eiland zijn ingeschreven in het bevolkingsregister. De openbare 
67 

nemen kinderopvang overeen. De afspraken worden vastgelegd in een schriftelijke 
overeenkomst tussen het kindercentrum of gastouderopvang en de ouder en eventueel 
de partner.  
 
Een kindercentrum of gastouder kan een aanvraag bij de minister indienen voor het 
recht op een kinderopvangvergoeding voor de kosten van de kinderopvang van de 
kinderen die de organisatie opvangt. In de praktijk zal dat de uitvoeringsorganisatie zijn. 
De gegevens die door het kindercentrum of de gastouder bij de aanvraag dienen te 
worden verstrekt, worden uitgewerkt in lagere regelgeving. Het zal in elk geval gaan om 
de volgende gegevens: de soort kinderopvang, de datum waarop de kinderopvang 
aanvangt, het aantal dagdelen kinderopvang per maand, en de begin- en einddatum van 
de kinderopvangovereenkomst. De schriftelijke overeenkomst zelf hoeft niet aangeleverd 
te worden bij de aanvraag, maar deze moet wel door het kindercentrum bewaard 
37
worden. Het aanleveren van de exploitatievergunning is niet nodig omdat deze 
informatie al bij het openbaar lichaam beschikbaar is.  
 
Nadat de aanvraag is ingediend, gaat de uitvoeringsorganisatie informatie verzamelen 
om het recht op de kinderopvangvergoeding te bepalen. Uitgangspunt is dat de 
uitvoeringsorganisatie waar mogelijk de informatie die al bij het openbaar lichaam en 
het Rijk beschikbaar is, gebruikt. Op die manier wordt voorkomen dat organisaties 
dezelfde gegevens die al bij de overheid bekend zijn opnieuw moeten aanleveren of 
kunnen bepaalde gegevens (zoals bijvoorbeeld of een kind staat ingeschreven op het 
eiland) worden geverifieerd. In dit wetsvoorstel wordt de grondslag voor deze vorm van 
gegevensdeling opgenomen. Indien noodzakelijk kan de uitvoeringsorganisatie het 
openbaar lichaam vragen om informatie te verifiëren en aanvullende informatie te 
verstrekken die van belang is voor het toekennen van de kinderopvangvergoeding. De 
uitvoeringsorganisatie zal de schriftelijke overeenkomst steekproefsgewijs bij de ouder 
controleren.  
 
Termijn vaststelling van het recht op kinderopvangvergoeding  
Wanneer de aanvraag voor het recht op kinderopvangvergoeding is ingediend, heeft de 
uitvoeringsorganisatie acht weken de tijd om te beslissen op de aanvraag. Met die 
termijn wordt aangesloten bij de beslistermijn uit de Algemene wet bestuursrecht. De 
termijn kan met eenzelfde periode worden verlengd, wanneer hier aanleiding toe is. Dit 
zullen zijnde maximale termijnen zijn, die nodig kunnen zijn als er bijvoorbeeld 
aanvullende informatie moet worden opgevraagd. 
 
Indien kinderopvangvergoeding wordt toegekend, ontvangt het kindercentrum of de 
gastouder een beschikking met daarin het bedrag aan kinderopvangvergoeding waar het 
kindercentrum of de gastouder voor het betreffende kind recht op heeft. De 
uitvoeringsorganisatie zal in de beschikking altijd aangeven op welke grond het recht op 
kinderopvangvergoeding is toegekend en, indien een aanvraag wordt afgewezen, op 
welke grond(en) dat is gebeurd. De ouder is belanghebbende bij de beschikking. Een 
afwijzing van de aanvraag betekent dat de ouder een hogere ouderbijdrage zal moeten 
betalen. De ouder krijgt daarom van de uitvoeringsorganisatie informatie over de 
beschikking en de voor de beschikking relevante gegevens. Dat geeft de ouder de 
mogelijkheid om in bezwaar te gaan en informatie te verstrekken op basis waarvan kan 
worden vastgesteld dat de houder van het kindercentrum of gastouders wel degelijk 
recht heeft op de kinderopvangvergoeding voor het betreffende kind. Op basis daarvan 
kan een afwijzing van de toekenning van de kinderopvangvergoeding worden 
gecorrigeerd. 
 
 
37
 Tot 2 jaar na de beëindiging van de overeenkomst met de ouder. 
69 

 
8.2.4 Hoogte ouderbijdrage 
38
De ouder is verplicht een ouderbijdrage te betalen aan de houder van een 
kindercentrum of gastouder. Zoals in paragraaf 4.4.3 is beschreven is het voornemen 
van het kabinet om de kinderopvangvergoeding – zo nodig in stappen – te verhogen 
naar 96%. Voor Caribisch Nederland is dat vertaald naar 4% van de kostprijs die op 
basis van onafhankelijk onderzoek zal worden vastgesteld. Dat betekent dat de 
ouderbijdrage gekoppeld is aan de kinderopvangvergoeding die 96% van de kostprijs 
bedraagt. 
 
Het is aan de ouder in welke mate gebruik wordt gemaakt van de kinderopvang. De 
ouder zal naar rato van gebruik betalen. De ouder van een kind dat slechts één dag per 
week naar de dagopvang gaat betaalt een vijfde van de ouderbijdrage van de ouder die 
het kind gedurende vijf dagen per week naar de dagopvang brengt. Een ouder betaalt 
voor een eerste of volgende kind hetzelfde bedrag. Er wordt geen korting gegeven als 
binnen een huishouden meerdere kinderen gebruik maken van de kinderopvang. 
 
Basis voor de bepaling van het gebruik van een kind is de overeenkomst tussen ouder 
en de houder van het kindercentrum of de gastouder. Het vaststellen van het gebruik 
van de kinderopvang gebeurt op basis van dagdelen zoals overeengekomen in de 
schriftelijke overeenkomst. In Europees Nederland wordt bij het bepalen van het gebruik 
uitgegaan van uren. In de praktijk in Europees Nederland blijkt dat contracten in feite 
uitgaan van de vergoeding van dagdelen waarbij het aantal uren wordt afgeleid van de 
openingstijden van de kinderopvang. Kinderen gaan in Caribisch Nederland voor hele of 
halve dagen naar de opvang en ouders betalen op maandbasis voor de opvang. Om die 
reden is er in de Caribische situatie voor gekozen om dagdelen als uitgangspunt te 
kiezen. Dat maakt ook de uitvoering eenvoudiger.  
 
Een dagdeel is een blok van minimaal vier uur aaneengesloten opvang in de ochtend, 
middag, avond of nacht. Een dag heeft maximaal 2 dagdelen en er zijn maximaal 40 
dagdelen per maand. Het maximaal aantal dagdelen waarvoor kinderopvangvergoeding 
kan worden verstrekt kan per opvangsoort verschillen. Voor de buitenschoolse opvang 
geldt daarbij dat er in de officiële vakantieperiode voor twee dagdelen per dag kan 
worden gedeclareerd. De bekostiging van de kinderopvang op basis van dagdelen sluit 
hier in principe op aan. De reguliere schoolvakanties en een kortdurende ziekte van het 
kind worden normaliter doorbetaald. 
 
Voor werkende ouders die op afwijkende tijden (avond- of nachturen, weekenden) 
kinderopvang nodig hebben, geldt dat, als zij voldoen aan de voorwaarden, zij voor een 
39
bepaald aantal dagdelen gebruik kunnen maken van flexibele opvang. De kinderen van 
deze ouders kunnen daarnaast gebruik maken van de reguliere opvang en betalen 
daarvoor dan dezelfde ouderbijdrage als de andere ouders. 
 
8.2.5 Inning van de ouderbijdrage  
De ouder is, zolang het kind van de kinderopvang gebruik maakt en er een 
overeenkomst is afgesloten, verplicht om de ouderbijdrage maandelijks te betalen aan 
het kindercentrum of de gastouder. De houder van het kindercentrum of de gastouder is 
op grond van het wetsvoorstel verplicht zich jegens de ouder in te spannen om de 
gefactureerde ouderbijdrage daadwerkelijk te innen. Als deze dat niet doet, zou dat 
 
38
 Met uitzondering van de ouders die de ouderbijdrage niet kunnen betalen en voor wie het 
bestuurscollege de ouderbijdrage betaalt. 
39
 Het Rijk en het openbaar lichaam maken indien gewenst nadere afspraken over een eventuele 
subsidiering van flexibele opvang. 
71 

9. Toezicht en handhaving 
Op basis van dit wetsvoorstel zal er zowel toezicht worden gehouden op de kwaliteit van 
de kinderopvang als op de rechtmatigheid. Er komt een toezichthouder op de kwaliteit 
van de kinderopvang en een toezichthouder op de rechtmatigheid. In paragraaf 9.1 
wordt beschreven hoe het toezicht op de kwaliteit van de kinderopvang op Caribisch 
Nederland wordt ingericht. In paragraaf 9.2 wordt beschreven hoe het toezicht op de 
rechtmatigheid wordt ingericht. In paragraaf 9.4 wordt de handhaving beschreven. In 
paragraaf 9.4 komt de samenwerking tussen de toezichthouders en andere partners 
zoals het openbaar lichaam aan de orde. 
 
9.1 Inrichting van het toezicht op de kwaliteit 
De houders van kindercentra en gastouders in Caribisch Nederland zijn verantwoordelijk 
voor de veiligheid en gezondheid, kwaliteit en continuïteit van de kinderopvang, zoals 
beschreven in dit wetsvoorstel. Er zal op locatieniveau toezicht worden gehouden om in 
beeld te brengen of een locatie aan de kwaliteitseisen voldoet. Het toezicht zal 
stimulerend van aard zijn: gericht op kwaliteitsverbetering. Daarmee is het toezicht een 
belangrijk instrument om de kwaliteit van de kinderopvang in Caribisch Nederland over 
de gehele linie naar het wenselijke niveau te brengen.  
 
9.1.1 Toezichthouders op de kwaliteit en hun bevoegdheden 
Op grond van dit wetsvoorstel zullen toezichthouders worden aangewezen voor het 
toezicht op de kwaliteit van de kinderopvang in Caribisch Nederland. Zoals in paragraaf 
4.3.1 staat beschreven wordt eraan gedacht om de Inspectie van het Onderwijs aan te 
wijzen als eindverantwoordelijke voor het toezicht op de kwaliteit.  
 
Op basis van dit wetsvoorstel krijgt de inspectie de benodigde bevoegdheden om het 
toezicht goed uit te kunnen voeren. Het gaat dan bijvoorbeeld om het brengen van een 
aangekondigd dan wel onaangekondigd bezoek aan houders van kindercentra en 
gastouders en het opvragen en inzien van documenten. De bevindingen worden 
vastgelegd in een rapport.  
 
Het wordt als wenselijk geacht dat een lokale inspecteur van het openbaar lichaam 
meewerkt in de uitvoering van het toezicht. De lokale inspecteur is immers altijd ter 
plaatse en kan bijvoorbeeld de voortgang van gemaakte afspraken bewaken, het 
onderzoek uitvoeren ten aanzien van vergunningsaanvragen, onaangekondigde 
bezoeken brengen, en in geval van een acute noodsituatie direct ingrijpen (zie voor het 
laatste paragraaf 9.4). Bovendien zijn op Bonaire en Sint Eustatius al lokale inspecteurs 
aanwezig die ook na de inwerkingtreding van dit wetsvoorstel een rol kunnen blijven 
vervullen.  
 
Om ervoor te zorgen dat de lokale inspecteur ook de bevoegdheid heeft om 
toezichthoudende taken uit te voeren, zal ook de lokale inspecteur worden aangewezen 
als toezichthouder. Bij die aanwijzing zal worden afgebakend voor welke specifieke 
toezichthoudende taken de lokale inspecteur bevoegd is. Gedacht wordt om de lokale 
inspecteur toezichthoudende taken te geven gericht op de kwaliteitseisen aangaande 
onder andere veiligheid en gezondheid. Dit wordt in samenwerking met de beoogde 
toezichthouders nader uitgewerkt.  
 
In deze beoogde situatie zal de inspectie eindverantwoordelijk zijn voor het toezicht op 
de kwaliteit. Alleen de inspectie kan oordelen en rapporten vaststellen. De lokale 
inspecteur kan, onder regie van de inspectie, wel zelfstandig inspectiebezoeken afleggen 
en voorlopige oordelen en herstelopdrachten benoemen op de onderdelen waarop de 
lokale inspecteur toezichthoudende taken mag uitvoeren. De lokale inspecteur stelt 
73 

2. Eventueel binnengekomen signalen, bijvoorbeeld van ouders, worden 
onderzocht. 
3. Ter plekke wordt het handelen van de beroepskrachten en gastouders 
geobserveerd in de groep. 
4. Er worden gesprekken gevoerd met beroepskrachten of gastouders, de leiding 
van de organisatie en locatie en, waar mogelijk, met kinderen en ouders. 
5. Het bezoek wordt afgesloten met een eindgesprek waarin de bevindingen 
worden gedeeld en aangegeven wordt wat goed gaat, wat beter kan en wat 
beter moet. 
6. De bevindingen worden vastgelegd in een conceptrapport dat aan de houder 
wordt aangeboden. De houder van het kindercentrum of de gastouder wordt in 
de gelegenheid gesteld om binnen redelijke termijn te reageren op de 
bevindingen. De reactie wordt opgenomen in het rapport. Daarna zal het rapport 
worden vastgesteld. Als de houder van het kindercentrum of de gastouder en de 
toezichthouders het niet eens zijn over de inhoud van het rapport, dan heeft de 
houder van het kindercentrum of de gastouder de gelegenheid om, naast de al 
gegeven reactie, zijn zienswijze aan het rapport te hechten. Het rapport en 
zienswijze worden in de derde week na vaststelling openbaar gemaakt. 
 
Naast dit reguliere onderzoek kunnen de toezichthouders ook op andere momenten een 
onderzoek starten. Signalen in de media of klachten kunnen bijvoorbeeld aanleiding 
hiervoor zijn. Het extra onderzoek kan aangekondigd, maar ook onaangekondigd zijn. 
 
Onderzoeks- en waarderingskader 
Zoals eerder genoemd (paragraaf 4.3.2) wordt het toezicht uitgevoerd op basis van een 
onderzoeks- en waarderingskader. In het kader zijn de verschillende kwaliteitseisen 
zoals gesteld in dit wetsvoorstel opgenomen. Daarbij wordt onderscheid gemaakt tussen 
‘de bij wet geregelde deugdelijkheidseisen’ en ‘aanvullende ambities van de 
kinderopvang’. Deugdelijkheidseisen zijn algemene, objectiveerbare kwaliteitsnormen, 
die zijn beschreven in dit wetsvoorstel of lagere regelgeving. We vatten dit samen met 
het begrip ‘basiskwaliteit’.  
 
Aanvullende ambities hebben betrekking op de ambities en doelen die een houder van 
een kindercentrum of gastouder zichzelf stelt en die verder reiken dan de basiskwaliteit. 
Voor de aanvullende ambities vormt het pedagogisch beleidsplan het vertrekpunt. Vanuit 
de stimuleringsfunctie onderzoeken de toezichthouders of de houder van een 
kindercentrum of de gastouder aanvullende ambities stelt. De toezichthouders voeren 
het gesprek met de houder of gastouder over hoe deze elementen bijdragen aan de 
continue en duurzame verbetering van de kinderopvangkwaliteit. In rapporten wordt een 
duidelijk onderscheid gemaakt tussen oordelen die voortvloeien uit deugdelijkheidseisen, 
en bevindingen die gaan over aanvullende ambities. 
 
In aanloop naar de inwerkingtreding van dit wetsvoorstel wordt een onderzoeks- en 
waarderingskader opgesteld. Daarover wordt overleg gevoerd met de betrokkenen, zoals 
het openbaar lichaam, houders van kindercentra en gastouders. Ook worden de 
inzichten en ervaringen benut die worden opgedaan in het programma BES(t) 4 kids.  
 
Het kader wordt met de inwerkintreding van dit wetsvoorstel van kracht en is in principe 
voor vier jaar geldig. Indien nodig kan, op basis van een evaluatie van de werking en de 
effecten van het kader, worden besloten tot een vervroegde bijstelling van het kader. 
Reeds lopende interventies en afspraken die op basis van de vigerende kaders tot die 
datum zijn gemaakt, blijven van kracht.  
 
75 

kindercentrum of gastouder gemiddeld eens in de drie jaar wordt gecontroleerd. De 
omvang van de steekproef en frequentie zal op basis van de bevindingen van de 
toezichthouder worden aangepast. 
 
9.3 Bevoegdheden toezichthouders 
De toezichthouders moeten in staat worden gesteld om hun toezichthoudende taken uit 
te voeren. Het wetsvoorstel stelt voor dat de toezichthouders hiervoor over de 
benodigde bevoegdheden beschikken. Dat gebeurt door de relevante bepalingen van 
titel 2 van de Algemene wet bestuursrecht van overeenkomstige toepassing te 
verklaren. Een toezichthouder moet een legitimatiebewijs dragen en dat op verzoek 
tonen. Voor het uitvoeren van inspectiebezoeken zijn de toezichthouders bevoegd om 
elke plaats te betreden met uitzondering van een woning zonder toestemming van de 
bewoner. Het kan voorkomen dat een kindercentrum of gastouderopvang in een woning 
is gevestigd. In dat geval is de toezichthouder bevoegd om zonder toestemming van de 
bewoner in die woning binnen te treden. Verder is een toezichthouder bevoegd om 
inlichtingen te vorderen en inzage van een identiteitsbewijs en zakelijke gegevens en 
bescheiden. Deze bevoegdheden gebruikt de toezichthouder slechts voor zover dat nodig 
is voor de vervulling van zijn taak. 
 
Ook de medewerkingsplicht van artikel 5:20 van de Algemene wet bestuursrecht wordt 
van overeenkomstige toepassing verklaard. Die verplichting houdt in dat iedereen 
verplicht is om een toezichthouder binnen de door hem gestelde redelijke termijn alle 
medewerking te verlenen die de toezichthouder redelijkerwijs kan vorderen bij de 
uitoefening van zijn bevoegdheden.  
 
Nadat een onderzoek heeft plaatsgevonden over de naleving van de bij en krachtens de 
wet gestelde regels, legt de toezichthouder het oordeel en de bevindingen vast in een 
inspectierapport. Voor zover het gaat om toezicht op de naleving van hoofdstuk 2, de 
regels over kwaliteit, wordt het definitieve inspectierapport openbaar gemaakt. 
 
9.4 Inrichting handhaving 
Er wordt een handhavingsstelsel voorgesteld waarin zowel strafrechtelijk als 
bestuursrechtelijk kan worden gehandhaafd. In paragraaf 9.4.1 wordt dit nader 
toegelicht. In paragraaf 9.4.2 worden de voorgestelde handhavingsinstrumenten 
toegelicht. Het voornemen is dat de minister de toezichthouders mandateert om namens 
hem handhavingsbesluiten te nemen. Dit wordt ook in paragraaf 9.4.2 toegelicht.  
 
9.4.1 Keuze voor een duaal stelsel: verhouding tussen strafrecht en 
bestuursrecht 
Ten aanzien van de handhaving op overtredingen gaat dit wetsvoorstel uit van een duaal 
stelsel: bij overtredingen van sommige bepalingen kan er zowel bestuursrechtelijk als 
strafrechtelijk worden gehandhaafd. De focus ligt echter op een bestuursrechtelijke 
afhandeling. De reden hiervoor is dat het herstel van de gewenste situatie voorop staat. 
Snel en adequaat handelen door de minister, door middel van herstelsancties 
(bijvoorbeeld de last onder dwangsom, zie paragraaf 9.4.2), is dan veelal effectiever dan 
een strafrechtelijke gang van zaken die in de regel een veel langere doorlooptijd kent en 
waarbij de sancties punitief van aard zijn. In veel gevallen zijn overtredingen immers 
eenvoudig vast te stellen en op te lossen. Het betreft dan met name overtredingen met 
een geringe normatieve lading. Een voorbeeld hiervan is het niet dan wel niet volledig of 
tijdig bijwerken van de aanwezigheidsregistratie. Ook complexere overtredingen, 
bijvoorbeeld het niet realiseren van een goed pedagogisch klimaat op de kinderopvang, 
zijn bestuursrechtelijk af te handelen met herstelsancties. Als er geen herstel mogelijk is 
of als de aanbieder of ouder beperkt financieel voordeel haalt uit de bewuste 
overtreding, dan kan binnen het bestuursrecht ook punitief opgetreden worden met een 
77 

zijn voor hen. De toezichthouder zal in aanloop van de inwerkingtreding van het 
wetsvoorstel hier inzicht in geven.    
Basisinstrument: overleg en herstelopdracht 
Wanneer de toezichthouder een tekortkoming constateert, kan worden overgegaan tot 
overleg over de tekortkoming en de manier waarop die wordt hersteld. Dit wordt ook wel 
een herstelopdracht genoemd. De herstelopdracht is erop gericht ervoor te zorgen dat 
de betreffende houder van een kindercentrum of gastouder binnen een aanvaardbare 
hersteltermijn alsnog aan de betreffende deugdelijkheidseisen voldoet. Een 
herstelopdracht wordt altijd in het inspectierapport vastgelegd.  
 
In een herstelopdracht wordt verhelderd op welke onderdelen de houder van een 
kindercentrum of de gastouder in gebreke is. Daarnaast wordt gemotiveerd welke 
maatregelen getroffen moeten worden om het niveau van basiskwaliteit weer te 
bereiken. Ook wordt de termijn vastgelegd waarbinnen de tekortkoming(en) moet(en) 
zijn hersteld. 
 
Afhankelijk van de ernst en de omvang van de tekortkoming en de context waarbinnen 
de instelling opereert, wordt bepaald of de houder van een kindercentrum of de 
gastouder zelf toeziet op herstel van de naleving, of dat de toezichthouder dat doet 
middels het uitvoeren van een herstelonderzoek. Een herstelonderzoek kan een volledig 
kwaliteitsonderzoek zijn; het kan ook gaan om een verificatie van de informatie die is 
ontvangen van de houder van het kindercentrum of de gastouder.  
 
De bevindingen van een herstelonderzoek worden vastgelegd in een inspectierapport. In 
het geval de tekortkoming in voldoende mate is hersteld, wordt de cyclus van een 
jaarlijks inspectiebezoek weer hervat. 
 
In sommige situaties – bijvoorbeeld als de veiligheid van kinderen in het geding is, of als 
er gefraudeerd wordt met de administratie – is de herstelopdracht niet passend of niet 
voldoende. Het voorstel is daarom dat de volgende handhavingsinstrumenten kunnen 
worden ingezet: 
 
1. Last onder dwangsom 
De minister beschikt in de eerste plaats over de bevoegdheid om een last onder 
dwangsom op te leggen. Een last onder dwangsom is een herstelsanctie en is bedoeld 
om de overtreding ongedaan te maken of om herhaling van de overtreding te 
voorkomen. Dat houdt in dat als de houder van een kindercentrum of de gastouder de 
overtreding niet herstelt binnen de termijn die in de beschikking tot oplegging van de 
last onder dwangsom staat, die houder of gastouder hij verplicht is tot betaling van de 
dwangsom. De last onder dwangsom kan bijvoorbeeld worden ingezet als de regels over 
de groepsgrootte zijn overtreden. Een ander voorbeeld is overtreding van de 
41
medewerkingsplicht, waarbij een houder van een kindercentrum of een gastouder 
bijvoorbeeld gevraagde informatie niet aan de toezichthouder overhandigt. De 
dwangsom kan dan worden opgelegd voor iedere tijdseenheid dat de houder of de 
gastouder informatie niet aanlevert. 
 
De hoogte van de dwangsom moet in redelijke verhouding staan tot de overtreding. Bij 
het vaststellen van de hoogte van de dwangsom wordt de Caribische context 
meegewogen. 
 
 
41
 Artikel 5:20 van de Algemene wet bestuursrecht, in samenhang met artikel 5.2, eerste lid, van 
het wetsvoorstel. 
79 

De boete kan worden verrekend met door de overtreder te ontvangen bedragen, zoals 
de kinderopvangvergoeding in het geval de overtreding wordt gemaakt door een houder 
van een kindercentrum. 
 
3. Tijdelijke sluiting 
Wanneer een houder van een kindercentrum of een gastouder niet voldoet aan de 
wettelijke voorschriften kan de situatie zo ernstig zijn dat direct ingrijpen noodzakelijk 
is. In zulke gevallen kan de minister overgaan tot een tijdelijke sluiting. Er wordt alleen 
overgegaan tot een tijdelijke sluiting als andere interventies niet meer passend zijn. 
Gedacht kan worden aan situaties waarin sprake is van ernstige vormen van fysieke of 
sociale onveiligheid voor kinderen of personeel. De minister kan in dergelijke situaties 
besluiten over te gaan tot een tijdelijke sluiting.  
 
Het bestuurscollege van het betreffende openbaar lichaam wordt hierover altijd 
onmiddellijk geïnformeerd. In overleg met het bestuurscollege zullen afspraken met de 
houder van het kindercentrum of de gastouder worden gemaakt over de verdere 
afhandeling, met als doel te komen tot verantwoorde heropening.  
 
4. Schorsen of intrekken exploitatievergunning 
Wanneer een houder van een kindercentrum of een gastouder herhaaldelijk niet voldoet 
aan de wettelijke eisen en er sprake is van grote of ernstige onvolkomenheden, kan het 
bestuurscollege van het betreffende openbaar lichaam de exploitatievergunning schorsen 
of intrekken. Deze bevoegdheid wordt aan het bestuurscollege toegekend, omdat het 
bestuurscollege de exploitatievergunning afgeeft. Dit instrument wordt alleen toegepast 
als ultimum remedium; de kwaliteit van de kinderopvang of de veiligheid of de 
gezondheid van de kinderen of het personeel moet in het geding zijn of de 
rechtmatigheid van de verstrekte kinderopvangvergoeding moet niet kunnen worden 
vastgesteld.  
 
De minister kan het bestuurscollege adviseren om de vergunning te schorsen of in te 
trekken. De betreffende kinderopvangaanbieder wordt van dit advies op de hoogte 
gesteld. Wanneer het openbaar lichaam het advies niet opvolgt, bijvoorbeeld omdat de 
maatschappelijke impact op korte termijn te groot is, informeert het bestuurscollege de 
minister hierover en licht zijn besluit toe.  
 
5. Strafrechtelijke handhaving 
Zoals in paragraaf 9.4.1 is toegelicht kan in uitzonderlijke gevallen ook over worden 
gegaan tot strafrechtelijke handhaving. Het wetsvoorstel regelt welke bepalingen 
strafrechtelijk kunnen worden gehandhaafd. Het betreft bepalingen met kwaliteits- en 
financieringseisen waar herhaling van overtreding als ernstig wordt beschouwd, zoals 
het herhaaldelijk aanbieden van kinderopvang zonder exploitatievergunning, of waarbij 
groot financieel voordeel kan worden behaald, zoals door bijvoorbeeld in de 
gegevensverstrekking voor de kinderopvangvergoeding ten onrechte kinderen op te 
nemen waarvoor geen feitelijke opvang wordt gegeven. In dergelijke gevallen zal het 
openbaar ministerie worden ingeschakeld.  
 
Mandaat 
Het voornemen is dat de minister ambtenaren van de Inspectie van het Onderwijs en de 
RCN-unit SZW mandateert om namens hem handhavingsbesluiten te nemen. De 
beoogde praktijk is als volgt: de bovengenoemde ambtenaren kunnen namens de 
minister een last onder dwangsom of een bestuurlijke boete opleggen. Daarnaast wordt 
eraan gedacht om ambtenaren van de Inspectie van het Onderwijs ook te mandateren 
om het instrument tijdelijke sluiting in te zetten. Dat instrument is bedoeld voor situaties 
waarin bij een inspectiebezoek een ernstige, onveilige situatie wordt geconstateerd. In 
81 

Houders van kindercentra en gastouders zullen op basis van de met de ouders 
vastgelegde overeenkomst bij de uitvoeringsorganisatie op kwartaalbasis een aanvraag 
voor de kinderopvangvergoeding kunnen indienen. Verwacht wordt dat het om zo’n 300 
beschikkingen op jaarbasis zal gaan. De hoogte van de vergoeding zal op basis van de 
aangeleverde informatie worden verstrekt. Omdat toekenning van de 
kinderopvangvergoeding wordt gebaseerd op kaders die in regelgeving worden 
vastgelegd en die weinig normatieve elementen in zich hebben, is de verwachting dat dit 
zelden tot juridische procedures zal leiden. 
 
Daarnaast krijgt het bestuurscollege van het openbaar lichaam de bevoegdheid om een 
besluit te nemen over een aanvraag voor een vergunning voor plusopvang (zie 
paragraaf .5.3.1). Tegen dit besluit kan een belanghebbende in bezwaar en beroep. Ook 
hierbij is de verwachting dat dit zelden tot juridische procedures zal leiden. 
 
Ook in het kader van de handhaving zullen besluiten worden genomen. In paragraaf 
9.4.1 is toegelicht dat de nadruk zal liggen op bestuursrechtelijke handhaving en alleen 
bij uitzondering strafrechtelijk zal worden opgetreden. Hierover zal periodiek overleg 
plaatsvinden met het openbaar ministerie. Daarbij zal in eerste plaats ingezet worden op 
stimuleren en herstel en pas daarna op punitief optreden. Mede op basis van de gang 
van zaken in Europees Nederland waar het aantal zaken met betrekking tot de Wet 
kinderopvang die aan het openbaar ministerie en de rechter worden voorgelegd zeer 
beperkt zijn, is de verwachting dat de introductie van de in dit wetsvoorstel 
voorgenomen regels over kinderopvang eveneens slechts zeer beperkt een beroep op 
het openbaar ministerie en de rechter zal worden gedaan. 
 
  
83 

 
Ten tweede zullen alle overheidsorganisaties, houders van kindercentra en gastouders 
de administraties zo moeten inrichten dat is voldaan aan de eisen die uit de Wet 
bescherming persoonsgegevens BES voortvloeien. Zij verwerken daarbij de informatie 
op een zorgvuldige manier zoals bij de wet is bepaald. Belangrijk punt daarbij is dat 
alleen die informatie wordt uitgevraagd en bewaard die voor de uitvoering van dit 
wetsvoorstel noodzakelijk is. Dit geldt dus zowel voor de overheid (openbaar lichaam, 
toezichthouder kwaliteit en de uitvoeringsorganisatie onder verantwoordelijkheid van de 
minister) als voor de kinderopvang, basisscholen en het EOZ. Dit wetsvoorstel voorziet 
in een grondslag voor het verwerken en verstrekken van de benodigde gegevens. In het 
kader van de overdracht van de dagopvang naar de basisschool (zie paragraaf 4.2.3) en 
in het kader van ondersteuning aan kinderen met een extra ondersteuningsbehoefte (zie 
paragraaf 5.3.1) is de instemming van ouders als extra waarborg opgenomen. 
 
Tot slot worden ouders, houders van kindercentra en gastouders geacht de juiste 
informatie te verstrekken en relevante wijzigingen door te geven aan de 
overheidsorganisaties zodat de overheidsorganisaties ervan uit kunnen gaan dat de 
informatie actueel en accuraat is. Indien onjuiste informatie wordt verstrekt dan wel de 
juiste informatie ontbreekt, zal de ouder, houder van een kindercentrum of gastouder 
altijd in de gelegenheid worden gesteld om alsnog de juiste informatie aan te leveren 
aan de overheidsorganisatie. Mocht een ouder, houder van een kindercentrum of 
gastouder verzaken de juiste gegevens aan te leveren, dan voorziet dit wetsvoorstel in 
de mogelijkheid om bestuurlijke sancties op te leggen dan wel over te gaan tot een 
strafrechtelijk traject door de zaak aan het openbaar ministerie voor te leggen. Zie 
hierover verder hoofdstuk 9. 
 
10.2 Informatieverplichtingen kinderopvang en ouders 
Houders van kindercentra en gastouders 
In het kader van dit wetsvoorstel zullen houders van kindercentra en gastouders 
informatie moeten aanleveren aan het openbaar lichaam voor het mogen aanbieden van 
kinderopvang, aan de uitvoeringsorganisatie voor het verkrijgen van de 
kinderopvangvergoeding, en aan de toezichthouder kwaliteit ten behoeve van het 
toezicht. Om een goede overgang van kinderen naar het onderwijs mogelijk te maken 
zal de kinderopvang daarnaast informatie over de ontwikkeling van een individueel kind 
met scholen delen indien de ouders van het betreffende kind hier instemming voor 
geven. Specifiek om kinderopvang voor kinderen met een extra ondersteuningsbehoefte 
te kunnen bieden zal informatie worden verstrekt aan het openbaar lichaam en het 
EOZ,. Ook hier is de instemming van de ouders als extra waarborg in het wetsvoorstel 
opgenomen.  
 
De gegevens van de houder van een kindercentrum of een gastouder die nodig zijn voor 
het verkrijgen van een exploitatievergunning worden in de Eilandsverordening 
kinderopvang opgenomen. Gegevens die door het openbaar lichaam al zijn ontvangen en 
nodig zijn voor de aanvraag van de kinderopvangvergoeding bij de 
uitvoeringsorganisatie worden door het openbaar lichaam op verzoek van de 
uitvoeringsorganisatie verstrekt. Het gaat dan onder meer om het registratienummer 
van de exploitatievergunning, adresgegevens van de kinderopvang, houder, soort 
opvang en maximaal aantal plaatsen in de dagopvang respectievelijk buitenschoolse 
opvang.   
 
De kinderopvang zal vervolgens voor de kinderopvangvergoeding per kind naast de 
42
persoonlijke informatie over het kind en de ouders (bijvoorbeeld naam, adres, 
 
42
 Gegevens van de ouders zijn nodig om het kind en de ouders aan elkaar te koppelen en om de 
toezichthouder op de rechtmatigheid de mogelijkheid te geven tot nacontrole. 
85 

Bij de uitvoering van het wetsvoorstel zullen verschillende overheidsorganen met elkaar 
samenwerken en daarmee ook informatie met elkaar moeten delen. In deze paragraaf 
wordt per overheidsorgaan aangegeven welke gegevens in dat kader met elkaar zullen 
worden gedeeld en waarom dat nodig is. 
 
Het openbaar lichaam 
Een natuurlijk persoon of rechtspersoon die voornemens is kinderopvang aan te bieden, 
zal hiervoor een exploitatievergunning aan moeten vragen bij het openbaar lichaam. Het 
is te verwachten dat de deze (rechts)persoon ook in aanmerking wil komen voor een 
kinderopvangvergoeding. Het openbaar lichaam en de uitvoeringsorganisatie zullen 
daarbij nauw samenwerken. Daarnaast zullen zij onderling informatie uitwisselen die 
nodig is voor het bepalen van de hoogte van de ouderbijdrage. Het openbaar lichaam 
verstrekt informatie aan de uitvoeringsorganisatie over de exploitatievergunning.  
 
Het bestuurscollege verstrekt exploitatievergunningen aan houders van een 
kindercentrum of gastouders. De informatie die daarvoor nodig is, wordt vastgelegd in 
de Eilandsverordening, waar nodig op onderdelen nader gespecificeerd in 
Eilandsbesluiten. Het openbaar lichaam houdt een lijst bij met verstrekte 
exploitatievergunningen. De lijst wordt aan de toezichthouders verstrekt zodat zij daarbij 
in de uitvoering en het toezicht van uit kunnen gaan. Het bestuurscollege zal in de lijst 
de volgende informatie opnemen: 
- Gegevens houder; 
- Adres locatie en contactgegevens; 
- Aard van de opvang; 
- Maximaal aantal kinderen dat kan worden opgevangen onderscheiden naar soort 
opvang. 
 
Het bestuurscollege is verantwoordelijk voor de juistheid, actualiteit en volledigheid van 
deze lijst. Wijzigingen in de lijst moeten snel worden doorgevoerd en toezichthouders 
moeten hiervan op de hoogte worden gebracht. Daarover worden nadere afspraken 
gemaakt en vastgelegd in de eerdergenoemde samenwerkingsovereenkomst (zie 
paragraaf 9.1) tussen de toezichthouder kwaliteit en het openbaar lichaam. 
 
De minister 
De minister is verantwoordelijk voor de uitvoering van de bekostiging. In de praktijk zal 
de uitvoeringsorganisatie de uitvoering van de bekostiging op zich nemen. Om gegevens 
te controleren zal de uitvoeringsorganisatie deze verstrekte informatie bij het openbaar 
lichaam controleren. Althans, voor zover die informatie bij het openbaar lichaam bekend 
is en al niet beschikbaar is bij de uitvoeringsorganisatie. Hierbij zal het gaan om naam, 
adres en geboortedatum van het kind en de ouders. Het doel van deze mogelijkheid tot 
het delen van deze informatie is om de identiteit van de kinderen te controleren dan wel 
om door het openbaar lichaam bevestigd te krijgen dat voor een bepaald kind dat niet 
geregistreerd staat als ingezetene, toch de kinderopvangvergoeding kan worden 
uitgekeerd. 
 
Daarnaast zal periodiek aanvullende informatie uit de exploitatievergunning bij het 
openbaar lichaam worden opgevraagd, zoals de soort opvang (buitenschools, 
dagopvang) en het maximaal aantal beschikbare kindplaatsen. Het doel van deze 
mogelijkheid tot informatie-uitvraag is gericht op het bepalen van de rechtmatigheid van 
de te verstrekken kinderopvangvergoeding.  
 
10.4 Informatiedeling in het kader van het toezicht 
In dit wetsvoorstel wordt zowel het toezicht op de kwaliteit van de kinderopvang als het 
toezicht op de rechtmatigheid geregeld. Er zullen twee aparte toezichthouders worden 
aangewezen: de toezichthouder op de kwaliteit (de inspectie en de lokale inspecteurs) 
en de toezichthouder op de rechtmatigheid (de uitvoeringsorganisatie). De 
toezichthouder op de kwaliteit zal ook toezicht houden op de taken van het EOZ in het 
87 

zorgen voor passend aanbod en de juiste ondersteuning, zodat het kind veilig en 
verantwoord kan worden opgevangen. 
Dergelijke gezondheidsgegevens zijn bijzondere persoonsgegevens. Op grond van artikel 
16 van de Wet bescherming persoonsgegevens BES (hierna: Wbp BES) is het verboden 
om gezondheidsgegevens te verwerken. Op grond van artikel 21, eerste lid, onderdeel a, 
is dit verbod niet van toepassing indien de verwerking geschiedt door hulpverleners, 
instellingen of voorzieningen voor gezondheidszorg of maatschappelijke dienstverlening 
voor zover dat met het oog op een goede behandeling of verzorging van de betrokkene, 
dan wel het beheer van de betreffende instelling of beroepspraktijk noodzakelijk is. In de 
memorie van toelichting bij de Wbp BES is toegelicht dat deze uitzondering ziet op 
bepaalde groepen van verantwoordelijken, zoals ziekenhuizen, instellingen van 
maatschappelijke dienstverlening, verzekeraars, speciale scholen, 
reclasseringsinstellingen, de voogdijraad en bestuursorganen en uitvoeringsinstellingen 
44
die bepaalde sociale zekerheidswetten uitvoeren. Voor dit wetsvoorstel kunnen 
instellingen die pedagogische ondersteuning en advies verlenen en het expertisecentrum 
onderwijszorg tot dergelijke verantwoordelijken worden gerekend. De professionals die 
bij het EOZ werken en die werk verrichten in het kader van taken die op grond van dit 
wetsvoorstel aan het EOZ zijn opgedragen, zijn medische of pedagogische hulpverleners. 
Dit geldt ook voor de professionals die op grond van dit wetsvoorstel pedagogische 
45
ondersteuning en advies verlenen. Voor dit wetsvoorstel worden 
kinderopvangorganisaties geschaard onder voorzieningen voor maatschappelijke 
dienstverlening voor wie met het oog op een goede behandeling en verzorging van het 
kind in de kinderopvang het verwerken van gezondheidsgegevens noodzakelijk is. De 
kinderopvang biedt immers opvang aan waardoor de ontwikkeling van kinderen wordt 
gestimuleerd en waardoor ouders naar hun werk kunnen, en dient hiermee een 
maatschappelijk doel. Specifiek ten aanzien van kinderen met een extra 
ondersteuningsbehoefte is het noodzakelijk voor kinderopvangorganisaties om de 
opvang aan de behoefte van het kind aan te passen. Deze behoefte zal bestaan uit 
bijzonderheden in de ontwikkeling van het kind. Deze bijzonderheden bestaan veelal uit 
aspecten die de fysieke of psychische gezondheid van het kind betreffen. 
Met het oog op het voorgaande is in dit wetsvoorstel als aanvullende waarborg 
opgenomen voor het verwerken van persoonsgegevens betreffende iemands gezondheid 
voor de volgende partijen in de ondersteuningsstructuur met de volgende doelen:  
- de houder van het kindercentrum of gastouder voor zover de verwerking 
noodzakelijk is voor de opvang van een kind met een extra 
ondersteuningsbehoefte en het vaststellen van een extra 
ondersteuningsbehoefte bij een kind; 
- de verlener van pedagogische ondersteuning en advies, voor zover de 
verwerking noodzakelijk is voor het bieden van die pedagogische ondersteuning 
en advies; 
- het EOZ, voor zover dat noodzakelijk is voor de uitvoering van de taken 
waarmee het EOZ in dit wetsvoorstel wordt belast, zoals het adviseren over het 
begeleidingsplan voor het kind (zie over deze taken: paragraaf 5.3.1). 
Met betrekking tot het verwerken van gegevens betreffende iemands gezondheid kan 
het gaan om observaties die zijn gedaan bij een kind om de ondersteuningsbehoefte van 
een kind in beeld te brengen, of informatie over concrete diagnosestelling. Met 
 
44
 Kamerstukken II 2009/10, 32161, nr. 3, p. 9. 
45
 In de praktijk zal dit op de eilanden naar verwachting worden uitgevoerd door maatschappelijke 
organisaties die hier gespecialiseerd in zijn, te vergelijken met een Centrum voor Jeugd en Gezin in 
Europees Nederland. 
89 

door middel van passende maatregelen zoveel mogelijk ingeperkt kunnen worden. De 
grootste gesignaleerde risico’s en bijbehorende maatregelen zijn hieronder beschreven.  
 
Een eerste mogelijk risico van de gegevensverwerking is dat er met behulp van de 
verzamelde gegevens een beeld gevormd kan worden van zowel de specifieke kinderen 
als de ouders die gebruik maken van de kinderopvang. De informatie die verwerkt wordt 
gaat onder andere over de naam en leeftijd van de kinderen en ouders en de duur en 
het gebruik van de kinderopvang. Bij kinderen met een extra ondersteuningsbehoefte 
kan het daarnaast ook gaan om gezondheidsgegevens. Bij deze informatie is naar 
verwachting het risico beperkt, omdat het slechts om een beperkt aantal basisgegevens 
gaat. Wat betreft de verzameling van de gegevens die nodig is voor het volgen van de 
ontwikkeling van kinderen in de kinderopvang en gegevens die nodig zijn voor het 
bieden van extra ondersteuning in geval van een kind met een extra 
ondersteuningsbehoefte zijn er grotere risico’s aan verbonden. Deze informatie kan in 
sommige gevallen namelijk gevoelige informatie bevatten. In deze gevallen zullen er 
extra passende waarborgen genomen moeten worden door de betreffende verwerkers. 
Zo dient er niet overmatig veel informatie verzameld te worden, dient de informatie niet 
te lang bewaard te worden en moet er zorgvuldig omgegaan worden met de informatie. 
In de gevallen waarbij het bijzondere persoonsgegevens betreft, is er zelfs sprake van 
een verwerkingsverbod, tenzij er een passende grond voor is, zoals een wettelijke 
grondslag of een vrije en ondubbelzinnige toestemming van de ouder.  
 
Een ander mogelijk risico ontstaat indien er in de beveiliging van de informatie gebreken 
zijn, of bij verkeerde beslissingen bij doorlevering van de gegevens. Het kan 
bijvoorbeeld gaan om (blootstelling aan) identiteitsdiefstal of –fraude, verlies van 
vertrouwelijkheid van door het beroepsgeheim beschermde persoonsgegevens of enig 
ander aanzienlijk economisch of maatschappelijk nadeel voor de natuurlijke persoon in 
kwestie. Dit risico is naar verwachting beperkt omdat het in de meeste gevallen alleen 
gaat om de naam, leeftijd en duur van de kinderopvang. Bij kinderen met een extra 
ondersteuningsbehoefte kan het daarnaast ook gaan om gezondheidsgegevens. Hierbij is 
het risico groter, en ook om deze reden moeten de betreffende verwerkers 
eerdergenoemde extra waarborgen treffen. 
 
Ten derde bestaat er een risico wanneer de informatie voor andere doeleinden gebruikt 
wordt, dan bepaald in de wet. Dit risico zal worden beperkt doordat de verschillende 
partijen samenwerkingsovereenkomsten sluiten waarin ook afspraken worden 
vastgelegd over de gegevensdeling en het doel ervan.  
 
Ten slotte bestaat er bij het verwerken van gegevens het risico op een datalek. Dit risico 
zal zoveel mogelijk worden beperkt, door zoveel mogelijk gebruik te maken van een 
online portaal bij de aanvraag en doorgifte van persoonsgegevens, in plaats van via e-
mail. Bij de ontwikkeling van de systemen zal aandacht zijn voor technische en 
procedurele maatregelen (logische toegangsbeveiliging, logging etc.) die technische 
inbreuk erg moeilijk maken en deze sterk beperken. Procesmatig zullen er ook 
maatregelen ingesteld worden die garanderen dat er op integere wijze met gegevens 
wordt omgegaan. Deze maatregelen worden tijdens de uitvoering periodiek geëvalueerd 
en, waar nodig, aangepast. 
 
Doorgifte derde landen  
Caribisch Nederland en de Caribische landen van het Koninkrijk maken geen deel uit van 
de Europese Unie. Voor de verwerking en doorgifte van gegevens op basis van dit 
wetsvoorstel zijn twee rechtsregimes van toepassing: de Wet bescherming 
persoonsgegevens BES en de Algemene verordening gegevensbescherming. Indien 
gegevens worden doorgegeven van Europees Nederland naar Caribisch Nederland, is er 
derhalve sprake van doorgifte naar verwerkingsverantwoordelijken of verwerkers in een 
zogeheten derde land in de zin van de AVG. Voor doorgifte geldt in aanvulling op de 
gebruikelijke eisen voor de verwerking van persoonsgegevens dat er ook aan de 
91 

 
In deze paragraaf worden de belangrijkste uitkomsten van de consultatie beschreven. 
Daarnaast zijn begin 2021 met verschillende partners de risico’s met betrekking tot 
privacyschending in beeld gebracht. De uitkomsten zijn ook verwerkt in deze paragraaf.  
  
Doorgifte derde landen 
De Commissie Bescherming Persoonsgegevens BES en de Autoriteit Persoonsgegevens 
constateren dat de Wet bescherming persoonsgegevens BES geldt in Caribisch 
Nederland, en de Algemene verordening gegevensbescherming in Europese Nederland. 
Het wordt ingewikkeld op het moment dat gegevens worden overgedragen van een 
partij in Caribisch Nederland naar een partij in Europees Nederland, of vice versa. De 
gegevensontvangende partij dient dan passende waarborgen te treffen. Echter, dit kan 
onduidelijk zijn voor de betreffende partijen, en bovendien kan het niet transparant zijn 
voor de verzendende partij of passende bescherming aanwezig is aan de ontvangende 
kant. Dit is een zorgpunt van de Commissie Bescherming Persoonsgegevens BES, die 
verzoekt om de passende waarborgen hiervoor te treffen. In voorgaande paragraaf 
(10.6) is expliciet aandacht besteed aan de doorgifte naar derde landen. 
 
Verwerken gegevens over de ontwikkeling en gezondheid van een kind door de 
kinderopvang 
De Commissie Bescherming Persoonsgegevens BES wijst in haar reactie op de 
verbodsbepaling in de Wet bescherming persoonsgegevens BES voor het verwerken van 
gezondheidsgegevens door de kinderopvang. Bij de intake van een kind zal een houder 
van een kindercentrum of gastouder vragen naar bijzonderheden over het kind die 
relevant zijn voor de kinderopvang. In dat kader kunnen ouders mondeling of schriftelijk 
gezondheidsgegevens over het kind delen, bijvoorbeeld over een allergie of over een 
beperking. Indien het voor de veiligheid van het kind en in het kader van verantwoorde 
kinderopvang noodzakelijk is voor de kinderopvang om deze gegevens te verwerken in 
de zin van artikel 2, eerste lid, Wet bescherming persoonsgegevens BES, dan zal dit 
tijdens de intake met de ouders worden besproken. Voor een nadere toelichting wordt 
verwezen naar paragraaf 10.5. 
Daarnaast wordt in dit wetsvoorstel bepaald dat de kinderopvang de ontwikkeling van 
een individueel kind volgt, zodat de kinderopvang het aanbod op de behoefte van het 
kind kan aanpassen. Dit wetsvoorstel voorziet in de grondslag om hierover nadere regels 
te stellen bij of krachtens algemene maatregel van bestuur. Het voornemen is te regelen 
dat het kind wordt gevolgd op het gebied van taal, rekenen, motoriek en sociaal-
emotionele vaardigheden.  In aanloop van de inwerkingtreding van het wetsvoorstel 
zullen houders van kindercentra en gastouders vanuit het programma BES(t) 4 kids 
hierbij worden ondersteund. Voorwaarde bij het volgen en vastleggen van de 
ontwikkeling van kinderen is dat  er alleen ruimte is voor het registreren van gegevens 
over de ontwikkeling van het kind, en niet nog andere (bijzondere) persoonsgegevens. 
 
Het uitgangspunt is dat ouders de informatie die wordt verwerkt over hun kind door de 
kinderopvang altijd mogen inzien. Ook moet voor alle partijen duidelijk zijn wat de 
bewaartermijnen zijn. Indien daarnaast sprake is van gevoelige informatie, zullen de 
verwerkers van de gegevens extra waarborgen stellen om zorgvuldig met de informatie 
om te gaan. In aanloop naar de inwerkingtreding van het wetsvoorstel wordt dit nader 
uitgewerkt met de betrokken partijen. Het wetsvoorstel bevat delegatiegrondslagen om 
onder meer waarborgen voor de verwerking van (bijzondere) persoonsgegevens in 
lagere regelgeving vast te leggen. 
 
Toestemming van ouders 
Op basis van het wetsvoorstel zullen ouders om instemming dan wel toestemming 
worden gevraagd voor het overdragen van gegevens over de ontwikkeling van het kind 
van de kinderopvang en aan de basisschool. De Commissie Bescherming 
93 

11. Financiën en financiële gevolgen 
In dit hoofdstuk wordt nader ingegaan op de financiële gevolgen van dit wetsvoorstel 
voor het Rijk, de openbare lichamen, de kinderopvang en ouders. Het gaat daarbij om 
de kosten van de regeling alsmede de kosten die gemoeid zijn om het stelsel te laten 
functioneren. Kern van het financiële gedeelte van het wetsvoorstel is de integrale 
bekostiging van de kinderopvang.  
 
Hieronder wordt eerst ingegaan op de budgettaire gevolgen van het wetsvoorstel voor 
het Rijk. Paragraaf 11.1 gaat in op de uitgavenraming van de financiële regeling  die 
onder meer voorziet in een vergoeding van de kosten per kindplaats.  Daarna wordt 
ingegaan op implementatie- en uitvoeringskosten door bij de uitvoering betrokken 
partijen (paragraaf 11.2).  
 
Tevens wordt ingegaan op de incidenteel ter beschikking gestelde middelen voor de 
uitvoering van enkele nieuwbouwprojecten op ieder eiland voor kinderopvang. 
(paragraaf 11.3). Deze middelen zijn geen rechtstreeks gevolg van dit wetsvoorstel.  
 
Daarna wordt ingegaan op de financiële gevolgen voor de kinderopvang en voor de 
ouders (paragraaf 11.4). In de laatste paragraaf van dit hoofdstuk wordt ingegaan op de 
doelmatigheid en doeltreffendheid (paragraaf 11.5). 
 
11.1 Raming uitgaven financiële regeling 
Uitgaven financiële regeling kinderopvang 
Aanbieders van kinderopvang die in het bezit zijn van een exploitatievergunning kunnen 
vanaf inwerkingtreding van het deel van de wet over financiering in aanmerking komen 
voor een reële kostendekkende vergoeding per bezette kindplaats in hun organisatie. De 
datum van inwerkingtreden van dit deel van de wet zal 6 maanden voor de feitelijke 
start van de bekostiging bekend worden gemaakt. Tot die tijd zal de tijdelijke 
Subsidieregeling Financiering kinderopvang Caribisch Nederland van kracht zijn. In de 
meerjarenraming in de budgettaire tabel lopen de verwachte uitgaven aan de tijdelijke 
subsidieregeling mee, tot aan inwerkingtreding van het financieringsdeel van het 
wetsvoorstel. In de periode tot inwerkingtreding van het voornoemd financieringsdeel, 
zullen de financiële gevolgen van inwerking getreden kwaliteitseisen immers via de 
tijdelijke subsidieregeling hun beslag krijgen. 
 
Op dit moment loopt nog een onafhankelijk onderzoek naar de wijze waarop die 
vergoeding het beste kan worden vormgegeven en wat de hoogte van een dergelijke 
vergoeding zal zijn. Dit onderzoek wordt in de loop van 2023 afgerond. Vooruitlopend op 
dit onderzoek is op basis van de huidige bekende gegevens een uitgavenraming 
opgesteld.  
 
De uitgavenraming is per eiland en onderscheiden naar dagopvang en buitenschoolse 
opvang opgesteld. Twee belangrijke factoren bepalen de uiteindelijke hoogte van de 
raming. Ten eerste gaat het om het aandeel van het aantal kinderen dat gebruik maakt 
van de kinderopvang. Ten tweede de integrale kostprijs per kind onderscheiden naar 
soort opvang. De ambitie is dat alle kinderen de mogelijkheid hebben om aan de 
kinderopvang deel te nemen. Deelname is uiteindelijk een keuze. In de voorliggende 
raming is ervan uitgegaan dat structureel ongeveer 75% tot 80% van de kinderen naar 
de dagopvang zal gaan en 70% aan de buitenschoolse opvang zal deelnemen.  Mogelijk 
zullen  op langere termijn de deelnemingspercentages van kinderen in de opvang nog 
licht verder stijgen.  
Het prijspeil is op St. Eustatius en Saba hoger dan op Bonaire. Daarmee is in de raming 
rekening gehouden. 
 
Omdat in de loop van de komende jaren verder zal worden gewerkt aan het verbeteren 
van de kwaliteit van de kinderopvang is de verwachting dat de gemiddelde kosten per 
kindplaats zullen stijgen. Dat heeft gevolgen voor de kwaliteit van het personeel en de 
95 

de voorbereiding van de uitvoering van de werkzaamheden in de structurele situatie. De 
daarmee samenhangende kosten worden ook onder de implementatiekosten geschaard. 
Daarvoor is een reservering opgenomen. 
 
Tabel 5 geeft een overzicht van de uitgaven als gevolg van dit wetsvoorstel. Deze 
uitgaven passen binnen het beschikbare budget voor versterking kinderopvang CN en 
46
worden vanuit de begroting van SZW beschikbaar gesteld. De verdeling van de 
uitgaven over de juiste artikelonderdelen op de SZW-begroting zal in de 
conceptbegroting 2024 budgettair worden verwerkt.  
 
 
Tabel 5: Budgettaire gevolgen Rijk wet KO BES 
x € 1.000 2024 2025 2026 2027 
Financiële regeling 11.646 13.331 14.156 14.246 
Inclusieve kinderopvang  838 838 838 838 
     
Programma BES(t) 4 kids 500 500 500 500 
Uitvoeringskosten 650 650 650 650 
Implementatiekosten 1.791 411 406 416 
     
Onderzoek, opdrachten 250 250 250 250 
     
Totale uitgaven  15.675 15.980 16.800   16.900  
 
 
11.3 Huisvesting kinderopvang Caribisch Nederland 
Op de eilanden is de huisvesting een knelpunt in het streven naar voldoende 
kinderopvang van goede kwaliteit. Het is in principe de verantwoordelijkheid van de 
houders van kindercentra en gastouders om voor goede huisvesting te zorgen. Het Rijk 
en de openbare lichamen kunnen hen ondersteunen bij het realiseren van 
huisvestingsplannen. Dat kan onder meer door hen in hun planologische procedures te 
ondersteunen of bijvoorbeeld huisvesting te verhuren. In overleg met externe partijen 
wordt naar financieringsmogelijkheden gezocht. 
 
In 2019 hebben de drie openbare lichamen huisvestingsprojecten ingediend om 
gefinancierd te worden uit de middelen in de zogenaamde Regio envelop Caribisch 
Nederland, tweede tranche die bij het Regeerakkoord van het kabinet Rutte III waren 
gereserveerd. Het gaat om € 8 mln. Vanuit de SZW-begroting is hier nog € 4 mln aan 
toegevoegd. In totaal is €12 miljoen beschikbaar gesteld om deze drie projecten de 
komende jaren te realiseren. Hiervan is inmiddels ruim € 2 mln aan de eilanden 
beschikbaar gesteld.  
 
Definitieve toekenning vindt plaats op basis van goedgekeurde projectplannen waarna 
middelen gefaseerd als bijzondere uitkering vanuit de begroting van het Ministerie van 
SZW worden toegekend. 
 
 
11.4 Financiële gevolgen ouders en kindercentra en gastouders 
Ouders 
Een van de doelen van het wetsvoorstel is om de kinderopvang voor alle ouders 
financieel toegankelijk te maken. Kinderopvang was voor veel ouders duur. Voor een 
 
46
 De middelen voor de WKO BES zijn afkomstig uit de begrotingen van de ministeries van SZW, 
OCW, VWS en BZK. 
97 

Met dit voorstel voor een Wet kinderopvang Caribisch Nederland wordt beoogd een 
kader te creëren voor de inrichting van kinderopvang in Caribisch Nederland die goed 
aansluit op het primair onderwijs ten behoeve van de doorlopende ontwikkeling van 
kinderen. Zoals beschreven in paragraaf 2.2 hebben kinderen in Caribisch Nederland  
door de sociaaleconomische situatie waarin ze opgroeien een verhoogd risico op 
ontwikkelingsachterstanden. Uit onderzoek is bekend dat kinderopvang van goede 
kwaliteit vooral een positieve bijdrage levert aan de ontwikkeling van kinderen uit een 
47
achterstandssituatie. Vroeg investeren in kinderen loont. 
 
Zoals beschreven in paragraaf 2.3 is de kwaliteit van de kinderopvang in Caribisch 
Nederland in zijn algemeenheid echter nog van onvoldoende hoog niveau om deze 
bijdrage over de hele linie te kunnen leveren. Met dit wetsvoorstel en daarop 
vooruitlopend het programma BES(t)4 Kids zijn en worden hogere kwaliteitseisen 
gesteld aan aanbieders zoals ten aanzien van groepsgrootte en opleidingsniveau (zie 
verder hoofdstuk 5). Een hoger kwaliteitsniveau zal, zo is de verwachting, er mede aan 
bijdragen dat meer ouders hun kinderen naar de opvang brengen. 
 
Behalve het soms onvoldoende kwaliteitsniveau is een andere belemmerende factor de 
hoge ouderbijdrage die sommige aanbieders vragen. Zoals aangegeven in paragraaf 2.5 
is deze bijdrage gemiddeld hoog. Krachtens dit wetsvoorstel wordt de ouderbijdrage 4% 
van de kostprijs per maand en kunnen ouders die dit niet kunnen betalen in aanmerking 
komen voor voldoening van de ouderbijdrage door het openbaar lichaam. De financiële 
toegankelijkheid van de kinderopvang wordt daardoor aanmerkelijk verbeterd zodat juist 
de kinderen uit achterstandssituaties – veelal uit lagere sociaaleconomische klassen – 
naar de opvang kunnen.  
 
Door verhoging van het kwaliteitsniveau en verlaging van de ouderbijdrage zullen meer 
kinderen opvang van goede kwaliteit krijgen. Hiermee voorziet dit wetsvoorstel aan een 
effectieve realisatie van het doel om door verhoging van de individuele ontwikkeling 
(latere) achterstanden tegen te gaan. Kinderen zullen, zo is de gedachte, mede dankzij 
BES(t)4 kids zich zo optimaal mogelijk ontwikkelen, ontwikkelachterstanden worden 
voorkomen dan wel zoveel mogelijk ingelopen, waardoor alle kinderen met een positieve 
start aan hun schoolloopbaan kunnen beginnen en uiteindelijk goed toegerust de 
arbeidsmarkt kunnen betreden. De beoogde maatschappelijke impact op de langere 
termijn is dan een samenleving met minder armoede en een betere benutting van het 
menselijk potentieel met een positief welvaarts- en welzijnseffect. 
 
De ambitie is dat kinderen in de leeftijd 0-12 jaar een of meerdere dagen naar de 
kinderopvang kunnen gaan. Dit zal vanuit de openbare lichamen worden gestimuleerd. 
De realisatie van deze ambitie zal worden gemonitord. Over de wijze van evalueren van 
deze wet wordt verder verwezen naar hoofdstuk 12 van deze memorie van toelichting. 
 
Doelmatigheid 
Beleidswijzigingen zijn doelmatig als de gestelde doelen niet tegen lagere kosten kunnen 
worden gerealiseerd, dan wel als deze doelen met een bepaald budget niet effectiever 
gerealiseerd kunnen worden. In dit wetsvoorstel is bij de inrichting van het stelsel 
hiermee op de volgende wijze rekening gehouden: 
- Uitgangspunt is dat aanbieders een toereikend (kostendekkend) budget krijgen 
om te compenseren voor kosten die noodzakelijk zijn om kwalitatief goede 
opvang aan te bieden. Door financiering af te stemmen op het daadwerkelijk 
gebruik per kind met controle achteraf wordt overfinanciering voorkomen. 
 
47
 Melhuish et al. (2015). A review of research on the effects of Early Childhood Education and Care  
(ECEC) upon child development. Universiteit Utrecht. 
Leseman en Slot (2019). Investeren in kinderen van 0-12 jaar: bevindingen uit de wetenschap. 
Kinderopvangfonds. 
99 

invoering van gratis kinderopvang de druk op de sector vergroot, terwijl de sector voor 
belangrijke uitdagingen staat om de kwaliteit van kinderopvang verder te verbeteren.  
 
Tegelijkertijd onderkent het kabinet de gevolgen van de sociaaleconomische situatie op 
de eilanden en het feit dat nog steeds teveel ouders in armoede leven. Tegen die 
achtergrond is in het wetsvoorstel de mogelijkheid aan de openbare lichamen geboden 
in het kader van het lokale armoedebeleid de kosten van de ouderbijdrage van ouders 
die het niet kunnen betalen, te vergoeden. 
 
 
 
  
101 

13. Advies en consultatie 
Dit wetsvoorstel is tot stand gekomen in samenwerking met en na advies en consultatie 
van een groot aantal partijen. In paragraaf 13.1 wordt ingegaan op het proces van 
samenwerking, advies en consultatie, en wordt aangegeven welke partners zijn 
betrokken. In paragraaf 13.2 wordt apart stilgestaan bij de reactie van de openbare 
lichamen, gezien de bijzondere positie van hen in dit traject. Vervolgens worden in 
paragraaf 13.3 tot en met 13.5 de inhoudelijke hoofdlijnen van de uitkomsten van de 
consultatie en uitvoeringstoetsen beschreven langs de lijnen van dit wetsvoorstel: 
kwaliteit, het toezicht op de kwaliteit, en financiering. Tot slot wordt in paragraaf 13.6 
stilgestaan bij het doenvermogen van ouders. De opmerkingen die tijdens de consultatie 
zijn gemaakt over de bescherming van persoonsgegevens en de reactie daarop staan 
vermeld in paragraaf 10.6, bij het hoofdstuk over gegevens en informatie. 
 
13.1 Proces van samenwerking, advies en consultatie 
Het proces van samenwerking, advies en consultatie valt uit te splitsen in 1) de 
samenwerking en consultatie tijdens de uitwerking van het voorstel; 2) de 
internetconsultatie en de consultatiesessies met ouders, houders van kindercentra, 
gastouders en scholen; en 3) de formele consultatie en uitvoeringstoetsen. In 
onderstaande deelparagrafen wordt elk onderdeel toegelicht. 
 
13.1.1 Samenwerking en consultatie tijdens uitwerking wetsvoorstel: 
Programma BES(t) 4 kids 
In juni 2018 heeft er op Bonaire een werkconferentie plaatsgevonden waarbij 
vertegenwoordigers van de openbare lichamen Bonaire, Sint Eustatius en Saba en van 
de Ministeries van SZW, OCW, VWS en BZK hebben gesproken over de kinderopvang in 
Caribisch Nederland. Er is een gemeenschappelijke verkenning uitgevoerd en er zijn 
eerste werkafspraken over het vervolg gemaakt. Begin 2019 hebben deze partijen de 
ambitie uitgesproken om te komen tot een stelsel voor kwalitatief goede, veilige en 
betaalbare kinderopvang en buitenschoolse voorzieningen in Caribisch Nederland. Voor 
de uitwerking van het stelsel is het programma BES(t) 4 kids ingericht, waarin zowel de 
openbare lichamen als de departementen in participeren.  
 
Binnen het programma werken de projectleiders van het openbaar lichaam en het Rijk 
onder coördinatie van een programmamanager aan het wetsvoorstel en wordt 
tegelijkertijd op de eilanden gewerkt aan het verbeteren van de kwaliteit van de 
kinderopvang. Een stuurgroep bestaande uit bestuurlijke vertegenwoordigers van de 
openbare lichamen en de departementen geeft sturing aan het programma en bereidt de 
politieke besluitvorming voor. De kaders van het kinderopvangstelsel zoals in dit 
voorstel vastgelegd, zijn in 2019 en 2020 binnen het programma vormgegeven.  
 
Vanuit het programma is bovendien geregeld contact geweest met belangrijke 
stakeholders, waaronder de houders van kindercentra en gastouders, en de basisscholen 
in Caribisch Nederland. Er is een plan voor stakeholdermanagement en een 
communicatiestrategie opgesteld om alle belanghebbenden en belangstellenden te 
informeren over en te betrekken bij het programma en het wetstraject. Een van de 
communicatiemiddelen is de speciaal voor het programma ontwikkelde BES(t) 4 kids-
website. 
 
Vooruitlopend op de wetgeving is in ieder openbaar lichaam een Eilandsverordening 
Kinderopvang in werking getreden en is er vanaf 1 juli 2020 een tijdelijke 
subsidieregeling van kracht geworden. Vanuit het programma zijn de houders van 
kindercentra en gastouders actief ondersteund bij onder andere het implementeren van 
de kwaliteitseisen in de Eilandsverordening en het aanvragen van de subsidie.  
 
  
103 

geeft aan daar nu echter niet de middelen voor te hebben. In aanloop van de 
inwerkingtreding van het wetsvoorstel zullen afspraken gemaakt worden met de 
openbare lichamen over de financiering van de nieuwe taken van de openbare lichamen 
als gevolg van dit wetsvoorstel.   
 
13.2.2 Reactie openbaar lichaam Bonaire 
Het openbaar lichaam Bonaire heeft een zeer uitgebreide en gedetailleerde reactie 
gegeven op de consultatieversie van het wetsvoorstel, waaruit vier hoofdpunten zijn 
gedestilleerd. Allereerst doet het openbaar lichaam Bonaire het voorstel om gratis 
kinderopvang te heroverwegen. Het openbaar lichaam Bonaire stelt dat kinderopvang als 
gratis basisvoorziening goed aansluit bij het scenario ‘richting een integrale 
kindvoorziening’ in de scenariostudie vormgeving kindvoorzieningen (SVK). Volgens het 
openbaar lichaam kan Bonaire als pilot fungeren voor Europees Nederland.  
Het doel van de SVK is om het toekomstige kabinet en (politieke) stakeholders 
handvatten te geven voor hun beleidsinzet. Het stuk dient dus als input, en is nog geen 
beleidsvoornemen. 
 
Ten tijde van de consultatieversie van het wetsvoorstel was de lijn van het kabinet dat 
kinderopvang financieel toegankelijk moet zijn maar niet gratis, zodat ouders zich 
bewust zijn van de waarde van kinderopvang. Sinds de consultatie van het wetsvoorstel 
is er een nieuw kabinet gevormd, die in het coalitieakkoord de ambitie heeft opgenomen 
om de kinderopvangvergoeding in stappen te verhogen naar 96%, en dat op basis van 
de praktijkervaringen en gedragseffecten de ambitie wordt bezien om het 
vergoedingspercentage op te hogen naar 100%. Het kabinet kiest er voor om 
kinderopvang financieel toegankelijk te laten zijn voor alle ouders. Alleen voor ouders 
die het niet kunnen betalen, kan het openbaar lichaam in het kader van het lokaal 
armoedebeleid de ouderbijdrage vergoeden. Voor deze groep is kinderopvang gratis. De 
openbare lichamen hebben aangegeven dat zij de lijn van het kabinet respecteren, maar 
dat zij blijven pleiten voor een gratis basisvoorziening kinderopvang in Caribisch 
Nederland. 
 
Ten tweede geeft het openbaar lichaam Bonaire aan dat de rolverdeling tussen de 
kwaliteitscommissie en de toezichthouder kwaliteit onduidelijk is in de 
vergunningsprocedure. In de consultatieversie van het wetsvoorstel stond dat het 
bestuurscollege bij de besluitvorming over het al dan niet verstrekken van een 
exploitatievergunning advies dient in te winnen bij zowel de kwaliteitscommissie als de 
toezichthouder kwaliteit. Dit zou leiden tot twee afzonderlijke adviezen. De bedoeling is 
echter dat de toezichthouder kwaliteit onderzoekt of de aanvrager redelijkerwijs in staat 
is om verantwoorde kinderopvang te bieden, en dat de kwaliteitscommissie de 
bevindingen van de toezichthouder kwaliteit meeneemt in een breder advies. Dit is 
aangepast in het wetsvoorstel. 
 
Het derde punt dat het openbaar lichaam Bonaire aanstipt betreft de delegatie naar 
lagere regelgeving. Het openbaar lichaam Bonaire constateert dat er veel onderwerpen 
naar lagere regelgeving worden gedelegeerd, en dat dat tot een onoverzichtelijk geheel 
kan leiden. Dit is een terecht aandachtspunt dat ook is meegenomen bij het opstellen 
van dit wetsvoorstel. In paragraaf 3.5 is de opbouw van het wetsvoorstel en lagere 
regelgeving beschreven. Bij wetgeving voor Caribisch Nederland is het echter moeilijk te 
voorkomen dat er zowel naar lagere regelgeving op Rijksniveau als op eilandsniveau 
wordt gedelegeerd. In aanloop naar de inwerkingtreding van het wetsvoorstel zal vanuit 
het programma BES(t) 4 kids worden bekeken hoe duidelijkheid gegeven kan worden 
aan de houders van kindercentra en gastouders over het totale pakket aan regelgeving 
waar ze aan moeten voldoen.  
 
Tot slot heeft het openbaar lichaam Bonaire aandacht gevraagd voor de beoogde 
invoeringsdatum van het wetsvoorstel. In de consultatieversie van het wetsvoorstel 
werd 1 januari 2022 als streefdatum genoemd. Die datum is achterhaald. In het 
105 

de persoonlijke situatie van de ouder mee te laten wegen. Het openbaar lichaam kan in 
die gevallen de ouderbijdrage namens de ouders betalen. 
 
13.3 Uitkomsten met betrekking tot het onderdeel kwaliteit  
In deze paragraaf wordt ingegaan op de belangrijkste uitkomsten van de consultatie en 
uitvoeringstoetsen met betrekking tot het onderdeel kwaliteit. De punten zijn naar voren 
gebracht door ouders, houders van kindercentra en gastouders, scholen en de Inspectie 
van het Onderwijs (als beoogd toezichthouder op de kwaliteit). 
 
Ondersteuning aan houders van kindercentra en gastouders bij implementatie 
kwaliteitseisen 
In algemene zin kan op basis van de consultatie en uitvoeringstoetsen worden gesteld 
dat er draagvlak is voor de kwaliteitseisen in dit wetsvoorstel. Wel hebben meerdere 
partners erop gewezen dat de implementatie van de kwaliteitseisen een ontwikkelproces 
van meerdere jaren zal vergen. De Inspectie van het Onderwijs pleit daarom voor 
(externe) ondersteuning aan de kinderopvang totdat de basiskwaliteit op orde is. In de 
consultatieversie van het wetsvoorstel werd al gewezen op het belang van 
ondersteuning aan de kinderopvang, ook na de afloop van het programma BES(t) 4 kids. 
Zie hierover paragraaf 14.1. Vanuit het programma zal worden bezien op welke wijze de 
ondersteuning het beste kan worden vormgegeven. Vervolgens zullen hier bestuurlijke 
afspraken over worden gemaakt met de openbare lichamen.  
 
Doorlopende ontwikkel- en leerlijn tussen kinderopvang en basisonderwijs 
Uit de consultatie en uitvoeringstoetsen blijkt dat het belang van een goede 
samenwerking en afstemming tussen de kinderopvang en het basisonderwijs ten 
behoeve van de doorlopende ontwikkeling van kinderen in Caribisch Nederland door alle 
partijen wordt onderkend. De regels die ten behoeve van de doorlopende ontwikkel- en 
leerlijn worden gesteld in dit wetsvoorstel worden over het algemeen gesteund. Wel is 
aandacht gevraagd voor, de verplichte invoering van een programma voor 
vroegschoolse educatie in basisonderwijs, de “keuzevrijheid” voor het programma voor 
voor- en vroegschoolse educatie, de huiswerkbegeleiding, de systematiek rondom de 
warme overdracht tussen de dagopvang en de basisschool, en de status van het 
tweemaal jaarlijkse overleg tussen de kinderopvang, het basisonderwijs en de openbare 
lichamen. 
 
Tijdens de consultatiesessies met de scholen hebben de scholen op Bonaire en Saba 
aangegeven het een goed idee te vinden om een programma voor vroegschoolse 
educatie te gebruiken in groep 1 en 2. Zij hebben daarom geen bezwaar tegen de 
verplichting hiervoor. De scholen op Sint Eustatius reageerden terughoudender. Zij 
willen graag eerst via een pilot ervaren of een programma voor vroegschoolse educatie 
past bij de school en ook de tijd hebben om de leerkrachten te trainen, voordat het 
programma verplicht wordt. Daarnaast wilden deze scholen net als de scholen op 
Bonaire meer duidelijkheid hebben over de criteria.  
 
In lagere regelgeving zullen de criteria worden vastgelegd waaraan het programma voor 
vroegschoolse educatie moet voldoen. Gedacht wordt in ieder geval aan het criterium 
dat het programma gericht moet zijn op het stimuleren van taal, rekenen, motoriek en 
sociaal-emotionele vaardigheden. Ook ten aanzien van die lagere regelgeving zullen de 
scholen weer worden geconsulteerd. Op deze wijze worden zij geïnformeerd over en 
betrokken bij de criteria die zullen gaan gelden voor het programma voor vroegschoolse 
educatie. Omdat de scholen op Bonaire en Saba wel positief waren over de verplichte 
invoering, en gezien de belangrijke meerwaarde die het programma heeft voor de 
doorlopende ontwikkel- en leerlijn tussen de dagopvang en de basisschool, is ervoor 
gekozen om de verplichting voor een programma voor vroegschoolse educatie onderdeel 
te laten van het wetsvoorstel. Wel zal met de scholen worden bezien welke 
invoeringsdatum passend is, zodat scholen de tijd hebben de benodigde voorbereidingen 
– zoals het trainen voor leerkrachten – te treffen. 
107 

inspectie vervullen deze rol al voor het primair en voortgezet onderwijs in Caribisch 
Nederland, en voor de kinderopvang en het primair en voortgezet onderwijs in Europees 
Nederland. In het door de inspectie aangedragen artikel in de Wet op het 
onderwijstoezicht worden de bevoegdheden en voorwaarden vastgelegd voor deze 
vertrouwensinspecteurs. Het gaat onder andere over bijzondere geheimhoudingsplicht 
en de vrijstelling van aangifteplicht. Ongeacht wie als deskundige wordt aangewezen 
door de Minister zijn deze bevoegdheden en voorwaarden noodzakelijk. Dit zal in lagere 
regelgeving worden uitgewerkt.  
 
Aanvullende opleidingseisen beroepskrachten Eilandsverordening  
De consultatieversie van dit wetsvoorstel bevatte alleen de mogelijkheid om bij of 
krachtens algemene maatregel van bestuur minimale opleidingseisen te stellen aan 
beroepskrachten en gastouders. Naar aanleiding van de consultatie is in het 
wetsvoorstel aangevuld dat de openbare lichamen bij of krachtens Eilandsverordening 
binnen het wettelijke kader nadere opleidingseisen kunnen stellen.  
 
Gevolgen van calamiteiten zoals orkanen op de kinderopvang in Caribisch Nederland  
In de consultatieversie van dit wetsvoorstel was geen rekening gehouden met de 
mogelijke verstrekkende gevolgen van calamiteiten, zoals orkanen, op de kinderopvang 
in Caribisch Nederland. De input uit de consultatie en uitvoeringstoetsen hierover heeft 
tot een aanvulling in het wetsvoorstel geleid. Het wetsvoorstel bevat nu de mogelijkheid 
voor de minister om in geval van calamiteiten bepaalde financieringsvoorwaarden buiten 
werking te stellen en vrijstelling of ontheffing te verlenen voor bepaalde kwaliteitseisen. 
 
VOG voor personen vanaf 12 jaar  
In de consultatieversie van het wetsvoorstel was al opgenomen dat personen vanaf 18 
jaar die structureel aanwezig zijn in het kindercentrum of de gastouderopvang in het 
bezit moeten zijn van een VOG. De Inspectie van het Onderwijs heeft erop gewezen dat 
de consultatieversie echter nog niet de mogelijkheid bevatte voor de toezichthouder om 
van een houder van een kindercentrum of een gastouder te verlangen dat er een VOG 
wordt overlegd van een persoon van 12 jaar of ouder die ten tijde van de opvang 
aanwezig is, indien de toezichthouder redelijkerwijs mag vermoeden dat deze persoon 
niet voldoet aan de eisen voor het afgeven van een VOG. Dit is in Europees Nederland 
wel het geval. Er is voor gekozen om aan te sluiten bij de bepaling zoals die geldt in 
51
Europees Nederland.  
 
Mogelijkheid sturen op gastouderopvang als onderdeel kinderopvangstelsel eiland  
De consultatieversie van het wetsvoorstel bevatte de mogelijkheid voor het openbaar 
lichaam om per Eilandsverordening te bepalen of gastouderopvang mag plaatsvinden op 
het eiland of niet. Dit naar aanleiding van de wens van de openbare lichamen om hier 
lokaal op te kunnen sturen. Een verbod op het toestaan van gastouderopvang of het 
beperken van het aantal opvangplaatsen op een eiland is een vergaande stap, terwijl de 
onderbouwing daarvan beperkt was. Doel van de voorgestelde beperking was om de 
kosten van de kinderopvang beheersbaar te houden. Om die reden is ervoor gekozen om 
de openbare lichamen in staat te stellen om via de financiering te sturen op de 
gastouderopvang. In het wetsvoorstel is al de mogelijkheid opgenomen dat op advies 
van het openbaar lichaam een beperking kan worden opgelegd aan de te financieren 
opvangplaatsen. Via dit instrument kan ook worden bepaald of er gastouderopvang 
wordt gefinancierd of niet. In de praktijk betekent dit dat het openbaar lichaam 
gastouderopvang niet kan verbieden. Gastouders kunnen dus een vergunning aanvragen 
en mits ze aan de eisen voldoen hun diensten aanbieden. Het openbaar lichaam 
adviseert het kabinet hierover. 
 
 
51
 WKO 1.50 lid 8 en 1.56b zevende lid. 
109 

en gastouders gaven op hun beurt aan dat als de ouderbijdrage door de overheid wordt 
geïnd, dat het dan voor hen onduidelijk is of een ouder betaalt of niet, en dat het voor 
hen onduidelijk is welke gevolgen het voor hen heeft als een ouder niet betaalt.  
 
Zoals in paragraaf 4.4.3 is beschreven, is voorliggend wetsvoorstel ten opzichte van de 
consultatieversie in lijn gebracht met de ambitie uit het coalitieakkoord om een 
inkomensonafhankelijke kinderopvangvergoeding van 94% in te voeren. Het feit dat de 
ouderbijdrage niet meer inkomensafhankelijk is en het om een klein bedrag gaat, heeft 
tot een heroverweging van de inningsprocedure geleid. In het wetsvoorstel is nu 
opgenomen dat de inning van de ouderbijdrage door de houder van het kindercentrum 
of gastouder zal plaatsvinden. Dat is op dit moment ook al het geval.  
 
Hoogte kinderopvangvergoeding 
Van de zijde van de houders van kindercentra en gastouders waren er zorgen over de 
hoogte van de vergoeding van de kosten en de wijze waarop dat wordt bepaald. Sinds 
2021 loopt er een onafhankelijk kostprijsonderzoek. Het onderzoek is in drie fasen 
ingedeeld. Fase 1 en 2 zijn inmiddels afgerond. Op basis van fase 2 is geconcludeerd dat 
er ten aanzien van de factoren die van invloed zijn op de kostprijs nog te veel 
onzekerheden zijn om al zich te hebben op de hoogte van de kinderopvangvergoeding. 
Ook is gebleken dat de administratie van een aantal houders van kindercentra en 
gastouders nog niet in alle gevallen voldoende inzicht boden. Om die reden is fase 3 van 
het onderzoek opnieuw aanbesteed en zal de bekostiging van de 
kinderopvangvergoeding niet eerder dan 1 januari 2024 starten. De laatste fase van het 
onderzoek zal in het najaar van 2022 starten. Aanbieders zullen daarbij worden 
betrokken en bij het verstrekken van de informatie worden ondersteund. 
Op basis fase 3 van het kostprijsonderzoek zal de kostprijs worden vastgesteld. 
 
Peilmoment kinderopvangvergoeding  
De houders van kindercentra en gastouders op Bonaire en Sint Eustatius hebben in 2020 
gebruik kunnen maken van de tijdelijke subsidieregeling. In hun reactie werd ook 
ingegaan op de eerste ervaringen met deze regeling. Vanuit dat perspectief werd ook 
aangekeken tegen bijvoorbeeld het hanteren van een peilmoment om de vergoeding per 
kwartaal vast te stellen. Een peilmoment in het lopende kwartaal leidt ertoe dat als het 
peilmoment te ver in het kwartaal ligt, houders van kindercentra of gastouders voor de 
eerste periode geen vergoeding ontvangen voor kinderen die vanaf het begin van de 
periode al op de opvang zitten. Dat kan ertoe leiden dat houders van kindercentra of 
gastouders hun aannamebeleid gaan afstemmen op het peilmoment. Bij de inrichting 
van de bekostigingssystematiek zal dit punt worden meegenomen. Het wetsvoorstel is 
zo geformuleerd dat daarvoor ruimte is. In hoofdstuk 8 is dit nader uitgewerkt. 
 
Gevolgen niet betalen door ouders 
Tot slot hebben houders van kindercentra en gastouders vragen gesteld over de 
mogelijke situatie dat een ouder niet betaalt. Op basis van de consultatieversie van het 
wetsvoorstel waren zij bezorgd dat zij geen zicht hadden op het betaalgedrag van 
ouders. Zoals eerder aangegeven heeft het kabinet naar aanleiding van het 
coalitieakkoord besloten om de inning door de houders van kindercentra en gastouders 
te laten plaatsvinden. Daardoor hebben zij weer zicht op het betaalgedrag van ouders.  
 
Het innen van de ouderbijdrage is verplicht. Als een ouder niet betaalt, dan is de uiterste 
consequentie dat het recht op de kinderopvangvergoeding voor het betreffende kind 
gaat vervallen. Het waarschijnlijke gevolg is dat de aanbieder de overeenkomst met de 
ouder zal opzeggen. Als een ouder geen gebruik meer wil maken van de kinderopvang 
zal de overeenkomst met de houder van het kindercentrum of de gastouder moeten 
worden opgezegd. Daarvoor geldt in de regel een vooraf overeengekomen opzegtermijn.  
 
13.5.2 Uitvoeringstoets RCN-unit SZW 
111 

Een van de doelen van dit wetsvoorstel is om bestaande drempels bij ouders weg te 
nemen om gebruik te maken van de kinderopvang, zodat de ouders kunnen participeren 
op de arbeidsmarkt. Het is daarbij van belang dat de mentale belasting van ouders als 
gevolg van dit wetsvoorstel laag is. Onder mentale lasten wordt onder andere verstaan 
het begrijpen en verwerken van informatie, het in actie komen en deadlines in de gaten 
houden, en het inschatten van de eigen situatie. 
 
Met betrekking tot het begrijpen en het verwerken van informatie is de taal en 
communicatie in Caribisch Nederland een belangrijk aandachtspunt. Het wetsvoorstel is 
in het Nederlands, maar voor een aanzienlijk deel van de ouders is Engels (Sint 
Eustatius en Saba) of Papiamento (Bonaire) de moedertaal. Vanuit het programma 
BES(t) 4 kids zijn ouders betrokken bij de totstandkoming van het wetsvoorstel, en 
daarvoor is de benodigde informatie ook vertaald naar het Engels en Papiamento. 
Bovendien is er volgens een communicatieplan gewerkt, om de communicatie richting 
ouders goed te doseren.  
 
Ook na de inwerkingtreding van het wetsvoorstel zal er aandacht voor de taal en 
communicatie moeten blijven, met name door de kindercentra en gastouders in het 
kader van de kinderopvangovereenkomst, het innen van de ouderbijdrage en de 
ouderbetrokkenheid. De openbare lichamen hebben de mogelijkheid om bij 
Eilandsverordening een taaleis te stellen aan medewerkers van de kinderopvang. Dit kan 
het educatieve element van de kinderopvang versterken, maar ook het contact tussen 
de kinderopvang en de ouders. 
 
Het wetsvoorstel vraagt dus om actie van ouders met betrekking tot de 
kinderopvangovereenkomst, de ouderbijdrage en ouderbetrokkenheid. In paragraaf 
7.2.1 zijn de gevraagde acties van ouders nader gespecificeerd en beschreven, en is ook 
een inschatting gemaakt van de tijd die ouders hieraan moeten besteden. Het zijn acties 
die noodzakelijk zijn voor de werking van het stelsel, de rechtmatige financiering van de 
kinderopvang, en een optimale ontwikkeling van het kind. Om de last te verlichten is de 
53
gevraagde informatieverstrekking door ouders zo beperkt mogelijk gehouden, en is dat  
zo veel mogelijk bij de aanmelding en intake geconcentreerd. Zo hoeft de 
kinderopvangovereenkomst maar enkele gegevens te bevatten (zie paragraaf 4.4.2), en 
wordt eraan gedacht om in de praktijk bij de intake van een kind bij de kinderopvang 
direct ook de toestemmingsverklaring voor het verwerken en verstrekken van gegevens 
door de kinderopvang te regelen.  
 
Een ouder moet voor de eigen situatie nagaan of hij of zij in aanmerking komt voor 
voldoen  van de ouderbijdrage door het openbaar lichaam en op basis daarvan een 
aanvraag bij het openbare lichaam doen. In principe betekent het dat als een ouder 
geen verzoek indient, deze de ouderbijdrage aan de houder van het kindercentrum of 
gastouder zal moeten worden betalen. Het is van belang dat het openbaar lichaam 
helder communiceert over de gehanteerde criteria waaraan ouders moeten voldoen. Ook 
van de houders van kindercentra en gastouders mag worden verwacht dat zij ouders 
ondersteunen als zij signaleren dat ouders moeite hebben met het betalen van de 
ouderbijdrage. 
 
Cumulatie van lasten 
Bij de cumulatie van lasten gaat het om de lasten die voor de ouder voortvloeien uit dit 
wetsvoorstel in relatie tot lasten uit aanpalende regelgeving. De belangrijkste 
aanpalende regelgeving is de Wet primair onderwijs BES. In het wetsvoorstel is 
opgenomen dat per kind hetzelfde bedrag moet worden betaald (paragraaf 8.2.4). Als 
ouders meerdere kinderen hebben die gebruik maken van kinderopvang, dan wordt er 
 
53
 Het gaat zowel om administratieve gegevens, als om gegevens over de ontwikkeling van het 
kind. 
113 

  
115 

wetsvoorstel op artikel 2.1, eerste lid, onderdeel a. Deze houders en gastouders hoeven 
dus niet opnieuw een vergunning aan te vragen voor exploitatie van kinderopvang. Voor 
de exploitatie van plusopvang dient wel een (wijziging van de) vergunning te worden 
aangevraagd. 
 
Verder kan het zijn dat er op het moment van inwerkingtreding aanvragen voor een 
exploitatievergunning aanhangig zijn. Die aanvragen worden afgehandeld volgens de 
nieuwe regels die in en op grond van dit wetsvoorstel zijn gesteld. 
 
Eventuele aanhangige bezwaarschriften die betrekking hebben op een aangevraagde 
exploitatievergunning worden op basis van de Eilandsverordeningen afgehandeld. Dat 
geldt ook voor aanhangige rechtszaken, bij het Gerecht in eerste aanleg van Bonaire, 
Sint Eustatius en Saba of het Gemeenschappelijk Hof van Justitie van Aruba, Curaçao, 
Sint Maarten en van Bonaire, Sint Eustatius en Saba. 
 
Daarnaast is het voornemen om ten aanzien van de nadere opleidingseisen en 
huisvestingseisen overgangsrecht in te stellen. Dit wetsvoorstel biedt de grondslag om 
bij of krachtens algemene maatregel van bestuur nadere regels te stellen omtrent de 
voorwaarden voor verantwoorde kinderopvang, waaronder omtrent opleiding en 
huisvesting. Als een houder van een kindercentrum of een gastouder nog niet voldoet 
aan de nadere regels op dit gebied, dan vraagt dit in veel gevallen om een investering 
van meerdere jaren. Daarom zal in overleg met de lokale partijen gezocht worden naar 
een ambitieuze maar realistische overgangsperiode voor die nadere regels. Dit 
overgangsrecht zal ook bij of krachtens algemene maatregel van Bestuur worden 
vastgesteld. 
 
Overgangsrecht ondersteuningsstructuur Bonaire 
Het openbaar lichaam Bonaire heeft verzocht om een latere inwerkingtreding van het 
onderdeel plusopvang van de ondersteuningsstructuur voor Bonaire. Reden hiervoor is 
dat het openbaar lichaam verwacht dat de houders van kindercentra en gastouders de 
aankomende jaren zich zullen richten op het behalen van de basiskwaliteitseisen en er 
daarom nog geen animo is om formeel plusopvang aan te bieden. Het verzoek van het 
openbaar lichaam Bonaire is verwerkt in het wetsvoorstel door middel van 
overgangsrecht: de regelgeving omtrent het formeel aanwijzen van plusopvang zijn voor 
Bonaire niet van toepassing tot en met 31 december 2025. In onderstaande alinea’s 
wordt beschreven hoe de ondersteuningsstructuur er in de tussenliggende periode vanaf 
de inwerkingtreding van de wet uitziet. 
 
Op Bonaire zal vanaf de inwerkingtreding van het wetsvoorstel sprake zijn van een 
gelaagde ondersteuningsstructuur, waarbij het aanbod en de ondersteuning op de 
reguliere kinderopvanggroepen de basis is. Houders van kindercentra en gastouders 
e
kunnen hiervoor advies en ondersteuning krijgen (1 lijn). Bij zwaardere problematiek 
kan worden opgeschaald naar het EOZ. Het EOZ kan adviseren op het begeleidingsplan 
van de kinderopvang, en eventueel ondersteuning organiseren op basis van observatie 
of een diagnose. In de praktijk zal het EOZ dergelijke acties afstemmen in een 
multidisciplinair overleg waar zo mogelijk ook de ouders aan deelnemen. Voor alle 
stappen die gezet worden binnen de ondersteuningsstructuur, is het van belang dat de 
ouders hierbij worden betrokken, en waar nodig toestemming geven voor het verwerken 
en delen van bijzondere persoonsgegevens. Tot zover is de ondersteuningsstructuur 
hetzelfde als in de structurele situatie (zie voor een uitgebreidere beschrijving paragraaf 
5.3.1).  
 
In het kader van het programma BES(t) 4 kids zijn op Bonaire in 2021 pilotgroepen voor 
plusopvang van start gegaan. Op dit moment gaat het om 3 groepen waar in totaal 25 
kinderen aan deelnemen. Het is de bedoeling om de pilots door te zetten met het oog op 
117 

In dit wetsvoorstel zijn de kaders voor de kwaliteit van de kinderopvang neergelegd. Het 
wetsvoorstel schrijft bovendien voor welke elementen nader dienen te worden 
gespecificeerd bij of krachtens een algemene maatregel van bestuur of bij of krachtens 
eilandsverordeningen. Het is de verwachting dat de elandsverordeningen op een aantal 
onderdelen moeten worden aangepast. Het uitgangspunt is dat de wijzigingen in de 
Eilandsverordening zijn doorgevoerd op het moment dat de relevante onderdelen van dit 
wetsvoorstel in werking treden. Met de openbare lichamen wordt daarom bezien wat een 
haalbare inwerkingtredingsdatum is. Vanuit het programma BES(t) 4 kids worden de 
openbare lichamen ondersteund bij het opstellen van de benodigde aanpassingen in de 
Eilandsverordening.  
De meeste kwaliteitseisen in het wetsvoorstel, zoals het opstellen van een pedagogisch 
beleidsplan en het educatief handelen aan de hand van een voorschools programma, 
kunnen in overleg met de eilanden direct in werking treden. Op deze manier is voor 
iedereen het einddoel duidelijk, en bovendien gelden de meeste kwaliteitseisen ook al 
via de Eilandsverordeningen. De toezichthouder kwaliteit zal bij in de uitvoering van het 
toezicht uiteraard rekening houden met de tijd die de implementatie van alle 
kwaliteitseisen redelijkerwijs vraagt. Voor deze aanpak is destijds ook gekozen bij de 
implementatie van de basiskwaliteit in het basisonderwijs in Caribisch Nederland, en in 
de gezamenlijke evaluatie is dat als sterk punt benoemd. In paragraaf 14.3 wordt het 
toezicht ten tijde van de implementatie verder beschreven. Zoals eerder gemeld is het 
voornemen om de nadere regels die bij of krachtens algemene maatregel van bestuur 
zullen worden gesteld aangaande opleidings- en huisvestingseisen wel later in werking 
te laten treden. Dit zijn immers aspecten die per definitie om een meerjarige investering 
vragen.  
 
Huisvestingsprogramma BES(t) 4 kids 
Voldoende, ruime en veilige huisvesting is noodzakelijk voor het realiseren van de 
ambities om alle kinderen in staat te stellen naar veilige opvang te gaan. Het kabinet 
heeft in totaal € 13,2 mln beschikbaar om een drietal huisvestingsprojecten gericht op 
de kinderopvang mogelijk te maken. In 2020/2021 is een inventariserend onderzoek 
gestart om de totale huisvestingsopgave in kaart te brengen. Het is mede afhankelijk 
van de vraag of aanvullende budgetten beschikbaar worden gesteld om de beoogde 
kwaliteitsverbetering op het terrein van de huisvesting te realiseren.  
14.3 Toezicht op de kwaliteit 
De inrichting van het toezicht is in de loop van 2019 opgestart. Bonaire en Sint Eustatius 
hebben lokale inspecteurs aangesteld. Op Saba is een voor het eiland werkbare 
oplossing gevonden door de kwaliteitscommissie een rol in het toezicht te geven. 
54
Daarnaast is ook de Inspectie van het Onderwijs begin 2020 gestart met de 
voorbereidingen. Er is samen met de stakeholders een onderzoeks- en waarderingskader 
opgesteld, waarin de eisen in dit wetsvoorstel en de lagere regelgeving in zijn 
opgenomen. Als gevolg van de COVID-19 pandemie heeft de inspectie pas in 2022 de 
eerste bestandsopname kunnen afronden. Een overkoepelend rapport over de staat van 
de kinderopvang in Caribisch Nederland wordt begin 2023 verwacht.  
De toezichthouder kwaliteit zal vanaf de inwerkingtreding van het wetsvoorstel de 
kwaliteit van de kinderopvang onderzoeken aan de hand van het onderzoeks- en 
waarderingskader dat is gebaseerd op de kwaliteitseisen in dit wetsvoorstel en de lagere 
regelgeving.  
 
54
 Voor de periode tot de inwerkingtreding van het wetsvoorstel is het toezicht op de kwaliteit bij 
Eilandsverordening opgedragen aan de Inspectie van het Onderwijs. De inspectie is tevens de 
beoogd eindverantwoordelijk toezichthouder na de inwerkingtreding van de wet. 
119 

eerlijke vergoeding wordt verstrekt. Gedurende de komende jaren zal het stelsel met 
grote verschillen in kosten en ouderbijdragen moeten convergeren naar die uniformiteit. 
Al in 2019 zijn de openbare lichamen met extra inzet van de middelen BES(t) 4 kids 
gestart met het verstrekken van kindplaatssubsidies. Op 1 juli 2020 is de tijdelijke 
subsidieregeling van kracht geworden. Met deze regeling kunnen de eilanden in 
afstemming met het Ministerie van SZW de eerste stappen zetten om de kinderopvang 
voor alle ouders financieel toegankelijk te maken en de organisaties op de eilanden te 
laten wennen aan het beoogde nieuwe financieringsstelsel.  
Bonaire en Sint Eustatius maken sinds 2020 van de subsidieregeling gebruik. Er worden 
al sinds 2020 voorwaarden aan de subsidie gesteld en er zijn grenzen aan de hoogte van 
de ouderbijdrage gesteld. Sinds 2021 is de subsidieregeling ook van toepassing op Saba. 
De subsidieregeling heeft mede tot doel om de kindercentra en gastouders voor te 
bereiden op de situatie waarin de in dit wetsvoorstel voorgestelde structurele 
bekostiging is geregeld.  
In 2020 is een kostprijsonderzoek in meerdere fasen gestart met als doel meer zicht te 
krijgen op de kostenstructuur en de kostenbepalende factoren van de kinderopvang op 
de eilanden. Op basis van dit onderzoek zullen de factoren die de kostprijs bepalen in 
kaart worden gebracht. Dat geeft dan ook inzicht in de mogelijke afwijkingen tussen de 
feitelijke kosten en de berekende kosten. Op basis van de uitkomsten van het onderzoek 
zal worden bepaald of meteen zal worden overgegaan op bekostiging op basis van uit 
het onderzoek voortvloeiende kostprijsfactoren, of dat houders van kindercentra en 
gastouders de gelegenheid krijgen om aan het nieuwe bekostigingsstelsel te wennen. Dit 
zou bijvoorbeeld vorm kunnen worden gegeven door een deel van de 
kinderopvangvergoeding mede door de feitelijke kosten in de laatste jaren te laten 
bepalen. Dit wordt nader vormgegeven bij of krachtens algemene maatregel van 
bestuur. 
  
121 

Houder is eenieder die een kindercentrum exploiteert. Dit kan een natuurlijk persoon of 
een rechtspersoon zijn. Indien geen sprake is van gastouderopvang en de opvang 
geschiedt bedrijfsmatig of anders dan om niet, is sprake van een kindercentrum. Het 
aantal kinderen dat wordt opgevangen speelt daarbij geen rol. 
 
De kinderopvangovereenkomst is de overeenkomst tussen de kinderopvangorganisatie 
en de ouder. Op grond van deze overeenkomst is de ouder gehouden tot het betalen van 
de ouderbijdrage.  
 
Plusopvang is opvang van kinderen met een extra ondersteuningsbehoefte. Hieronder 
valt opvang in een kindercentrum of groep daarbinnen of een voorziening voor 
gastouderopvang met uitsluitend kinderen met een extra ondersteuningsbehoefte of 
samen met kinderen zonder extra ondersteuningsbehoefte. Plusopvang kan plaatsvinden 
binnen de dagopvang, flexibele opvang of buitenschoolse opvang. Om plusopvang aan te 
bieden is een vergunning nodig als bedoeld in artikel 2.1, eerste lid, onderdeel b. 
 
Artikel 1.2  
Het voorgestelde artikel 1.2 bepaalt dat dat deze wet van toepassing is in Bonaire, Sint 
Eustatius en Saba. 
 
HOOFDSTUK 2. KWALITEIT 
 
§ 1. Vergunningplicht 
 
Artikel 2.1 
Artikel 2.1 bevat een vergunningplicht: het is verboden zonder vergunning een 
kindercentrum of gastouderopvang of een plusopvang te exploiteren. De vergunning 
wordt verleend door het bestuurscollege. Een vergunning voor plusopvang wordt tijdelijk 
verleend. De termijn voor deze verlening wordt bij of krachtens algemene maatregel van 
bestuur vastgesteld. De termijn kan op aanvraag worden verlengd. Een 
kwaliteitscommissie adviseert het bestuurscollege over het al dan niet verstrekken of 
verlengen van een vergunning. Hierbij verzoekt het bestuurscollege de Inspectie van het 
Onderwijs te onderzoeken of de exploitatie naar verwachting overeenkomstig de wet zal 
plaatsvinden. Indien het gaat om plusopvang, verzoekt het bestuurscollege het 
expertisecentrum eveneens een onderzoek te doen. 
 
Voor een nadere toelichting wordt verwezen naar de paragrafen 4.1.3 en 5.3.1 van het 
algemene deel van de memorie van toelichting. 
 
Het voorgestelde zesde lid bevat een delegatiegrondslag voor nadere regels over de 
exploitatievergunning. Omdat de vergunningverlening door het bestuurscollege van het 
openbaar lichaam gebeurt, worden deze nadere regels in elk openbaar lichaam gesteld. 
Deze regels hebben betrekking op de gegevens die nodig zijn voor de aanvraag, de 
registratie van de vergunningen,  de kwaliteitscommissie die over de 
vergunningverlening adviseert en het onderzoek ten behoeve van die advisering. 
 
Artikel 2.2 
Deze bepaling schrijft voor dat aan opvang op een kindercentrum of gastouderopvang 
een kinderopvangovereenkomst ten grondslag moet liggen. In principe hebben houders 
van kindercentra en gastouders een acceptatieplicht. Omdat er omstandigheden 
denkbaar zijn waarin een kind niet tot de opvang kan worden toegelaten, bestaat de 
mogelijkheid om bij algemene maatregel van bestuur omstandigheden aan te wijzen 
waarin acceptatie niet verplicht is. Voor een nadere toelichting wordt verwezen naar de 
paragrafen 4.4.1 en 4.4.2 van het algemene deel van de memorie van toelichting.   
123 

Een gastouder is op grond van het voorgestelde artikel 2.6, derde lid, verplicht om 
gebruik te maken van de aangeboden begeleiding en ondersteuning. 
 
Artikel 2.5 
Op grond van het voorgestelde artikel 2.5 mag niet iedereen gastouderopvang bieden. 
Dat geldt in de eerste plaats voor degene van wie kinderen zijn onderworpen aan een 
(voorlopige) ondertoezichtstelling, zijn ontheven uit het ouderlijk gezag of ontzet van 
het gezag. Het wordt onveilig en tegenstrijdig geacht om iemand ten aanzien van wie 
vergaande maatregelen zijn getroffen in relatie tot het eigen kind wel de mogelijkheid te 
geven om als gastouder de verantwoordelijkheid te dragen voor kinderen van anderen.  
 
In de tweede plaats mag degene die gastouderopvang biedt geen personeel in dienst 
hebben voor de opvang van kinderen. De gastouder moet zelf de kinderen opvangen. De 
gastouder is verantwoordelijk voor het bieden van verantwoorde kinderopvang. Juist de 
kleinschaligheid en huiselijke setting kenmerkt de gastouderopvang, en vormen 
belangrijke verschillen met kinderopvang door een kindercentrum. Indien een gastouder 
ambieert personeel in dienst te nemen, dan zal de gastouder een kindercentrum moeten 
starten, en ook moeten voldoen aan de daarvoor geldende kwaliteitseisen. 
 
Het kan voorkomen dat een ouder die gastouderopvang biedt tegelijkertijd de zorg 
draagt voor het eigen kind of het kind van de partner van de gastouder. De 
bloedverwant of aanverwant in de neergaande lijn van de gastouder of zijn partner die 
de leeftijd van tien jaar nog niet heeft bereikt, telt – indien aanwezig in de 
gastouderopvang – mee bij de groepsgrootte, zie artikel 1.1. Het is niet mogelijk om 
voor het eigen kind of het kind van de partner van de gastouder een financiële 
vergoeding aan te vragen. Zie daarvoor artikel 3.2, vierde lid. 
 
Artikel 2.7 
Het voorgestelde artikel 2.7 bepaalt welke talen in de kinderopvang als voertaal kunnen 
worden gebruikt. Dat verschilt per openbaar lichaam. De talen sluiten aan bij de 
mogelijke instructietalen die in het primair onderwijs op Caribisch Nederland worden 
gebezigd, op basis van de Wet primair onderwijs BES. 
 
Artikel 2.8 
Artikel 2.8 heeft betrekking op de verklaring omtrent het gedrag. De verklaring omtrent 
het gedrag wordt afgegeven volgens de Wet op de justitiële documentatie en op de 
verklaringen omtrent het gedrag BES. 
 
Voorgesteld wordt om, voor de in het eerste lid genoemde personen, de verklaring 
omtrent het gedrag wettelijk verplicht te stellen. Op grond van het tweede lid mag de 
verklaring omtrent het gedrag op het tijdstip van overlegging aan de houder van een 
kindercentrum of gastouderopvang niet ouder zijn dan drie maanden en dient deze 
tweejaarlijks te worden geactualiseerd. Het voldoen aan deze eis is een van de 
voorwaarden om in aanmerking te komen voor een exploitatievergunning. Op grond van 
het derde lid dient de verklaring omtrent het gedrag in het bezit dient te zijn voor de 
aanvang van de werkzaamheden of de structurele aanwezigheid van een persoon op een 
kindercentrum of op een gastouderopvang. Voor een nadere toelichting op het derde en 
het vierde lid wordt verwezen naar de paragrafen 5.1 en 5.2 van het algemene deel van 
deze memorie van toelichting. 
 
Het vijfde lid regelt dat de verklaringen omtrent gedrag gedurende drie jaar bewaard 
moeten worden. Daarmee is op het moment van de verplichting tot actualisatie de 
verklaring van de voorafgaande jaren nog in elk geval een jaar beschikbaar. 
125 

Artikel 2.15 
Om een soepele overgang van de kinderopvang naar de basisschool te ondersteunen 
worden de houders van kindercentra en gastouders verplicht de ontwikkeling van het 
kind te monitoren en gegevens over die ontwikkeling op te slaan. Daartoe behoren in 
ieder geval ontwikkelingen ten aanzien van de persoonlijke en sociale competentie van 
kinderen, de socialisatie van kinderen door overdracht van algemeen aanvaarde 
waarden en normen, de taalvaardigheid, rekenvaardigheid, motorische vaardigheden en 
sociaal-emotionele vaardigheden.  
 
Om de ontwikkeling van het kind verder te ondersteunen vindt er, indien de ouder 
daarmee instemt, bij de overgang van het kind van de kinderopvang naar de basisschool 
een gesprek plaats tussen de beroepskracht van het kindercentrum, of de gastouder en 
de leerkracht van de basisschool. Het doel van dit gesprek is een persoonlijke overdracht 
te realiseren. Om die reden zijn de ouders van het kind zo veel mogelijk bij het gesprek 
aanwezig. Ter borging van de doorlopende ontwikkel- en leerlijn kunnen het 
kindercentrum of de gastouder, in samenspraak met de ouders, besluiten gegevens over 
de ontwikkeling van het kind over te dragen aan de basisschool. Het betreft hier alleen 
de gegevens over de ontwikkeling op de gebieden: taal, rekenen, motoriek en sociaal-
emotionele vaardigheden. Het gaat dus niet om medische gegevens. Bij die overdracht 
zijn het kindercentrum, de gastouder en de basisschool gehouden de Wet bescherming 
persoonsgegevens BES in acht te nemen. Om de gegevensoverdracht ook op een later 
moment mogelijk te maken is de bewaartermijn voor de gegevens die door de houder 
van het kindercentrum of de gastouder worden verwerkt, gelijkgesteld aan de looptijd 
van de vroegschoolse educatie. 
 
In het voorgestelde vierde lid is een delegatiegrondslag opgenomen. Hiermee wordt aan 
de regering opgedragen om nadere regels te stellen over de gegevensverwerking als 
bedoeld in artikel 2.15, eerste en derde lid. Die regels hebben in ieder geval betrekking 
op de te verwerken gegevens, de gevallen waarin in ieder geval gegevens worden 
verwerkt, hoe deze gegevens en overige informatie worden verwerkt en welke eisen aan 
de gegevensverwerking worden gesteld.  
 
Artikel 2.16 
Dit artikel regelt dat het bestuurscollege zorgdraagt voor tweemaal jaarlijkse overleggen 
en het maken van afspraken met verschillende instanties. Met de kindercentra en de 
gastouders overlegt het bestuurscollege over bevordering van deelname aan 
kinderopvang. Het bestuurscollege, de kindercentra, de gastouders en de bevoegde 
gezagen van basisscholen worden verplicht om tweemaal per jaar afspraken te maken 
over de organisatie van een doorlopende ontwikkel- en leerlijn. Voor de bevoegde 
gezagen van basisscholen is deze verplichting nader uitgewerkt in het in artikel 6.4, 
onderdeel D, van dit wetsvoorstel voorgestelde artikel 121a Wet primair onderwijs BES. 
Deze afspraken moeten een soepele overgang van de kinderopvang naar het 
basisonderwijs en vroegschoolse educatie bevorderen. In Europees Nederland geldt een 
gelijksoortige verplichting voor het college van burgemeester en wethouders. Met de 
kindercentra, de gastouders, het expertisecentrum onderwijszorg en de verlener van 
pedagogische ondersteuning en advies overlegt het bestuurscollege over bevordering 
van toegankelijkheid van het kinderopvangstelsel voor kinderen met een extra 
ondersteuningsbehoefte. 
 
§3. Opvang voor kinderen met extra ondersteuningsbehoefte 
 
Artikel 2.17 
 
127 

waarin in ieder geval gegevens worden verwerkt, hoe deze gegevens en overige 
informatie worden verwerkt en welke eisen aan de gegevensverwerking worden gesteld.      
 
HOOFDSTUK 3. FINANCIERING  
 
§ 1. Algemeen 
 
Artikel 3.1 
Als beide partners ouder zijn van het kind dat kinderopvang geniet, dan worden zij 
tezamen geacht een belang te hebben. Daarmee wordt bewerkstelligd dat beide ouders 
elkaar vertegenwoordigen daar waar in dit hoofdstuk een rechtshandeling wordt verricht 
door de ouder. Dat regelt het voorgestelde artikel 3.1. 
 
§ 2. Kinderopvangvergoeding 
 
Artikel 3.2 
Artikel 3.2 gaat over de kinderopvangvergoeding en de voorwaarden waaronder die 
wordt verstrekt. Voor een toelichting op de voorwaarden wordt verwezen naar paragraaf 
8.2.1 van deze memorie van toelichting. 
 
Eén van die voorwaarden is dat de houder van een kindercentrum of gastouder 
maandelijks de ouderbijdrage in rekening brengt. De reden daarvoor is dat de ouder een 
ouderbijdrage moet betalen naar rato van het gebruik dat de ouder met de houder of 
gastouder is overeengekomen.  
 
Om een kinderopvangvergoeding ten aanzien van flexibele opvang te krijgen is vereist 
dat beide ouders op het betreffende tijdstip werken of een erkende opleiding volgen. Een 
andere voorwaarde is dat het moet gaan om structurele kinderopvang. Deze voorwaarde 
voor financiering bestaat aangezien een regelmatig gebruik van de kinderopvang in het 
belang is van de ontwikkeling van het kind. Om die reden wordt incidenteel gebruik van 
de kinderopvang, zoals een enkele ochtend per maand of twee maanden of een 
zogenoemd knipkaartsysteem zonder vaste dagen, niet gestimuleerd en derhalve niet 
gefinancierd. Zie hierover paragraaf 4.4.2.  
 
Het voorgestelde derde lid treft een voorziening voor een kind dat niet als ingezetene 
staat ingeschreven, bijvoorbeeld omdat het kind een vluchtelingenstatus heeft of het 
een kind is van buitenlandse ouders die op het eiland werken. In dat geval kan het 
bestuurscollege de minister adviseren om voor dat kind toch een 
kinderopvangvergoeding te verstrekken.  
 
Het vierde lid gaat over de situatie dat een ouder die als gastouder optreedt, geen 
kinderopvangvergoeding kan aanvragen voor de opvang van het eigen kind. Op die 
manier wordt voorkomen dat ouders voor uitsluitend de opvang van de eigen kinderen 
een kinderopvangvergoeding kunnen ontvangen. 
 
Ingevolge het vijfde lid van dit artikel kunnen bij algemene maatregel van bestuur 
nadere regels worden gesteld over de onderwerpen, bedoeld in het eerste lid. Het 
voornemen is om onder meer bij algemene maatregel van bestuur nader uit te werken 
wat onder flexibele en structurele opvang wordt verstaan. 
 
Artikel 3.3 
De achtergrond van artikel 3.3 is toegelicht in de paragrafen 8.2.2 en 8.2.6 van de 
memorie van toelichting. In aanvulling daarop: het eerste lid gaat over het peilmoment. 
Voor de kinderen waarvoor ouders een overeenkomst hebben gesloten voor of op het 
129 

De kinderopvangorganisatie die de kinderopvangvergoeding heeft aangevraagd ontvangt 
de beschikking waarin de aanvraag wordt toegekend of afgewezen. De ouder (en 
mogelijk diens partner) is derde-belanghebbende bij deze beschikking, en wordt over de 
beschikking geïnformeerd. Het betreft immers de opvang van het kind, en de 
persoonlijke situatie van de ouder is van belang voor het vaststellen van het recht op de 
kinderopvangvergoeding en de hoogte van de ouderbijdrage. Zowel de ouder als de 
kinderopvangorganisatie kunnen bezwaar en beroep aantekenen tegen de beschikking. 
 
Artikel 3.7 
Om te voorkomen dat de houder van een kindercentrum of een gastouder langer dan 
wenselijk op de verwachte kinderopvangvergoeding moet wachten, wordt voorgesteld 
om het mogelijk te maken om voorafgaand aan de verstrekking van de 
kinderopvangvergoeding een voorschot te verstrekken. Het voorschot kan worden 
verstrekt als de houder of gastouder daarom verzoekt. Dit zal vooral aan de orde zijn bij 
de aanvraag van de kinderopvangvergoeding en bij een onverwachte, in verhouding 
grote stijging vaan het aantal aangemelde kinderen. Bij of krachtens algemene 
maatregel van bestuur zullen regels worden gesteld over het voorschot. In elk geval zal 
bij of krachtens algemene maatregel van bestuur geregeld worden in welke gevallen een 
voorschot wordt verstrekt, wat de hoogte ervan is, op welke manier verrekend wordt 
met de kinderopvangvergoeding en wanneer terugvordering van een voorschot aan de 
orde is.  
 
Artikel 3.8  
De beschikking die ziet op de kinderopvangvergoeding kan worden gewijzigd of 
ingetrokken, als uit de ontvangen gegevens over de kinderopvang blijkt dat dagdelen 
waarover reeds kinderopvangvergoeding is verstrekt komen te vervallen. Dat kan 
bijvoorbeeld het geval zijn als het contract is aangepast, of wanneer sprake is van een 
flexibel contract.  
 
Ook als wegens een andere reden ten onrechte een te hoge of te lage 
kinderopvangvergoeding is verstrekt, kan de beschikking omtrent de 
kinderopvangvergoeding worden gewijzigd of ingetrokken. Voorwaarde daarvoor is wel 
dat de minister ten tijde van de uitbetaling van de kinderopvangvergoeding niet op de 
hoogte kon zijn van de feiten of omstandigheden die geleid hebben tot de onjuiste 
kinderopvangvergoeding. Als de eigen bijdrage nadat deze reeds betaald is in het nadeel 
van de ouder is herzien, waardoor de ouder een deel van de eigen bijdrage moet 
nabetalen, is de kinderopvangvergoeding zolang de ouder deze nabetaling niet heeft 
gedaan, eveneens tot een te hoog bedrag toegekend. Indien dit het gevolg is van 
omstandigheden waarvan de ouder niet op de hoogte kon zijn, zal dit niet leiden tot een 
wijziging of intrekking van de kinderopvangvergoeding. In dat geval wordt de 
kinderopvangvergoeding dus ook niet teruggevorderd bij de kinderopvangorganisatie. 
Wel zal de ouder uiteraard het na te betalen deel van de eigen bijdrage moeten voldoen.  
 
Het tweede lid voorziet erin dat een beschikking slechts wordt ingetrokken, indien als 
gevolg van de gewijzigde gegevens niet langer recht op een kinderopvangvergoeding 
bestaat. 
 
Het is wenselijk als de kinderopvangorganisatie en de ouder op enig moment erop 
mogen vertrouwen dat de kinderopvangvergoeding niet meer zal worden aangepast. In 
het derde lid is daarom een maximale termijn voor de herziening van vijf jaar 
opgenomen. Deze termijn gaat in op het moment dat de kinderopvangvergoeding wordt 
betaald. Voor ieder uur kinderopvang waarover kinderopvangvergoeding wordt betaald 
geldt derhalve een eigen termijn van vijf jaar. 
 
131 

 
Artikel 3.12 
Dit artikel gaat over facturering en betaling van de ouderbijdrage. Het voorgestelde 
eerste lid regelt dat de houder van het kindercentrum of de gastouder de ouderbijdrage 
maandelijks bij de ouder in rekening brengt. Deze ouderbijdrage wordt berekend op 
basis van de regels, bedoeld in artikel 3.11, tweede lid. Hierbij wordt rekening gehouden 
met de soort kinderopvang (kindercentrum of gastouderopvang, dagopvang, 
buitenschoolse opvang, flexibele opvang) en de mate waarin van kinderopvang gebruik 
wordt gemaakt.  
 
Het tweede lid regelt dat de ouder de ouderbijdrage betaalt aan de houder van het 
kindercentrum of de gastouder. De houder of de gastouder is verplicht zich in te 
spannen om de gefactureerde ouderbijdrage daadwerkelijk te innen (derde lid). 
 
Artikel 3.13 
Het is denkbaar dat het in het belang van het kind is om gebruik te maken van 
kinderopvang, maar de ouder niet in staat is om de ouderbijdrage te voldoen. Dit 
voorgestelde artikel regelt dat het bestuurscollege in dat geval de ouderbijdrage in 
plaats van de ouder kan voldoen. Dit houdt een afwijking van artikel 3.12, tweede lid, 
in, dat bepaalt dat de ouder de ouderbijdrage aan de houder van het kindercentrum of 
de gastouder betaalt. Het bestuurscollege zal altijd op basis van de persoonlijke 
omstandigheden een individuele afweging moeten maken. Hiertoe worden bij 
eilandsbesluit nadere regels gesteld met betrekking tot de voorwaarden waaronder het 
bestuurscollege de ouderbijdrage betaalt. 
 
Voor een nadere toelichting wordt verwezen naar paragraaf 4.4.3 van het algemene deel 
van de memorie van toelichting. 
 
§ 4. Overige bepalingen 
 
Artikel 3.14 
Dit artikel regelt waaruit de uitgaven die met de uitvoering van het wetsvoorstel zijn 
gemoeid ten aanzien van de kinderopvangvergoeding, de aanvullende tegemoetkoming 
voor plusopvang en de subsidie voor het EOZ zullen worden gefinancierd. Deze worden 
gefinancierd uit de middelen die daarvoor op de begroting van de minister zijn 
opgenomen. Verder kan het openbaar lichaam voor eilandspecifieke wensen ten aanzien 
van de uitvoering van dit wetsvoorstel een bijdrage uit de middelen van het openbaar 
lichaam ter beschikking stellen. 
 
Artikel 3.15 
Het voorgestelde artikel 3.15 gaat over de situatie waarin kinderopvang plaatsvindt 
zonder dat daarvoor een kinderopvangvergoeding wordt toegekend, terwijl die houder of 
gastouder daarnaast kinderen opvangt waar wel een kinderopvangvergoeding voor 
wordt toegekend. In die laatste categorie kan het bijvoorbeeld gaan om een kind en 
ouder die niet als ingezetene bij het openbaar lichaam zijn ingeschreven en toch gebruik 
willen maken van de betreffende kinderopvang.  
 
Met dit artikel wordt geregeld dat de kinderopvangorganisatie voor ouders die geen 
recht op een kinderopvangvergoeding hebben, geen lager tarief in rekening mag 
brengen. Hiermee wordt voorkomen dat een kinderopvangorganisatie de 
kinderopvangvergoeding die zij voor andere kinderen ontvangt, gebruikt voor de opvang 
van deze ouders. 
  
133 

 
Artikel 4.1 
Het voorgestelde artikel bevat een grondslag om bij ministeriële regeling regels te 
stellen over de administratie van gegevens door een houder van een kindercentrum of 
een voorziening voor gastouderopvang. Die regels kunnen betrekken op verplichtingen 
die voortvloeien uit hoofdstuk 2 en 3.  
 
Artikel 4.2 
Het voorgestelde artikel bepaalt de verschillende informatieverplichtingen van de 
kinderopvangorganisaties. Het eerste lid bepaalt dat de houder alle gegevens en 
inlichtingen die van belang zijn voor het recht op kinderopvangvergoeding of de hoogte 
van deze vergoeding of voor het recht op een aanvullende tegemoetkoming voor 
plusopvang en de hoogte daarvan, uit eigen beweging of op verzoek van de minister 
dient te geven. Dit ziet met name op de gegevens en inlichtingen die bekend zijn 
geworden na de initiële aanvraag; op grond van artikel 3.6 respectievelijk artikel 3.16, 
vierde lid, is de kinderopvangorganisatie al gehouden om de inlichtingen en gegevens 
die van belang zijn voor de behandeling van de aanvraag te verstrekken. De 
inlichtingenplicht ziet daarmee bijvoorbeeld op het doorgeven van een wijziging van de 
opvanglocatie. De minister kan ook verzoeken om het aanleveren van inlichtingen en 
gegevens indien de minister dit noodzakelijk acht om de rechtmatige besteding van de 
kinderopvangvergoeding of de aanvullende tegemoetkoming voor plusopvang te 
waarborgen. Omdat voorzienbaar is dat dit persoonsgegevens van de ouder, de partner 
van de ouder en het kind kan betreffen, waaronder een administratienummer of ID-
nummer, is dit expliciet genoemd in onderdeel a. In onderdeel b is de vaststelling van de 
extra ondersteuningsbehoefte van het kind door het expertisecentrum onderwijszorg 
genoemd, omdat voorzienbaar is dat de minister dit gegeven in het kader van de 
kinderopvangvergoeding en de aanvullende tegemoetkoming nodig kan hebben. 
 
De minister zal, indien deze zelf de beschikking heeft over gegevens of inlichtingen, deze 
in de regel niet (nogmaals) uitvragen bij de kinderopvangorganisatie. Dit doet zich voor 
indien de minister al vanuit de organen en organisaties waarmee de minister gegevens 
deelt, de gegevens en inlichtingen heeft verkregen. 
 
Het tweede en derde lid voorzien in de procedure omtrent het geven van de gevraagde 
gegevens en inlichtingen.  
 
Artikel 4.3 
Het voorgestelde artikel houdt in dat de ouder en de partner van de ouder zijn gehouden 
alle inlichtingen en gegevens te verstrekken die nodig zijn voor de vaststelling of de 
ouder voldoet aan de voorwaarden voor gefinancierde kinderopvang of de aanvullende 
tegemoetkoming voor plusopvang of die aanleiding kunnen geven tot wijziging daarvan. 
Die informatie moet uit eigen beweging of op verzoek van de minister worden 
meegedeeld.  
 
In de praktijk zal het – doordat de minister de bevoegdheid verkrijgt voor het 
uitwisselen van gegevens zoals opgenomen in artikel 4.4 – erop neerkomen dat de 
ouder in de meeste gevallen controleert of hetgeen de minister beschikt of zal gaan 
beschikken op de juiste gegevens berust. Indien dit niet op de juiste gegevens berust is 
de ouder gehouden om alsnog de juiste gegevens aan de minister te doen toekomen.  
 
De inlichtingen en gegevens worden op een door de minister aangewezen wijze en 
termijn verstrekt. Wanneer er niet voldaan is aan de termijn, maant de minister de 
ouder aan om de gevraagde gegevens en inlichtingen aan te leveren. 
 
135 

zover dat nodig is voor de uitvoering van die onderdelen in de hoofdstukken 2, 3 en 5 
waarvoor het bestuurscollege van het openbaar lichaam de uitvoering doet of omdat het 
vanwege de maatschappelijke impact van belang kan zijn dat het openbaar lichaam 
nader wordt geïnformeerd. Het gaat bijvoorbeeld over advies over de 
exploitatievergunning, informatie over ouders die niet betalen, onrechtmatigheden en 
mogelijk stopzetten van de financiering van een organisatie of tijdelijke opschorting en 
advisering over het intrekken van de exploitatievergunning.  
 
Het tweede lid van dit artikel stelt toezichthouders en opsporingsambtenaren in staat om 
informatie te delen met het bestuurscollege als dat nodig is voor de uitvoering van 
hoofdstuk 2. Het betreft onder andere de informatie die het bestuurscollege nodig heeft 
om tot een besluit over het toekennen van een exploitatievergunning te komen.  
 
Artikel 4.7 
In de met artikel 4.7 voorgestelde delegatiebepaling wordt aan de regering de 
bevoegdheid gegeven om nadere regels te stellen over gegevensverstrekking als 
bedoeld in hoofdstuk 4. Die regels kunnen zien op de te verwerken gegevens, de 
gevallen waarin in ieder geval gegevens worden verstrekt, hoe deze gegevens en 
overige informatie worden gedeeld en welke eisen aan de gegevensdeling worden 
gesteld.  
 
Artikel 4.8 
Dit artikel stelt een informatieplicht voor, van de minister richting het bestuurscollege. 
Die verplichting geldt als de minister een overtreding constateert als gevolg waarvan de 
continuïteit van de kinderopvang in het geding is. Voorbeelden zijn een tijdelijke sluiting, 
last onder dwangsom of (hoge) bestuurlijke boete. Als gevolg daarvan kan het nodig zijn 
dat het bestuurscollege en de ouders in de gelegenheid moeten zijn 
voorzorgsmaatregelen te treffen. 
 
HOOFDSTUK 5. TOEZICHT EN HANDHAVING  
 
§ 1. Toezichthouders 
 
Artikel 5.1 
Het voorgestelde artikel 5.1 voorziet in de aanwijzing van toezichthouders. Dit zijn 
ambtenaren die bij besluit van de minister worden aangewezen. Een dergelijk besluit 
wordt bekendgemaakt door mededeling in de Staatscourant.  
 
Artikel 5.2 
Het voorgestelde artikel 5.2 voorziet in de bevoegdheden voor aangewezen 
toezichthouders. Daarvoor zijn de voor dit wetsvoorstel relevante bepalingen van de 
Algemene wet bestuursrecht van toepassing verklaard. Dit is toegelicht in paragraaf 9.3 
van het algemene deel van de memorie van toelichting. Een uitzondering is gemaakt 
voor de artikelen 5:18 (onderzoek en monstername) en 5:19 (onderzoeken 
vervoermiddelen) van de Algemene wet bestuursrecht. Die bevoegdheden zijn in het 
kader van het toezicht op de kinderopvang niet nodig. 
 
Voor het binnentreden van een woning zonder toestemming van de bewoner is 
bovendien in beginsel een bijzondere schriftelijke machtiging vereist (artikel 155 van het 
Wetboek van Strafvordering BES). Die machtiging wordt zo mogelijk voorafgaand aan 
het binnentreden aan de bewoner getoond, of anders bij de eerste gelegenheid daarna.  
 
Artikel 5.3 
De toezichthoudende ambtenaren hebben voor de uitvoering van hun bevoegdheden 
137 

categorie. Indien de overtreding niet tot een benadelingsbedrag heeft geleid, is een 
boete van de derde boetecategorie (nu $ 5600) het boetemaximum. De reden om hier 
voor de derde categorie te kiezen en bij ouders voor de tweede categorie, is dat een 
bestuurlijke boete afschrikwekkende werking dient te hebben. Gelet daarop is een 
hogere boete nodig voor een opvangorganisatie of gastouder dan voor een ouder. 
 
De bestuurlijke boete wordt opgelegd per overtreding van de inlichtingenverplichting. 
Indien de kinderopvangorganisatie ten behoeve van tien kinderen niet goed de 
inlichtingenverplichting nakomt (door opgave van een teveel aan uren), bestaat de 
mogelijkheid om per overtreding (dus in totaal tien keer) een bestuurlijke boete op te 
leggen.  
 
Tot slot wordt artikel 27, zevende en achtste lid, van het Wetboek van Strafrecht BES 
van overeenkomstige toepassing verklaard. Daarin is geregeld dat, onder 
omstandigheden, voor rechtspersonen een boete kan worden opgelegd van de naast 
hogere categorie. Dat geldt ook voor een vennootschap zonder rechtspersoonlijkheid, 
maatschap of doelvermogen. 
 
Artikel 5.8 
De Algemene wet bestuursrecht bevat diverse waarborgen en randvoorwaarden voor het 
opleggen van herstelsancties en punitieve sancties. Die worden, voor zover relevant 
voor dit wetsvoorstel, van overeenkomstige toepassing verklaard in artikel 5.8.  
 
Het eerste lid heeft betrekking op titel 5.1 van de Algemene wet bestuursrecht. Die titel 
bevat diverse algemene bepalingen over handhaving en wordt geheel van 
overeenkomstige toepassing verklaard op de oplegging van een last onder dwangsom of 
een bestuurlijke boete op grond van het wetsvoorstel. 
 
Het tweede lid heeft specifiek betrekking op de last onder dwangsom. Om die reden 
wordt voorgesteld afdeling 5.3.2 van de Algemene wet bestuursrecht van 
overeenkomstige toepassing te verklaren. Dat geldt ook voor artikel 5:49, tweede lid, 
van die wet, dat regelt dat gegevens zoveel mogelijk in een begrijpelijke taal worden 
medegedeeld. Die specifieke bepaling is ook nodig in relatie tot de last onder dwangsom, 
gezien de verscheidenheid aan talen die op de openbare lichamen wordt gesproken. 
 
Lid drie gaat over de bestuurlijke boete. De artikelen uit titel 5.4 van de Algemene wet 
bestuursrecht worden van overeenkomstige toepassing verklaard, met uitzondering van 
artikel 5:53, eerste lid. Die bepaling beperkt de toepasselijkheid van het tweede en 
derde lid van artikel 5:53 tot bestuurlijke boetes van meer dan € 340. Met die 
uitzondering geldt dat voor elke overtreding een boeterapport of proces-verbaal moet 
worden opgemaakt en dat de overtreder steeds in de gelegenheid wordt gesteld om een 
zienswijze naar voren te brengen. 
 
Artikel 5.9 
Deze bepaling regelt dat de relevante bepalingen uit titel 4.4 van de Algemene wet 
bestuursrecht over bestuurlijke geldschulden van overeenkomstige toepassing zijn op 
een last onder dwangsom of een bestuurlijke boete die op grond van dit wetsvoorstel 
worden opgelegd. Uitgezonderd zijn de artikelen 4:103 (het wetsvoorstel bevat geen 
andere verzuimregeling), 4:109 (de schuldeiser van het bestuursorgaan zal nooit een 
bestuursorgaan zijn), 4:118 (artikel 4:8 is niet van toepassing verklaard en hoeft dus 
ook niet te worden uitgezonderd) en 4:120, tweede lid (het equivalent van artikel 434a 
van het Wetboek van Burgerlijke Rechtsvordering bestaat niet in het Wetboek van 
Burgerlijke Rechtsvordering BES). 
 
139 

Dit artikel voorziet in een jaarlijks overleg over het functioneren van het 
kinderopvangstelsel. Aan dat overleg nemen deel: de Minister voor Armoede, Participatie 
en Pensioenen, de bestuurscolleges van de openbare lichamen en de aangewezen 
toezichthouders. Deze bepaling is toegelicht in paragraaf 3.6 van het algemene deel van 
de memorie van toelichting. 
 
Artikel 6.2  
Dit artikel bevat de mogelijkheid voor de Minister voor Armoede, Participatie en 
Pensioenen om in geval van calamiteiten bepaalde financieringsvoorwaarden buiten 
werking te stellen en vrijstelling of ontheffing te verlenen voor bepaalde kwaliteitseisen, 
indien een houder van een kindercentrum of een gastouder als gevolg van een calamiteit 
niet aan die eisen kan voldoen. Voor deze instrumenten is gekozen, omdat het in een 
dergelijke situatie nodig kan zijn om voortvarend te handelen.  
 
Het gaat om voorschriften gesteld bij of krachtens de artikelen 2.4, vierde lid, onder b, 
c, d, e, h, i en k, 2.6, vijfde lid, onderdeel a, 2.17, onderdelen a, b, c, d, e en g, 3.3, 3.4 
en 3.11. De in deze artikelen opgenomen eisen en voorwaarden kunnen in een situatie 
van een pandemie, orkaan of aardbeving niet altijd door een kinderopvangorganisatie of 
ouder worden gerealiseerd. Op die wijze wordt voorkomen dat een organisatie de deur 
moet sluiten terwijl kinderopvang gewenst en nodig kan zijn. Voorwaarde is wel dat het 
voor kinderen en medewerkers veilig is en de gezondheid niet in het gedrang komt.   
 
Artikel 6.3 
Artikel 6.3 is een experimenteerbepaling. Deze bepaling is toegelicht in paragraaf 5.5.3 
van het algemene deel van de memorie van toelichting. 
 
Artikel 6.4 
Met artikel 6.4 worden enkele wijzigingen van de Wet primair onderwijs BES 
voorgesteld, die voortvloeien uit of samenhangen met de nieuwe regels over 
kinderopvang voor Caribisch Nederland. 
 
Om een soepele overgang van de dagopvang naar de basisschool te ondersteunen wordt 
in groep 1 en 2 van de basisschool een programma voor vroegschoolse educatie 
verplicht gesteld, als vervolg op het programma voor voorschoolse educatie in de 
dagopvang. Hierin voorzien de voorgestelde onderdelen A, B en C. Dit draagt bij aan de 
doorlopende ontwikkel- en leerlijn voor kinderen. Daarnaast worden basisscholen met 
het in onderdeel D voorgestelde artikel 121b van de Wet primair onderwijs BES verplicht 
om mee te werken aan de totstandkoming van een gesprek als bedoeld in artikel 2.15 
van dit wetsvoorstel. Zowel de kinderopvang als de basisschool moeten zich dus 
inspannen om het gesprek plaats te laten vinden. 
 
Ten behoeve van een goede verbinding en samenwerking tussen de kinderopvang en het 
basisonderwijs in Caribisch Nederland en in het verlengde van artikel 2.16 van dit 
wetsvoorstel worden basisscholen met het in onderdeel D voorgestelde artikel 121a van 
de Wet primair onderwijs BES verplicht om deel te nemen aan het tweemaal jaarlijks 
overleg tussen de kinderopvang, het basisonderwijs en het openbaar lichaam.   
 
  
141 

