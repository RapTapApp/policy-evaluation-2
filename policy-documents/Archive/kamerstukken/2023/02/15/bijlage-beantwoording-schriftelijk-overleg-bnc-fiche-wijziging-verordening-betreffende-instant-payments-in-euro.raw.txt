VERSLAG VAN EEN SCHRIFTELIJK OVERLEG INZAKE HET BNC-FICHE WIJZIGING 
VERORDENINGEN BETREFFENDE INSTANT PAYMENTS IN EURO 
 
II  Reactie van de minister 
 
Ik heb met belangstelling kennisgenomen van de vragen en opmerkingen van de leden van de 
fracties van de VVD, D66, PVV en ChristenUnie inzake het BNC-fiche Wijziging verordeningen 
betreffende instant payments in euro. Bij de volgorde van de beantwoording is de volgorde van de 
inbreng van het schriftelijk overleg aangehouden, waarbij indien gepast vragen gezamenlijk zijn 
beantwoord.  
 
Vragen en opmerkingen van de leden van de VVD-fractie 
 
De leden van de VVD-fractie lezen dat mensen onterecht werden aangemerkt als een persoon op 
een sanctielijst en dat het voorstel dit moet oplossen. Uit het fiche wordt volgens de leden echter 
niet duidelijk waarom dit probleem bij de nieuw voorgestelde werkwijze niet meer speelt. Ook 
blijkt hieruit volgens de leden niet of in het bestaande systeem mensen die juist wél op 
sanctielijsten staan voldoende worden gedetecteerd en of dit in het nieuwe systeem zo blijft of (bij 
voorkeur) verbetert. De leden van de VVD-fractie vragen het kabinet om deze aspecten nader toe 
te lichten. 
Het voorstel van de Europese Commissie zorgt ervoor dat de sanctiescreening verschuift van 
transactiescreening naar klantscreening. Bij de huidige werkwijze passen betaaldienstverleners 
(Payment Service Providers, oftewel PSP’s) transactie gebaseerde sanctiescreening toe bij instant 
payments in euro op zowel de betaler als de begunstigde. Wanneer bij een transactie een 
gesanctioneerde wordt gesignaleerd door het transactiescreeningsmechanisme, moet handmatig 
gecontroleerd worden of bij een transactie daadwerkelijk een persoon of entiteit op de EU-
sanctielijst betrokken is. Omdat het niet mogelijk is om dit binnen 10 seconden te verifiëren, wordt 
een transactie automatisch afgewezen terwijl dit niet altijd terecht is. Het kan bijvoorbeeld zo zijn 
dat iemand dezelfde naam heeft als iemand op een sanctielijst, waardoor de transactie als risicovol 
wordt bestempeld, terwijl uit verder onderzoek blijkt dat het om een andere (onschuldige) persoon 
gaat. Volgens de Commissie wordt 99,8% van deze transacties onterecht afgewezen, de 
zogenoemde ‘false positives’.  
 
Met het voorstel van de Europese Commissie worden PSP’s die instant payments in euro aanbieden 
verplicht een geharmoniseerde sanctiescreeningsprocedure te volgen en wordt overgegaan van 
transactiescreening naar klantscreening. In het voorstel is opgenomen dat PSP’s worden verplicht 
om dagelijks te controleren of hun eigen klanten met een betaalrekening die instant payments in 
euro kan ontvangen of versturen op een EU-sanctielijst staan. Dit betekent dat de PSP van de 
betalende klant enkel de betaler controleert en de begunstigde PSP de begunstigde klant, in plaats 
van zowel de betaler als de begunstigde bij elke afzonderlijke transactie. Het controleren van 
alleen eigen klanten voorkomt dat PSP’s een screening moeten uitvoeren waarbij ze over weinig 
informatie beschikken en hiervoor beperkt nader onderzoek kunnen doen. PSP’s beschikken over 
voldoende gegevens om ervoor te zorgen dat minder klanten onterecht worden aangemerkt als 
gesanctioneerd. Deze klantscreening stelt PSP’s ook in staat om met meer gegevens 
gesanctioneerden wel te detecteren. Dit zou ertoe kunnen leiden dat er mogelijk een ‘restrisico’ is, 
maar de verwachting is dat dit wordt gecompenseerd door een betere screening. 
 
De leden van de VVD-fractie lezen verder dat het kabinet nog zorgen heeft over de voorgestelde 
implementatietermijnen voor bulkbetalingen. Welke termijnen en overige voorwaarden zijn 
hiervoor volgens het kabinet noodzakelijk? 
In het BNC-fiche heeft het kabinet aangegeven het belangrijk te vinden dat PSP’s die zakelijke 
partijen de mogelijkheid aanbieden tot het aanleveren van bulkbetalingsbestanden voldoende tijd 
krijgen om hun systemen aan te passen om deze overschrijvingsopdrachten als instant payments 
in euro te (laten) verwerken. Van de Betaalvereniging Nederland heeft het kabinet begrepen dat, 
op basis van de ervaringen met de implementatie van instant payments in Nederland, de 

de begunstigde hun systemen hiervoor aanpassen. Van de Betaalvereniging Nederland heeft het 
kabinet begrepen dat een termijn van 36 maanden realistischer lijkt om deze functionaliteit te 
implementeren dan de 12 maanden die de Commissie heeft voorgesteld.  
 
Vragen en opmerkingen van de leden van de D66-fractie 
 
Omdat de leden van de D66-fractie het belang van goed betalingsverkeer tussen Europees 
Nederland en Caribisch Nederland onderstrepen, vragen de leden van de D66-fractie het kabinet of 
instant payments ook tussen deze twee gebieden mogelijk zijn.  
Met dit voorstel wil de Commissie instant payments in euro beschikbaar maken voor alle burgers, 
ondernemingen en instellingen die in de Europese Unie (EU) en Europese Economische Ruimte 
(EER)-landen een betaalrekening aanhouden. Om dit te regelen wordt onder andere de huidige 
SEPA-verordening gewijzigd. Caribisch Nederland zal niet onder de verordening vallen, omdat zij 
een bijzondere gemeente is in Nederland en geen EU of EER-land. Daarbij komt dat volgens de 
Betaalvereniging Nederland instant payment in euro tussen landen met verschillende valuta op dit 
moment niet tot zeer beperkt beschikbaar zijn, vanwege de complexiteit om systemen 
interoperabel te maken en de beperkte vraag vanuit consumenten.  
 
Minder afhankelijkheid van internationale betaalkaartnetwerken en BigTechs in het Europese 
betalingsverkeer verminderen is een bijdrage die instant payments in euro volgens de Europese 
Commissie kan leveren en die wordt onderschreven door de leden van de D66-fractie. Daarom 
vragen deze leden naar het gebruik van internationale betaalkaarten in Nederland ten opzichte van 
andere lidstaten en de beoogde reductie daarvan.  
Het kabinet is niet bekend met exacte cijfers over het gebruik van internationale betaalkaarten in 
Nederland ten opzichte van andere lidstaten en de beoogde reductie daarvan. Volgens een studie 
van de Europese Centrale Bank (ECB) naar het betaalgedrag van consumenten in de EU betaalden 
1
Nederlanders in 2022 bij 67% van de transacties met een betaalkaart . Volgens de 
Betaalvereniging Nederland zijn deze transacties voornamelijk met een internationale betaalkaart 
van Visa of Mastercard gedaan, omdat Nederland geen nationale betaalkaart heeft. Volgens de 
ECB-studie liggen de percentages transacties met een betaalkaart in Frankrijk, België en Duitsland 
respectievelijk op 43%, 48% en 31%. Deze percentages bestaan uit zowel transacties met 
internationale betaalkaarten als transacties met nationale betaalkaartoplossingen. In deze landen 
is, in tegenstelling tot Nederland, wel sprake van nationale betaalkaartoplossingen. Het is 
onduidelijk wat de verhouding is tussen betalingen die met een nationale of internationale 
betaalkaart worden gedaan. 
 
Het volgen van een geharmoniseerde sanctiescreeningsprocedure zou volgens de leden van de 
D66-fractie kunnen leiden tot snellere en betere naleving van geldende sancties door financiële 
instellingen. Deze leden vragen daarom of de geharmoniseerde procedure enkel voor payment 
service providers geldt of ook voor andere (financiële en niet-financiële) instellingen.  
De geharmoniseerde procedure in dit voorstel gaat alleen gelden voor alle partijen die onder de 
gewijzigde verordening zullen vallen.  
 
Deze geharmoniseerde procedure dient volgens de leden van de D66-fractie niet in de weg te 
staan van innovaties in de financiële sector – waar ook het kabinetsbeleid beoogt aan bij te 
dragen, zo lezen deze leden. De leden van de D66-fractie vragen het kabinet hoe meer gebruik 
van instant payments innovaties in de financiële sector en daarbuiten kan worden bespoedigd. Zijn 
er bij het kabinet signalen bekend dat wet- en regelgeving of het toezicht daarop innovaties in de 
weg zitten en zo ja, welke maatregelen neemt het kabinet om te voorkomen dat wet- en 
regelgeving of het toezicht daarop innovaties niet bespoedigen maar tegenwerken? 
Een hoger gebruik van instant payments in euro in Europa maakt het voor innovatieve partijen 
interessanter om een bedrijfsmodel op te zetten rondom instant payments. Het kabinet is niet 
bekend met signalen dat wet- en regelgeving ten aanzien van instant payments of het toezicht 
 
1
 Study on the payment attitudes of consumers in the euro area (SPACE) – 2022, Europese Centrale Bank, paragraaf 3.2.1. 

Het voorstel kan een bijdrage leveren aan het bestaande betalingssysteem in Nederland, omdat er 
in Nederland een aantal kleinere PSP’s zijn die op dit moment nog geen instant betalingen in euro 
aanbieden. Om instant payments in euro te kunnen verzenden en ontvangen moet zowel de bank 
van de betaler als de begunstigde deze dienst aanbieden. Indien een klant bij een bank die instant 
payments in euro aanbiedt een overschrijving doet naar een bank die geen instant payment in 
euro kan ontvangen, dan wordt deze betaling in Nederland nu als een reguliere overschrijving 
verwerkt. 
 
Tevens vragen de leden van de PVV-fractie op welke punten het betalingssysteem in Nederland 
eventuele beperkingen opgelegd kan krijgen als gevolg van het voorstel, bijvoorbeeld een 
maximale limiet van 100.000 euro voor grensoverschrijdende instant payments, terwijl er in 
Nederland momenteel geen limiet is.  
De inzet van het kabinet is dat het voorstel aansluit bij de situatie hoe het in Nederland geregeld 
is. Graag verwijs ik hiervoor naar de beantwoording van vraag drie van de VVD-fractie. 
 
De leden van de PVV-fractie vragen naar een nadere toelichting van de wijze waarop non-bancaire 
instellingen instant payments zullen aanbieden. Krijgen zij ook een limiet opgelegd als het gaat om 
de transactiekosten die zij in rekening mogen brengen?  
Indien een non-bancaire instelling vrijwillig besluit om instant payment in euro aan te bieden, dan 
is de verwachting van het kabinet dat ze aan dezelfde verplichtingen moeten voldoen als de PSP’s 
die onder dit voorstel vallen.  
 
Voorts vragen de leden van de PVV-fractie ten aanzien van de financiële consequenties naar een 
inschatting van de toenemende toezichtskosten van DNB en/of de AFM als gevolg van het 
onderhavige voorstel. 
Het is nog niet bekend hoe het toezicht op de verordening vormgegeven zal worden en ook niet 
welke autoriteit toezicht zal houden op de naleving hiervan. Zowel De Nederlandsche Bank (DNB) 
als de Autoriteit Financiële Markten (AFM) kunnen om die reden nog geen inschatting geven van 
de financiële consequenties. 
 
Tevens willen de leden van de PVV-fractie weten hoe hoog de implementatiekosten van de 
Nederlandse PSP’s die nog geen instant payments hebben geïntroduceerd zullen zijn.  
Zoals opgenomen in het BNC-fiche moeten Nederlandse PSP’s die nog geen instant payments in 
euro hebben geïmplementeerd, hiervoor implementatiekosten maken. Volgens de Betaalvereniging 
Nederland is de implementatie van instant payments in euro voor deze partijen een kostbaar 
proces. De Betaalvereniging Nederland heeft aangegeven dat het niet mogelijk is om een 
inschatting te maken van de implementatiekosten van instant payments in euro. Het zijn op dit 
moment de grotere PSP’s die instant payment in euro in Nederland al hebben geïntroduceerd. 
Deze kosten zijn naar verwachting niet representatief voor de kleinere partijen. De hoogte van de 
implementatiekosten zal ook afhangen van of partijen deze verplichting uit zullen besteden of zelf 
implementeren. 
 
De leden van de PVV-fractie willen daarnaast weten hoe hoog de “beperkte” doorlopende kosten 
zullen zijn. Hoe hoog zijn de totale besparingen op sanctiescreening, minder inspanningen van de 
PSP voor opvolging van fraude?  
De Commissie geeft in haar impact assessment aan dat de implementatie voor PSP’s die nog geen 
instant payments in euro of IBAN-naam controle aanbieden in de loop van de tijd in evenwicht 
zullen komen vanwege besparingen. Volgens de Commissie zullen PSP’s onder andere besparen op 
de nieuwe aanpak voor sanctiescreening en omdat zij minder tijd besteden aan fraude vanwege de 
IBAN-naam controle.   
 
Het kabinet kan op dit moment geen inschatting geven van hoe hoog de ‘beperkte’ doorlopende 
kosten en de totale besparingen zullen zijn op sanctiescreening en inspanningen vanwege fraude. 
Zoals het kabinet heeft aangegeven in het BNC-fiche wil Nederland de Commissie vragen om een 
verdere onderbouwing van de kosten en opbrengsten voor PSP’s.  

