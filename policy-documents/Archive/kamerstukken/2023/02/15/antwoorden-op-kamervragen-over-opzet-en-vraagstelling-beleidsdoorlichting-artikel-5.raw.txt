Aan de Voorzitter van de Tweede Kamer der Staten-
www.rijksoverheid.nl
Generaal
www.facebook.com/minbzk
www.twitter.com/minbzk
www.linkedin.com/company/
Postbus 20018
ministerie-van-bzk
Kenmerk
2500 EA  Den Haag
2023-0000044077
Uw kenmerk
2022D49343
Datum 15 februari 2023
Betreft Beantwoording vragen vaste commissie voor 
Koninkrijksrelaties over de opzet en vraagstelling 
beleidsdoorlichting artikel 5 Koninkrijksrelaties
 
Hierbij bied ik u de antwoorden aan op de schriftelijke vragen die gesteld zijn 
door de vaste commissie voor Koninkrijksrelaties over de opzet en vraagstelling 
van de beleidsdoorlichting van artikel 5 van begrotingshoofdstuk IV 
Koninkrijksrelaties (Kamerstuk 30985, nr. 59) van 23 november 2022. 
  
  
De staatssecretaris van Binnenlandse Zaken en Koninkrijksrelaties 
Digitalisering en Koninkrijksrelaties 
 
 
 
 
 
Alexandra C. van Huffelen 
 
  
Pagina 1 van 8

Kenmerk
2023-0000044077
In 2020 is de doelstelling van artikel 5 – naar aanleiding van de voorlichting van 
de Raad van State en Interdepartementaal Beleidsonderzoek Koninkrijksrelaties – 
opnieuw geformuleerd. Deze herformulering zag vooral op het leggen van andere 
accenten dan op het herschrijven van de doelstelling van het artikel 5. Ook in de 
periode 2016-2019 lag de nadruk op houdbare overheidsfinanciën, schuldsanering 
2
en de lopende inschrijving. Bij de uitvoering van de beleidsdoorlichting zullen de 
onderzoekers worden gewezen op de herformulering van de doelstelling van 
artikel 5 gedurende de onderzoeksperiode en worden gevraagd wat de 
(mogelijke) invloed is geweest van de herformulering op de doeltreffendheid en 
doelmatigheid van het beleid. 
 
Vraag 4 
In hoeverre is aan de destijds geldende voorwaarden, waaronder in het bijzonder 
de afspraken inzake de schuldsanering van 10-10-2010, voldaan? 
 
Antwoord op vraag 4 
Aan de sanering van de overheidsschulden zijn destijds voorwaarden gesteld. 
Deze zagen onder meer op een sluitende meerjarenbegroting, de invoering van de 
rentelastnorm en de instelling van het College financieel toezicht. Deze 
voorwaarden zijn opgenomen in de Rijkswet financieel toezicht Curaçao en Sint 
Maarten, waarmee de twee landen hebben ingestemd. Deze Rijkswet is nog 
steeds van toepassing. 
 
Vraag 5 
Kan de tijdsafbakening van de beleidsdoorlichting tot zover mogelijk na 2021 
worden opgerekt, gelet op de relevantie voor nog lopende beleidsdiscussies, zoals 
de Rijkswet Caribisch Orgaan voor Hervorming en Ontwikkeling (COHO) en de 
herfinanciering van de liquiditeitsleningen? Zo nee, waarom niet? 
 
Antwoord op vraag 5 
Om meer actuele ontwikkelingen mee te kunnen nemen in de beleidsdoorlichting 
van artikel 5 – zoals alle liquiditeitsleningen die in het kader van de Covid-
ondersteuning tot en met september 2022 werden verstrekt – zal de 
onderzoeksperiode worden verlengd tot en met 31 december 2022. De verlenging 
van de onderzoeksperiode kan gevolgen hebben voor de doorlooptijd van de 
beleidsdoorlichting, welke is beoogd voor eind 2023. Als hier meer zicht op is, zal 
ik uw Kamer hierover nader informeren. 
 
Vraag 6 
Op welke manier krijgt de verschillende herkomst van de leningen een plaats in 
de opzet van de beleidsdoorlichting, in het bijzonder voor wat betreft de 
mogelijke gevolgtrekkingen daaruit? 
 
Antwoord op vraag 6 
Het doel van de beleidsdoorlichting is om inzicht te krijgen in de mate waarin het 
beleid in de periode 2016-2021 doeltreffend (effectief) en doelmatig (prestatie- en 
 
2
 Artikel 5 Schuldsanering/lopende inschrijving/leningen | Ministerie van Financiën - 
Rijksoverheid (rijksfinancien.nl) 
Pagina 3 van 8

Kenmerk
2023-0000044077
Is overwogen om, bijvoorbeeld à la de pilot Lerend evalueren, een ex durante 
evaluatie door te voeren, teneinde optimaal te kunnen profiteren van de 
opgedane inzichten ten behoeve van de uitvoering van de meerjarig doorlopende 
landspakketten en de lopende onderhandelingen over herfinanciering van de in 
2023 aflopende liquiditeitsleningen? Zo nee, waarom niet? 
 
Antwoord op vraag 10 
De beleidsdoorlichting is een ex post-syntheseonderzoek en is bedoeld om de 
informatie uit verschillende evaluaties samen te brengen, zodat er een 
overkoepelend beeld van de doeltreffendheid en doelmatigheid van het beleid 
ontstaat.  Enkele beleidsinstrumenten van artikel 5, zoals de schuldsanering en 
lopende inschrijving, dienen nog te worden geëvalueerd. Bij het uitvoeren van 
deze beleidsevaluaties is het mogelijk om het type onderzoek zelf te kiezen. In 
overleg met het onderzoeksbureau zal worden bezien welk type onderzoek zich 
daarvoor het beste leent. 
 
Vraag 11 
Is het mogelijk de voorgestelde ex post evaluatie alsnog om te vormen tot een ex 
durante evaluatie en zo ja, bent u daartoe bereid? 
 
Antwoord op vraag 11 
Zoals toegelicht in het antwoord op vraag 10 is de beleidsdoorlichting een ex 
post-syntheseonderzoek en kan hier niet van worden afgeweken. Enkele 
beleidsinstrumenten van artikel 5 dienen nog te worden geëvalueerd. In overleg 
met het onderzoeksbureau zal worden bezien welk type onderzoek zich daarvoor 
het beste leent. 
 
Vraag 12 
Kan in de beleidsdoorlichting worden aangegeven welke overwegingen er in het 
geval van Aruba zijn geweest bij het aangaan van leningen om de staatsschuld te 
financieren en welk deel hiervan bestaat uit leningen op de nationale 
kapitaalmarkt en welk deel hiervan bestaat uit leningen op de internationale 
kapitaalmarkt? Kan daarnaast worden aangegeven of de rentepercentages die 
hierbij horen marktconform zijn en wanneer dit niet het geval is, waarom ervoor 
is gekozen om te lenen tegen een hoger rentepercentage? 
 
Antwoord op vraag 12 
De financiering van de Arubaanse staatsschuld is een autonome aangelegenheid. 
Welke overwegingen daarbij een rol spelen zal dan ook geen onderdeel zijn van 
de beleidsdoorlichting. De liquiditeitsleningen en de herfinanciering door 
Nederland van de Arubaanse aflossingsverplichtingen van buitenlandse leningen 
in 2021 en 2022, de afwegingen die daarbij hebben gespeeld en de 
rentepercentages worden wel meegenomen in de beleidsdoorlichting. 
 
Vraag 13 
Kan de periode van de beleidsdoorlichting tot zo recent mogelijk worden 
doorgetrokken, teneinde daarmee ook de relevante ontwikkelingen in de 
begrotingen van 2022 en 2023 en daarna mee te nemen, waaronder in het 
bijzonder het te verwachten verloop van aflossingen? Zo nee, waarom niet? 
Pagina 5 van 8

Kenmerk
2023-0000044077
betreft voor een groot deel de aflossing van een kortlopende voorfinanciering uit 
2019. 
 
  
Vraag 15 
Is een goed inzicht in de overheidsfinanciën van Aruba, Curaçao en Sint Maarten 
wel mogelijk, indien slechts begrotingen en jaarverslagen uit de periode 2016-
2021 worden betrokken in de beleidsdoorlichting? Zo nee, waarom niet? 
 
Antwoord op vraag 15 
In de Kamerbrief over de opzet en vraagstelling van de beleidsdoorlichting van 
artikel 5 zijn enkele bronnen opgenomen die kunnen worden gebruikt bij de 
uitvoering van de beleidsdoorlichting. Om een goed inzicht te kunnen krijgen in 
de overheidsfinanciën van Aruba, Curaçao en Sint Maarten zijn naast de 
begrotingen en jaarverslagen uit de periode 2016-2021 aanvullende bronnen 
nodig. Hierbij kan gedacht worden aan adviezen van de evaluatiecommissie over 
de voortzetting van het toezicht opgenomen in de Rijkswet financieel toezicht 
Curaçao en Sint Maarten, rapporten, adviezen en voortgangsrapportages van 
onder meer het Cft en het CAft en gesprekken met functionarissen van de 
ministeries van Financiën van de landen Aruba, Curaçao en Sint Maarten. Het is 
aan de onderzoekers om te bepalen welke bronnen zij gebruiken bij de uitvoering 
van de beleidsdoorlichting. 
 
Vraag 16 
In hoeverre wordt in de beleidsdoorlichting de afwijkende positie van Aruba 
betrokken ten opzichte van de andere twee landen als het gaat om toegang tot de 
lopende inschrijving? 
 
Antwoord op vraag 16 
De lopende inschrijving is onderdeel van de beleidsdoorlichting van artikel 5. Bij 
de evaluatie van de lopende inschrijving zal de afwijkende positie van Aruba ten 
opzichte van de andere twee landen worden meegenomen. 
 
Vraag 17 
In hoeverre is aan de destijds geldende voorwaarden, waaronder in het bijzonder 
de afspraken inzake de schuldsanering van 10-10-2010, voldaan? 
 
Antwoord op vraag 17 
Zoals toegelicht in het antwoord op vraag 4 zijn de voorwaarden vastgelegd in de 
Rijkswet financieel toezicht Curaçao en Sint Maarten. Deze Rijkswet is nog steeds 
van toepassing. 
 
Vraag 18 
In hoeverre krijgt de vraag of gestreefd moet worden naar een meer solide 
verankering van het aangaan van staatsschulden door Aruba, Curaçao en Sint 
Maarten in het Koninkrijksverband een plaats in de centrale onderzoeksvraag: ‘In 
hoeverre zijn de beleidsinstrumenten van artikel 5 voor het ondersteunen van de 
houdbaarheid van de overheidsfinanciën doelmatig en doeltreffend? 
 
Pagina 7 van 8

