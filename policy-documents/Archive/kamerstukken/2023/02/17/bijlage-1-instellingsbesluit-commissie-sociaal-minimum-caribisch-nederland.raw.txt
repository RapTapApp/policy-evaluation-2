Besluit van de Minister voor Armoedebeleid, Participatie en Pensioenen
Van 17 februari 2023            , nr. 2023-0000070265,
tot instelling van de Commissie sociaal minimum Caribisch Nederland 
(Instellingsbesluit Commissie sociaal minimum Caribisch Nederland)
 
 
De Minister voor Armoedebeleid, Participatie en 
Pensioenen 
 
Handelende in overeenstemming met het gevoelen van de ministerraad; 
 
Gelet op artikel 2, eerste lid, van de Wet vergoedingen adviescolleges en 
Commissies; 
 
Besluit: 
 
Artikel 1. Begripsbepalingen 
In dit besluit wordt verstaan onder: 
a. de Minister: de Minister voor Armoedebeleid, Participatie en Pensioenen; 
b. de Commissie: de Commissie, bedoeld in artikel 2. 
 
Artikel 2. Instelling en taak 
1. Er is een Commissie sociaal minimum Caribisch Nederland. 
2. De Commissie heeft tot taak om onderzoek te doen naar 
a. wat een aantal huishoudtypes nodig heeft om rond te komen en om mee 
te kunnen doen aan de maatschappij op respectievelijk Bonaire, Saba en 
Sint Eustatius, en 
b. de systematiek van het sociaal minimum, inclusief mogelijke scenarioâ€™s 
hoe de systematiek beter kan aansluiten op wat een aantal huishoudtypes 
nodig heeft om rond te komen en om mee te kunnen doen aan de 
maatschappij. 
3. De Commissie heeft tevens als taak om te reflecteren op wat de implicaties 
van de uitkomsten zijn voor de bredere economische context. 
4. De Commissie rapporteert over haar bevindingen. 
 
Artikel 3. Instellingsduur 
1. De Commissie wordt ingesteld met ingang van 1 maart 2023 en brengt haar 
eindrapport voor 1 oktober 2023 uit aan de Minister. 
2. Indien onvoorziene omstandigheden naar het oordeel van de Commissie in de 
weg staan aan het tijdig uitbrengen van het rapport, dan stelt zij de Minister 
daarvan onverwijld op de hoogte. 
3. De minister kan de instellingsduur van de Commissie verlengen. 
4. Na het uitbrengen van het eindrapport wordt de Commissie opgeheven. 

Artikel 11. Citeertitel 
Dit besluit wordt aangehaald als: Instellingsbesluit Commissie sociaal minimum 
Caribisch Nederland. 
 
Dit besluit zal met de toelichting in de Staatscourant worden geplaatst. 
 
Den Haag, 17 februari 2023 
De Minister voor Armoedebeleid, 
Participatie en Pensioenen, 
 
 
 
 
 
 
C.J. Schouten 
 
  
Pagina 3 van 5

Ook wordt in dit deel inzichtelijk gemaakt wat de resultaten zijn van de genomen 
maatregelen van het Rijk en de openbare lichamen om de kosten van 
levensonderhoud te verlagen sinds het vaststellen van het ijkpunt sociaal 
minimum in 2019.  
 
Op basis van het bovenstaande, adresseert de Commissie in haar onderzoek in 
ieder geval de volgende vragen: 
  Wat wordt er onder sociaal minimum verstaan? Wat zou het sociaal 
minimum (in termen van rondkomen en sociale participatie) mogelijk 
moeten maken? 
  Hoe kan in de systematiek van het sociaal minimum worden geborgd dat 
het minimumloon en de minimumuitkeringen toereikend zijn en blijven 
voor het sociaal minimum?  
  Hoe kan de systematiek van het sociaal minimum aansluiten op beleid om 
de noodzakelijke kosten van levensonderhoud te verlagen? 
  Wat is de verhouding tussen inkomsten uit arbeid en 
inkomensondersteuning vanuit het Rijk dan wel de openbare lichamen?  
  Wat zijn de afruilen en neveneffecten van het vaststellen van een sociaal 
minimum voor de arbeidsmarkt en de bredere economische context? 
 
De Commissie krijgt tot 1 oktober 2023 de tijd om een rapport op te leveren. Het 
rapport dat de Commissie oplevert zal als fundament dienen voor een politiek 
gesprek over het vaststellen (van de hoogte) van een sociaal minimum voor 
Caribisch Nederland in 2024 en de systematiek hierachter. 
 
Motieven voor de instelling van een nieuwe commissie 
Het kabinet kiest voor het instellen van een nieuwe Commissie vanwege de 
heterogeniteit van de benodigde expertise, in combinatie met het eindige karakter 
van de opdracht. Daarnaast heeft het kabinet bewust gekozen voor een externe 
Commissie, omdat het kabinet het zeer belangrijk acht dat de Commissie die 
onderzoek gaat doen naar het sociaal minimum voor Caribisch Nederland 
onafhankelijk is. 
Omdat de Commissie een onafhankelijke externe commissie is die feitenonderzoek 
doet, is de Kaderwet adviescolleges niet van toepassing.  
 
 
De Minister voor Armoedebeleid, 
Participatie en Pensioenen, 
 
 
 
 
 
 
C.J. Schouten
Pagina 5 van 5

