31482-117  Voortgang internationaal cultuurbeleid (ICB) 
 
Nr. …   
 
 
VERSLAG VAN EEN SCHRIFTELIJK OVERLEG 
Vastgesteld … 
 
Binnen de vaste commissie voor Buitenlandse Zaken hebben de onderstaande fracties de 
behoefte vragen en opmerkingen voor te leggen aan de ministers van Buitenlandse Zaken, 
Buitenlandse Handel en Ontwikkelingssamenwerking en de staatssecretaris van Onderwijs, 
Cultuur en Wetenschap over de brief voortgang internationaal cultuurbeleid (ICB) van 24 
november 2022 (Kamerstuk 31 482, nr. 117). 
 
Bij brief van … hebben de bewindspersonen deze vragen beantwoord. De vragen en 
opmerkingen van de fracties en de antwoorden van de bewindspersoon zijn hieronder 
afgedrukt. 
 
De voorzitter van de commissie, 
Rudmer Heerema 
 
Adjunct-griffier van de commissie, 
Koerhuis 
 
 
Inhoudsopgave 
            
I. Vragen en opmerkingen van de leden van de VVD-fractie 
II. Vragen en opmerkingen van de leden van de D66-fractie 
III. Vragen en opmerkingen van de leden van de CDA-fractie 
 
 
 
Vragen en opmerkingen vanuit de fracties en reactie van de bewindspersonen  
 
I. Vragen en opmerkingen van de leden van de VVD-fractie 
 
De leden van de VVD-fractie hebben met belangstelling kennisgenomen van de voortgang 
van het internationaal cultuurbeleid 2021. Zij waarderen de inzet op dit terrein en hebben 
hierover een aantal vragen. 
 
De leden van de VVD-fractie constateren dat het cultuurbeleid tot aan 2020 zich 
concentreerde op andere doelstellingen, namelijk: een sterke cultuursector, een 
toekomstbestendige wereld en de inzet van culturele diplomatie. Deze zijn sterk veranderd 
voor het beleid van 2021-2024. De leden van de VVD-fractie erkennen dat deze nieuwe 
doelstellingen belangrijk zijn, maar gezien de huidige geopolitieke situatie vragen deze leden 
of de huidige doelstellingen wel zo passend zijn. Vorig jaar gaven deze leden aan dat het 
belangrijk is om een groter deel van het internationaal cultuurbudget aan voormalig 
1 
 

 
 
 
De leden van de VVD-fractie hebben de laatste maanden veel gehoord over de Nederlandse 
inzet voor de Oekraïense cultuursector. Dit kan belangrijk zijn om de moraal in Oekraïne 
hoog te houden tijdens de oorlog. Op welke manier wordt het internationaal cultuurbeleid 
concreet ingezet om de Oekraïense cultuursector te ondersteunen?  
 
Antwoord van het kabinet:  
In 2022 hebben het ministerie van Buitenlandse Zaken en het ministerie van Onderwijs, 
Cultuur en Wetenschap gezamenlijk € 1 miljoen uit het ICB-budget beschikbaar gesteld om 
een steunfonds te creëren om culturele makers die uit Oekraïne naar Nederland zijn gevlucht, 
tijdelijk te ondersteunen in de uitoefening van hun werkpraktijk. Ook is in 2022 noodhulp op 
gang gekomen voor het stabiliseren van beschadigde musea en museale collecties inclusief 
winterization. De Nederlandse organisatie CER (Cultural Emergency Response) zal deze 
steun dit jaar in samenwerking met Oekraïense partners voortzetten.    
Oekraïne is inmiddels opgenomen in de lijst van focuslanden van het ICB. Dat betekent dat 
Rijkscultuurfondsen, culturele instellingen en internationale culturele programma’s 
projectvoorstellen van Nederlandse en Oekraïense partners voor financiering van culturele 
uitwisseling en samenwerking in behandeling kunnen nemen. Plannen voor 2023 zijn 
daarvoor ook al in de maak. De Ambassade in Kyiv krijgt beschikking over een 
programmabudget en versterking van capaciteit voor de uitvoering.  
 
De Nederlandse inzet is dus niet alleen belangrijk om het moreel in Oekraïne tijdens de 
oorlog hoog te houden, maar ook om de opzettelijke en systematische vernietiging door 
Rusland van de Oekraïense cultuur tegen te gaan. 
 
 
De leden van de VVD-fractie lezen dat er drie nieuwe focuslanden binnen ons beleid zijn 
bijgekomen. Dit zijn Spanje, Hongarije en Polen. Waarom zijn deze drie landen gekozen als 
nieuwe focuslanden? Op basis van welke criteria wordt dit gedaan?  
 
Antwoord van het kabinet: 
De keuze voor de focuslanden in het huidige beleidskader 2021-2024 is tot stand gekomen in 
afstemming met de belangrijkste samenwerkingspartners, waaronder de cultuurfondsen en de 
regio-afdelingen van het ministerie van Buitenlandse Zaken. Op p. 12 van het beleidskader 
2021-2024 is toegelicht dat we het beleid concentreren op landen waar gezamenlijke inzet de 
meeste meerwaarde oplevert en dat de afweging voor de landenkeuze een combinatie is van 
vraag uit het buitenland, artistieke en economische mogelijkheden voor de Nederlandse 
culturele sector, artistieke kwaliteit, maatschappelijke relevantie, historische relatie en het 
buitenlandpolitieke belang. Dit resulteert in de huidige strategische inzet op 24 landen.  
 
Spanje, Polen en Hongarije zijn toegevoegd als nieuwe prioriteitslanden omdat er in het 
beleidskader ICB 2021-2024 meer aandacht is voor Europa als belangrijke regio binnen het 
ICB, maar ook vanwege de in deze landen aanwezige culturele infrastructuur, economische 
kracht en vraag naar culturele uitwisseling met Nederland en de buitenlandpolitieke behoefte 
aan een bredere dialoog met deze landen.  
 
3 
 

 
Antwoord van het kabinet: 
Een van de doelstellingen van het  ICB is culturele diplomatie: cultuur biedt mogelijkheden 
om wederzijds begrip en vertrouwen te bevorderen - ook in landen waarmee Nederland een 
complexe relatie heeft of waar vrijheden waar Nederland zich sterk voor maakt onder druk 
staan. Culturele diplomatie heeft dus grote waarde voor het buitenlands beleid. In praktische 
zin betekent dit dat posten cultuur en cultuuruitingen kunnen inzetten om hun werk aan hun 
prioritaire HGIS-beleidsdoelen (Kamerstuk 35926-1), zoals mensenrechten, te versterken. 
Daarbij is het tegelijkertijd van belang dat er ook voldoende mogelijkheden zijn om in de 
landen die het betreft op onafhankelijke wijze te kunnen samenwerken met de lokale 
culturele sector en culturele makers.  
 
 
II. Vragen en opmerkingen van de leden van de D66-fractie 
 
De leden van de D66-fractie hebben met interesse kennisgenomen van de 
voortgangsrapportage internationaal cultuurbeleid. Zij zien een aantal mooie voorbeelden 
van hoe de kracht van creativiteit ook in het buitenland ingezet is. Zij hebben nog wel een 
aantal specifieke vragen. 
 
Ten eerste hebben de leden van de D66-fractie enkele vragen over de gestelde beleidsdoelen. 
Deze leden lezen in de voortgangsrapportage een groot aantal voorbeelden over projecten 
die gerealiseerd zijn door middel van het internationaal cultuurbeleid. Die voorbeelden zijn 
zeer sprekend, en illustreren goed het werk dat Nederland doet in kader van het 
internationaal cultuurbeleid. Deze leden hebben echter nog wel enkele vragen over de in de 
voortgangsrapportage gestelde doelen. Kan de minister toelichten hoe de drie doelen in het 
cultuurbeleid ontwikkeld zijn? Hoe zijn deze tot stand gekomen, en hoe worden deze 
geëvalueerd? Zijn er subdoelen geformuleerd? Hoe zijn deze concreet meetbaar gemaakt?  
 
Antwoord van het kabinet: 
De doelen van het ICB zijn geformuleerd in het beleidskader ICB 2021-2024. Bij de vorming 
van het huidige beleidskader is gekeken naar de resultaten en ervaringen uit de voorafgaande 
beleidsperiode. Het ICB bouwt voort op afspraken die Nederland internationaal gemaakt 
heeft voor standaarden, waarden en samenwerking in Europees en UNESCO-verband. Er is 
voor het nieuwe kader gebruik gemaakt van het advies van de Raad voor Cultuur over het 
cultuurbestel vanaf 2021, het rapport van de directie Internationaal Onderzoek en 
Beleidsevaluatie van het ministerie van Buitenlandse Zaken en ervaringen met het huidige 
beleidskader. Ook is aan de hand van vragenlijsten uitgebreid gesproken met ambassades en 
uitvoeringspartners, zoals de rijkscultuurfondsen. De doelstellingen uit de voorafgaande 
periode werden besproken en er werd geconcludeerd dat er geen noodzaak tot drastische 
wijzigingen was. Wel werd ontschotting tussen de budgetten voor de verschillende 
doelstellingen bepleit. Een destijds geldend onderscheid tussen focus- en maatwerklanden 
werd als kunstmatig ervaren en afgeschaft. Vervolgens werd de lijst focuslanden op basis van 
wensen en ervaringen uitgebreid met enige landen, vanuit de behoefte om binnen het ICB de 
relatie met Europese partners/landen te versterken. Deze focus werd van belang geacht voor 
een sterker Europa in een veranderende geopolitieke context.  
De evaluatie van het beleidskader vindt steeds na afloop van een vierjarige beleidsperiode 
plaats.  
5 
 

culturele activiteiten plaats. Zo wordt, als gevolg van een motie van uw Kamer, bijvoorbeeld 
5
gewerkt aan intensivering van de culturele samenwerking met Suriname. Hiernaast 
ontvangen de Nederlandse ambassades in Cuba, Venezuela, Mexico en Colombia middelen 
voor culturele diplomatie. De culturele activiteiten  in de laatstgenoemde landen zijn 
gekoppeld aan de HGIS-doelen (Kamerstuk 35926-1) die Nederland formuleerde voor 
internationale samenwerking. Deze doelen zijn vastgelegd in het jaarplan van de ambassades 
en gaan o.a. over het versterken van de internationale rechtsorde, mensenrechten en sociale 
vooruitgang. Voor de invulling van culturele activiteiten wordt samengewerkt met 
organisaties binnen de culturele en creatieve sector, zowel uit Nederland als de Caribische 
delen van het Koninkrijk. Een voorbeeld hiervan is de versterking van de banden tussen het 
Koninkrijk en Colombia door de geschiedenis en cultuur van Aruba en Curaçao te vieren. In 
2023 zal een tentoonstelling van 20 cultuurhistorische objecten van deze landen binnen het 
Koninkrijk worden gepresenteerd in vier Colombiaanse steden. Het doel hiervan is om de 
dialoog te bevorderen over het gedeelde verleden en heden, natievorming en het belang van 
het betrekken van sociale leiders en gemeenschappen in dit proces. 
 
 
De leden van de D66-fractie vragen zich verder af hoe de eilanden in het Caribische deel van 
het Koninkrijk betrokken zijn bij het internationaal cultuurbeleid. Is er oog voor artiesten en 
makers uit dat deel van het Koninkrijk in het beleid? Hoe zou het Koninkrijk beter betrokken 
kunnen worden? Wordt de culturele en creatieve sector nadrukkelijk betrokken bij de 
economische uitdagingen op de eilanden, ook via het internationaal cultuurbeleid?  
 
Antwoord van het kabinet: 
Het ICB strekt zich uit over het gehele Koninkrijk, inclusief het Caribisch deel. Het grootste 
deel van de ICB-middelen uit het OCW-budget wordt via de rijkscultuurfondsen besteed. 
Deze fondsen werken via een pilot aan hun zichtbaarheid en toegankelijkheid in het Caribisch 
gebied. Deze pilot wordt momenteel geëvalueerd. De uitkomsten worden begin 2023 
verwacht.  
 
 
III. Vragen en opmerkingen van de leden van de CDA-fractie 
 
De leden van de CDA-fractie hebben kennisgenomen van de voortgangsrapportage 
internationaal cultuurbeleid 2021 en de begeleidende kabinetsbrief. 
 
De leden van de CDA-fractie ondersteunen het besluit om Oekraïne toe te voegen aan de 
bestaande lijst van 23 focuslanden in het vierjarig beleidskader 2021-2024 van het 
internationaal cultuurbeleid. Deze leden zijn benieuwd of, en zo ja welke, de oorlog in 
Oekraïne, verder nog gevolgen heeft voor het internationaal cultuurbeleid.  
 
Antwoord van het kabinet: 
Naast nieuw beleid voor Oekraïne (zie bovenstaand antwoord op de tweede vraag van de 
VVD) vraagt de oorlog in Oekraïne om herijking van het ICB met Rusland. De Kamer zal op 
een later moment per brief worden geïnformeerd over deze herijking in de context van de 
veranderingen in het bredere Ruslandbeleid. 
 
5
 https://www.tweedekamer.nl/kamerstukken/brieven_regering/detail?id=2021Z01781&did=2021D03959 
7 
 

