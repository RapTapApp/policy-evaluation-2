 
 
 
 
 
> Retouradres Postbus 20350 2500 EJ Den Haag 
 
 
Bezoekadres: 
De Voorzitter van de Tweede Kamer 
Parnassusplein 5 
2511 VX Den Haag 
Der Staten-Generaal 
T 070 340 79 11 
Postbus 20018 
F 070 340 78 34 
2500 EA DEN HAAG 
www.rijksoverheid.nl 
 
 
 
 
Ons kenmerk 
3464025-1039200-PG 
 
 
 
Bijlage(n) 
1 
 
 
Uw kenmerk 
Datum 10 februari 2023 
32239-10 
Betreft Inbreng schriftelijk overleg Beleidsvisie seksuele gezondheid 
 
  
Correspondentie uitsluitend 
 
richten aan het retouradres 
 
met vermelding van de datum 
Geachte voorzitter, 
en het kenmerk van deze 
brief. 
 
 
Hierbij bieden wij u, mede namens de minister van Onderwijs, Cultuur en 
 
Wetenschap en de minister voor Primair en Voortgezet Onderwijs, onze reactie 
 
aan op de vragen en opmerkingen uit het schriftelijk overleg van de vaste 
 
 
commissie voor Volksgezondheid, Welzijn en Sport (VWS) over de beleidsvisie 
 
seksuele gezondheid van 2 november jl. 
 
 
 
Hoogachtend, 
 
 
 
 
de minister van Volksgezondheid, de staatssecretaris van Volksgezondheid, 
 
Welzijn en Sport, Welzijn en Sport, 
 
  
 
 
 
 
 
 
 
 
 
 
 
Ernst Kuipers Maarten van Ooijen 
 
 
 
 
 
 
 
 
 
 
 
 
 
 
 
 
 
 
 
 
Pagina 1 van 55 

 
 
 
 
Inhoudsopgave 
blz. 
 
 
I. Vragen en opmerkingen vanuit de fracties 
Vragen en opmerkingen van de leden van de VVD-fractie 
Vragen en opmerkingen van de leden van de D66-fractie 
Vragen en opmerkingen van de leden van de GroenLinks- 
fractie 
Vragen en opmerkingen van de leden van de SGP-fractie 
 
II. Reactie van het kabinet 
 
 
 
 
 
I. Vragen en opmerkingen vanuit de fracties 
 
 
Vragen en opmerkingen van de leden van de VVD-fractie 
De leden van de VVD-fractie hebben kennisgenomen van de brief over de 
beleidsvisie seksuele gezondheid. Deze leden staan achter de brede en positieve 
benadering van het toerusten én beschermen van de samenleving op het gebied 
van seksuele gezondheid en hebben hierbij nog enkele vragen. 
Genoemde leden lezen dat gelijktijdig en in samenhang met deze beleidsvisie 
onder coördinatie van het RIVM door uitvoeringspartijen wordt gewerkt aan een 
vervolg op het Nationaal Actieplan Soa, Hiv en Seksuele gezondheid. Kan 
aangegeven worden wat de stand van zaken is en wanneer dit actieplan naar de 
Kamer wordt gestuurd? 
Zoals in de beleidsvisie beschreven staat, kunnen personen behoefte hebben aan 
individuele ondersteuning bij seksuele gezondheidsproblemen en kunnen zij 
allereerst terecht bij hun huisarts. Genoemde leden willen weten hoe groot de 
groep mensen is die wel die behoefte hebben, maar voor wie de drempel naar de 
huisarts te hoog is of niet weten waar ze terecht kunnen. Wat wordt er gedaan om 
deze mensen toch te bereiken? Angst voor stigmatisering kan ook 
drempelverhogend werken, zo valt te lezen in de brief. Tijdens de uitbraak van de 
apenpokken bleek dit in de praktijk. Genoemde leden vragen het kabinet wat er 
gedaan wordt om stigmatisering van seksuele gezondheidsproblemen tegen te 
gaan? Via GGD Zuid-Limburg kunnen mannen die (ook) weleens seks hebben met 
2 
mannen een gratis thuistestkit voor soa’s en hiv aanvragen via Limburg4Zero.
Zijn er resultaten bekend over deze actie van GGD Zuid-Limburg en lopen er in 
andere regio’s dergelijke projecten? 
De leden van de VVD-fractie lezen dat het kabinet vindt dat monitoring van 
seksuele gezondheid in Nederland onvoldoende tot stand komt. Aangegeven wordt 
dat er blinde vlekken zijn. Wat wordt bedoeld met deze ‘blinde vlekken’ en welke 
 
2 
GGD Zuid-Limburg, november 2022, ‘Limburg4Zero: vraag hier online de thuistestkit aan’ 
(Limburg4Zero - GGD Zuid Limburg (ggdzl.nl)) 
Pagina 3 van 55 

 
 
 
 
benieuwd om welke vijf regio’s het gaat en welke criteria liggen onder de keuze 
voor deze regio’s. Wanneer worden de resultaten van deze pilot verwacht? 
In de beleidsvisie valt ook te lezen dat specifieke groepen in kwetsbare posities 
momenteel met de inzet op seksuele gezondheidsbevordering niet goed bereikt 
worden. Wanneer heeft het kabinet inzicht in welke groepen dit precies zijn? Wat 
is de reden dat het nu nog onzeker is of het huidige beeld volledig is? 
Genoemde leden lezen in de beleidsvisie ook over het verminderen van 
handelingsverlegenheid van zorg- en hulpverleners. Op veel plekken heerst nog 
een taboe op het bespreekbaar maken van seksuele gezondheid en er kan sprake 
zijn van (onbewuste) vooroordelen of een kennistekort bij zorgverleners. Deze 
leden willen van het kabinet weten welke zorgverleners meegenomen worden in 
de uit te voeren verkenning vanuit het Nationaal Actieplan Seksueel Geweld en 
Seksueel Grensoverschrijdend Gedrag. Gaat het hierbij om eerstelijnszorg of ook 
om zorgverleners in de jeugd- en buurtzorg, vanwege de signalerende rol die zij 
hebben en het samenhangen van gebrekkige communicatieve vaardigheden in het 
aangeven van wensen en grenzen met seksueel grensoverschrijdend gedrag? 
Daarnaast lezen genoemde leden dat door de huidige verdeelsleutel sommige 
regio’s zwaarder onder druk staan dan andere. Zij zijn benieuwd welke regio’s het 
zwaarder hebben en wat er momenteel wordt gedaan om hen te ondersteunen. 
In de beleidsvisie valt verder te lezen dat financiële en personele krapte bij de 
CSG’s risico’s met zich meebrengen. Outreach-activiteiten om 
ondervertegenwoordigde groepen te bereiken staan onder druk, er is risico op 
grotere ziektelast en de kwaliteit van zorg kan onder druk komen staan. De leden 
van de VVD-fractie vinden dit zorgelijk en zouden graag zien dat hier op korte 
termijn actie op ondernemen wordt. Er wordt gestart met een 
toekomstverkenning naar de positionering van de aanvullende seksuele 
gezondheidzorg (ASG)-regeling. Deelt het kabinet de zorgen van deze leden en is 
zij bereid om de opdracht tot toekomstverkenning en de verkenning zelf te 
versnellen naar 2023? 
Genoemde leden lezen tot slot dat er ook problemen worden ervaren in het 
doorverwijzen vanuit de CSG’s tussen eerstelijns- en tweedelijnszorg. Wat is de 
inzet van het kabinet in de gesprekken die zullen plaatsvinden over het 
verminderen van drempels? 
 
 
 
Vragen en opmerkingen van de leden van de D66-fractie 
 
 
De leden van de D66-fractie hebben met interesse kennisgenomen van de 
 
beleidsvisie seksuele gezondheid. Zij onderschrijven het belang van seksuele 
 
gezondheid en ondersteunen een visie waarbij de overheid faciliteert en stimuleert 
 
dat mensen zelf goed geïnformeerde keuzes kunnen maken op gebied van  
 
seksuele gezondheid en seksualiteit. Wat die keuzes zijn, is voor eenieder om zelf 
 
te bepalen. Genoemde leden hebben nog een aantal vragen aan de betrokken 
 
bewindspersonen. 
 
 
Seksuele ondersteuning voor doelgroepen (sekszorg) als strategisch doel 
 
 
De leden van de D66-fractie onderschrijven het belang van de twee strategische 
 
doelen die zich richten op informeren en ondersteuning. Echter, zij menen dat er 
 
een strategisch doel ontbreekt, namelijk dat alle inwoners van Nederland eigen 
 
regie voeren over het eigen seksuele leven en kunnen worden ondersteund in de 
 
toegang tot een daarbij passende seksualiteit. De nadruk lijkt nu met name op 
 
somatische seksuele zorg te liggen. De onderliggende gedachte bij het toevoegen 
Pagina 5 van 55 
van dit doel is dat personen die daar gebaat bij zijn, in specifieke gevallen gebruik 

 
 
 
 
Vragen en opmerkingen van de leden van de GroenLinks-fractie 
Algemeen 
De leden van de GroenLinks-fractie hebben met interesse kennisgenomen van de 
beleidsvisie over seksuele gezondheid. Genoemde leden zijn het met het kabinet 
eens dat de seksuele gezondheid in Nederland verder verstevigd moet worden en 
hechten hier veel waarde aan. Ze hebben bij de beleidsvisie nog enkele vragen 
aan het kabinet. 
De leden van de GroenLinks-fractie lezen dat de waarden voor seksuele 
gezondheid centraal zullen staan bij de inzet van het kabinet voor het verstevigen 
van de seksuele gezondheid in Nederland. Genoemde leden vragen of het kabinet 
per genoemde waarde nader kan toelichten welke concrete maatregelen die 
genomen zullen worden hierbij passen en op welke wijze zij bijdragen aan het 
bevorderen van de waarde. 
De leden van de GroenLinks-fractie lezen dat het kabinet beoogt 
gezondheidsbeschermende en gezondheidsbevorderende maatregelen toe te 
passen die gericht zijn op specifieke kwetsbare of risicogroepen binnen de 
algehele bevolking. Zou het kabinet kunnen toelichten welke specifieke kwetsbare 
of risicogroepen zij bedoelen? Zou het kabinet kunnen aangeven op basis waarvan 
bepaald wordt of een groep een kwetsbare groep en/of een risicogroep is? Is 
bekend hoeveel bewoners behoren tot een kwetsbare groep of risicogroep? Zo ja, 
zou het kabinet kunnen toelichten om hoeveel bewoners dit gaat? Zo nee, zou dit 
in kaart gebracht kunnen worden? Hoe zorgt het kabinet ervoor dat juist deze 
specifieke groepen bereikt worden? 
De leden van de GroenLinks-fractie lezen dat de beleidsvisie en speerpunten tot 
stand zijn gekomen in afstemming met en met input van diverse partijen. 
Genoemde leden vragen het kabinet op welke manier deze partijen betrokken zijn 
geweest bij het ontwikkelen van de beleidsvisie. Hebben de betrokken partijen 
nog punten van kritiek op de beleidsvisie, zoals gepresenteerd in deze brief? Zo 
ja, zou het kabinet per betrokken partij kunnen toelichten welke punten van 
kritiek zij nog hadden? 
Taak overheid 
De leden van de GroenLinks-fractie lezen dat de algemene publieksvoorlichting en 
seksuele vorming via het onderwijs genoemd worden door het kabinet als 
voorbeelden van het beleid wat gevoerd wordt door de overheid. Zou het kabinet 
nader kunnen toelichten welke concrete maatregelen de overheid neemt om de 
algemene publieksvoorlichting te ondersteunen? Genoemde leden zijn ervan op de 
hoogte dat sinds eind 2012 scholen verplicht zijn aandacht te besteden aan 
seksualiteit, diversiteit en in het bijzonder, seksuele diversiteit. Zou het kabinet 
nader kunnen toelichten of er onderwijsinstellingen zijn die momenteel niet 
voldoen aan deze kerndoelen? Zo ja, om hoeveel onderwijsinstellingen per 
onderwijstype gaat dit? Zo nee, zou het kabinet dit in kaart kunnen brengen? Zou 
het kabinet nader kunnen toelichten op welke concrete manieren zij 
onderwijsinstellingen ondersteunen bij het behalen van de kerndoelen met 
betrekking tot seksuele vorming? Genoemde leden vragen het kabinet hoe en met 
welke frequentie gemonitord wordt op het nakomen van deze verplichte 
kerndoelen in het onderwijs. 
De leden van de GroenLinks-fractie lezen dat de overheid ook zorg draagt voor 
abortuszorg. Recentelijk is het Jaarrapportage 2021 van de Wet afbreking 
zwangerschap (Wafz) verschenen, waarin ook gegevens opgenomen zijn met 
betrekking tot het aantal Wafz-vergunningen voor ziekenhuizen en 
Pagina 7 van 55 

 
 
 
 
 
kabinet hoeveel jongeren tot 25 jaar zich bewust zijn van deze mogelijkheid? 
 
Mocht dit niet bekend zijn, zou dit dan in kaart gebracht kunnen worden? Welke 
 
maatregelen zal het kabinet nemen om erop toe te zien dat alle jongeren, of in 
 
ieder geval het merendeel van de jongeren, zich bewust is van deze mogelijkheid?  
 
Welke maatregelen worden al genomen om jongeren te informeren over deze 
 
optie? Zou het kabinet per maatregel kunnen toelichten in hoeverre deze heeft 
 
bijgedragen aan het bewustzijn? Daarnaast vragen genoemde leden het kabinet 
 
waarom gekozen is voor een leeftijdsgrens van 25 jaar. Zou het kabinet dit besluit 
 
nader kunnen toelichten? Heeft het kabinet zicht op hoe groot de behoefte aan 
 
dergelijke sense-consulten is bij personen ouder dan 25 jaar? Zo ja, zou het 
 
kabinet kunnen toelichten hoe groot de vraag hiernaar is? Zo nee, zou dit in kaart 
 
gebracht kunnen worden?  
 
De leden van de GroenLinks-fractie lezen dat laagdrempelige, gratis en anonieme 
 
soa- en hiv-diagnostiek beschikbaar is voor personen met een hoger risico op een  
 
soa of hiv. Genoemde leden vragen het kabinet hoeveel personen behorende tot 
 
deze doelgroep zich bewust zijn van deze optie. Welke concrete maatregelen zal 
 
het kabinet nemen om erop toe te zien dat deze doelgroep voldoende 
 
geïnformeerd is over het bestaan van deze optie? Welke concrete maatregelen 
 
neemt het kabinet al om erop toe te zien dat deze doelgroep voldoende 
 
geïnformeerd is over het bestaan van deze optie? Zou het kabinet per maatregel 
 
kunnen toelichten hoe deze het bewustzijn heeft bevorderd?  
 
Seksuele gezondheid in beeld brengen: surveillance en monitoring 
 
 
De leden van de GroenLinks-fractie lezen dat het kabinet erkent dat er blinde 
 
vlekken in ons beeld van de seksuele gezondheid in Nederland bestaan. Zou het  
 
kabinet nader kunnen toelichten welke partijen mee zullen werken aan het 
 
opstellen van een meetbare definitie en indicatoren van seksuele gezondheid? 
 
Zullen bijvoorbeeld ook leden van de bevolking gevraagd worden voor hun input? 
 
Daarnaast lezen genoemde leden dat het kabinet constateert dat er momenteel 
 
geen representatief beeld is van het voorkomen van soa’s in de algehele 
 
bevolking. Welke maatregelen zal het kabinet nemen om te faciliteren dat er een 
 
representatief beeld tot stand komt? Bovendien is er ook onvoldoende 
 
leefstijlmonitoring van de staat van seksualiteit en seksuele beleving. Welke 
 
 
maatregelen zal het kabinet nemen om ervoor te zorgen dat er voldoende 
 
leefstijlmonitoring van de staat van seksualiteit en seksuele beleving komt? 
 
Overigens lezen genoemde leden dat het kabinet constateert dat er zicht 
 
gehouden moet worden op de impact van (chronische) aandoeningen op iemand 
 
zijn seksuele gezondheid. Zou het kabinet nader kunnen toelichten welke 
 
aandoeningen zij hier bedoelen? Zou het kabinet hierbij per aandoening kunnen 
 
toelichten of de impact op de seksuele gezondheid al onderzocht wordt en zo ja, 
 
op welke manier?  
 
De leden van de GroenLinks-fractie lezen dat het kabinet stelt dat de privacy van 
 
betrokkenen en wettelijke grondslagen voor gegevensdeling geborgd zullen  
 
worden bij de verkenning naar seksuele gezondheid in Nederland. Hierbij hebben 
 
genoemde leden nog enkele vragen met betrekking tot de wijze waarop dit zal 
 
gebeuren. Welke maatregelen zullen concreet genomen worden om de privacy van 
 
de betrokken te borgen? Welke maatregelen zullen concreet genomen worden om 
 
erop toe te zien dat de wettelijke grondslagen voor gegevensdeling geborgd 
 
worden? 
 
 
De leden van de GroenLinks-fractie lezen dat het kabinet de komende tijd zal 
 
verkennen welke financiële ruimte en mogelijkheden er zijn om de financiering 
 
van onderzoeken als Seksuele gezondheid in Nederland structureel te borgen.  
Genoemde leden zien dat het kabinet het belang van goed onderzoek erkent en 
 
hopen dat zij in de toekomst dergelijke onderzoeken structureel kunnen borgen. Pagina 9 van 55 

 
 
 
 
 
zich voldoende bewust zijn van de risico’s die gepaard gaan met het niet 
 
gebruiken van anticonceptie? 
 
 
Collectieve preventie door gemeenten 
 
 
De leden van de GroenLinks-fractie lezen dat diverse gemeenten extra inspanning 
 
verrichten op het bevorderen van seksuele gezondheid van groepen in kwetsbare 
 
posities. Op welke wijze ondersteunt het kabinet deze gemeenten hierin? Zou het 
 
kabinet per gemeente kunnen toelichten wat zij doet in dit kader? Zou het kabinet  
 
per gemeente kunnen toelichten wat de concrete resultaten zijn van deze extra 
 
inspanningen? 
 
 
De leden van de GroenLinks-fractie lezen dat het kabinet beoogt het beleid van 
 
het ministerie van VWS op het gebied van seksuele gezondheid meer integraal 
 
vorm te geven waar kan en nodig is. Zou het kabinet nader kunnen toelichten op 
 
welke concrete manieren zij dit zullen doen? Daarnaast lezen genoemde leden dat 
 
het kabinet gemeenten en GGD’en oproept om dit ook te doen. Welke concrete 
 
maatregelen zal het kabinet nemen om hen hierin te ondersteunen? 
 
 
De leden van de GroenLinks-fractie lezen dat het kabinet van plan is om de 
 
komende jaren in gesprek te gaan met gemeenten over wat nodig is om seksuele 
 
gezondheid op lokaal niveau te bevorderen. Genoemde leden vragen het kabinet  
 
of er zicht is op het niveau van seksuele gezondheid per gemeente. Zo ja, zal het 
 
kabinet extra ondersteuning bieden aan gemeenten waar het niveau van seksuele 
 
gezondheid relatief laag is en op welke wijze zal zij dit doen? Daarnaast lezen 
 
genoemde leden dat het kabinet de Handreiking Gezonde Gemeente aanhaalt als 
 
voorbeeld van ondersteuning vanuit het ministerie van VWS. Zou het kabinet per 
 
gemeente kunnen toelichten welke impact de Handreiking Gezonde Gemeente 
 
concreet heeft gehad? Tevens lezen genoemde leden dat er verwezen wordt naar  
 
een lopende pilot met vijf regio’s. Zou het kabinet nader kunnen toelichten hoe 
 
het er nu voor staat met deze pilot? In welk stadium bevindt de pilot zich? Zou het 
 
kabinet al resultaten van de pilot kunnen delen? Zo nee, wanneer verwacht het 
 
kabinet wel resultaten te kunnen delen? 
 
 
Lokale aandacht voor het verminderen van gezondheidsachterstanden 
 
 
De leden van de GroenLinks-fractie lezen dat het kabinet beoogt dat er ingezet zal 
 
worden op het verminderen van seksuele gezondheidsachterstanden. Dit zal onder 
 
andere gedaan worden door een verkenning uit te laten voeren naar welke 
 
groepen zich bevinden in kwetsbare posities en niet goed bereikt worden met de 
 
huidige inzet op seksuele gezondheidsbevordering. Genoemde leden hebben 
 
hierbij enkele vragen. Wanneer zal deze verkenning van start gaan? Op welke 
 
 
wijze zal deze verkenning uitgevoerd worden? Wanneer verwacht het kabinet de 
 
uitkomsten van deze verkenning te kunnen delen? Daarnaast lezen genoemde 
 
leden dat de verwachting is dat de groepen (deels) overlappen met groepen met 
 
een hoger risico op soa-transmissie of een onbedoelde zwangerschap. Zou het 
 
kabinet nader kunnen toelichten waarop deze verwachting is gebaseerd? 
 
 
De leden van de GroenLinks-fractie lezen dat in de verkenning bekeken zal 
 
worden hoe de groepen wel bereikt kunnen worden en waar hun behoefte met 
 
betrekking tot zorgverlening ligt. Op welke manier zal de cultuursensitiviteit hierin 
 
meegenomen worden? Welke partijen zullen betrokken worden bij het verkennen 
 
van het bereiken van deze groepen en hun behoeften? Genoemde leden lezen dat  
 
het kabinet het belangrijk vindt dat de doelgroepen zelf worden betrokken bij deze 
 
inzet. Welke rol zullen de meningen van leden van deze groepen spelen in het 
 
bepalen welke middelen worden ingezet om hen te bereiken en in het bepalen van 
 
wat hun behoefte is met betrekking tot zorgverlening? Op welke manier zullen zij 
 
betrokken worden? 
Pagina 11 van 55 

 
 
 
 
Verbetering positionering (aanvullende) seksuele gezondheidszorg in zorgstelsel 
De leden van de GroenLinks-fractie lezen dat er momenteel maar een deel van de 
risicogroepen gezien kan worden wegens de toegenomen vraag en financiële en 
personele krapte. Genoemde leden vragen het kabinet wat per regio de 
gemiddelde wachttijd voor een CSG is. Worden personen die niet gezien kunnen 
worden bij een CSG doorverwezen naar een passend alternatief? Welke concrete 
maatregelen zal het kabinet nemen om de druk bij CSG’s te verlichten? Daarnaast 
lezen genoemde leden dat er signalen zijn dat zorgverleners niet altijd over 
voldoende kennis beschikken. Welke concrete maatregelen zal het kabinet nemen 
om ervoor te zorgen dat zorgverleners bij CSG’s over voldoende kennis 
beschikken om patiënten goed te helpen? 
De leden van de GroenLinks-fractie lezen dat er voor bepaalde groepen soms 
meer en andere inspanningen vereist zijn om hen te bereiken. Echter staan de 
outreach-activiteiten om deze groepen te bereiken op verschillende plaatsen onder 
druk. Welke concrete maatregelen zal het kabinet nemen om de druk bij deze 
outreach-activiteiten te verlichten? Welke concrete maatregelen zal het kabinet 
nemen om ervoor te zorgen dat deze groepen toch bereikt worden? 
De leden van de GroenLinks-fractie lezen dat momenteel seksuologische zorg in 
de tweedelijnszorg alleen vergoed wordt indien een seksueel probleem gepaard 
gaat met een DSM-5 diagnose. Genoemde leden vinden dit echter zorgelijk 
vanwege het risico dat personen die het meest gebaat zouden zijn bij 
seksuologische zorg deze wegens financiële obstakels niet zouden kunnen 
ontvangen. Heeft het kabinet zicht op hoeveel personen gebruik maken van 
seksuologische zorg in de tweedelijnszorg? Zo ja, om hoeveel personen gaat dit? 
Zo nee, zou er een inschatting gemaakt kunnen worden? Is er binnen de reguliere 
geestelijke gezondheidszorg (ggz) voldoende gespecialiseerde kennis met 
betrekking tot seksuele problematiek om personen met bijvoorbeeld seks- 
gerelateerde trauma’s adequaat te helpen? Zouden personen met bijvoorbeeld 
seks-gerelateerde trauma’s niet meer baat hebben bij seksuologische zorg? Zou 
het kabinet kunnen verkennen of er financiële ruimte is om de voorwaarde van 
een DSM-5 diagnose te schrappen? 
Prioriteren binnen en tussen de ASG-risicogroepen 
De leden van de GroenLinks-fractie lezen dat er momenteel genoodzaakt 
geprioriteerd wordt binnen en tussen de risicogroepen van de ASG. Zou het 
kabinet nader kunnen toelichten op basis van welke factoren deze afweging 
gemaakt wordt? Heeft het kabinet zicht op het aantal personen dat zonder 
passende zorg zit hierdoor? Zo ja, om hoeveel personen gaat dit? Zo nee, kan dit 
in kaart gebracht worden? Welke concrete maatregelen zal het kabinet nemen om 
op korte termijn de CSG’s te helpen in deze afwegingen? 
Nieuwe samenwerkingen voor ontschotte zorgverlening 
De leden van de GroenLinks-fractie lezen dat patiënten die niet naar een huisarts 
willen of kunnen en ook niet bij een CSG terecht kunnen, terecht kunnen bij 
private soa-zorgaanbieders. Genoemde leden vragen het kabinet of er geen gratis 
alternatieven hiervoor zijn of alternatieven die binnen het zorgverzekeringsstelsel 
vallen. Genoemde leden lezen dat het kabinet samenwerkingsinitiatieven met 
zorgverzekeraars aanmoedigt en vragen het kabinet hierbij op welke concrete 
manieren het kabinet dit soort samenwerkingsinitiatieven zal stimuleren. Welke 
concrete maatregelen zal het kabinet nemen om erop toe te zien dat patiënten die 
niet bij de huisarts of een CSG terecht kunnen en niet de financiële middelen 
hebben voor private soa-zorg alsnog geholpen worden? 
 
Pagina 13 van 55 

 
 
 
 
nemen om personen die te maken krijgen met onbedoelde zwangerschappen 
binnen de residentiële jeugdzorg beter te ondersteunen? 
De leden van de GroenLinks-fractie vinden het opmerkelijk dat binnen de 
beleidsvisie geen aandacht is geschonken aan het aankaarten van seksueel 
grensoverschrijdend gedrag. Zou het kabinet nader kunnen toelichten welke 
concrete maatregelen genomen zullen worden om erop toe te zien dat jongeren 
ook voldoende geïnformeerd worden over het herkennen van seksueel 
grensoverschrijdend gedrag? Zou het kabinet ook nader kunnen toelichten welke 
concrete maatregelen genomen zullen worden om jongeren goed te informeren 
over de mogelijkheden voor het aankaarten van seksueel grensoverschrijdend 
gedrag? Zou het kabinet ook nader kunnen toelichten welke concrete maatregelen 
genomen zullen worden om seksueel grensoverschrijdend gedrag beter 
bespreekbaar te maken binnen het onderwijs? Zou het kabinet ook nader kunnen 
toelichten welke concrete maatregelen genomen zullen worden om erop toe te 
zien dat jongeren voldoende geïnformeerd zijn over hulpverleners waar zij terecht 
kunnen na slachtoffer te zijn geweest van seksueel grensoverschrijdend gedrag? 
De leden van de GroenLinks-fractie zijn tevens teleurgesteld dat er binnen de 
beleidsvisie geen aandacht is besteed aan seksuele diversiteit, in het bijzonder 
aseksualiteit en transseksualiteit. Welke concrete maatregelen zal het kabinet 
nemen om erop toe te zien dat binnen het onderwijs aandacht geschonken zal 
worden aan deze onderwerpen? Welke concrete maatregelen zal het kabinet 
nemen om erop toe te zien dat ze deze groepen bereiken met hun voorlichting? 
Welke concrete maatregelen zullen genomen worden om aseksualiteit beter 
bespreekbaar te maken tijdens seksuele voorlichting in het onderwijs? 
 
 
Vragen en opmerkingen van de leden van de SGP-fractie 
Inleiding 
De leden van de SGP-fractie hebben kennisgenomen van de beleidsvisie op 
seksuele gezondheid. Ze maken graag van de gelegenheid gebruik om hierover 
enkele vragen te stellen. 
De leden van de SGP-fractie hechten eraan om allereerst hun eigen perspectief op 
seksualiteit uiteen te zetten. Zij zien seksualiteit als een kostbaar en teer 
geschenk, dat tot zijn recht komt binnen de trouw en geborgenheid van het 
huwelijk als een levenslang verbond tussen man en vrouw. Zij constateren dat de 
bewindspersonen seksuele gezondheid – kort samengevat – definiëren als ‘het 
vermogen om seksueel je eigen regie te voeren’. De leden van de SGP-fractie zien 
hierin een individualistische benadering van seksualiteit. Liever zouden zij zien dat 
een visie op seksualiteit wordt ingebed in een positieve visie op huwelijk, gezin, 
relaties en relatievorming. Als seksualiteit wordt losgemaakt van relaties, leidt dat 
naar de mening van de leden van de SGP-fractie altijd tot verschraling van 
seksualiteit. Seks is dan niet meer dan oppervlakkige lustbeleving of, erger nog, 
verwordt tot consumptiewaar. 
Taak overheid 
De leden van de SGP-fractie vinden het begrijpelijk dat het kabinet een visie op 
seksuele gezondheid heeft geformuleerd. Seksualiteit is zeer dominant aanwezig 
in onze samenleving, bijvoorbeeld op sociale media, in reguliere media of in 
reclame-uitingen. De leden van de SGP-fractie hebben al eerder middels 
11
Kamervragen hun zorgen uitgesproken over de overseksualisering van kinderen. 
 
 
 
Pagina 15 van 55 
11 
Aanhangsel van de Handelingen, 2016-2017, nr. 1980 

 
 
 
 
Seksuele gezondheid in beeld brengen: surveillance en monitoring 
De leden van de SGP-fractie constateren dat het kabinet wil inzetten op het 
bevorderen van de kennis over en monitoring van de breedte van seksuele 
gezondheid. Het kabinet gaat verkennen welke financiële ruimte en mogelijkheden 
er zijn om financiering van bepaalde monitoring in de toekomst structureel te 
borgen, en voor welke thema’s incidenteel onderzoek volstaat. De leden van de 
SGP-fractie vragen het kabinet wanneer hierover meer informatie met de Kamer 
wordt gedeeld. Zij vragen het kabinet wat de precieze reden is dat zij meer wil 
gaan monitoren. Welke problemen wil het kabinet hiermee oplossen? 
De leden van de SGP-fractie vragen in het verlengde hiervan of het kabinet ook 
meer zicht wil ontwikkelen op de verspreidingen van seksueel overdraagbare 
aandoeningen door de groep biseksuelen. Hun zichtbaarheid neemt toe en 
jongeren lijkt steeds vaker te experimenteren met biseksueel gedrag. 
Onderzoek, monitoring, advisering, training en scholing op het gebied van 
seksuele gezondheid wordt al jaren sterk gedomineerd door Rutgers. Het is niet 
overdreven om te spreken van een monopolypositie. De leden van de SGP-fractie 
vinden dit onwenselijk. Deelt het kabinet deze mening? De leden van de SGP- 
fractie vragen dan ook om bij toekomstige nieuwe opdrachten voor onderzoek of 
monitoring een gelijk speelveld te creëren, zodat ook andere organisaties of 
instellingen hiervoor in aanmerking kunnen komen. 
Seksuele gezondheid bevorderen 
De leden van de SGP-fractie lezen: ‘Seksuele ontwikkeling start al op jonge 
leeftijd en gaat het hele leven door.’ Deelt het kabinet de mening dat seksuele en 
relationele vorming van kinderen om veel prudentie vraagt? Vanaf welke leeftijd 
moet volgens het kabinet seksuele vorming op school starten? Verder vragen de 
leden van de SGP-fractie hoe het kabinet de verbinding ziet tussen 
genderidentiteit en seksuele gezondheid. 
Seksuele vorming van jongeren 
De leden van de SGP-fractie vinden het goed dat het kabinet niet alleen werk 
maakt van seksuele, maar ook van relationele vorming. Zij lezen dat dat ingezet 
wordt op relationele en seksuele vorming in een doorlopende leerlijn. Kan het 
kabinet toezeggen dat hierbij een gelijk speelveld gewaarborgd wordt voor álle 
aanbieders van interventies? 
De leden van de SGP-fractie vragen of in het kader van voorlichting ook aandacht 
besteed wordt aan het doorprikken van allerlei mythes en fabeltjes over 
seksualiteit, bijvoorbeeld als het gaat om de leeftijd waarop jongeren seksueel 
actief worden. Is er naast het vermelden van de hoge mate van tevredenheid van 
Nederlanders ook aandacht voor het feit dat bijvoorbeeld bij relatieproblemen 
seksualiteit vaak een belangrijk thema is? 
Het kabinet spreekt van een nieuwe, zelfbewuste generatie. De leden van de SGP- 
fractie vragen het kabinet of er voldoende besef is dat de nieuwe generaties ook 
meer dan ooit speelbal en slachtoffer zijn van allerlei kwade krachten op seksueel 
gebied, bijvoorbeeld door de macht van (sociale) media? Hoe krijgt dat een plek in 
het kabinetsbeleid? Wat vindt het kabinet van de Franse wet die producenten van 
devices verplicht standaard apps te installeren ter bescherming van jonge 
12 
kinderen? Wat wordt er gedaan om sexting tegen te gaan? 
 
 
 
12 
De Groene Amsterdammer, 5 oktober 2022, ‘Een nieuwe Franse wet beschermt kinderen op sociale 
Pagina 17 van 55 
media’ (https://www.groene.nl/artikel/een-nieuwe-franse-wet-beschermt-kinderen-op-sociale-media) 

 
 
 
 
II. Reactie van het kabinet 
 
 
Reactie op vragen en opmerking van de leden van de VVD-fractie 
De leden van de VVD-fractie lezen dat gelijktijdig en in samenhang met deze 
beleidsvisie onder coördinatie van het RIVM door uitvoeringspartijen wordt 
gewerkt aan een vervolg op het Nationaal Actieplan Soa, Hiv en Seksuele 
gezondheid. Kan aangegeven worden wat de stand van zaken is en wanneer dit 
actieplan naar de Kamer wordt gestuurd? 
Het Nationaal Actieplan Soa, Hiv en Seksuele gezondheid is op 1 december jl. 
gepresenteerd door het RIVM in samenwerking met veldpartijen. Het actieplan 
sluit aan op de eerder gedeelde beleidsvisie seksuele gezondheid van 5 oktober jl. 
Het actieplan delen we – voorzien van een korte reactie – begin dit jaar met uw 
Kamer. 
Zoals in de beleidsvisie beschreven staat, kunnen personen behoefte hebben aan 
individuele ondersteuning bij seksuele gezondheidsproblemen en kunnen zij 
allereerst terecht bij hun huisarts. De genoemde leden willen weten hoe groot de 
groep mensen is die wel die behoefte hebben, maar voor wie de drempel naar de 
huisarts te hoog is of niet weten waar ze terecht kunnen. Wat wordt er gedaan om 
deze mensen toch te bereiken? 
Seksuele gezondheidszorg is zowel onderdeel van de curatieve gezondheidszorg 
als de publieke gezondheidszorg. Mensen kunnen allereerst terecht bij hun 
huisarts voor seksuele gezondheidszorg. Voor wie de drempel naar de huisarts te 
hoog is, is de ASG-regeling in het leven geroepen. 
De vraag naar de diensten van de CSG’s in het kader van de ASG-regeling is in de 
afgelopen jaren toegenomen. Dat betekent dat steeds meer mensen de weg 
weten te vinden naar goede zorg. Het gaat inmiddels om ongeveer 150.000 
consulten per jaar bij de CSG’s. Om deze mensen te bereiken, zetten we in op 
voorlichting via onderwijs, ouders, online en extra (outreach) inzet richting 
bepaalde groepen in een kwetsbare positie. Daarnaast zetten we in op het 
bevorderen van het goede gesprek tussen zorg- en hulpverleners en 
patiënten/cliënten, te beginnen bij het in kaart brengen van de mogelijkheden om 
dit te stimuleren en faciliteren. Tot slot spannen de door VWS gesubsidieerde 
instellingen (zoals Soa Aids Nederland en Rutgers) zich samen met zorg- en 
hulpverleners in om individuen die extra kwetsbaar zijn voor soa, hiv en andere 
onderwerpen rond seksuele gezondheid te bereiken. 
Vanuit de monitor Seks onder je 25e en Seksuele gezondheid in Nederland is 
bekend dat specifieke groepen in kwetsbare posities – het gaat in ieder geval om 
praktisch opgeleiden, laaggeletterden, nieuwkomers, mensen met een licht 
verstandelijke of lichamelijke beperking of psychische problematiek, mensen uit 
kwetsbare opvoedsituaties, mensen die afhankelijk zijn van zorg en mensen die 
leven in armoede – niet goed bereikt worden. Voor een deel is dit dus al in kaart 
gebracht, maar onzeker is of dit beeld volledig is. Om al deze mensen toch te 
bereiken, verkennen we op dit moment om welke groepen het precies gaat en hoe 
we deze groepen alsnog kunnen bereiken. Voor zover we de groepen weten te 
vinden, zetten we in op voorlichting via onderwijs richting jongeren, ouders, online 
en extra (outreach) inzet richting bepaalde, eerdergenoemde kwetsbare groepen 
via de CSG’s en samenwerkingspartners. 
Pagina 19 van 55 

 
 
 
 
en/of welke databronnen ontbreken. Specifiek voor de JGZ-gegevens willen we in 
kaart brengen welke gegevens geregistreerd worden bij de JGZ en bepalen of 
deze informatie nuttig kan zijn voor de monitoring en surveillance van seksuele 
gezondheid. Het gaat hierbij niet om gegevens van de JGZ die herleidbaar zijn tot 
op persoonsniveau. 
Kan het kabinet concreter maken wat de specifieke doelen en acties zijn als het 
gaat om de surveillance en monitoring van seksuele gezondheid? 
We zetten in op het vertalen van de werkdefinitie van de WHO naar een meetbare 
definitie en indicatoren. Met een verkenning wordt onder andere inzichtelijk 
gemaakt welke aspecten van de surveillance en monitoring wel/niet goed in beeld 
zijn gebracht, welke databronnen onvoldoende betrokken worden en/of welke 
databronnen ontbreken. Een goede, volledige monitoring en surveillance zijn 
nodig om gerichte beleidskeuzes te kunnen maken door de CSG’s, gemeenten, 
kennisinstituten als Soa Aids Nederland en Rutgers. Het helpt ook de effecten van 
ons beleid inzichtelijk te maken. 
De leden van de VVD-fractie lezen dat jongeren aangeven dat zij onderwijs willen 
dat verder gaat dan onderwerpen als veilige seks, het voorkomen van onbedoelde 
zwangerschap en andere biologische aspecten. Zij willen dat onderwijs ook gericht 
is op daten, onlinegedrag, diverse relatievormen en andere onderwerpen. 
Genoemde leden willen van het kabinet weten in hoeverre zij deze wens herkent 
en op welke wijze zij aan deze wens tegemoet kan komen. 
Het kabinet herkent deze wens. We staan dan ook voor een nieuwe generatie die 
zelfbewust opgroeit en voor wie praten over relaties en seksualiteit redelijk 
vanzelfsprekend is. Een generatie die respect toont voor elkaars wensen en 
grenzen en begrip heeft van - en respect voor - diversiteit. Daarom zetten we in 
op relationele en seksuele vorming in een doorlopende leerlijn in het onderwijs. 
Scholen zijn via de kerndoelen in het onderwijs verplicht om aandacht te besteden 
aan seksuele vorming. Op dit moment zijn de kerndoelen niet zo specifiek dat zij 
scholen verplichten aandacht te besteden aan bovengenoemde onderwerpen. De 
kerndoelen worden onder regie van het ministerie van Onderwijs, Cultuur en 
Wetenschap de komende periode geactualiseerd. Per leergebied, zoals 
Burgerschap, wordt door een groep leraren, curriculumexperts en andere 
belanghebbenden bezien welke onderwijsinhoud gevat moet worden in de nieuwe 
leerdoelen. 
De brede visie op seksuele vorming heeft u ook kunnen lezen in de aanpak 
onbedoelde en ongewenste zwangerschap, die op 14 oktober jl. met uw Kamer is 
13 
gedeeld. We zetten in op het voorkomen en verminderen van onbedoelde en 
ongewenste zwangerschappen onder jongeren. Investeren in de seksuele 
vorming, met een brede boodschap over relaties en seksualiteit, is een krachtig 
middel om dit doel te bereiken. De school is hiervoor de leer- en oefenplek bij 
uitstek. Om ervoor te zorgen dat meer scholen in het primair, speciaal, voorgezet 
en middelbaar beroepsonderwijs structureel werken aan seksuele vorming is in 
2018 de Stimuleringsregeling Gezonde Relaties en Seksualiteit van de Gezonde 
School van start gegaan. Met de bijdrage kunnen scholen bijvoorbeeld 
gastdocenten of theaterproducties inzetten die in de klas of op school extra 
aandacht besteden aan grenzen en wensen, daten en relatievormen. Tot en met 
 
 
 
13 
Rijksoverheid. Aanpak onbedoelde en ongewenste zwangerschap 2023-2025. 14 oktober 2022. Te 
 
raadplegen via https://www.rijksoverheid.nl/documenten/publicaties/2022/10/01/aanpak-onbedoelde- Pagina 21 van 55 
en-ongewenste-zwangerschap-2023-2025. 

 
 
 
 
kunnen we op basis van deze onderzoeken geen directe conclusies trekken. De 
onderzoeken constateren wel dat sommige jongeren geen open omgeving ervaren 
om over seksualiteit te praten of door (negatieve) reacties van andere mensen 
(cq. de normen en waarden van anderen en de maatschappij). Er zijn ook ouders 
die het lastig vinden om over seksualiteit te praten, en daarom het onderwerp uit 
de weg gaan. We kunnen ons voorstellen dat dit invloed kan hebben op dat 
jongeren minder praten over seksualiteit en seksuele vorming. 
Op basis van onderzoek naar seksualiteit en seksuele opvoeding van Movisie en de 
Universiteit van Utrecht kan worden geconstateerd dat ouders overwegend positief 
staan tegenover seksuele opvoeding in Nederland. Ouders geven wel aan dat zij 
behoefte hebben aan betere communicatievaardigheden om met hun kind te 
praten over seksualiteit en toegankelijke informatie online. Daarnaast gaven 
ouders aan dat het ingewikkeld was om in te schatten op welke leeftijd je wat kan 
bespreken en welke informatie adequaat was om te geven. 
Omdat we erkennen dat ouders en opvoeders een belangrijke rol spelen bij de 
seksuele en relationele ontwikkeling van een kind, onderzoeken we op welke 
(online) manieren ouders en opvoeders zo goed mogelijk ondersteund kunnen 
worden bij deze opvoeding. In het kader van het Nationaal Actieprogramma 
Seksueel Grensoverschrijdend Gedrag en Seksueel Geweld is onderzoek gedaan 
naar de opvattingen van jongeren en hun ouders over seksueel 
(grensoverschrijdend) gedrag en welke behoefte ouders hebben om seksualiteit 
beter bespreekbaar te maken met hun kinderen.. De resultaten van dit onderzoek 
zijn op 13 januari jl. gedeeld met de Kamer, tezamen met het Nationaal 
15 
Actieprogramma Seksueel Grensoverschrijdend Gedrag en Seksueel Geweld. Op 
basis van het onderzoek wordt op dit moment bezien wat nodig is om ouders 
beter te kunnen ondersteunen. 
De leden van de VVD-fractie lezen dat er signalen zijn dat de kerndoelen in het 
onderwijs momenteel te open geformuleerd zijn, waardoor deze onvoldoende 
richting geven voor het onderwijs. Deze kerndoelen worden de komende jaren 
onder leiding van de minister van OCW geactualiseerd. In hoeverre wordt bij het 
actualiseren van deze doelen samengewerkt met het ministerie van VWS en 
andere partijen, zoals GGD-GHOR en Centrum Seksueel Geweld (CSG)? 
Momenteel actualiseren leraren, curriculumexperts en andere belanghebbenden 
een deel van de kerndoelen. Zo zijn zij met het leergebied burgerschap als 
onderdeel van de basisvaardigheden aan de slag, maar andere leergebieden – 
waar ook een deel van seksuele vorming in zit, zoals Mens en Natuur – starten 
later. In het voorjaar van 2023 wordt de tussenbalans opgemaakt van de 
voortgang van de conceptkerndoelen, ter bespreking in de Tweede Kamer. 
De experts die de kerndoelen actualiseren maken gebruik van de input uit een 
brede consultatie – onder de noemer curriculum.nu – met het onderwijsveld en 
maatschappelijke partijen. Waar nodig kunnen zij ook het ministerie van VWS en 
andere partijen, zoals GGD GHOR NL en Centrum Seksueel Geweld (CSG) 
betrekken. Het is aan deze leraren, curriculumexperts en andere 
belanghebbenden wie zij betrekken bij het maken van de definitieve kerndoelen. 
 
 
 
 
 
15
Pagina 23 van 55 
 Rutgers. Waar ligt de grens?. Gepubliceerd op 19 december 2022. Bijlage bij Kamerstuk 
34843 nr. 67. 

 
 
 
 
 
Haaglanden, West-Brabant, Zuid-Holland Zuid) zich aangemeld. De regio’s zijn 
 
ondersteund in de doorontwikkeling van de aanpak, met als resultaat landelijke 
 
 
bouwstenen die door alle regio’s kunnen worden benut. Eind 2022 waren deze 
 
bouwstenen gereed en zijn via de betrokken stakeholders verspreid waaronder de 
 
VNG. 
 
 
In de beleidsvisie valt ook te lezen dat specifieke groepen in kwetsbare posities 
 
momenteel met de inzet op seksuele gezondheidsbevordering niet goed bereikt 
 
worden. Wanneer heeft het kabinet inzicht in welke groepen dit precies zijn? Wat  
 
is de reden dat het nu nog onzeker is of het huidige beeld volledig is? 
 
 
Vanuit de monitor Seks onder je 25e en Seksuele gezondheid in Nederland is 
 
bekend dat specifieke groepen in kwetsbare posities – het gaat in ieder geval om 
 
praktisch opgeleiden, laaggeletterden, nieuwkomers, mensen met een licht 
 
verstandelijke of lichamelijke beperking of psychische problematiek, mensen uit 
 
kwetsbare opvoedsituaties, mensen die afhankelijk zijn van zorg en mensen die  
 
leven in armoede – niet goed bereikt worden. Voor een deel is dit dus al in kaart 
 
gebracht, maar onzeker is of dit beeld volledig is omdat op dit moment de 
 
werkdefinitie van de WHO nog niet meetbaar is gemaakt. Om deze mensen te 
 
bereiken, verkennen we om welke groepen het precies gaat en hoe zij alsnog 
 
 
bereikt kunnen worden. Het streven is om in de loop van 2023 te starten met de 
 
verkenning. Voor zover we de groepen weten te vinden, zetten we in op 
 
voorlichting via onderwijs richting jongeren, ouders, online en extra (outreach) 
 
inzet richting bepaalde, eerdergenoemde kwetsbare groepen via de CSG’s en 
 
samenwerkingspartners.  
 
Genoemde leden lezen in de beleidsvisie ook over het verminderen van  
 
handelingsverlegenheid van zorg- en hulpverleners. Op veel plekken heerst nog 
 
een taboe op het bespreekbaar maken van seksuele gezondheid en er kan sprake 
 
zijn van (onbewuste) vooroordelen of een kennistekort bij zorgverleners. Deze 
 
leden willen van het kabinet weten welke zorgverleners meegenomen worden in 
 
de uit te voeren verkenning vanuit het Nationaal Actieplan Seksueel Geweld en  
 
Seksueel Grensoverschrijdend Gedrag. Gaat het hierbij om eerstelijnszorg of ook 
 
om zorgverleners in de jeugd- en buurtzorg, vanwege de signalerende rol die zij 
 
hebben en het samenhangen van gebrekkige communicatieve vaardigheden in het 
 
aangeven van wensen en grenzen met seksueel grensoverschrijdend gedrag?  
 
Deze verkenning wordt uitgevoerd binnen de huisartsenzorg (huisartsen, 
 
 
praktijkondersteuners bij de huisarts (POH’s) en doktersassistenten), Jeugdzorg 
 
(residentieel en ambulante jeugdzorgprofessionals) en gehandicaptenzorg 
 
(instellingen voor mensen met een verstandelijke beperking). 
 
 
Daarnaast lezen genoemde leden dat door de huidige verdeelsleutel sommige 
 
regio’s zwaarder onder druk staan dan andere. Zij zijn benieuwd welke regio’s het 
 
zwaarder hebben en wat er momenteel wordt gedaan om hen te ondersteunen.  
 
 
Voor alle acht regio’s geldt dat zij te maken hebben met financiële krapte voor de 
 
uitvoering binnen de ASG-regeling bij de Centra Seksuele Gezondheid (CSG’s). 
 
Afhankelijk van de ambities van een regio kan dit meer of minder spelen. Er is op 
 
dit moment geen aanvullend budget beschikbaar om de regio’s met extra 
 
financiële middelen te ondersteunen. Samen met het RIVM wordt gekeken hoe de 
 
 
CSG’s ondersteund kunnen worden in het prioriteren binnen risicogroepen. 
 
Daarnaast voeren we een toekomstverkenning uit naar de positionering van de 
 
ASG-regeling binnen het zorgstelsel. Er is op dit moment geen aanvullend budget 
Pagina 25 van 55 
beschikbaar om de acht coördinerende regio’s verder te ondersteunen. 

 
 
 
 
hulpverleners. Kwetsbare groepen worden ondersteund in het verkrijgen van 
toegang tot passende zorg. 
De leden van de D66-fractie vinden het een goede zaak dat seksuele gezondheid 
in kaart wordt gebracht en wordt onderzocht welke kennis nodig is om seksuele 
gezondheid te verbeteren. Kan het kabinet aangeven welke partijen worden 
betrokken bij de uitvoering van deze visie? Kan het kabinet aangeven of 
gemeenten hierin ook een rol zullen spelen? Zo ja, op welke manier worden 
gemeenten betrokken? Zo nee, waarom niet? Voorts vragen deze leden het 
kabinet op welke wijze en met welke frequentie seksuele gezondheid zal worden 
gemonitord. 
Gemeenten kunnen in hun gemeentelijke nota’s gezondheidsbeleid specifiek 
aandacht geven aan seksuele gezondheid. Over de noodzaak om dit onderwerp te 
includeren wil ik met gemeentes in gesprek. Goed beleid vraagt om kennis over en 
monitoring van de breedte van seksuele gezondheid in Nederland. Dit zou de basis 
moeten zijn voor gerichte beleidskeuzes. Gemeenten en GGD’en worden hierin 
naast hun eigen gemeentelijke data ondersteund door de expertise van Aidsfonds 
- Soa Aids Nederland, Rutgers en het RIVM. Deze partijen zullen dan ook worden 
betrokken bij de uitvoering van de beleidsvisie. Op dit moment zijn we nog op 
zoek naar een geschikte uitvoerder voor de verkenning naar het verbeteren van 
de monitoring en surveillance van seksuele gezondheid. Het is daarom nog te 
vroeg om uitspraken te doen over de wijze en frequentie waarop seksuele 
gezondheid zal worden gemonitord. 
De leden van de D66-fractie maken zich zorgen over de signalen dat de soa- en 
hiv-zorgverlening door drempels niet altijd efficiënt kan plaatsvinden. Ook lijken 
onder andere capaciteitsvraagstukken en werkdruk de kink in de kabel te zijn in 
toegankelijke en laagdrempelige seksuele gezondheidszorg met betrekking tot 
soa’s. De leden van de D66-fractie vragen het kabinet dan ook om in de 
verkenningen opties tot het actiever aanzetten tot het uitvoeren van zelftesten 
mee te nemen. Zo zouden jongeren, zoals bijvoorbeeld de risicogroep studenten, 
een online vragenlijst kunnen invullen waarna een zelftest wordt opgestuurd. De 
leden van de D66-fractie merken op dat dit eventueel niet alleen een oplossing 
kan zijn voor bovenstaande, maar ook voor het verlagen van de drempels. 
Het is belangrijk de drempels om te testen op soa en hiv zo laag mogelijk te 
houden. Het aanbod bij de CSG’s draagt hieraan bij, waar diagnostiek en 
behandeling gratis en anoniem kan plaatsvinden voor de doelgroepen. Ook 
betrouwbare sneltesten of zelftesten kunnen de drempel verlagen. Bij het 
toegeleiden van jongeren (en andere personen) is het maken van een juiste en 
betrouwbare keuze van het zelftestaanbod belangrijk als ook passende pre- en 
post-test counseling. Op dit moment wordt een door Soa Aids Nederland gehoste 
applicatie geüpdatet, mede door financiering van CSG’s, VWS en het RIVM. Deze 
app geleidt mensen met een behoefte tot testen op een soa naar een aanbeveling 
voor soa-testen via huisarts, online provider of GGD afhankelijk van de 
persoonlijke situatie en risico. Online testproviders worden geselecteerd op basis 
van kwaliteitscriteria. Het doel van deze app is om per hulpvraag een passend 
aanbod te genereren (bijvoorbeeld online hulpverlening) waardoor de face-to-face 
zorg zo veel mogelijk wordt ontlast. Het actiever aanzetten tot het uitvoeren van 
zelftesten wordt meegenomen door het RIVM in gesprekken met de CSG’s, dit 
hoeft dan ook niet expliciet te worden meegenomen in de genoemde 
verkenningen uit de beleidsvisie. 
Pagina 27 van 55 

 
 
 
 
 
Vragen en opmerkingen van de leden van de GroenLinks-fractie 
 
 
De leden van de GroenLinks-fractie lezen dat het kabinet beoogt gezondheid 
 
beschermende en gezondheid bevorderende maatregelen toe te passen die gericht 
 
zijn op specifieke kwetsbare of risicogroepen binnen de algehele bevolking. Zou  
 
het kabinet kunnen toelichten welke specifieke kwetsbare of risicogroepen zij 
 
bedoelen? Zou het kabinet kunnen aangeven op basis waarvan bepaald wordt of 
 
een groep een kwetsbare groep en/of een risicogroep is? Is bekend hoeveel 
 
bewoners behoren tot een kwetsbare groep of risicogroep? Zo ja, zou het kabinet  
 
kunnen toelichten om hoeveel bewoners dit gaat? Zo nee, zou dit in kaart 
 
gebracht kunnen worden? Hoe zorgt het kabinet ervoor dat juist deze specifieke 
 
groepen bereikt worden? 
 
 
Vanuit de monitor Seks onder je 25e en de monitor Seksuele gezondheid in 
 
Nederland is bekend dat specifieke groepen in kwetsbare posities – het gaat in 
 
ieder geval om praktisch opgeleiden, laaggeletterden, nieuwkomers, mensen met  
 
een licht verstandelijke of lichamelijke beperking of psychische problematiek, 
 
mensen uit kwetsbare opvoedsituaties, mensen die afhankelijk zijn van zorg, 
 
mensen die leven in armoede en mensen met verminderde 
 
gezondheidsvaardigheden – niet goed bereikt worden met gezondheid 
 
 
beschermende en gezondheid bevorderende maatregelen. Exacte aantallen over 
 
hoe groot deze groepen zijn, kunnen we niet geven. Voor zover we de groepen 
 
weten te vinden, zetten we in op voorlichting via onderwijs, ouders, online en 
 
extra (outreach) inzet richting bepaalde, eerdergenoemde kwetsbare groepen. 
 
Daarnaast zetten we in op het bevorderen van het goede gesprek tussen zorg- en  
 
hulpverleners en patiënten/cliënten. Tot slot spannen de door VWS gesubsidieerde 
 
instellingen zich samen met zorg- en hulpverleners in om eerder genoemde 
 
individuen die extra kwetsbaar zijn te bereiken. 
 
 
De leden van de GroenLinks-fractie lezen dat de beleidsvisie en speerpunten tot 
 
stand zijn gekomen in afstemming met en met input van diverse partijen. 
 
 
Genoemde leden vragen het kabinet op welke manier deze partijen betrokken zijn 
 
geweest bij het ontwikkelen van de beleidsvisie. Hebben de betrokken partijen 
 
nog punten van kritiek op de beleidsvisie, zoals gepresenteerd in deze brief? Zo 
 
ja, zou het kabinet per betrokken partij kunnen toelichten welke punten van 
 
kritiek zij nog hadden?  
 
Betrokken partijen zoals het RIVM, CSG’s, Soa Aids Nederland en Rutgers zijn 
 
 
gevraagd om input te leveren op de beleidsvisie. Over het algemeen is vanuit de 
 
betrokken partijen positief gereageerd op de beleidsvisie. Soa Aids Nederland 
 
concludeert op basis van de beleidsvisie dat het ontbreekt aan middelen om de 
 
huidige knelpunten structureel aan te pakken. Soa Aids Nederland doelt hiermee 
 
op onder andere de financiële krapte binnen de ASG-regeling de wachtlijst voor de  
 
PrEP-pilot. Zoals eerder gedeeld met uw Kamer zijn er echter op dit moment geen 
 
extra aanvullende middelen beschikbaar. 
 
 
De leden van de GroenLinks-fractie lezen dat de algemene publieksvoorlichting en 
 
seksuele vorming via het onderwijs genoemd worden door het kabinet als 
 
voorbeelden van het beleid wat gevoerd wordt door de overheid. Zou het kabinet 
 
 
nader kunnen toelichten welke concrete maatregelen de overheid neemt om de 
 
algemene publieksvoorlichting te ondersteunen? 
 
 
Het doel is om de seksuele gezondheid in Nederland te bevorderen. We willen de 
 
beschikbare middelen die we hiervoor hebben zo efficiënt mogelijk inzetten om 
Pagina 29 van 55 

 
 
 
 
Als er bij de inspectie tussentijds signalen binnenkomen dat scholen 
tekortschieten in het aanbieden van seksuele diversiteit, dan kan zij nader 
onderzoek doen. Scholen worden ondersteund via het expertisecentrum 
Burgerschap. Dit expertisecentrum biedt actuele informatie, tips en inspiratie over 
onder andere seksuele diversiteit. Ook kunnen scholen daar terecht bij de 
helpdesk. 
De leden van de GroenLinks-fractie lezen dat de overheid ook zorg draagt voor 
abortuszorg. Recentelijk is het Jaarrapportage 2021 van de Wet afbreking 
zwangerschap (Wafz) verschenen, waarin ook gegevens opgenomen zijn met 
betrekking tot het aantal Wafz-vergunningen voor ziekenhuizen en 
abortusklinieken naar provincie. Hierbij valt op dat er binnen Caribisch Nederland 
volgens deze gegevens slechts één instelling is die een Wafz-vergunning bezit. 
Hoe zal het kabinet samenwerken met Caribisch Nederland, met het oog op 
toegankelijkheid, om erop toe te zien dat er meer klinieken en ziekenhuizen met 
een Wafz-vergunning tot stand zullen komen in Caribisch Nederland? Zou het 
kabinet nader kunnen toelichten op welke wijze vrouwen die woonachtig zijn in 
Caribisch Nederland, maar niet in de buurt van een instelling met een Wafz- 
vergunning wonen, ondersteund worden? Zou het kabinet nader kunnen toelichten 
hoeveel abortussen er in 2022 per eiland hebben plaatsgevonden? Op welke wijze 
wordt de uitvoering van abortussen door niet daartoe bevoegde personen in 
Caribisch Nederland gemonitord? Zou het kabinet nader kunnen toelichten hoeveel 
abortussen door niet-bevoegde personen worden uitgevoerd binnen Caribisch 
Nederland per jaar? Zo ja, om hoeveel abortussen gaat dit? Zo nee, is het kabinet 
bereid dit in kaart te brengen? 
Bonaire beschikt als Nederlandse gemeente over een ziekenhuis. Dit ziekenhuis 
heeft een vergunning op grond van de Wafz. Inwoners van Caribisch Nederland 
kunnen bij dit ziekenhuis terecht voor een zwangerschapsafbreking of bij een 
ander ziekenhuis in het Caribisch gebied. Er zijn mij geen signalen bekend dat er 
op de BES-eilanden problemen zijn met betrekking tot de toegang tot en het 
aanbod van abortuszorg. 
We hebben geen inzage in het aantal abortussen per eiland. We kunnen niet nader 
toelichten hoeveel abortussen door niet-bevoegde personen worden uitgevoerd 
binnen Caribisch Nederland. Er zijn geen signalen binnengekomen bij de IGJ over 
de uitvoering van abortussen door niet bevoegde personen in Caribisch Nederland. 
We vinden wel dat het beter zou zijn om gegevens over de situatie op de BES- 
eilanden expliciet te registreren. Dit is momenteel nog niet het geval omdat het 
modelformulier van voor 2010 stamt, het jaar waarin de BES-eilanden 
gelijkgesteld werden aan de Nederlandse gemeenten. We zijn van plan om de 
modelformulieren te wijzigen zodat het in de toekomst mogelijk zal worden om 
zwangerschapsafbrekingen onder vrouwen woonachtig op de BES-eilanden goed 
te registreren. Daarover kan dan worden gerapporteerd in de IGJ-jaarrapportages. 
Daarnaast vragen genoemde leden of het kabinet van mening is dat er op dit 
moment per elke regio voldoende klinieken en ziekenhuizen met een Wafz- 
vergunning zijn. Kan het kabinet per regio toelichten hoever een vrouw gemiddeld 
moet reizen naar een ziekenhuis of kliniek met Wafz-vergunning voor 
abortuszorg? Welke maatregelen zal het kabinet nemen om deze afstand in te 
korten en daarmee erop toe te zien dat abortuszorg voor elke vrouw bereikbaar 
is? In hoeverre sluit het huidige aanbod van klinieken en ziekenhuizen met een 
Wafz-vergunning aan op de vraag naar abortuszorg? 
Pagina 31 van 55 

 
 
 
 
 
Zou het kabinet per maatregel kunnen toelichten in welke mate het heeft 
 
bijgedragen aan het bewustzijn? 
 
 
Met de insteek van voorlichting en communicatie richting ouders, jongeren en 
 
scholen creëren we een groot bereik richting het algemene publiek. Zo wordt aan  
 
de hand van voorlichting via het onderwijs de bewustwording, kennis en 
 
vaardigheden op het gebied van seksuele gezondheid vergroot. Dit wordt gedaan 
 
in samenwerking met de door VWS gesubsidieerde instellingen. Zo bestaat de 
 
website sense.info – een samenwerking tussen het RIVM, GGD’en, Soa Aids  
 
Nederland en Rutgers – waarop jongeren betrouwbare informatie over seksuele 
 
gezondheid kunnen vinden, en kunnen er via het Centrum Gezond Leven van het 
 
RIVM interventies worden gevonden die hierbij kunnen ondersteunen. Recent 
 
lanceerde Rutgers een campagne richting jongeren van de mbo-instellingen met 
 
als doel het bespreekbaar maken van traditionele opvattingen over gelijkheid en  
 
diversiteit binnen deze groep. Via de Stimuleringsregeling Gezonde Relaties & 
 
Seksualiteit stimuleren en ondersteunen we scholen die aandacht willen besteden 
 
aan gezonde relaties en seksualiteit. Verder onderzoeken we (online) manieren 
 
om ouders en opvoeders zo goed mogelijk te ondersteunen. En zetten we in op 
 
 
meer integrale aandacht voor seksuele gezondheid en het wegnemen van 
 
seksuele gezondheidsachterstanden door gemeenten te stimuleren in hun rol in de 
 
collectieve preventie met betrekking tot de seksuele gezondheid te pakken. 
 
Daarnaast onderzoeken we (online) manieren om ouders en opvoeders beter te 
 
ondersteunen. Deze acties moeten tezamen leiden tot het bevorderen van de 
 
 
seksuele gezondheid. Het is niet mogelijk om per maatregel aan te geven in welke 
 
mate dit effect heeft gehad op het bewustzijn. 
 
 
Neemt het kabinet aanvullende concrete maatregelen om de voorlichting over 
 
hulp bij seksuele gezondheidsproblemen te bevorderen bij vluchtelingen? Zo ja, 
 
welke? Zo nee, kan het kabinet nader toelichten waarom niet? Neemt het kabinet 
 
 
aanvullende concrete maatregelen om de voorlichting over hulp bij seksuele 
 
gezondheidsproblemen te bevorderen bij buitenlandse studenten? Zo ja, welke? 
 
Zo nee, kan het kabinet nader toelichten waarom niet? 
 
 
Het COA heeft de taak om asielzoekers te informeren over hoe de zorg in 
 
Nederland is georganiseerd. Ook het signaleren van sociaal-medische problemen 
 
en het begeleiden van minder redzame asielzoekers behoren tot de taken van het  
 
COA. De GGD geeft in elk azc groepsvoorlichting over verschillende thema’s zoals 
 
seksuele gezondheid. Aan de hand van voorlichting aan specifieke doelgroepen, 
 
zoals vluchtelingen en buitenlandse studenten, worden bewustwording, kennis en 
 
vaardigheden op het gebied van seksuele gezondheid vergroot. Dit wordt gedaan 
 
door de door VWS gesubsidieerde instellingen.  
 
De leden van de GroenLinks-fractie lezen dat jongeren tot 25 jaar bij CSG’s  
 
terecht kunnen voor sense-consulten vanuit de CSG. Genoemde leden vragen het 
 
kabinet hoeveel jongeren tot 25 jaar zich bewust zijn van deze mogelijkheid? 
 
Mocht dit niet bekend zijn, zou dit dan in kaart gebracht kunnen worden? Welke 
 
maatregelen zal het kabinet nemen om erop toe te zien dat alle jongeren, of in 
 
ieder geval het merendeel van de jongeren, zich bewust is van deze mogelijkheid?  
 
Welke maatregelen worden al genomen om jongeren te informeren over deze 
 
optie? Zou het kabinet per maatregel kunnen toelichten in hoeverre deze heeft 
 
bijgedragen aan het bewustzijn? Daarnaast vragen genoemde leden het kabinet 
 
waarom gekozen is voor een leeftijdsgrens van 25 jaar. Zou het kabinet dit besluit  
nader kunnen toelichten? Heeft het kabinet zicht op hoe groot de behoefte aan 
 
Pagina 33 van 55 
dergelijke sense-consulten is bij personen ouder dan 25 jaar? Zo ja, zou het 

 
 
 
 
 
Er is zicht op het aantal consulten via de verplichte gegevensregistratie via het 
 
RIVM (ongeveer 150.000 consulten per jaar). Het is onbekend hoeveel personen 
 
 
behoren tot de kwetsbare groepen, en daarmee is het dus ook niet mogelijk om te 
 
achterhalen welke personen zich bewust zijn van deze mogelijkheid. De CSG’s 
 
zien erop toe dat de mensen die een hoger risico hebben op een soa of hiv 
 
vindlocatie (online danwel fysiek) ook daadwerkelijk worden geïnformeerd over 
 
deze optie. Dit doen zij onder andere met communicatiecampagnes richting 
 
 
specifieke doelgroepen op lokaal/regionaal niveau, voorlichting via het onderwijs 
 
en op plekken waar de doelgroep zich bevindt zoals festivals en 
 
uitgaansgelegenheden. Bepaalde groepen, zoals sekswerkers worden onder 
 
andere online geïnformeerd via fora en websites. We meten niet per maatregel het 
 
effect op het bewustzijn.  
 
De leden van de GroenLinks-fractie lezen dat het kabinet erkent dat er blinde  
 
vlekken in ons beeld van de seksuele gezondheid in Nederland bestaan. Zou het 
 
kabinet nader kunnen toelichten welke partijen mee zullen werken aan het 
 
opstellen van een meetbare definitie en indicatoren van seksuele gezondheid? 
 
Zullen bijvoorbeeld ook leden van de bevolking gevraagd worden voor hun input? 
 
 
Welke maatregelen zal het kabinet nemen om te faciliteren dat er een 
 
representatief beeld tot stand komt? Welke maatregelen zal het kabinet nemen 
 
om ervoor te zorgen dat er voldoende leefstijlmonitoring van de staat van 
 
seksualiteit en seksuele beleving komt? Overigens lezen genoemde leden dat het 
 
kabinet constateert dat er zicht gehouden moet worden op de impact van 
 
 
(chronische) aandoeningen op iemand zijn seksuele gezondheid. Zou het kabinet 
 
nader kunnen toelichten welke aandoeningen zij hier bedoelen? Zou het kabinet 
 
hierbij per aandoening kunnen toelichten of de impact op de seksuele gezondheid 
 
al onderzocht wordt en zo ja, op welke manier? 
 
 
Bepaalde aspecten van seksuele gezondheid zijn goed in beeld. Zo is er 
 
 
bijvoorbeeld een gedegen monitoring en surveillance van soa en hiv bij de 
 
belangrijkste risicogroepen. Er zijn ook blinde vlekken, zoals bijvoorbeeld dat er in 
 
Nederland geen representatief beeld is van de incidentie van soa’s in de algehele 
 
bevolking door het ontbreken van periodieke surveys op dat gebied. Daarnaast 
 
bestaat het vermoeden dat bestaande databronnen onvoldoende worden 
 
 
betrokken bij het in kaart brengen van de algemene seksuele gezondheid. We 
 
zetten in op het vertalen van de werkdefinitie van de WHO naar een meetbare 
 
definitie en indicatoren. Het doel is om te komen tot een representatief, meetbaar 
 
beeld van de WHO-werkdefinitie. Met een verkenning wordt onder andere 
 
inzichtelijk gemaakt welke aspecten de surveillance en monitoring wel/niet goed in  
 
beeld brengt, door welke partijen deze al dan niet worden uitgevoerd, welke 
 
databronnen/partijen onvoldoende betrokken worden en/of welke 
 
databronnen/partijen ontbreken. Dit geldt ook voor databronnen/partijen die de 
 
(chronische) aandoeningen raken. Het is niet mogelijk om op dit moment nader te 
 
kunnen toelichten om welke aandoeningen het gaat, en welke impact deze hebben  
 
op de seksuele gezondheid. Dat is immers het doel van de verkenning. We denken 
 
eraan om partijen als het RIVM, de CSG’s en ZonMw te betrekken bij de 
 
verkenning. Ook bekijken we hoe we de bevolking zelf kunnen betrekken. 
 
 
De leden van de GroenLinks-fractie lezen dat het kabinet stelt dat de privacy van 
 
betrokkenen en wettelijke grondslagen voor gegevensdeling geborgd zullen 
 
 
worden bij de verkenning naar seksuele gezondheid in Nederland. Hierbij hebben 
 
genoemde leden nog enkele vragen met betrekking tot de wijze waarop dit zal 
 
gebeuren. Welke maatregelen zullen concreet genomen worden om de privacy van 
Pagina 35 van 55 
de betrokken te borgen? Welke maatregelen zullen concreet genomen worden om 

 
 
 
 
 
zullen in de loop van 2023 (kerndoelen) en 2024 (examenprogramma’s) een 
 
voorstel doen voor de positie hiervan in het bijgestelde curriculum. Bij de 
 
 
afwegingen om tot het voorstel te komen, gebruiken de teams diverse bronnen, 
 
waaronder het hier genoemde rapport. Nadat het nieuwe curriculum beproefd en 
 
aangescherpt is op basis van praktijkervaringen, zal het worden vastgelegd in 
 
wet- en regelgeving, zodat in de toekomst alle leerlingen te maken krijgen met 
 
het nieuwe onderwijsaanbod voor seksuele vorming. 
 
 
Heeft het kabinet zicht op de kwaliteit van seksuele voorlichting op het mbo? Zo  
 
ja, kan het kabinet toelichten hoeveel procent van de mbo-instellingen kwalitatief 
 
goede seksuele voorlichting biedt? Zo nee, is het kabinet bereid om dit in kaart te 
 
brengen? Welke concrete maatregelen gaat het kabinet nemen om de seksuele 
 
voorlichting op het mbo te verbeteren? Welke concrete maatregelen gaat het 
 
kabinet nemen om erop toe te zien dat studenten op het mbo zich voldoende  
 
bewust zijn van de risico’s die gepaard gaan met het niet gebruiken van 
 
condooms? Welke concrete maatregelen gaat het kabinet nemen om erop toe te 
 
zien dat studenten op het mbo zich voldoende bewust zijn van de risico’s die 
 
gepaard gaan met het niet gebruiken van anticonceptie? 
 
 
Van mbo-scholen wordt gevraagd om aandacht te besteden aan alle relevante 
 
 
thema’s van burgerschap, waaronder seksualiteit. Dit krijgt doorgaans vorm via 
 
een integrale aanpak. Scholen zijn vrij om nadruk te leggen op maatschappelijk 
 
relevante thema’s voor hen en de studenten. Scholen besteden bijvoorbeeld 
 
aandacht aan seksuele ontwikkeling, seksuele integriteit en seksuele diversiteit als 
 
onderdeel van lessen over gezonde leefstijl. Scholen bouwen voort op de  
 
informatie die jongeren hierover in het primair en voorgezet onderwijs al hebben 
 
gehad. 
 
 
Aandacht voor de seksuele gezondheid van jongeren op mbo-scholen is belangrijk. 
 
We dragen daarom financieel bij aan de jongerensite TestJeLeefstijl.nl. Deze 
 
stichting is een tool voor jongeren met betrouwbare informatie op het gebied van 
 
onder meer gezondheid, seksualiteit en andere vragen die jongeren tussen de 12  
 
en 25 kunnen hebben. We dragen ook financieel bij aan het expertisecentrum 
 
seksualiteit Rutgers, dat zich inzet voor verbetering van seksuele gezondheid. 
 
Rutgers biedteen handreiking voor docenten ter ondersteuning bij de behandeling 
 
van het thema seksuele gezondheid. Verder ontsluit en deelt het Expertisepunt  
 
Burgerschap handreikingen voor goede seksuele voorlichting. Scholen kunnen 
 
voor advies en ondersteuning ook terecht bij de GGD in hun regio. 
 
 
Het is belangrijk dat meer scholen in het primair, speciaal, voortgezet en 
 
middelbaar beroepsonderwijs structureel werken aan seksuele vorming. Daarom is 
 
de Stimuleringsregeling Gezonde Relaties en Seksualiteit van de Gezonde School 
 
in 2018 gestart. De Gezonde School biedt de infrastructuur en kwaliteitsborging  
 
op gezondheid bevorderende thema’s, waaronder relaties en seksualiteit. Scholen 
 
kunnen met de bijdrage bijvoorbeeld gastdocenten of theaterproducties inzetten. 
 
Hiermee kan in de klas of op school extra aandacht worden besteed aan seksuele 
 
vorming. Er is binnen de regeling nog ruimte om 450 scholen toe te laten, waarbij 
 
mbo-scholen’ voorrang krijgen.  
 
 
Daarnaast vragen genoemde leden het kabinet of het zicht heeft op de kwaliteit 
 
van seksuele voorlichting op onderwijsinstellingen per onderwijstype. Zo ja, kan 
 
het kabinet toelichten hoeveel procent van de onderwijsinstellingen per 
 
onderwijstype kwalitatief goede seksuele voorlichting biedt? Zo nee, is het kabinet 
 
bereid om dit in kaart te brengen? Welke concrete maatregelen gaat het kabinet 
Pagina 37 van 55 
nemen om de seksuele voorlichting op het onderwijs te verbeteren? Welke 

 
 
 
 
 
gemeenten kunnen doen en hoe VWS hierin kan ondersteunen. We beginnen 
 
hierbij met gesprekken met het RIVM, de CSG’s en de gemeenten via de VNG. Op 
 
 
basis hiervan bekijken we op welke wijze gemeenten kunnen worden ondersteund 
 
om te komen tot meer integraal beleid ter bevordering van de seksuele 
 
gezondheid. Deze ondersteuning biedt het ministerie van VWS sinds 2011, 
 
bijvoorbeeld via het themadeel seksuele gezondheid van de Handreiking Gezonde 
 
Gemeente. Hieraan raakt de huidige inzet om te komen tot een regionale aanpak 
 
 
seksueel geweld. In een pilot met vijf regio’s worden bouwstenen ontwikkeld om 
 
gemeenten handvatten te bieden bij het inrichten van een integrale, effectieve 
 
aanpak seksueel geweld op regionaal niveau. Hierbij is preventie van seksueel 
 
geweld ook nadrukkelijk onderdeel. 
 
 
Ook bekijken we hoe we ons eigen beleid op seksuele gezondheid meer integraal 
 
kunnen vormgeven. Met deze beleidsvisie is hieraan een begin gemaakt, en het  
 
ontwikkelen van het Nationaal Actieprogramma Seksueel Geweld en Seksueel 
 
Grensoverschrijdend Gedrag een volgende stap. 
 
 
De leden van de GroenLinks-fractie lezen dat het kabinet van plan is om de 
 
komende jaren in gesprek te gaan met gemeenten over wat nodig is om seksuele 
 
gezondheid op lokaal niveau te bevorderen. Genoemde leden vragen het kabinet 
 
 
of er zicht is op het niveau van seksuele gezondheid per gemeente. Zo ja, zal het 
 
kabinet extra ondersteuning bieden aan gemeenten waar het niveau van seksuele 
 
gezondheid relatief laag is en op welke wijze zal zij dit doen? Daarnaast lezen 
 
genoemde leden dat het kabinet de Handreiking Gezonde Gemeente aanhaalt als 
 
voorbeeld van ondersteuning vanuit het ministerie van VWS. Zou het kabinet per  
 
gemeente kunnen toelichten welke impact de Handreiking Gezonde Gemeente 
 
concreet heeft gehad? Tevens lezen genoemde leden dat er verwezen wordt naar 
 
een lopende pilot met vijf regio’s. Zou het kabinet nader kunnen toelichten hoe 
 
het er nu voor staat met deze pilot? In welk stadium bevindt de pilot zich? Zou het 
 
 
kabinet al resultaten van de pilot kunnen delen? Zo nee, wanneer verwacht het 
 
kabinet wel resultaten te kunnen delen? 
 
 
Voor de pilot is een uitvraag gedaan welke regio’s in willen zetten op de 
 
(door)ontwikkeling van de aanpak van seksueel geweld op regionaal niveau. Op 
 
basis van deze uitvraag hebben vijf regio’s zich aangemeld, welke ambitie hadden 
 
om de aanpak vorm te geven en door te ontwikkelen en capaciteit konden  
 
vrijmaken voor de ondersteuning. De regio’s zijn ondersteund in de 
 
doorontwikkeling van de aanpak, met als resultaat landelijke bouwstenen die door 
 
alle regio’s kunnen worden benut. Eind van dit jaar zullen deze bouwstenen 
 
gereed zijn en openbaar worden gemaakt. 
 
 
Gemeenten hebben veelal beleid rondom belangrijke deelonderwerpen als het 
 
voorkomen van en ondersteunen bij onbedoelde zwangerschap en het tegengaan  
 
van seksueel grensoverschrijdend gedrag of seksueel geweld. We roepen 
 
gemeenten en GGD’en op eigen beleid te vormen vanuit een integrale visie, en in 
 
richtlijnen in te zetten op gerichte samenwerking of doorverwijzing. De komende 
 
jaren zullen we met gemeenten in gesprek gaan over wat nodig is om seksuele 
 
gezondheid op lokaal niveau te bevorderen, wat gemeenten kunnen doen en hoe  
 
VWS hierin kan ondersteunen. 
 
 
Het RIVM ondersteunt professionals werkzaam bij gemeenten en GGD’en met een 
 
aanpak en praktische hulp (instrumenten, voorbeelden, actuele kennis, erkende 
 
interventies, advies op maat) bij het integraal werken aan 
 
gezondheidsvraagstukken op het gebied van leefstijl en leefomgeving ter 
Pagina 39 van 55 
bevordering van de gezondheid van hun inwoners. De informatie is te vinden op 

 
 
 
 
 
wat hun behoefte is met betrekking tot zorgverlening? Op welke manier zullen zij 
 
betrokken worden? 
 
 
De gesprekken over de invulling en uitvoering van de verkenning worden op dit 
 
moment gevoerd. De exacte startdatum van de verkenning is nog niet bekend,  
 
maar het streven is dat de verkenning eind 2023 wordt opgeleverd. 
 
 
De leden van de GroenLinks-fractie lezen dat er gewerkt wordt aan gerichte 
 
publiekscommunicatie om onbedoelde zwangerschappen te voorkomen. Zou het 
 
kabinet nader kunnen toelichten hoe deze gerichte publiekscommunicatie 
 
vormgegeven zal worden? Zou het kabinet nader kunnen toelichten welke 
 
 
aanvullende concrete maatregelen genomen zullen worden om onbedoelde 
 
zwangerschappen te voorkomen? Zou het kabinet kunnen toelichten in hoeverre 
 
publiekscommunicatie effectief is gebleken in het voorkomen van onbedoelde 
 
zwangerschappen? 
 
 
Op 14 oktober jl. is de aanpak onbedoelde en ongewenste zwangerschap met de 
 
Kamer gedeeld. Er wordt geïnvesteerd in het verder op gang brengen van het  
 
maatschappelijk gesprek over regie op de kinderwens, het voorkomen van een 
 
onbedoelde en/of ongewenste zwangerschap en over abortus. Hierbij hebben we 
 
aandacht voor de gedeelde verantwoordelijkheid van vrouwen én mannen. We 
 
willen afrekenen met foutieve beelden, taboes en stigma’s. In 2022 is begonnen 
 
 
met een inventarisatie daarvan, zodat in 2023 kan worden gestart met activiteiten 
 
die verbetering moeten brengen. We werken hierbij nauw samen met veldpartijen 
 
zoals het Fiom en Rutgers die veel kennis hebben over het onderwerp en ervaring 
 
hebben met het bereiken van de verschillende (sub)doelgroepen met een 
 
specifieke boodschap.  
 
Over de effectiviteit van publiekscommunicatie die door VWS op dit gebied is  
 
geïnitieerd kan worden gemeld dat er in het kader van het Zevenpuntenplan 
 
onbedoelde zwangerschappen door de toenmalige staatssecretaris van VWS drie 
 
campagnes zijn gelanceerd: 
 
 
1. Voor al je vragen over seks. Check sense.info (dec. 2019/jan. 2020). 
 
Doel: Bekendheid Sense.info vergroten. 
 
 
2. Welk voorbehoedsmiddel past bij jou? (maart – juni 2021). 
 
Kenniscampagne over voorbehoedsmiddelen (om uiteindelijk onbedoelde 
 
zwangerschappen te voorkomen).  
 
3. Zin? Lekker? Fijn? Seks heb je samen: praat met elkaar over wat je wel  
 
en niet wil. 
 
 
Deze campagnes zijn afzonderlijk van elkaar geëvalueerd. De resultaten van die 
 
evaluaties zijn positief: de campagnes kenden een groot bereik en zijn positief 
 
ontvangen. Het bepalen van het precieze effect op het terugdringen van het 
 
aantal onbedoelde zwangerschappen is moeilijk te bepalen. Veel factoren hebben 
 
hierop immers invloed. En we zetten op tal van verschillende manieren in op het 
 
 
voorkomen van onbedoelde en ongewenste zwangerschappen. 
 
 
De leden van de GroenLinks-fractie lezen dat er signalen zijn dat de kerndoelen in 
 
het onderwijs op dit moment te open zijn geformuleerd. Zou het kabinet nader 
 
kunnen toelichten om wat voor signalen dit gaat? Zou het kabinet nader kunnen 
 
toelichten hoe vaak dit probleem is aangekaart? Daarnaast lezen genoemde leden 
 
dat het kabinet scholen zal ondersteunen die aandacht willen besteden aan 
 
gezonde relaties en seksualiteit. Hoe zal het kabinet dit aanpakken met betrekking Pagina 41 van 55 

 
 
 
 
kwetsbare groepen in de praktijk? Welke andere concrete maatregelen zullen 
genomen worden om ervoor te zorgen dat de toegankelijkheid van anticonceptie 
verbeterd wordt? 
De barrières die mensen ervaren bij anticonceptie verschillen en zijn niet 
uitsluitend van financiële aard. Het kan bijvoorbeeld voor mensen moeilijk zijn om 
tijdig een keuze te maken voor passende anticonceptie, om die anticonceptie dan 
ook te verkrijgen of om deze consequent goed te gebruiken. De toegankelijkheid 
van anticonceptie is, kortom, vaak een groter probleem dan de kosten. 
Anticonceptie gratis maken voor iedereen is voor dit probleem geen oplossing. 
 
In de aanpak onbedoelde en ongewenste zwangerschap, die op 14 oktober jl. met 
uw Kamer is gedeeld, staat dat we de toegang tot (gratis) anticonceptie voor 
personen in een kwetsbare situatie verbeteren. Bij het bepalen van onze acties is 
gezocht naar aansluiting op al bestaande en voor professionals bekende 
methoden. We vergroten daarom de toegang tot Nu Niet Zwanger door extra in te 
zetten op landelijke beschikbaarheid in alle gemeenten en het aansluiten van 
meer instellingen en professionals uit het medisch en sociaal domein op de lokale 
Nu Niet Zwanger-programma’s. Op die manier verwachten we dat nog veel meer 
mensen in een kwetsbare situatie betere toegang zullen krijgen tot Nu Niet 
Zwanger en daarmee tot ondersteuning bij het nemen van regie op hun 
kinderwens, waarvan anticonceptie een onderdeel kan zijn. En we zorgen ervoor 
dat de anticonceptie voor de Nu Niet Zwanger-cliënten die dit niet zelf kunnen 
betalen, voor hen wordt betaald. Hiervoor komen we gemeenten tegemoet die 
deze kosten momenteel nog volledig zelf dragen. Daarnaast werken we met de 
abortussector aan manieren om vrouwen die een abortus ondergaan beter en met 
meer tijd te kunnen voorlichten over anticonceptie mogelijkheden. Die extra tijd 
kan de abortusarts of verpleegkundige in de kliniek naar eigen inzicht gebruiken 
voor die vrouw die de extra uitleg en begeleiding nodig heeft: voor en/of na afloop 
van de ingreep. We starten in juli 2023 met het invoeren van de mogelijkheid voor 
meer consultijd voor de abortusarts of de verpleegkundige in de abortuskliniek om 
dit onderwerp te bespreken daar waar zij dit nodig en wenselijk vinden. 
 
Bovendien bestaan er nu al diverse mogelijkheden voor gratis anticonceptie. In de 
Zorgverzekeringswet is anticonceptie voor mensen onder de 18 jaar onderdeel 
van het verzekerd pakket, voor mensen tussen de 18 tot 21 jaar is dat ook zo 
maar valt het wel onder het verplicht eigen risico. Anticonceptie zit bij een deel 
van de gemeentepolissen in het aanvullend pakket. En mensen kunnen soms 
gebruik maken van gemeentelijke regelingen en vergoedingen mochten zij moeite 
hebben met het betalen van anticonceptie. Er zijn tot slot mogelijkheden voor 
gratis langdurige anticonceptie in de abortuskliniek na een abortus voor personen 
in een (financieel) kwetsbare positie. 
 
 
Daarnaast merken genoemde leden op dat een motie van de leden Ploumen en 
 
Westerveld met betrekking tot het uitbreiden van het begrip kwetsbaarheid is 
 
aangenomen. In de brief aan de Kamer van 14 oktober jl. wordt verklaard hieraan  
 
invulling te geven door dezelfde omschrijving te hanteren zoals gebruikt wordt in 
 
het programma Kansrijke Start, de gemeente Rotterdam en Erasmus MC. Zou het 
 
kabinet nader kunnen toelichten waarom ervoor is gekozen om deze omschrijving 
 
te gebruiken? Genoemde leden merken op dat de omschrijving stelt dat een  
 
professional uit het sociale of medische domein één of meerdere risicofactoren 
 
moet hebben gesignaleerd. Welke concrete maatregelen neemt het kabinet om 
 
erop toe te zien dat deze professionals voldoende en de juiste handvaten hebben 
 
om zulke afwegingen te maken? Erkent het kabinet dat met deze omschrijving 
Pagina 43 van 55 
potentieel een aanzienlijk deel van kwetsbare groepen wordt buitengesloten, 

 
 
 
 
 
de wachttijden oplopen bij de CSG’s worden altijd doorverwezen naar hun huisarts 
 
en in veel gevallen gewezen op betrouwbare online test-aanbieders. Door de 
 
 
huidige verdeelsleutel staan sommige regio’s zwaarder onder druk dan andere, 
 
onder andere gerelateerd aan de toegenomen ambitie van CSG’s om bepaalde 
 
risicogroepen te willen bedienen. Wachttijden verschillen daardoor per regio en 
 
per risicogroep. De financiële drempels voor soa-zorg bij de eerstelijnszorg zijn 
 
gegroeid met het over de jaren heen gegroeide eigen-risico. Er zijn signalen dat 
 
 
zorgverleners niet altijd over voldoende kennis (menen te) beschikken, wat 
 
impact kan hebben op de behandeling of bejegening van patiënten. Het is 
 
daarmee de vraag in hoeverre de ASG-regeling nog functioneert als aanvullend 
 
vangnet. Deze omstandigheden resulteren ook in vragen over de gelijke toegang 
 
tot zorg, óók binnen en tussen de risicogroepen. Er wordt ingezet op een  
 
toekomstverkenning van de positionering van de ASG-regeling binnen het 
 
zorgstelsel, voldoende juist geschoold personeel, prioritering binnen en tussen de 
 
ASG-risicogroepen, drempels verminderen en stimuleren van nieuwe 
 
samenwerkingen in de zorgverlening. 
 
 
De leden van de GroenLinks-fractie lezen dat er voor bepaalde groepen soms 
 
 
meer en andere inspanningen vereist zijn om hen te bereiken. Echter staan de 
 
outreach-activiteiten om deze groepen te bereiken op verschillende plaatsen onder 
 
druk. Welke concrete maatregelen zal het kabinet nemen om de druk bij deze 
 
outreach-activiteiten te verlichten? Welke concrete maatregelen zal het kabinet 
 
nemen om ervoor te zorgen dat deze groepen toch bereikt worden? 
 
 
Outreach activiteiten met als doel preventie door voorlichting van het publiek  
 
behoren gefinancierd te worden uit de gemeentelijke bijdragen aan de GGD en 
 
behoren tot de collectieve preventieactiviteiten, maar worden vaak uitgevoerd 
 
binnen de ASG-regeling. Om een beter beeld te krijgen van de verdeling van de 
 
verantwoordelijkheden en taken wordt er ingezet op een toekomstverkenning van 
 
 
de positionering van de ASG-regeling binnen het zorgstelsel en de Wet publieke 
 
gezondheid. Daarnaast is ook aandacht voor prioritering binnen en tussen de 
 
ASG-risicogroepen, het oplossen van problemen rond inzet van voldoende juist 
 
geschoold personeel, mogelijkheden om drempels te verlagen en stimuleren van 
 
nieuwe samenwerkingen in de zorgverlening. Dit alles tezamen moet leiden tot 
 
 
verlichting van de druk bij de uitvoering van outreach-activiteiten. 
 
 
De leden van de GroenLinks-fractie lezen dat momenteel seksuologische zorg in 
 
de tweedelijnszorg alleen vergoed wordt indien een seksueel probleem gepaard 
 
gaat met een DSM-5 diagnose. Genoemde leden vinden dit echter zorgelijk 
 
vanwege het risico dat personen die het meest gebaat zouden zijn bij 
 
seksuologische zorg deze wegens financiële obstakels niet zouden kunnen  
 
ontvangen. Heeft het kabinet zicht op hoeveel personen gebruik maken van 
 
seksuologische zorg in de tweedelijnszorg? Zo ja, om hoeveel personen gaat dit? 
 
Zo nee, zou er een inschatting gemaakt kunnen worden? Is er binnen de reguliere 
 
geestelijke gezondheidszorg (ggz) voldoende gespecialiseerde kennis met 
 
 
betrekking tot seksuele problematiek om personen met bijvoorbeeld seks- 
 
gerelateerde trauma’s adequaat te helpen? Zouden personen met bijvoorbeeld 
 
seks-gerelateerde trauma’s niet meer baat hebben bij seksuologische zorg? Zou 
 
het kabinet kunnen verkennen of er financiële ruimte is om de voorwaarde van 
 
een DSM-5 diagnose te schrappen? 
 
 
Er is – naar ons weten – geen overzicht van hoeveel personen gebruik maken van  
seksuologische zorg in de tweedelijnszorg. Dit is ook lastig om te bepalen, omdat 
 
Pagina 45 van 55 
er geen inzicht is in het aantal mensen die reguliere behandeling ontvangen 

 
 
 
 
 
voorbereid zal zijn op toekomstige infectieziekte-uitbraken die impact hebben op 
 
de soa-zorg? 
 
 
In het kader van de pandemische paraatheid werkt VWS aan het versterken van 
 
GGD’en in hun taak in de bestrijding van infectieziekten. Soa-bestrijding wordt  
 
hierin meegenomen. Zo wordt momenteel onderzocht in hoeverre de basis van 
 
GGD’en in de infectieziektebestrijding op orde is, wat er nog nodig is en wat we 
 
kunnen leren van de covid-19 pandemie. Bovendien willen de integrale aandacht 
 
voor seksuele gezondheid door gemeenten versterken vanuit hun  
 
verantwoordelijkheid voor collectieve preventie in het kader van de wet publieke 
 
gezondheid. 
 
 
De leden van de GroenLinks-fractie lezen dat het kabinet de betrokken partijen 
 
oproept om gezamenlijk afspraken te maken over het testen en behandelen van 
 
soa’s. Op welke manier zal het kabinet hen hierin ondersteunen? 
 
 
We blijven betrokken partijen wijzen op nut en noodzaak van een effectief en 
 
efficiënt test- en behandelbeleid. De primaire verantwoordelijkheid voor het test-  
 
en behandelbeleid ligt bij de zorgprofessionals in hun professionele richtlijnen. Het 
 
RIVM neemt samen met de betrokken partijen het voortouw op de vraag of deze 
 
richtlijnen moeten worden herzien. 
 
 
De leden van de GroenLinks-fractie lezen dat er signalen zijn dat onder 
 
zorgverleners die met (potentiële) hiv-patiënten in aanraking komen het niet 
 
 
bekend is dat het hiv-virus niet langer overdraagbaar is als het goed is 
 
onderdrukt. Zou het kabinet nader kunnen toelichten om wat voor signalen dit 
 
gaat? Welke concrete maatregelen gaat het kabinet nemen om ervoor te zorgen 
 
dat de voorlichting over het hiv-virus voor de gehele bevolking verbeterd wordt? 
 
Welke concrete maatregelen gaat het kabinet nemen om ervoor te zorgen dat  
 
zorgverleners voldoende geïnformeerd zijn over het hiv-virus? 
 
 
Voor professionals zijn richtlijnen ontwikkeld over hiv en eventueel kan er gebruik 
 
worden gemaakt van de beschikbare nascholingsmogelijkheden. Aan de hand van 
 
algemene publieksvoorlichting wordt de bewustwording, kennis en vaardigheden 
 
op het gebied van seksuele gezondheid vergroot, waarmee onjuiste of ongegronde 
 
 
aannames als stigma’s ontkracht worden. Dit wordt gedaan door de door VWS 
 
gesubsidieerde instellingen via onder andere de website sense.info en het 
 
lespakket Lang Leve de Liefde. Ook wordt door het RIVM samen met het veld 
 
gewerkt aan een Nationaal Actieplan Soa, hiv en seks waarin ook hiervoor 
 
aandacht zal zijn.  
 
De leden van de GroenLinks-fractie lezen dat het bereiken van personen in  
 
moeilijk bereikbare groepen vraagt om specifieke inzet en alertheid van zorg- en 
 
hulpverleners. Daarnaast lezen genoemde leden dat de door het ministerie van 
 
VWS gesubsidieerde instellingen zich hiervoor inspannen. Zou het kabinet nader 
 
kunnen toelichten op welke manieren de door het ministerie gesubsidieerde 
 
 
instellingen zich hiervoor inspannen? Welke concrete maatregelen neemt het 
 
kabinet om de zorg- en hulpverleners te ondersteunen bij het verzorgen van deze 
 
specifieke inzet en alertheid? 
 
 
Zoals de beleidsvisie aangeeft, is het doel dat inwoners van Nederland, waaronder 
 
vanzelfsprekend ook kwetsbare doelgroepen vallen, dusdanig goed geïnformeerd 
 
dat zij op basis hiervan in staat zijn om keuzes te maken over hun seksuele  
gezondheid. Dit houdt onder andere ook in dat zij kennis hebben van de 
 
Pagina 47 van 55 
verschillende mogelijkheden tot seksuologische zorg en in vrijheid de keuze 

 
 
 
 
De leden van de GroenLinks-fractie vinden het opmerkelijk dat binnen de 
beleidsvisie geen aandacht is geschonken aan het aankaarten van seksueel 
grensoverschrijdend gedrag. Zou het kabinet nader kunnen toelichten welke 
concrete maatregelen genomen zullen worden om erop toe te zien dat jongeren 
ook voldoende geïnformeerd worden over het herkennen van seksueel 
grensoverschrijdend gedrag? Zou het kabinet ook nader kunnen toelichten welke 
concrete maatregelen genomen zullen worden om jongeren goed te informeren 
over de mogelijkheden voor het aankaarten van seksueel grensoverschrijdend 
gedrag? Zou het kabinet ook nader kunnen toelichten welke concrete maatregelen 
genomen zullen worden om seksueel grensoverschrijdend gedrag beter 
bespreekbaar te maken binnen het onderwijs? Zou het kabinet ook nader kunnen 
toelichten welke concrete maatregelen genomen zullen worden om erop toe te 
zien dat jongeren voldoende geïnformeerd zijn over hulpverleners waar zij terecht 
kunnen na slachtoffer te zijn geweest van seksueel grensoverschrijdend gedrag? 
Op 13 januari jl. is het Nationaal Actieprogramma Aanpak Seksueel Geweld en 
21 
Seksueel Grensoverschrijdend Gedrag gedeeld met de Kamer. Hiermee zet het 
kabinet in op een duurzame cultuurverandering, waarin seksueel 
grensoverschrijdend gedrag en seksueel geweld snel gesignaleerd en voorkomen 
wordt. Een stap richting deze beoogde cultuurverandering is het vergroten van 
kennis en het bewustzijn in de samenleving. Het moet normaal worden om met 
elkaar te bespreken wat je wensen zijn, waar je grenzen liggen en om elkaar aan 
te spreken als grenzen overschreden (dreigen te) worden. Hierbij is specifieke 
aandacht voor de opgroeiende generatie. In het actieprogramma zijn hiervoor 
concrete maatregelen opgenomen – onder andere gericht op het onderwijs, de 
zorg en hulpverleners. 
Daarnaast voorziet Sense.info jongeren van allerlei informatie over seksuele 
gezondheid, waaronder seksueel grensoverschrijdend gedrag. Jaarlijks trekt de 
website sense.info zo’n 4-6 miljoen bezoekers en worden ruim 4000 cliënten via 
de infolijn bediend. Per jaar worden daarnaast landelijk zo’n 900-1000 
chatgesprekken gevoerd door CSG’s, participatie verschilt nauwelijks per regio. De 
infolijn en de chatmogelijkheid vormen onderdeel van de stepped care aanpak 
waarbij de website de basis vormt en er naar behoefte en afhankelijk van de 
hulpvraag online, dan wel face-to-face contact mogelijk is. 
De leden van de GroenLinks-fractie zijn tevens teleurgesteld dat er binnen de 
beleidsvisie geen aandacht is besteed aan seksuele diversiteit, in het bijzonder 
aseksualiteit en transseksualiteit. Welke concrete maatregelen zal het kabinet 
nemen om erop toe te zien dat binnen het onderwijs aandacht geschonken zal 
worden aan deze onderwerpen? Welke concrete maatregelen zal het kabinet 
nemen om erop toe te zien dat ze deze groepen bereiken met hun voorlichting? 
Welke concrete maatregelen zullen genomen worden om aseksualiteit beter 
bespreekbaar te maken tijdens seksuele voorlichting in het onderwijs? 
Van leerlingen in primair en voortgezet onderwijs wordt verwacht dat zij leren 
‘respectvol om te gaan met seksualiteit en met diversiteit binnen de samenleving, 
waaronder seksuele diversiteit’. De term ‘seksuele diversiteit’ is een paraplu waar 
ook aseksualiteit en transseksualiteit onder kunnen vallen. Scholen hebben de 
vrijheid om volgens eigen visie invulling te geven aan de kerndoelen. 
 
 
 
 
 
Pagina 49 van 55 
21
 Kamerstuk 34843 nr. 67. 

 
 
 
 
 
valt vanzelfsprekend ook de keuze om geen seksuele (en/of romantische) relaties 
 
aan te gaan met andere personen. 
 
 
 
Deelt het kabinet de opvatting dat pornografie een groot maatschappelijk  
 
probleem is? Wat gaat het kabinet hieraan doen? Welke maatregelen worden er 
 
genomen om de beschikbaarheid en kijken van pornografie tegen te gaan? De 
 
leden van de SGP-fractie vragen in het bijzonder aandacht voor mensen die 
 
verslaafd zijn aan pornografie. Welke maatregelen treft het kabinet om porno- en 
 
 
seksverslaving tegen te gaan? 
 
 
We zetten in op het vermogen van individuen om seksueel je eigen regie te 
 
voeren. Op individueel niveau vereist dit kennis, vaardigheden en vrijheid om naar 
 
eigen invulling plezierige, veilige en gelijkwaardige seksuele belevingen te kunnen 
 
aangaan. Binnen de gezondheidszorg is nog geen consensus bereikt over of een 
 
porno- of seksverslaving bestaat, hoewel het wel een uitingsvorm kan zijn van de  
 
DSM-classificatie parafile en hyperseksuele stoornissen. Deze verslavingen zijn in 
 
ieder geval (nog) niet opgenomen in de DSM-5 als eigenstandige diagnose, wel is 
 
er voor de ggz een kwaliteitsstandaard Parafiele en hyperseksuele stoornissen. 
 
Hiermee is door zorgprofessionals gedefinieerd wat voor mensen met deze 
 
stoornissen goede zorg is.  
 
 
De leden van de SGP-fractie missen verder een verbinding tussen de visie van het 
 
kabinet op seksuele gezondheid en de praktijk van prostitutie in Nederland. 
 
Prostitutie is geen liefdevol samenleven van man en vrouw, maar misbruik van 
 
vrouwen en een vorm van slavernij. De leden van de SGP-fractie vragen het 
 
kabinet welk signaal uitgaat van het in stand houden van de prostitutieketen. 
 
 
Welke visie op vrouwen, relaties en seks wordt hiermee gegeven, ook richting 
 
jonge mensen? Erkent het kabinet dat het zeer bevorderend zou zijn voor de 
 
seksuele gezondheid als er een einde zou worden gemaakt aan de prostitutie in 
 
ons land? 
 
 
Sekswerk is een legaal beroep in Nederland. Ons land kent geen verbod op 
 
prostitutie of op de exploitatie van prostitutie, en het Wetsvoorstel regulering 
 
 
sekswerk (hierna: de Wrs) brengt daarin geen verandering. 
 
 
Dat neemt niet weg dat het van groot belang is om prostitutie en andere vormen 
 
van sekswerk te reguleren om misstanden in de seksbranche te voorkomen of te 
 
verminderen. Daartoe wordt al geruime tijd gewerkt aan de Wrs. Ook beoogt de 
 
Wrs bij te dragen aan het creëren van een situatie waarin alle in de prostitutie 
 
 
werkzame personen, aan bepaalde voorwaarden voldoen, onder meer ten minste 
 
21 jaar zijn, zelfredzaam zijn, geen slachtoffer zijn van gedwongen prostitutie, 
 
adequaat geïnformeerd zijn over de risico’s van het werk, hun rechten op 
 
informatie en hun plichten kennen, en ten slotte weten waar kennis, zorg en hulp 
 
beschikbaar is om hun beroep zo veilig en gezond mogelijk te kunnen uitoefenen  
 
dan wel om te kunnen stoppen met dat werk. 
 
 
De Hygiënerichtlijn voor seksbedrijven en sekswerkers van het RIVM kan door 
 
seksbedrijven en sekswerkers worden gebruikt ten behoeve van het beperken van 
 
de verspreiding van infectieziekten zoals seksueel overdraagbare aandoeningen. 
 
Normen en adviezen uit de Hygiënerichtlijn kunnen worden opgenomen in het 
 
bedrijfsplan. De Wrs bepaalt dat een exploitant van een prostitutiebedrijf een  
 
bedrijfsplan moet hebben met daarin maatregelen op het gebied van hygiëne en 
 
van de gezondheid, de veiligheid, het zelfbeschikkingsrecht van de prostituees. De 
 
Wrs sluit aan op de Hygiënerichtlijn. 
Pagina 51 van 55 

 
 
 
 
 
De leden van de SGP-fractie lezen: ‘Seksuele ontwikkeling start al op jonge leeftijd 
 
en gaat het hele leven door.’ Deelt het kabinet de mening dat seksuele en 
 
 
relationele vorming van kinderen om veel prudentie vraagt? Vanaf welke leeftijd 
 
moet volgens het kabinet seksuele vorming op school starten? 
 
 
De kerndoelen van het basisonderwijs zien toe op het vormen van kinderen tussen 
 
de 4 en 12 jaar. De kerndoelen voor het vo gelden voor de onderbouw. Het 
 
aanbieden van de kerndoelen is verplicht maar scholen mogen hun eigen afweging 
 
maken rond de momenten waarop ze daar in de schoolloopbaan aandacht aan  
 
geven. 
 
 
Scholen starten naar eigen inzicht de leerlijn op een door hen gekozen moment, 
 
waarbij zij in vorm, tempo en inhoud natuurlijk oog dienen te hebben voor de 
 
ontwikkeling en belevingswereld van het kind. Scholen kunnen daarbij onder 
 
andere Expertisecentrum Rutgers en de aanbieders van lespakketten raadplegen 
 
om te bepalen wat passend is.  
 
Verder vragen de leden van de SGP-fractie hoe het kabinet de verbinding ziet  
 
tussen genderidentiteit en seksuele gezondheid. 
 
 
Seksuele gezondheid is meer dan de afwezigheid van seksueel overdraagbare 
 
aandoeningen (soa’s) of hiv, het voorkomen van onbedoelde zwangerschappen of 
 
het voorkomen van seksueel grensoverschrijdend gedrag of seksueel geweld. Het 
 
is het vermogen om seksueel je eigen regie te voeren. Op individueel niveau 
 
 
vereist dit kennis, vaardigheden en vrijheid om naar eigen invulling plezierige, 
 
veilige en gelijkwaardige seksuele belevingen te kunnen aangaan. Dit begint bij 
 
(het omarmen van) de eigen genderidentiteit. Van de samenleving vereist dit 
 
goede voorlichting en opvoeding, laagdrempelige ondersteuning en zorg. Het 
 
vergt een maatschappelijke context waarin wordt onderkend dat seksuele  
 
gezondheid ertoe doet voor iemands mentale en fysieke welzijn en gezondheid en 
 
waarin seksuele gezondheid, seksualiteit, seksueel plezier en wensen en grenzen 
 
bespreekbaar zijn. 
 
 
De leden van de SGP-fractie vinden het goed dat het kabinet niet alleen werk 
 
maakt van seksuele, maar ook van relationele vorming. Zij lezen dat dat ingezet 
 
 
wordt op relationele en seksuele vorming in een doorlopende leerlijn. Kan het 
 
kabinet toezeggen dat hierbij een gelijk speelveld gewaarborgd wordt voor álle 
 
aanbieders van interventies? 
 
 
Te allen tijde wordt aangaande lespakketten een gelijk speelveld gewaarborgd 
 
voor aanbieders van interventies. Dat geldt dus ook voor lespakketten over 
 
relationele en seksuele vorming. Tegelijkertijd waarborgen we ook de vrijheid van  
 
scholen een eigen keuze te maken in het aanbod dat er is. 
 
 
De leden van de SGP-fractie vragen of in het kader van voorlichting ook aandacht 
 
besteed wordt aan het doorprikken van allerlei mythes en fabeltjes over 
 
seksualiteit, bijvoorbeeld als het gaat om de leeftijd waarop jongeren seksueel 
 
actief worden. Is er naast het vermelden van de hoge mate van tevredenheid van 
 
 
Nederlanders ook aandacht voor het feit dat bijvoorbeeld bij relatieproblemen 
 
seksualiteit vaak een belangrijk thema is? 
 
 
Ja, daar is aandacht voor. Seksualiteit is namelijk een thema dat veel onderdelen 
 
van het leven raakt. Het is inherent aan seksualiteit die plaatsvindt in relatie tot 
 
anderen dat deze vorm van seksualiteit een relationeel aspect behelst. Om ervoor 
 
te zorgen dat meer scholen in het primair, speciaal, voortgezet en middelbaar 
Pagina 53 van 55 

 
 
 
 
onderzoek uitgevoerd naar de (online) manieren om ouders en opvoeders zo goed 
mogelijk te ondersteunen. De resultaten van dit onderzoek zijn op 13 januari jl. 
gedeeld met de Kamer, tezamen met het Nationaal Actieprogramma Seksueel 
22 
Grensoverschrijdend Gedrag en Seksueel Geweld. Op basis van het onderzoek 
wordt op dit moment bezien wat nodig is om ouders beter te kunnen 
ondersteunen. 
De leden van de SGP-fractie lezen dat het kabinet een wetswijziging in 
voorbereiding heeft waarmee onder meer de taken van de ASG binnen de Wet 
publieke gezondheid geborgd worden. Zij lezen dat ASG in feite worden 
beschouwd als deel van de publieke gezondheidszorg en de wetswijziging dus 
geen beleidsinhoudelijke wijzigingen bevat. Zij vragen het kabinet daarom wat de 
toegevoegde waarde is van de wetswijziging. 
Het doel van deze wetswijziging is om de uitvoering van de ASG-zorg te 
bestendigen en te kunnen blijven continueren. Met het wetsvoorstel wordt het 
wettelijke takenpakket van het RIVM uitgebreid met de taak om de landelijke 
regie te voeren op het terrein van de bestrijding van soa’s in samenhang met 
seksuele gezondheidszorg. In de praktijk voert het RIVM deze regietaak al uit, het 
voorliggende wetsvoorstel codificeert dit. De reden om het RIVM in de Wet 
publieke gezondheid (Wpg) een taak te geven, is dat hiermee de regietaak van 
het RIVM recht kan worden gedaan aan landelijke prioriteiten en regionale 
prioriteiten, die in de tijd en tussen GGD’en onderling kunnen verschillen. Op basis 
van de landelijke regietaak kan het RIVM de GGD’en opdragen om bepaalde 
activiteiten te verrichten op het terrein van de bestrijding van soa’s in samenhang 
met seksuele gezondheidszorg. Op die manier kan richting blijven worden 
gegeven aan de kwaliteit en de soort van de activiteiten. Het RIVM bewaakt 
vervolgens het proces en geeft inhoudelijke advies. Daarmee wordt de huidige, 
goed lopende praktijk gecontinueerd. 
Hoe doet het kabinet in het beleid recht aan lokale opvattingen in de Cariben als 
het gaat om seksualiteit en hoe wordt voorkomen dat mainstream opvattingen in 
Europees Nederland opgelegd worden aan de Caribische delen van Nederland? 
Wordt de inbreng van maatschappelijke organisaties daarbij duidelijk betrokken? 
De inzet van het ministerie van VWS is gericht op maatwerk. Samen met de 
openbare lichamen wordt bekeken hoe aangesloten kan worden op en rekening 
gehouden kan worden met de Caribische context. Zo lopen er op dit moment 
initiatieven om Europees Nederlandse materialen en informatie lokaal toepasbaar 
te maken. Dit vergt extra inzet en een zorgvuldige aanpak. Dit wordt gedaan in 
samenwerking met een diverse groep van professionals en inwoners van de 
verschillende eilanden. 
 
 
 
 
 
 
 
 
 
 
 
22
Pagina 55 van 55
 Rutgers. Waar ligt de grens?. Gepubliceerd op 19 december 2022. Bijlage bij Kamerstuk 
34843 nr. 67. 

