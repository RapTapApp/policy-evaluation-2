Feitelijke vragen onderzoek en plan van aanpak fiscale regelingen 
 
Vraag 1 
Is het mogelijk om de algemene heffingskorting koopkrachtneutraal af te schaffen middels 
bijvoorbeeld verlaging -en verhoging- van tarieven in de inkomstenbelasting? 
 
Antwoord op vraag 1 
Dit is tot op zekere hoogte mogelijk, maar er ontstaat wel een probleem bij AOW-gerechtigden. De 
algemene heffingskorting (AHK) bedraagt € 3.070 in 2023. Bij een tarief van 36,93% betekent dit 
dat een belastingplichtige over de eerste € 8.313 aan inkomen geen belasting betaalt. Er zou dan 
dus een eerste schijf moeten worden ingevoerd met een belastingtarief van 0% en die schijf zou 
dan moeten lopen tot een inkomen van € 8.313. Daarnaast zouden in die schijf ook de premies 
volksverzekeringen op 0% gezet moeten worden. Vanaf dat inkomen gaat dan een tarief gelden 
van 36,93% tot aan het afbouwpunt van de AHK (€ 22.662). Voor inkomens van € 22.662 tot € 
73.031 moet het tarief dan toenemen met 6,095% (naar 43,025%). Dit is het afbouwpercentage 
van de AHK. Het toptarief van 49,5% dat geldt vanaf € 73.031 wijzigt niet. 
 
Qua inkomenseffecten zit het probleem in de afbouw van de AHK. Voor AOW-gerechtigden bouwt 
de AHK af met 3,141%, terwijl zij dan wel geconfronteerd worden met een tariefsverhoging van 
6,095% conform de hierboven beschreven aanpassing van de tariefstructuur. Hierdoor ontstaat 
een extra opbrengst die eventueel wel gebruikt zou kunnen worden om de inkomenseffecten voor 
AOW-gerechtigden te dempen. Dit kan bijvoorbeeld door de ouderenkorting te verhogen en/of 
langzamer af te bouwen. Dit zal niet voor iedereen precies neutraal uitkomen. Daarnaast geldt nu 
nog dat de AHK volledig uitbetaalbaar is tegen partnerinkomen voor belastingplichtigen die 
geboren zijn voor 1 januari 1963. Dit voordeel zou verdwijnen als de AHK wordt afgeschaft en in 
de tarieven wordt versleuteld. 
 
Een simpelere variant zou zijn om alleen de afbouw van de AHK om te zetten in de tarieven. De 
AHK blijft dan wel bestaan en het budgettair belang van de regeling wordt groter, omdat ook 
hogere inkomens dan weer recht krijgen op de AHK. Er hoeft dan echter geen nieuwe tariefschijf 
ingevoerd te worden met een tarief van 0%. Wel kent deze variant dezelfde problemen voor wat 
betreft de inkomenseffecten voor AOW-gerechtigden. 
Vraag 2 
Kennen andere landen een soortgelijke regeling als de arbeidskorting? Zouden de doelen die de 
arbeidskorting ook kunnen worden behaald op een andere manier? 
Antwoord op vraag 2 
Ja, zo kennen Frankrijk en het Verenigd Koninkrijk soortgelijke regelingen vormgegeven als 
1
heffingskorting. Het doel van de arbeidskorting is het stimuleren van arbeidsparticipatie en 
daarmee samenhangend, het verkleinen van de armoedeval. Beide doelen kunnen op alternatieve 
wijze worden behaald, bijvoorbeeld door het verlagen van de uitkeringen of een alternatieve 
afbouw van inkomensafhankelijke regelingen. Wel is het zo dat dergelijke alternatieven 
ongetwijfeld gepaard gaan met inkomenseffecten, budgettaire effecten en/of een verandering van 
de prikkel om te werken. 
Vraag 3 
Welke fiscale regelingen, al dan niet in de winstsfeer, komen deels of helemaal terecht bij 
bedrijven die in het algemene tarief van de vennootschapsbelasting (vpb) vallen? Kan ook worden 
vermeld hoe groot dat deel is? 
 
 
1
 Zie voor een meer uitgebreide toelichting op deze regelingen en andere voorbeelden 
Appendix 2 van Barrios, Martinez & Mourre (2014), The fiscal effects of work-related 
taks expenditures in Europe, European Economy, Economic Papers 545.  

uren gaat werken. Iemand die minder uren gaat werken en er veel in inkomen op achteruit gaat, 
zal eerder geneigd zijn om later toch weer meer uren te gaan werken. 
Vraag 6  
Wat bedoelt het kabinet precies met regelingen die bijdragen aan het maatschappelijk belang en 
wat voor beoordelingskader houdt het kabinet daarvoor aan? 
Vraag 18  
Kunnen de in de brief genoemde criteria om tot een gerichte aanpak te komen verder worden 
uitgewerkt en toegelicht? 
Vraag 19  
Op basis van welke specifieke criteria wordt beoordeeld dat een beleidsdoel niet meer actueel is? 
Welke spelers en stakeholders zijn bij deze beoordeling betrokken? 
Vraag 21 
Op basis van welke specifieke criteria worden complexiteit, handhaafbaarheid, uitlegbaarheid en 
doenvermogen beoordeeld? Welke spelers en stakeholders zijn bij deze beoordeling betrokken? 
 
Vraag 35  
Welke beleidsdoelen worden bij de evaluatie gehanteerd als zijnde "actueel"? Kan hiervan een 
uitputtende lijst gegeven worden in een separate brief? 
Vraag 38 
Kan er een indeling worden gemaakt van de regelingen die ten behoeve van de uitvoering voor de 
Belastingdienst van zeer complex, complex, tot (relatief) simpel uitvoerbaar te kenschetsen zijn? 
Kan het kabinet hetzelfde doen voor het doenvermogen van burgers en bedrijven, dus hoe 
complex of hoe gemakkelijk het voor burgers of bedrijven is om een regeling te gebruiken? 
Gelieve dit te doen in tabel- of grafiekvorm. 
 
Vraag 44  
Wat verstaat het kabinet onder “fiscale regelingen die bijdragen aan het maatschappelijk belang”? 
Vraag 45  
Welke huidige fiscale regelingen acht het kabinet van maatschappelijk belang ondanks een 
negatieve beoordeling? 
Vraag 46  
Zijn er fiscale regelingen die een positieve beoordeling hebben, maar waarvan het kabinet van 
mening is dat die alsnog geen maatschappelijk belang dienen? Zo ja, welke? 
Antwoord op vraag 6, 18, 19, 21, 35, 38 en 44 t/m 46 
Maatschappelijk belang bevat een subjectieve component, maar wordt in dit traject zo goed als 
mogelijk geobjectiveerd door gebruik te maken van de verschillende criteria en regelingen hierop 
te beoordelen. Over de uitkomsten hiervan wordt de kamer voor de zomer geïnformeerd. De 
criteria betreffen in ieder geval onderbouwing voor overheidsingrijpen, doeltreffend- en 
doelmatigheid, complexiteit voor de uitvoering en handhaving en doenlijkheid en uitlegbaarheid 
voor de belastingplichtige. De beoordelingen van doeltreffend- en doelmatigheid zijn veelal al in 
een eerder stadium geïnventariseerd en gerangschikt naar overtuigend positief, discutabel of 
negatief (tenzij niet geëvalueerd). Bij overheidsingrijpen wordt in ieder geval gekeken of er sprake 
is van markt- of overheidsfalen, of de regeling primair raakt aan herverdeling van welvaart of dat 
de regeling is ingevoerd om uitvoeringstechnische redenen. Dit sluit ook aan bij de richtlijnen die 
2
in het Integraal Afwegingskader (IAK) voor nieuw beleid worden gehanteerd. Daarbij kan het zo 
 
2
 5 Wat rechtvaardigt overheidsinterventie? | Kenniscentrum voor beleid en regelgeving 
(kcbr.nl) 

Vraag 9 
Is het kabinet voornemens ook al met concrete opties voor vereenvoudiging te komen in 2023 of 
ziet het onderzoek vooral op een structurering van het verdere proces? 
 
Antwoord op vraag 9 
Het kabinet zal waar mogelijk al met concrete opties komen voor vereenvoudiging. De eerste 
aandacht gaat nu uit naar een goede analyse, waarbij fiscale regelingen aan de hand van de 
genoemde criteria zullen worden beoordeeld. Op basis van de uitkomsten van deze weging, van 
een brede dialoog met experts, stakeholders en uw Kamer zal het kabinet een voorstel 
voorbereiden. 
Vraag 10 
In hoeverre betrekt het kabinet interne ervaringen, bijvoorbeeld van de Belastingdienst, bij het 
onderzoek voor welke regelingen het meeste tijd en capaciteit kosten en waar vereenvoudiging het 
meest wenselijk zou zijn om de druk op de Belastingdienst te verlichten? 
 
Vraag 24  
Welke in de brief genoemde “inhoudelijke verdiepingsslagen” om dichterbij aanpassingen te komen 
zijn nog nodig? En waarom? Hoe worden deze opgevolgd? Waar en bij wie wordt deze informatie 
ingewonnen? Worden wetenschappers en ondernemersorganisaties hierbij betrokken? 
Antwoord op vraag 10 en 24 
De inhoudelijke verdiepingsslagen zien op meerdere onderdelen. Zo zal de inventarisatie en 
beoordeling van regelingen aan de hand van de genoemde criteria in sommige gevallen tot nieuwe 
inzichten leiden. In sommige gevallen zullen nieuwe informatielacunes boven water komen, wat 
dan weer kan leiden tot aanvullend onderzoek. Ten slotte zal in het geval dat regelingen afgeschaft 
of aangepast moeten worden, nader gekeken moeten worden naar de gevolgen. Deze informatie 
wordt samen met de Belastingdienst in kaart gebracht. Ervaringen van de Belastingdienst met 
regelingen die relatief veel tijd en capaciteit kosten worden meegenomen in het onderzoek. 
Daarnaast worden gedurende het traject beleidsdepartementen, experts, wetenschappers en 
ondernemersorganisaties betrokken.  
Vraag 11 
In hoeverre geeft het kabinet voorrang aan regelingen waar de risico’s op misbruik het grootst 
zijn? 
 
Antwoord op vraag 11 
Signalen van regelingen met een hoog risico op misbruik worden meegenomen in de integrale 
beoordeling. Naast dit onderzoek is er ook een traject dat kijkt naar belastingconstructies, 
daaronder vallen ook fiscale regelingen die zich hiervoor lenen.  
Vraag 12  
Wil het kabinet bij huidige regelingen waarvan de doeltreffendheid en doelmatigheid vanwege 
gebrek aan empirisch bewijs niet kan worden vastgesteld alsnog stappen nemen om dergelijk 
bewijs te verzamelen, zodat een goed oordeel kan worden geveld of een regeling overbodig is of 
niet? 
Vraag 17  
Door welke partijen worden evaluaties doorgaans uitgevoerd en welke perspectieven worden 
daarbij betrokken? 
Vraag 20   
Op basis van welke specifieke criteria worden doeltreffendheid en doelmatigheid beoordeeld? 
Welke spelers en stakeholders zijn bij deze beoordeling betrokken? 
Antwoord op vraag 12, 17 en 20 
Doeltreffendheid en doelmatig van regelingen kan vastgesteld worden op basis van bestaande 

Vraag 16 
Wat zijn de voordelen van een subsidie ten opzichte van een fiscale regeling? 
Antwoord op vraag 16 
Een subsidieregeling is budgettair geplafonneerd, waarbij een verhoging van het budget onderdeel 
is van de budgettaire besluitvorming. Fiscale regelingen betreffen in de regel openeinderegelingen. 
Dat bekent dat het gebruik – en daarmee de budgettaire kosten – na invoering niet zijn 
gemaximeerd en ook pas achteraf op basis van de definitieve aangiften kunnen worden 
vastgesteld. Schommelingen in deze kosten hoeven tevens niet te worden gedekt, tenzij sprake is 
5
van een beleidsmatige aanpassing . Subsidieregelingen genieten daarmee de voorkeur vanuit 
zowel het principe van budgettaire beheersing als integrale afweging over de begroting. Subsidies 
kunnen ook gerichter ingezet worden doordat je specifieke voorwaarden kunt formuleren of 
doordat je via rangschikking de subsidie kan verstrekken aan de beste binnengekomen 
voorstellen. Daarnaast maken fiscale regelingen het belastingstelsel (uitvoeringstechnisch)complex 
en minder transparant, wat het stelstel tevens gevoelig maakt voor constructies en deelbelangen. 
Ten slotte is de verantwoordelijkheid bij subsidies duidelijker dan bij fiscale regelingen, waar er 
vaak een gedeelde verantwoordelijkheid is tussen het ministerie van Financiën en het 
beleidsdepartement. Er zijn ook voordelen aan fiscale regelingen. Zo kan het bijvoorbeeld 
uitvoeringstechnisch efficiënter zijn om een regeling in te passen in de bestaande fiscale structuur 
in plaats van het optuigen van een nieuwe subsidie als de betreffende belasting goed aansluit bij 
de doelgroep. Daarnaast zal over het algemeen ook bij veel meer gebruik dan verwacht een fiscale 
regeling niet gedurende het jaar stopgezet worden, wat meer zekerheid biedt voor de doelgroep 
dan bij subsidies. 
Vraag 22  
Wanneer en op basis van specifiek welke afwegingen wordt een regeling afgeschaft? Wanneer 
wordt een regeling versoberd en wanneer aangepast of verbeterd? Welke spelers en stakeholders 
zijn bij deze beoordeling betrokken? 
Vraag 23  
Wat is het exacte beslismodel ten aanzien van bovenstaande punten? 
Vraag 25  
Hoe wordt het in de brief genoemde “maatwerk” (omzetten subsidie of versobering) straks 
beoordeeld? 
Vraag 36 
Zijn de genoemde criteria in de brief cumulatief om tot eventuele afschaffing te komen? 
Vraag 37 
Op welke wijze verhouden de criteria zich tot elkaar qua relevantie en weging in de beoordeling? 
Antwoord op vraag 22, 23, 25, 36 en 37 
Bij de beoordeling wordt als eerste gekeken naar regelingen die negatief zijn geëvalueerd. Dit zijn 
regelingen die bewezen ineffectief dan wel ondoelmatig zijn en verdienen daarom prioriteit in de 
afweging. Niettemin kunnen ook regelingen die niet overtuigend negatief zijn geëvalueerd 
geselecteerd worden voor aanpassing op basis van de scores op andere criteria zoals complexiteit 
in de uitvoering of onderbouwing overheidsingrijpen. Verder staat vast dat hoe slechter een 
regeling scoort op de verschillende criteria, hoe kleiner de kans dat deze maatschappelijk van 
belang is en hoe meer reden er is om de regeling te herzien. De beoordelingen op basis van de 
criteria zullen een eerste indicatie moeten geven welke vervolgstappen voor de hand liggen. 
 
5
 In enkele gevallen zijn fiscale regelingen gebudgetteerd, waarbij er specifieke 
afspraken gemaakt worden die de regelingen budgettair beheersbaar moeten houden. 
Dit geldt bijvoorbeeld voor de EIA, MIA/Vamil en WBSO. zie ook Addendum-SBR-
gebudgetteerde-fiscale-regelingen.pdf (rijksfinancien.nl) voor een nadere toelichting 
hierop. 

Figuur: budgettair beslag fiscale regelingen als percentage van het bbp 
Vraag 32 
Op welke wijze wordt het kabinetsstreven voor een stabiel fiscaal vestigingsklimaat geborgd in de 
belangenafweging en beoordeling rondom regelingen? 
Antwoord op vraag 32 
Voor al het nieuwe overheidsbeleid geldt dat vooraf zo veel mogelijk wordt stilgestaan bij de 
verwachte (bij)effecten. Het kabinet zet in op continuïteit in fiscale wetgeving en op een stabiel 
fiscaal vestigingsklimaat. Bij besluitvorming over fiscale maatregelen zal het kabinet de effecten op 
het vestigings- en ondernemingsklimaat zo veel mogelijk meewegen.  
Vraag 34  
Op welke wijze vindt de beoordeling "kritischer" plaats ten opzichte van eerdere evaluaties? 
Antwoord op vraag 34 
Het betreft hier geen evaluatie maar een inventarisatie en beoordeling. De bestaande informatie 
vormt het uitgangspunt. Dit traject heeft een duidelijk doel, namelijk het afschaffen of aanpassen 
van negatief beoordeelde regelingen ten gunste van een eenvoudiger belastingstelsel en gezonde 
overheidsfinanciën. Dit traject legt een zo goed mogelijke basis hiervoor. Voor de zomer van 2023 
komt het kabinet met de resultaten van dit onderzoek en met concrete voorstellen om verdere 
stappen te zetten in de aanpak van fiscale regelingen en vereenvoudiging van het fiscale stelsel. 
Vraag 39 
Wat verstaat het kabinet onder “brede dialoog toekomst fiscale regelingen”? 
 
Antwoord op vraag 39 
Onder brede dialoog wordt verstaan dat bij de aanpak ‘toekomst fiscale regelingen’ in een 
vroegtijdig stadium zowel experts, als maatschappelijke partijen en stakeholders zullen worden 
betrokken. Vroegtijdige en brede betrokkenheid kan zeer waardevol zijn om de gewenste slag te 
maken. Binnenkort wordt een internetconsultatie gehouden, waardoor betrokkenheid zo breed en 
concreet mogelijk worden vormgegeven. 
Vraag 40  
Waarom heeft het kabinet gekozen voor afschaffing van de middelingsregeling, terwijl deze als 
“beperkt effectief en efficiënt” is geclassificeerd, terwijl andere regelingen veel negatiever zijn 
geëvalueerd? 

groente en fruit in te voeren, conform afspraken in het Coalitieakkoord. Ook hierbij zal het 
toetsingskader fiscale regelingen doorlopen worden.  
Vraag 49  
Hoeveel en welke fiscale regelingen is het kabinet voornemens om deze kabinetsperiode af te 
schaffen? 
Antwoord op vraag 49 
Een concrete stap op het gebied van afschaffing zit al in het Belastingplan 2023. Hiermee worden . 
een vijftal regelingen afgeschaft: de inkomensafhankelijke combinatiekorting (IACK), de 
middelingsregeling, de fiscale oudedagsreserve, de gebruikelijk-loonregeling voor innovatieve 
start-ups en de BPM vrijstelling voor bestelauto’s. Verder bevat het coalitieakkoord het voornemen 
om deze kabinetsperiode het verlaagd tarief glastuinbouw en enkele vrijstellingen in de 
energiebelasting af te schaffen. Naast deze al genomen stappen is het kabinet voornemens om in 
2023 met concrete voorstellen te komen om fiscale regelingen af te schaffen of  te versoberen c.q. 
aan te passen, op basis van het onderzoek dat nu plaatsvindt. 
Vraag 50 
Hoeveel fiscale regelingen, met een negatieve uitvoeringstoets heeft dit kabinet reeds 
geïntroduceerd? Kan hiervan per fiscale regeling een overzicht, alsmede het daarmee 
samenhangende budgettaire belang, worden verstrekt? 
 
Antwoord op vraag 50 
Dit kabinet heeft geen fiscale regelingen geïntroduceerd met een negatieve uitvoeringstoets. 
Vraag 51  
Hoe is de volgorde van de evaluaties van de fiscale regelingen bepaald? 
Vraag 52  
Wanneer worden de fiscale regelingen die niet op de evaluatielijst staan geëvalueerd? 
Antwoord op vraag 51 en 52 
Fiscale regelingen dienen conform de Richtlijn Periodiek Evalueren (RPE) eens in de vijf jaar 
geëvalueerd te worden. Deze richtlijn is dan ook in beginsel leidend voor de evaluatieagenda. 
Vervolgens is er ook ruimte om de evaluatieagenda strategisch vorm te geven, waarbij evaluaties 
ingepland worden op basis van bijvoorbeeld beschikbaarheid van data, beleidswijzigingen en 
beleidsmatige relevantie. Dit was een van de aanbevelingen uit de evaluatiedoorlichting fiscale 
7
regelingen die in 2020 met de Kamer is gedeeld. Sommige regelingen die niet op de lijst staan 
zijn recent geëvalueerd en staan daarom niet op de planning voor de komende jaren. Andere 
regelingen worden niet geëvalueerd omdat ze bijvoorbeeld volgen uit de EU verplichtingen of 
omdat ze een beperkte budgettaire omvang hebben. 
 
 
7
 Rapport Evaluatiedoorlichting fiscale regelingen | Kamerstuk | Rijksoverheid.nl 

