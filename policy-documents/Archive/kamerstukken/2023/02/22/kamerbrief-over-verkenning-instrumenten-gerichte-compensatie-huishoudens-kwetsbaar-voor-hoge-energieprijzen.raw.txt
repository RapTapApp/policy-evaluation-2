> Retouradres Postbus 20201 2500 EE  Den Haag 
Directie Algemene 
Financiële en 
Voorzitter van de Tweede Kamer der Staten-Generaal
Economische Politiek
Korte Voorhout 7
Postbus 20018
2511 CW  Den Haag
Postbus 20201
2500 EE  Den Haag
2500 EA Den Haag
www.rijksoverheid.nl
Inlichtingen
www.minfin.nl
Ons kenmerk
2023-0000033466
Uw brief (kenmerk)
Datum 22 februari 2023
Betreft Kamerbrief verkenning instrumenten voor gerichte 
compensatie huishoudens kwetsbaar voor hoge 
energieprijzen na 2023
 
Geachte voorzitter, 
 
Een jaar geleden is Rusland Oekraïne binnengevallen met verschrikkelijke 
gevolgen: duizenden dodelijke slachtoffers, miljoenen mensen op de vlucht en 
een nog grotere groep mensen geraakt in hun veiligheid en bestaanszekerheid. 
De gevolgen van de Russische inval reiken tot ver buiten de grenzen van 
Oekraïne. Ook op economisch gebied voelen Nederland en Nederlandse 
huishoudens de consequenties. 
 
Iedereen voelt de gevolgen van de gestegen energierekening en de inflatie via 
hogere energievoorschotten en aan de kassa. Voor veel huishoudens leidden de 
hoge energieprijzen tot financiële problemen. Afgelopen jaar heeft het kabinet 
een historisch groot pakket aan maatregelen genomen, zowel structureel als 
incidenteel voor 2022 en 2023, om de onzekerheid voor huishoudens te beperken 
en te voorkomen dat huishoudens vanwege deze sterke prijsstijgingen niet meer 
rond konden komen. Dit pakket bestaat uit koopkrachtmaatregelen, een 
prijsplafond voor energie en een budget voor de versnelling van structurele 
1 2 3
isolatiemaatregelen. Doorrekeningen van het CPB , Nibud en TNO laten zien dat 
de maatregelen werken, en het prijsplafond heeft de onzekerheid voor 
huishoudens verlaagd. Maar vanwege de snelheid waarmee het pakket moest 
worden samengesteld, moesten er concessies worden gedaan aan de gerichtheid 
van maatregelen. Het pakket is daarmee niet optimaal. Hierover hebben wij vorig 
jaar met Uw Kamer gesproken. Generieke maatregelen zijn structureel niet 
houdbaar voor de overheidsfinanciën, bieden ook ondersteuning aan bedrijven en 
huishoudens die dat niet nodig hebben en kunnen bovendien verduurzaming in de 
weg staan. Ook om inflatie niet verder aan te wakkeren is een afbouw van de 
maatregelen noodzakelijk en zal waar nodig een meer gerichte insteek moeten 
worden gekozen. 
 
Nu er door de getroffen maatregelen en de dalende gasprijzen meer rust is, is het 
van groot belang om vooruit te kijken naar de situatie voor de komende jaren. 
 
1
 CPB. Scenario’s energieprijzen, december 2022 
2
 Nibud. Goed dat het prijsplafond is verruimd. 4 oktober 2022 
3
 TNO. Energiearmoede in Nederland 2022, januari 2023 
Pagina 1 van 7

Het is dus niet de verwachting dat prijzen en volatiliteit op korte termijn zullen 
Directie Algemene 
Financiële en Economische 
terugkeren naar het niveau van voor 2021, toen groothandelsgasprijzen tussen 
Politiek
de  € 0,10 en € 0,30 per m³ lagen. Tegelijkertijd is deze stijging significant lager 
dan werd verwacht ten tijde van instelling van het prijsplafond. Bovendien 
Ons kenmerk
bestaat de gasprijs voor consumenten niet alleen uit de groothandelsprijs, maar 
2023-0000033466
ook voor een groot deel uit energiebelasting, btw, netwerkkosten en een marge 
voor de leverancier. Hierdoor zijn de fluctuaties in de gasprijs die consumenten 
ervaren procentueel beperkter. Om het weggevallen Russisch gas te vervangen 
moet de huidige significante vraagreductie, versnelde verduurzaming en 
diversificatie op het gebied van energie voor industrie, bedrijven en huishoudens 
structureel worden. Dit ook met het oog op de energietransitie en het beëindigen 
van de gaswinning uit het Groningenveld. 
 
Deze aanpassing van de economie moet plaatsvinden in een situatie waarin de 
hoge economische groei van de afgelopen twee jaar waarschijnlijk afvlakt in 2023 
en 2024. Naar verwachting duurt het enkele jaren voordat de inflatie normaliseert 
en blijft de arbeidsmarkt structureel krap. Macro-economisch is het daarom 
onverstandig en ongewenst om generiek te blijven compenseren omdat het de 
inflatie aanwakkert, meer generieke financiële steun stimuleert namelijk de vraag 
en drijft zo de prijzen verder op. Daarnaast belemmert generieke compensatie 
aanpassing van burgers en bedrijven (o.a. verduurzaming). Bovendien is het 
onvoldoende doelmatig.  
 
Tevens is de huidige koopkrachtondersteuning nog niet volledig gedekt. Voor de 
maatregelen uit 2022, waaronder het prijsplafond en tegemoetkoming 
energiekosten bedrijven, geldt nog een opgave van € 5,7 miljard (o.b.v. cijfers 
Meerjarige Economische Verkenning (MEV) 2023). Deze opgave wordt op basis 
van het Centraal Economisch Plan 2023 geactualiseerd en dient vervolgens in de 
voorjaarsbesluitvorming te worden meegenomen. Om de inflatie te beperken en 
de rekening niet te schuiven naar toekomstige generaties is het uitgangspunt dat 
eventuele toekomstige koopkrachtmaatregelen ook van dekking worden voorzien.  
 
Loonontwikkeling en ingevoerd en aangekondigd kabinetsbeleid  
In 2023 helpen de incidentele maatregelen bij koopkrachtondersteuning. In de 
jaren na 2023 zullen loonontwikkeling en kabinetsbeleid bijdragen aan de 
benodigde aanpassing van een groot deel van de samenleving en economie aan 
de hogere prijzen. Het kabinetsbeleid bestaat uit een aantal structurele 
koopkrachtmaatregelen aangekondigd in 2022 en een 
verduurzamingsmaatregelen.  
 
De lonen zijn in 2022 minder gestegen dan de prijzen, met een daling van de 
koopkracht tot gevolg. De koopkrachtmaatregelen van 2023 hebben de 
historische daling van de koopkracht voor een deel gecompenseerd. Het is voor 
de overheidsfinanciën niet houdbaar om dit structureel te doen. De 
loonontwikkeling is uiteindelijk het gevolg van overleg tussen werkgevers- en 
werknemersorganisaties. Structureel kunnen de inkomens alleen op peil blijven 
door voldoende loongroei, dus loonstijging is van belang voor het succesvol 
afbouwen van de uitzonderlijke koopkrachtsteun. De loonontwikkeling is de 
komende tijd nog onzeker. Gezien de doorlooptijd van cao’s is het plausibel dat 
de uitzonderlijk hoge inflatie in 2022 stapsgewijs doorwerkt in hogere lonen. Het 
Pagina 3 van 7

 
Directie Algemene 
Financiële en Economische 
Verkenning aanvullend instrumentarium voor huishoudens die kwetsbaar 
Politiek
zijn voor gevolgen van hoge energieprijzen 
Loonontwikkeling, het voorgenomen beleid en de mogelijke versnelling van een 
Ons kenmerk
aantal maatregelen zal niet voor alle huishoudens voldoende zijn. De afloop van 
2023-0000033466
de koopkrachtmaatregelen voor 2023 en het prijsplafond dreigen te leiden tot 
financiële problemen voor een aantal huishoudens. Met name in het scenario dat 
de energieprijzen en inflatie aanhoudend hoog blijven. Het aantal huishoudens 
wat in de problemen zal komen, is afhankelijk van de ontwikkeling van de prijzen 
komend jaar, dit is dus nog zeer onzeker.  
 
Gezien de hierboven geschetste situatie, en in lijn met de motie ingediend door 
7
van der Lee en Kathmann verkent het kabinet of het nodig is om ook in de jaren 
na 2023 instrumenten in te zetten en welke instrumenten er dan zijn die kunnen 
worden gericht op de groepen die het echt nodig hebben. Om de aanpassing van 
de economie niet te verstoren en de prikkel tot verduurzaming in stand te 
houden, is het van belang dat deze maatregelen gericht zijn op de huishoudens 
die kwetsbaar zijn voor de gevolgen van de hoge energieprijzen en dat deze 
maatregelen gedekt worden. Hierbij zal worden bekeken welke groepen 
huishoudens dit betreft en hoe we deze huishoudens effectief kunnen bereiken. 
Bij deze verkenning wordt binnen de grenzen van uitvoerbaarheid en juridische 
houdbaarheid zorgvuldig gekeken naar zowel het gebruikelijke 
koopkrachtinstrumentarium als naar (nieuwe) instrumenten om gericht 
ondersteuning te bieden voor de gestegen energierekening. De voor- en nadelen 
van deze opties zullen in kaart worden gebracht.  
 
Een aantal belangrijke dilemma’s speelt mee in de toekomstige overwegingen. Bij 
de verdere uitwerking zal in samenspraak met uitvoeringsinstanties, gemeenten 
en andere belanghebbenden gekeken worden naar uitvoerbaarheid, 
doelmatigheid, doeltreffendheid en juridische houdbaarheid van maatregelen. In 
de besluitvorming zullen scherpe keuzes gemaakt moeten worden: niet alles kan 
tegelijkertijd. Het publiek uitvoeren van nieuwe maatregelen kan als consequentie 
hebben dat eerder voorgenomen of aangenomen beleid moet worden uitgesteld. 
Sommige maatregelen kunnen (op korte termijn) niet uitvoerbaar blijken. Ook 
kan het zijn dat een maatregel wel uitvoerbaar is maar niet per 1 januari 2024. 
Eventuele private uitvoerders zullen worden betrokken bij verdere uitwerking.  
Het kabinet brengt dit zo snel mogelijk in kaart, gezien de reeds bestaande druk 
op de uitvoeringsorganisaties en de complexiteit van de opgave wordt hier 
uitdrukkelijk rekening mee gehouden in de verdere verkenning. 
 
Het te onderzoeken instrumentarium kan worden ingedeeld in zes groepen:  
 
1. Bestaand instrumentarium 
In deze verkenning zullen de mogelijkheden binnen het bestaand 
koopkrachtinstrumentarium worden uitgewerkt. Dit betreft bijvoorbeeld 
aanpassingen in de fiscaliteit en toeslagen, zoals een verhoging van de 
arbeidskorting of een verhoging van de zorgtoeslag. Daarnaast wordt een aantal 
andere specifieke minimaregelingen verkend.  
 
2. Aanpassingen energiebelasting (EB) 
 
7
 Kamerstukken II 2022/23, 36236 nr. 13. 
Pagina 5 van 7

met Uw Kamer. De maatvoering van de maatregelen zal in augustus, gelijktijdig 
Directie Algemene 
Financiële en Economische 
met besluitvorming over de koopkracht, definitief worden vastgelegd. Op dat 
Politiek
moment zal namelijk meer informatie beschikbaar komen over onder andere de 
ontwikkeling van de energieprijzen, inflatie en de laatste cijfers over het 
Ons kenmerk
koopkrachtbeeld in den brede. 
2023-0000033466
 
 
 
Hoogachtend,  
  
  
  
De Minister van Financiën  
  
 De Minister van Sociale Zaken en 
 Werkgelegenheid 
  
  
Sigrid A.M. Kaag  
  
 C.E.G. van Gennip 
De Minister van Economische Zaken  
en Klimaat  
 De Minister voor Armoedebeleid, 
 Participatie en Pensioenen 
  
  
M.A.M. Adriaansens  
  
 C.J. Schouten 
De Minister voor Klimaat en Energie   
  
 De minister voor Volkshuisvesting en 
 Ruimtelijke Ordening 
  
  
R.A.A. Jetten  
  
 H.M. de Jonge 
De Staatssecretaris van Financiën -  
Fiscaliteit en Belastingdienst  
 De Staatssecretaris van Financiën – 
 Toeslagen en Douane  
  
  
Marnix L.A. van Rij  
  
 Aukje de Vries
 
 
 
 
 
Pagina 7 van 7

