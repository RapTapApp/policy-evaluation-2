2011Z03027 
 
Vragen van de leden Schouw en Hachchi (beiden D66) aan de minister van Binnenlandse Zaken en 
Koninkrijksrelaties over het kiesrecht voor de Eilandsraad van niet-Nederlanders. (Ingezonden 15 
februari 2011) 
 
Vraag 1   
Op welke wijze heeft u de desbetreffende verantwoordelijken in het Caribisch deel van het 
Koninkrijk formeel op de hoogte gebracht van de gevolgen van de uitspraak in de zaak Santana 
1
voor de verkiezingen van de eilandraad op 2 maart aanstaande? 
 
Antwoord 
Het eilandsbestuur van Bonaire, dat immers partij was in deze zaak, heeft mij direct na de 
uitspraak (op 10 januari 2011) geïnformeerd en mij de uitspraak toegezonden. Nog dezelfde dag 
heeft het ministerie van BZK contact opgenomen met de ambtenaren die bij elk van de eilanden 
verantwoordelijk zijn voor de organisatie van de verkiezingen. Op dinsdag 11 januari 2011 heeft 
een videoconferentie plaatsgevonden met ambtenaren van het eiland Bonaire om na te gaan wat 
de gevolgen van de uitspraak zouden zijn en hoe met die gevolgen omgegaan zou kunnen worden. 
Sint Eustatius en Saba zijn op 10 januari van de uitspraak op de hoogte gesteld. Ook de dagen 
erna is er informatie verstrekt aan de ambtenaren van de openbare lichamen.  
 
Het ministerie van BZK heeft, gelet op de uitspraak van het Hof, geregeld dat drie openbare 
lichamen de beschikking hebben gekregen over een update in de module verkiezingen van de PIVA 
om de juiste selectie van de kiesgerechtigden te kunnen maken. Tevens is gezorgd voor technische 
ondersteuning daarbij. De betreffende programmatuur is op 18 januari 2011 succesvol bij alle drie 
de openbare lichamen geïnstalleerd. Daarnaast is de brief die ik aan uw Kamer (Kamerstuk 2010-
2011, nr 32 500 IV, nr. 25) heb gestuurd, via de Rijksdienst Caribisch Nederland, overhandigd 
aan de gezaghebbers.  
 
Net als de gemeenten in Nederland ter voorbereiding op de provinciale statenverkiezingen hebben 
de bestuurscolleges van de openbare lichamen een circulaire ontvangen ter voorbereiding van 
eilandsraadsverkiezingen waarin ook wordt ingegaan op de gevolgen van de uitspraak Santana.   
 
Vraag 2 
Op welke wijze worden alle EU-burgers en ook overige vreemdelingen van 18 jaar en ouder die 
meer dan vijf jaar onafgebroken legaal verblijven in Nederland (inclusief Bonaire, Saba en Sint-
Eustatius) en die derhalve het recht hebben aan de eilandraadsverkiezingen deel te nemen indien 
zij ingezetenen zijn van het desbetreffende openbaar lichaam voor elk openbaar lichaam 
afzonderlijk tijdig achterhaald en geïnformeerd? Indien dit niet lukt, welke problemen voorziet u en 
wat gaat u hier aan doen?  
 
Antwoord 
Direct na bestudering van de uitspraak, te weten op 11 januari 2011, is geadviseerd om zo snel 
mogelijk een (aanvullende) publicatie uit te laten gaan over de kiesgerechtigheid voor de 
eilandsraadsverkiezingen (eerder was door de gezaghebbers al openbaar gemaakt wie 
                                                 
1
 Deze vragen worden gesteld naar aanleiding van de brief van de minister van Binnenlandse Zaken en 
Koninkrijksrelaties van 21 januari jl., Kamerstuk 32 500 IV, nr. 25 als reactie op de uitspraak van het 
Gemeenschappelijk Hof van Justitie van Aruba, Curacao, Sint Maarten en van Bonaire, Sint Eustatius en Saba in 
het geding tussen de heer Santana Rodriguez en het bestuurscollege van Bonaire van 10 januari 2011. 
 
1 
 

verliep? Zo nee, hoe beoordeelt u de geldigheid van de eilandsraadverkiezingen in het geval deze 
wordt aangevochten? 
 
Antwoord 
De uitspraak van het Hof heeft alleen betrekking op het actieve kiesrecht en heeft tot gevolg dat 
artikel Ya 14 Kieswet over het actieve kiesrecht buiten toepassing moet worden gelaten. De 
regeling met betrekking tot het passieve kiesrecht die vastligt in artikel 11 van de Wolbes is door 
de uitspraak niet gewijzigd. Dit betekent dat alleen Nederlanders zitting kunnen nemen in de 
eilandsraad. Uitsluitend de zittende eilandsraad, in het kader van het geloofsbrievenonderzoek van 
de nieuw gekozen leden, kan oordelen over de geldigheid van de eilandraadsverkiezingen (artikel V 
4, eerste lid Kieswet).  
 
Vraag 6 
Kunt u aangeven hoeveel niet-Nederlanders die nu alsnog kiesgerechtigd zijn, Spaanstalig zijn?  
 
Antwoord 
De bevolkingsadministratie bevat slechts gegevens over de nationaliteit van kiesgerechtigden, niet 
over hun taalvaardigheid. De eilandsbesturen van Saba en Sint Eustatius hebben mij laten weten 
dat Saba momenteel 923 kiesgerechtigden telt waarvan naar schatting 80 Spaanstalig, Sint 
Eustatius telt 2135 kiesgerechtigden waarvan naar schatting 200 Spaanstalig. Ik kan niet aangeven 
waarop de eilandsbesturen deze schatting hebben gebaseerd. Bonaire telt 10154 kiesgerechtigden, 
waarvan 157 uit landen van de Europese Unie en 197 overige vreemdelingen. Bonaire geeft aan 
niet in te kunnen schatten hoeveel van hen Spaanstalig zijn. 
 
7 
Wat is uw mening over het feit dat vrijwel alle voorlichting over de verkiezingen plaatsvindt in het 
Nederlands, Engels en Papiaments? 
 
Antwoord 
De voorlichtingscampagne die in mijn opdracht door de RCN wordt uitgevoerd, is in het 
Nederlands, Engels en Papiaments. Ik breng in herinnering dat in het kader van het wetsvoorstel 
tot wijziging van de Kieswet (Kamerstukken 2008-2009, nr 31956, nr 3) is besloten om de 
informatie voor kiezers over de wijze van stemmen ook te verstrekken in het Papiaments en het 
Engels. Ik wijs u er op dat de rijksvoorlichtingscampagne voor de Nederlandse 
gemeenteraadsverkiezingen, waarbij ook niet-Nederlanders kiesgerechtigd zijn, uitsluitend in het 
Nederlands is.  
 
Overigens staat het de eilandsbesturen volledig vrij om voorlichting te geven over de verkiezingen 
in andere talen.  
  
Vraag 8 
Kunt u aangeven welke verschillen - zoals de verkiezingsdag en de openingstijden van de 
stembureaus - bestaan tussen de wijze waarop de afgelopen verkiezingen werden georganiseerd 
en de komende eilandsraadverkiezingen?  
 
Antwoord 
Uitgangspunt bij het wetgevingsproces, waar uw Kamer mee heeft ingestemd, is geweest dat de 
Nederlandse Kieswet integraal van toepassing zou zijn en dat alleen waar dit op grond van artikel 
1, tweede lid van het Statuut is toegestaan, afwijkingen mogelijk zijn. Dergelijke afwijkingen zijn 
op grond van dit artikel alleen mogelijk met het oog op de economische en sociale 
3 
 

Caribisch Nederland werd daar al gebruik van gemaakt, maar op grond van de huidige Kieswet is 
het gebruik van logo’s, kleuren en foto’s niet mogelijk.  
 
15 
Bent u bereid, gezien de korte termijn tot de verkiezingen, deze vragen voor het Krokusreces te 
beantwoorden? 
 
Antwoord 
Het was niet mogelijk het antwoord binnen de gestelde termijn te geven omdat voor het antwoord 
op vraag 6 informatie moest worden ingewonnen bij de openbare lichamen.  
5 
 

