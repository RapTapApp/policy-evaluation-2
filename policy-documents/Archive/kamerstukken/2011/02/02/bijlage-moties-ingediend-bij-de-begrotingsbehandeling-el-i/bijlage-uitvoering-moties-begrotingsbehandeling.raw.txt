Bijlage 
 
 
1) Moties ingediend bij de Begrotingsbehandeling EL&I (d.d. 25-11-2010) 
 
 
Motie Dijksma (PvdA) c.s., 32500 XIII , nr. 78  
verzoekt de regering, in overleg te treden met de provincies, teneinde snel duidelijkheid te verschaffen 
over de manier waarop het regionaal-economisch beleid op een succesvolle wijze kan worden voortgezet; 
verzoekt de regering, in dit overleg te onderzoeken hoe de handelingsvrijheid en de kapitalisering van de 
regionale ontwikkelingsmaatschappijen bevorderd kan worden; 
verzoekt de regering, het bevorderen van werkgelegenheid als blijvende doelstelling in het regionaal-
economisch beleid te handhaven 
 
Met alle provincies en grote steden zijn verkennende gesprekken gevoerd met betrekking tot de 
overgang van het regionaal economisch beleid. In februari heeft staatssecretaris Bleker bestuurlijke 
overleggen om per landsdeel te komen tot afspraken over het regionaal economisch beleid. Bij die 
afspraken wordt ook de positie van de ROM’s en het bedrijventerreinenbeleid betrokken. 
Zoals in november gemeld  hoort bij decentralisatie, waarbij regionaal economisch beleid een kerntaak 
wordt van de provincies, dat de provincies zelf verantwoordelijk worden voor de formulering van 
doelstellingen van dat beleid.  
 
 
Motie Dijksma (PvdA) c.s., 32500 XIII,  nr. 79  
verzoekt de minister, in overleg te treden met lokale overheden en particuliere eigenaren van 
parkeergelegenheden, teneinde afspraken te maken over eerlijk betalen en betaalgemak waarbij 
meerdere manieren om te betalen mogelijk worden gemaakt, 
 
Zoals is aangegeven in de brief van de minister van Binnenlandse Zaken en Koninkrijksrelaties van 5 
januari jl., (Kamerstukken II, 2010-2011, 32500-XIII, nr. 168) is de afhandeling van deze motie aan 
hem overgedragen, omdat het een terrein betreft dat tot zijn portefeuille behoort. Hij heeft aangegeven u 
nog deze maand een reactie te zenden. 
 
 
Motie Jacobi (PvdA) en Braakhuis (GL), 32500 XIII, nr. 80 
verzoekt de regering een grondgebonden erkenning van streekproducten te regelen en het keurmerk 
Erkend Streekproduct leidend te maken voor het programma Streekproducten van de Taskforce 
Multifunctionele Landbouw  
Motie Koopmans (CDA) en Wiegman-van Meppelen Scheppink (CU), 32500 XIII, nr. 99 
verzoekt de regering, een systeem à la Appellation d’Origine Contrôlée samen met bedrijfsleven te 
ontwikkelen en ondernemers te ondersteunen bij het opsporen van potentieel te beschermen producten 
en te begeleiden naar een aanvraag voor bescherming  
 
Ik heb uw Kamer op 13 januari 2011 tijdens het Algemeen Overleg duurzaam voedsel uiteengezet hoe ik 
de moties nr. 80 en 99 zal uitvoeren. Daarbij heb ik aangegeven dat draagvlak bij betrokken partijen in 
de sector van belang is, en dat ik inzet op een privaat systeem. Ik ga met betrokken partijen over de 
uitvoering van de moties in overleg.  Ik zal u over de resultaten daarvan informeren.    
 
 
Motie Jacobi (PvdA) en De Mos (PVV), 32500 XIII, nr. 81  
verzoekt de regering, de Kamer voor 1 maart 2011 aan te geven op welke wijze tot een onafhankelijke 
en slagvaardige VWA gekomen kan worden.  
 
In de Wet onafhankelijke risicobeoordeling is geregeld dat het Bureau Risicobeoordeling (BuRO) een 
onafhankelijke rol belegd om gevraagd en ongevraagd de ministers van VWS en EL&I 
kennisonderbouwde adviezen te geven. Hierdoor is er een functionele scheiding tussen de onafhankelijke 
uitvoering van taken betreffende op wetenschappelijk onderzoek gebaseerde risicobeoordeling en de 
daarmee verbonden advies- en onderzoekstaak enerzijds en de inspectie- en signaleringstaken van de 
nVWA anderzijds. Daarnaast is de nVWA onderdeel van het Staatstoezicht op de volksgezondheid. In 
deze rol kan de nVWA gevraagd en ongevraagd adviezen uitbrengen aan de minister van VWS.  Dit is 
vastgelegd in hoofdstuk IV van de Gezondheidswet. Aangezien de nVWA zeer nauw met de 
beleidsontwikkeling is verbonden en taken vervult in het kader van de uitvoering en handhaving van wet- 
en regelgeving is verdergaande onafhankelijkheid niet wenselijk. 
Met de fusie van AID, PD en de VWA zal de nVWA zich verder kunnen ontwikkelen als een slagvaardige 
baten-lastendienst. 
 1 

 
Motie Verburg (CDA) en Wiegman – van Meppelen Scheppink (CU), 32500 XIII, nr. 96  
verzoekt de regering, de tot 80% verhoogde borgstelling voor BMKB-kredieten tot €250.000 met 1 jaar 
te verlengen, 
 
Deze motie is inmiddels uitgevoerd. De verlenging met 1 jaar van de tijdelijk verhoogde borgstelling voor 
kleine kredieten aan bestaande MKB’ers is gepubliceerd in de Staatscourant van 28 december 2010 (nr. 
20452) en uw Kamer is hierover separaat geinformeerd. 
 
 
Motie Koopmans (CDA), c.s., 32500 XIII, nr, 97  
Verzoekt de regering, de nationale dierverzamelregelgeving te herzien en versoepelingen door te voeren 
met als randvoorwaarde dat bewaking van diergezondheid- en dierenwelzijn voorop dient te staan 
 
Vanuit de sector komen regelmatig verzoeken om de maatregelen van de dierverzamelregelgeving op 
onderdelen te versoepelen. Mede naar aanleiding daarvan worden delen van de preventieregelgeving 
regelmatig herbezien, binnen de kaders van Europeesrechtelijke verplichtingen en zodanig dat 
diergezondheid en dierenwelzijn gewaarborgd blijven en handhaving uitvoerbaar is. Binnen deze 
randvoorwaarden is het voor de sector mogelijk om middels deelname aan een kwaliteitssysteem meer 
ruimte te krijgen voor het verzamelen van dieren. Dit wordt juridisch verankerd in de 
preventieregelgeving. Deze wijze van versoepeling van dierverzamelregelgeving heeft mijn voorkeur. Er 
zijn op dit punt de afgelopen jaren al forse stappen gezet. Daarnaast zal ik in gesprek gaan met de sector 
over verdere versoepelingen, waar de sector kansen ziet om via hun kwaliteitssystemen te zorgen voor 
betere borging van diergezondheid en dierenwelzijn. 
 
 
Motie Koopmans (CDA) en Snijder-Hazelhoff (VVD), 32500 XIII, nr. 98 
verzoekt de regering, de mededingingswetgeving van nationale koppen te ontdoen en met voorstellen, 
gebruikmakende van het gestelde in de overwegingen, te komen om de prijsvorming in de keten te 
verbeteren. 
 
Naar mening van het kabinet is het niet juist, zoals de indieners beweren dat de Europese 
mededingingswetgeving meer ruimte geeft dan tot nu toe in Nederland wordt benut.  
Ten aanzien van de regels zelf geldt dat de Mededingingswet is geënt op de Europese 
mededingingsregels en de nationale verbodsbepalingen niet soepeler of strenger zijn dan de Europese. In 
de Mededingingswet is bepaald dat afspraken die op grond van een Europese verordening zijn vrijgesteld 
van het Europese kartelverbod, tevens zijn vrijgesteld van het nationale kartelverbod. Deze doorwerking 
geldt niet alleen voor bestaande, maar ook voor eventuele toekomstige Europese 
vrijstellingsverordeningen. Ook de Europese specifieke mededingingsregels voor de landbouwsector 
werken door in de Mededingingswet.  
Ten aanzien van de toepassing van deze regels geldt dat de Mededingingswet door de Nederlandse 
Mededingingsautoriteit (NMa) toegepast wordt in overeenstemming met de Europese 
beschikkingenpraktijk en jurisprudentie. De ruimte die de Europese mededingingsrecht biedt wordt zowel 
in de nationale mededingingswetgeving als in de toepassing daarvan volledig benut. De Mededingingswet 
bevat dan ook geen ‘nationale koppen’ ten opzichte van de Europese mededingingsregels, zoals de 
indieners van de motie stellen. De NMa dient bovendien de Mededingingswet toe te passen zoals zij luidt 
en kan daar niet zo maar van afwijken en de bestaande beschikkingenpraktijk en jurisprudentie negeren. 
Dat zou leiden tot willekeur, rechtsongelijkheid en rechtsonzekerheid. Bovendien kunnen veel afspraken 
of gedragingen de handel tussen EU-lidstaten beïnvloeden en vallen dan mede onder de Europese 
mededingingsregels. Een soepeler toepassing van de Mededingingswet heeft in die gevallen geen effect, 
omdat de Europese mededingingsregels voorrang hebben boven de Mededingingswet. Bovendien zou de 
NMa door in die gevallen de Mededingingswet soepeler toe te passen in strijd handelen met het Europese 
recht. 
Wat de prijsvorming in de agroketen betreft merk ik op dat prijsvorming het resultaat is van vraag en 
aanbod en niet behoort tot de verantwoordelijkheid van de overheid, maar van ondernemingen. Om hun 
concurrentiepositie te versterken bieden de algemene mededingingsregels en de specifieke 
mededingingsregels voor de landbouwsector al mogelijkheden tot samenwerking. Wel heb ik in uw Kamer 
toegezegd de consequenties van de mededingingsregels voor het functioneren van de agro- en 
foodwereld te onderzoeken, mede omdat de Europese Commissie aanpassingen van de regels heeft 
voorgesteld voor de zuivelketen. Het onderwerp is momenteel ook actueel in het High Level Forum over 
de voedselketen.  
 
 
 
 
 
 3 

het lopende onderhandelingstraject over het GLB en de financiële perspectieven waarover het kabinet u 
met regelmaat bericht.  
 
 
Motie Braakhuis (GL) c.s., 32500 XIII, nr. 116  
verzoekt de regering om voor 1 maart 2011 met een brede consumentenagenda te komen waarin 
voorstellen worden gedaan om tot meer transparantie op de markt en tot een betere bescherming van 
consumentenrechten te komen;  
verzoekt de regering, in haar brede consumentenagenda de nadruk te leggen op voorstellen om eerlijke 
prijzen en betere service voor de consument te bewerkstelligen, 
 
Zoals in de schriftelijke reactie op de moties bij de begroting is aangegeven wordt op dit moment de Wet 
handhaving consumentenbescherming geëvalueerd, waarbij ook naar het functioneren van de 
Consumentenautoriteit wordt gekeken. Het gaat daarbij onder meer over de vraag of 
Consumentenautoriteit effectief optreedt en de goede prioriteiten kiest. Bij de evaluatie zullen onder 
meer consumentenorganisaties en het bedrijfsleven uitgebreid worden gehoord. Medio 2011 zal deze 
evaluatie met de beleidsconclusies die daaraan verbonden zullen worden aan uw Kamer worden 
aangeboden. 
Daarnaast ben ik in overleg met de Klantenservicefederatie om een betere service door de helpdesks te 
bereiken. Ook zal ik de belangrijkste marktpartijen consulteren en daarbij onder meer de vraag 
voorleggen welke witte vlekken zij ten aanzien van de positie van de consument zien. Tot slot komen de 
onderhandelingen over een nieuwe richtlijn consumentenrechten mogelijk al dit voorjaar in de eindfase, 
zodat een nieuw rechtskader ten aanzien van de juridische positie van de consument ontstaat.  
Naar aanleiding van deze activiteiten zal ik uw Kamer deze zomer een consumentenagenda aanbieden en 
daarbij onder meer aandacht schenken aan de in de motie genoemde aspecten. 
 
  
Motie Wiegman-van Meppelen Scheppink (CU) c.s. 32500 XIII, nr. 122 
verzoekt de regering, plantenwetenschappers een uitspraak te laten doen in hoeverre de risico’s op 
allergie en toxiciteit bij cisgenese groter zijn dan bij klassieke veredeling, en het RIKILT-rapport als 
voorlopig rapport te beschouwen en de opstellers ervan of andere wetenschappers te vragen om ook de 
vergelijking met klassieke plantenveredeling te maken, zodat recht wordt gedaan aan de 
onderzoeksvragen. 
 
Mijn ambtgenoot van het ministerie van Infrastructuur en Milieu zal u hierover op korte termijn 
informeren. 
 
 
Motie Dijkgraaf (SGP) en Koopmans (CDA) 32500 XIII, nr. 123 
verzoekt de regering, de investeringsregeling jonge boeren in ieder geval tot 2015 te handhaven; 
verzoekt de regering, ten aanzien van de investeringsregeling jonge boeren als uitgangspunt te nemen 
dat jaarlijks alle goedgekeurde aanvragen gehonoreerd worden en dat hier bij de jaarlijkse najaarsnota, 
binnen de begroting EL&I, rekening mee gehouden wordt  
 
Ik zal de jonge boeren in de lijn van de motie steunen. Hierbij zal ik me onder andere op de onlangs 
afgeronde evaluatie van de jonge agrariërs regeling baseren. Bij de invulling van de jonge agrariërs 
regeling is mijn uitgangspunt dat de regeling op effectieve en efficiënte wijze vorm krijgt. Over de 
invulling van de regeling zal ik in overleg treden met de betrokken partijen. Daarna zal ik u informeren 
over de uitkomsten daarvan.   
  
 
Motie Thieme (PvdD) c.s., 32500 XIII, nr 127  
Verzoekt de regering, binnen een half jaar een onafhankelijk onderzoek te laten uitvoeren naar effectieve 
maatregelen voor het huidige afschotbeleid, en dit als handreiking aan de provincies mee te geven  
 
Tijdens het spoeddebat Wilde Zwijnen van 25 januari jl. heb ik toegezegd de Kamer voor 1 april verder te 
informeren over de uitvoering van deze motie.    
 
 
Motie Wiegman-Van Meppelen Scheppink (CU) c.s., 32500 XIII, nr. 172 
verzoekt de regering in gesprek te gaan met de Raad voor de Jaarverslaggeving over zodanige 
aanpassing van Richtlijn 400 dat verslaggeving over de maatschappelijke aspecten van ondernemen, ook 
waar deze niet direct gevolgen hebben voor de financiële en economische positie van de onderneming, 
integraal deel uit gaat maken van het directieverslag en eventueel een aanvullend maatschappelijk 
jaarverslag, 
 
 5 

2) Moties ingediend bij het WGO Natuur (d.d. 8-11-2010) 
 
 
Motie Lodders (VVD) en Koopmans (CDA), 32500 XIII, nr. 17 
Verzoekt de regering bij de herijking vast te leggen dat in geval van het vervallen van de EHS-titel en 
voor die delen van de EHS inclusief robuuste verbindingszones die niet voor 2018 worden gerealiseerd de 
planologische bescherming alsook de zogeheten (planologische) schaduwwerking komt te vervallen; 
verzoekt voorts alle regelgeving zowel op het niveau van het Rijk, provincies en gemeenten voor 1 
januari 2012 op dit vlak aan te passen. 
 
Conform uw verzoek wordt uw Kamer hier binnenkort separaat over geïnformeerd. 
 
 
Motie van Gerven (SP), 32500 XIII, nr. 24 
verzoekt de regering ten minste door te gaan met de Recreatie om de Stad daar waar al beloftes aan 
bewoners zijn gedaan over recreatiegebieden en groen, en daar waar huizenprijzen substantieel dreigen 
te dalen bij het niet doorgaan van geplande recreatiegebieden 
 
Zoals eerder per brief (32500 XIII, nr. 66) aan de Kamer gecommuniceerd is, zijn er geen Rijksmiddelen 
voor RodS meer beschikbaar. Indien door de provincies gewenst zal ik de Taskforce Multifunctionele 
Landbouw meegeven te bezien op welke wijze deze specifieke gebieden beter voor recreatie kunnen 
worden ontsloten.  
 
 
Motie Koopmans (CDA) en Van der Staaij (SGP), 32500 XIII, nr. 28  
Verzoekt de regering te regelen dat alle natuurcompensatie(gelden) zoveel mogelijk binnen de herijkte 
EHS zijn in te zetten zodat daardoor meer geld beschikbaar komt voor de EHS, 
 
In de reactie op de moties ingediend tijdens het wetgevingsoverleg natuur op 8 november vorig jaar, heb 
ik aangegeven dat ik een traject gestart ben om het instrument van de natuurcompensatie te verbeteren, 
zodat het optimaal kan worden ingezet voor het herijkte natuurbeleid.  
Doel van het verbeteringstraject is om het voor ondernemers en overheden makkelijker te maken om 
aan de verplichting tot natuurcompensatie te voldoen, door regelgeving te vereenvoudigen, het 
uitvoeringsproces van natuurcompensatie te verbeteren en manieren te zoeken om vraag en aanbod van 
compensatiegrond en -projecten bij elkaar te brengen. Deze motie wordt meegenomen in het 
verbeteringstraject. 
 
 
Motie Koopmans (CDA) en Lodders (VVD), 32500 XIII, nr. 29   
verzoekt de regering bij de integratie natuurwetgeving de te integreren wetten, AMvB's en ministeriële 
regelingen van nationale koppen te ontdoen en zo spoedig mogelijk in te dienen bij de Tweede Kamer, 
 
Tijdens de demissionaire periode van het vorige kabinet is een pas-op-de-plaats gemaakt met het 
voorstel voor de integratie van de natuurwetgeving. Nu het voorstel mede uitvoering geeft aan 
belangrijke thema’s van het regeerakkoord, zoals het verwijderen van nationale koppen, decentralisatie 
en vereenvoudiging, zal ik het wetsvoorstel met voortvarendheid verder uitwerken. Hierbij betrek ik deze 
motie, zoals in mijn reactie op de motie Koopmans/Lodders aangegeven (TK 32500 XIII, nr. 66). De 
moties TK 32123-XIV, nrs. 16 en 124, worden ook bij de uitwerking van dat wetsvoorstel betrokken. 
 
 
Motie De Mos (PVV) en Koopmans (CDA), 32500 XIII, nr. 30 
verzoekt de regering te onderzoeken hoe zowel natuur- als schooltuineducatie gestimuleerd kan worden 
en de Kamer hierover te informeren, 
 
Ik stimuleer natuur- en schooltuineducatie in het kader van de nota 'Kiezen, Leren, Meedoen' (TK 20 487 
- 33) en het daarbij behorende meerjaren programma 2008 t/m 2011 door middel van arrangementen 
met gemeenten en scholen, 'proefabonnementen' om letterlijk en figuurlijk de smaak te pakken te 
krijgen, een publieke ruimte in Artis, in een programma voor Jeugd (Lekker Groen) waarin bijvoorbeeld in 
Den Haag een 'generatietuin' tot stand is gekomen. Het door mij ondersteunde netwerk ‘springzaad’ 
moet dergelijke initiatieven breed bekend te maken, zodat zij navolging krijgen.  
 
 
 
 
 
 
 7 

beschikking gestelde middelen ten behoeve van natuurbeleid (circa €800.000,-). Tot nu toe is er vanuit 
het Rijk overigens geen geld besteed aan toeristisch recreatieve ontwikkelingen. 
 
 
Motie Wiegman-van Meppelen Scheppink (CU) c.s., 32500 XIII, nr. 162,  
verzoekt de regering bij invulling van de bezuinigingen op de ELI-begroting 2012 en het daarmee 
samenhangende overleg tussen Rijk en provincies over de herijking van de ehs, prioriteit te geven aan 
voldoende budget voor beheer (het nieuwe subsidiestelsel natuur en landschap), en recht te doen aan 
het uitgangspunt gelijk beheer, gelijke vergoeding ongeacht de beheerder 
 
Mijn beleid is om prioriteit te geven aan de kwaliteit van de bestaande natuurgebieden. De beschikbare 
middelen zullen primair worden ingezet voor het beheer met een redelijke vergoeding. In de lijn met in 
de Verklaring van Linschoten wordt gestreefd naar een zoveel mogelijk gelijke vergoeding ongeacht de 
beheerder. In het overleg met de provincies over de decentralisatie en de herijking van de EHS zal dit 
beleid uitgangspunt zijn. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 9 

Motie Van Veldhoven (D66), El Fassed (GL), Ouwehand (PvdD) en Jacobi (PVDA) , 32500 XIII  
nr. 58 
Verzoekt de regering, te concluderen dat de sector haar eigen verantwoordelijkheid niet neemt, en dus 
conform toezegging over te gaan tot het aankondigen van een vangstverbod voor paling uit de vervuilde 
gebieden, in het belang van zowel de sector als de consumenten. 
 
Ik heb u hierover op 18 januari jl. schriftelijk geïnformeerd. 
 
 
Motie El Fassed en Van Veldhoven 32500 XIII, nr. 60 
Verzoekt de regering, in de Visserijraad te pleiten voor een verkoopverbod van blauwvintonijn, en als dit 
niet haalbaar blijkt, zich aan te sluiten bij het Verenigd Koninkrijk, Duitsland en Zweden door steun uit te 
spreken voor een harde maximumgrens en het afsluiten voor visserij van paaigebieden in de 
Mediterraanse Zee. 
 
Ik heb u hierover op 10 januari jl. schriftelijk geïnformeerd.  
 
 
Motie Slob (CU) c.s. 32500 XIII, nr. 61 
Verzoekt de regering in Europees verband steun te verwerven voor dit standpunt (import pangasius) 
 
Hierover informeer ik u één dezer dagen. 
 
 
Motie Slob (CU) c.s. 32500 XIII, nr. 62 
Verzoekt de regering te bevorderen dat er een ASC-standaard komt voor meerval, door een 
aquacultuurdialoog voor de meerval te starten, te verkennen of de toepasbaarheid van de ASC-standaard 
voor pangasius kan worden verbreed, de beschikbare kennis van de Milieukeur hiervoor in te zetten en de 
Kamer hierover binnen een jaar te informeren 
 
Hierover informeer ik u één dezer dagen. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 11 

