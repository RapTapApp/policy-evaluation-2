32454  Wijziging van een aantal wetten ter invoering van de van 
rechtswege verleende vergunning (Verzamelwet van 
rechtswege verleende vergunning) 
 
Nr.  Nota naar aanleiding van het verslag 
 
Met belangstelling heb ik kennis genomen van de vragen en opmerkingen van de 
fracties van de VVD, de PvdA, de PVV, het CDA, de SP, D66 en de SGP. De 
meeste fracties steunen mijn wens met de toepassing van de van rechtswege 
verleende vergunning de dienstverlening van de overheid richting de burger te 
verbeteren. Uit de vragen en opmerkingen blijkt de behoefte aan verduidelijking. 
Gelijktijdig met deze nota naar aanleiding van het verslag wordt een nota van 
wijziging uitgebracht. Deze is van technische aard. 
 
1. Inleiding 
 
Met de leden van de fractie van de VVD ben ik van oordeel dat met het invoeren 
van de van rechtswege verleende vergunning (lsp) een belangrijke stap wordt 
gezet in het verbeteren van de dienstverlening van de overheid richting de 
burger. Deze stap past ook bij het regeerakkoord waarin wordt gesteld dat als te 
laat op een vergunningaanvraag wordt beslist, deze vergunning ook zoveel als 
mogelijk wordt verleend. In de memorie van toelichting wordt in reactie op de 
brief van de Staatssecretaris van Economische Zaken van 3 december 2008 
gesteld dat in een aantal gevallen de van rechtswege verleende vergunning niet 
wordt ingevoerd. De leden van de VVD-fractie vragen die gevallen, met het oog 
op het Regeerakkoord, opnieuw te bezien of aan te geven wat de 
doorslaggevende redenen zijn om daar niet toe over te gaan. 
 
Ik wijs de leden van de VVD-fractie op de motie van Dijk c.s. (Kamerstukken II, 
31 579, nr. 18). In deze motie heeft de Tweede Kamer het kabinet verzocht 
opnieuw te bekijken of er extra mogelijkheden zijn voor de invoering van de lsp 
bovenop de resultaten genoemd in de brief van de Staatssecretaris van 
Economische Zaken. Bij deze herbezinning zijn alle vergunningen waarvan eerder 
was gesteld dat lsp niet mogelijk was nogmaals kritisch bezien. De reactie is 
opgenomen in de brief van de Minister van Justitie van 9 juli 2009 
(Kamerstukken II, 29515, nr. 293). Dit heeft geleid tot een aantal extra 
vergunningen waarbij alsnog besloten is tot toepassing van de lsp. In de gevallen 
1

kabinetsstandpunt lsp (Kamerstukken, 29 515, nr. 224) en in de brief van de 
Minister van Justitie van 9 juli 2009 (Kamerstukken, 29 515, nr. 293). Deze 
afweging heeft tot gevolg dat de lsp niet wordt toegepast op besluiten die 
potentieel zeer gevaarlijke of ingrijpende maatschappelijke gevolgen hebben. Bij 
situaties waarbij onomkeerbare gevolgen kunnen optreden ligt het dus veel 
minder voor de hand om de lsp in te voeren. Derdebelanghebbenden die zich niet 
kunnen verenigen met de van rechtswege verleende vergunning kunnen, net als 
bij een vergunning die is afgegeven via een reguliere procedure, bezwaar en 
beroep instellen en zo nodig om een voorlopige voorziening verzoeken. 
 
De leden van de PVV-fractie, de CDA-fractie en de fractie van D66 vragen hoe de 
burger geïnformeerd wordt over de verkrijging van de van rechtswege verleende 
vergunning en de samenhangende rechten en verplichtingen die hierbij van 
toepassing zijn. De leden van de PvdA-fractie en de CDA-fractie vragen naar de 
positie van de derdebelanghebbende die vanwege het niet of laat publiceren door 
het bestuursorgaan van de beschikking de kans op bezwaar of beroep heeft 
gemist.  
 
Het bestuursorgaan is op grond van artikel 4:20c, eerste lid, Awb verplicht de 
beschikking binnen twee weken nadat deze is verleend bekend te maken en 
daarbij te vermelden dat deze van rechtswege is verleend. Daarbij kan het 
bestuursorgaan vermelden dat bepaalde voorwaarden deel uitmaken van de van 
rechtswege verleende vergunning (art. 4:20e Awb). Tot slot is het 
bestuursorgaan gehouden te vermelden dat tegen dit besluit bezwaar en beroep 
openstaat (art. 3:45 Awb). De keuze voor de verplichting tot bekendmaking van 
de van rechtswege verleende vergunning is gemaakt ten behoeve van degene 
die de vergunning krijgt. Op deze wijze kan aangetoond worden dat er ook 
daadwerkelijk een vergunning verkregen is. Het bestuursorgaan kan via de 
interne processen volgen of er een vergunning van rechtswege verleend wordt. 
Uit deze interne registratie en de wettelijke verplichting zal volgen dat 
bekendmaking dient te volgen. Mocht bekendmaking onverhoopt niet volgen dan 
kan de belanghebbende het bestuursorgaan op grond van artikel 4:20d, eerste 
lid in gebreke stellen. Heeft de bekendmaking binnen twee weken na de 
ingebrekestelling nog niet plaatsgevonden dan verbeurt het bestuursorgaan een 
dwangsom. Derdebelanghebbenden die pas na het verlopen van de 
bezwaartermijn kennisnemen van een van rechtswege verleende vergunning 
verschillen niet van derden die thans na afloop van de bezwaartermijn kennis 
nemen van een regulier besluit. Zij kunnen tegen het besluit dan geen bezwaar 
meer instellen, tenzij gebruik gemaakt kan worden van artikel 6:11 Awb. Indien 
zij van oordeel zijn dan het gebruikmaken van de vergunning jegens hen een 
3

De leden van de CDA-fractie vragen wat het gevolg is van een lsp die is 
verkregen terwijl het college geen positieve vergunning had kunnen geven in 
verband met strijd met het bestemmingsplan of het bouwbesluit. 
Bij de behandeling van de Woningwet 2007 heeft de Kamer destijds aangegeven 
dat de rechtszekerheid van de vergunninghouder dient te prevaleren boven 
dwingendrechtelijke eisen van het Bouwbesluit. De vergunninghouder diende 
erop te kunnen vertrouwen dat hij kon bouwen conform het bepaalde in de 
vergunning. Daarom bepaalt de Woningwet dat als er een bouwvergunning 
(thans: omgevingsvergunning voor het bouwen) is verleend voor een plan dat 
(onverhoopt) niet voldoet aan de nieuwbouweisen van het Bouwbesluit 2003, er 
straffeloos gebouwd kan worden in strijd met de nieuwbouweisen. Als absoluut 
bodemvereiste blijft daarbij evenwel gelden dat nooit gebouwd mag worden in 
strijd met de eisen voor bestaande bouwwerken. Dat geldt ook voor een van 
rechtswege verleende vergunning. Mocht deze later worden gewijzigd of 
ingetrokken, dan vergoedt het bestuursorgaan op grond van artikel 4:20f, derde 
lid, Awb de schade die daardoor wordt veroorzaakt. Ik merk hierbij op dat 
intrekking/wijziging van de van rechtswege verleende vergunning alleen kan bij 
ernstige gevolgen voor het algemeen belang (art. 4:20f Awb). 
 
De leden van de PvdA- fractie vragen waarom de lsp niet van toepassing is 
verklaard op aanvragen op grond van de Wet Werk en Bijstand (WWB). De reden 
daarvoor is dat beslissingen op aanvragen op grond van de WWB vaak geen 
eenvoudige, eenduidige beslissingen zijn. Er moeten documenten worden 
overgelegd of op een andere wijze meer informatie worden verstrekt. Bovendien 
is in de WWB geregeld dat de gemeente verplicht is binnen vier weken na de 
datum van de aanvraag een voorschot te verlenen, zolang het recht op bijstand 
niet is vastgesteld. Toepassing van lsp is om die reden dan ook niet nodig.  
 
De PVV-fractie verzocht inzicht te geven in het aantal vergunningen er thans 
binnen gemeenten tijdig wordt verleend. In het kabinetsstandpunt van 18 
december 2007 (Kamerstukken II 2007/08, 29 515 nr, 224) wordt aangegeven 
dat het gemiddelde van 44 onderzochte gemeenten is dat 80% van de 
vergunningen op tijd wordt verleend. Het kabinet heeft op dit moment geen 
actuelere cijfers voorhanden. Het kabinet heeft in 2008 aangekondigd enkele 
jaren na de invoering van de lex silencio positivo door middel van een evaluatie 
het effect van instrumenten zoals de lex silencio positivo op het niet tijdig 
beslissen bekijken (Kamerstukken II 2008/09 nr. 29 515 nr, 274). Na deze 
evaluatie komen wellicht nieuwe cijfers voorhanden, waaruit duidelijk wordt of de 
invoering van lex silencio positivo een positief effect heeft op tijdige 
vergunningverlening. 
5

De leden van de fractie van het CDA vragen naar de verhouding tussen de van 
rechtswege verleende vergunning en de dwangsom bij niet tijdig beslissen. Ook 
vragen deze leden naar de mogelijkheden van oneigenlijk gebruik. Het kabinet 
acht het van belang om de tijdige besluitvorming te bevorderen. Overschrijding 
van beslistermijnen kan onder omstandigheden schadelijk zijn voor betrokkenen 
en leiden tot rechtsonzekerheid en financiële consequenties voor betrokkenen. 
Het kabinet heeft een aantal wettelijke maatregelen ter bevordering van tijdige 
besluitvorming ingezet. Het betreft de Wet dwangsom en beroep bij niet tijdig 
beslissen, de Wet samenhangende besluiten Awb en de wetgeving inzake de van 
rechtswege verleende vergunning. 
 
De verhouding tussen de Wet dwangsom en beroep bij niet tijdig beslissen en de 
van rechtswege verleende vergunning is dus in de eerste plaats dat zij beiden 
deel uitmaken van een pakket wetgeving dat ertoe dient om tijdige 
besluitvorming te bevorderen. Zodra de keuze is gemaakt dat voor een bepaalde 
vergunning de procedure van de van rechtswege verleende vergunning geldt, 
dan is de regeling van de dwangsom bij niet tijdig beslissen niet meer van 
toepassing. Reden hiervoor is dat de vergunning na afloop van de beslistermijn 
van rechtswege ontstaat en omdat er dan een besluit is genomen kan dan van 
het verbeuren van een dwangsom geen sprake meer zijn. Van een dwangsom 
kan wel sprake zijn indien het bestuursorgaan de verplichting om de van 
rechtswege verleende vergunning bekend te maken niet nakomt. Op grond van 
artikel 4:20d, eerste lid, Awb kan de belanghebbende het bestuursorgaan dan in 
gebreke stellen. Heeft bekendmaking binnen twee weken na de ingebrekestelling 
nog niet plaatsgevonden dan verbeurt het bestuursorgaan een dwangsom. 
 
Het is niet de verwachting dat sprake zal zijn van oneigenlijk gebruik van de van 
rechtswege verleende vergunning. De contacten met de vergunningverlenende 
instanties wijzen eerder op het tegendeel. De wetgeving die ertoe leidt dat bij 
stilzitten een dwangsom verschuldigd is of dat een vergunning van rechtswege 
wordt verleend heeft geleid tot het doorlichten van de processen rond de 
vergunningverlening. Nog sterker dan voorheen zijn deze processen ingericht op 
tijdige besluitvorming. Mocht de besluitvorming desondanks niet snel genoeg 
verlopen, dan wordt de besluitvormende instantie geconfronteerd met een van 
rechtswege verleende vergunning of een dwangsom. Dat zal naar het oordeel 
van het kabinet een disciplinerende werking hebben op de snelheid van de 
besluitvorming. 
 
7

Dit zal van de aard van de vergunning afhangen. Bij vergunningen waar sprake 
is van onomkeerbare gevolgen, of waarbij bijzondere (derden)belangen spelen is 
de van rechtswege verleende vergunning niet het aangewezen instrument om 
tijdige besluitvorming te bevorderen. Op die terreinen is de dwangsom 
wenselijker. Op de terreinen waar geen of beperkte kans is dat derde- 
belanghebbenden een rol spelen, heeft betrokkene meer aan de van rechtswege 
verleende vergunning. Een dwangsom levert immers nog geen vergunning op. 
Voor betrokkene zal helder zijn wat het effect is van de van rechtswege 
verleende vergunning. Hij zal inderdaad moeten afwachten of het besluit in 
bezwaar en beroep in stand blijft, maar dat zou ook gelden als er wel tijdig een 
reeel besluit zou zijn genomen.  
 
4. Consultatiereacties  
 
De leden van de VVD-fractie vragen de regering aan te geven waaruit de 
minimale werklast bestaat die volgens de Raad voor de rechtspraak uit dit 
wetsvoorstel volgt. Volgens de Raad voor de rechtspraak kunnen er als gevolg 
van dit wetsvoorstel extra zaken instromen voortvloeiend uit het niet tijdig 
bekendmaken van de van rechtswege genomen beschikking. Het is ook mogelijk 
dat extra zaken instromen doordat een van rechtswege verleende beschikking bij 
de rechter is gesneuveld door acties van derden en dat de aanvrager daartegen 
opkomt. De Raad voor de rechtspraak gaat er vanuit dat behandeling van deze 
zaken een minimale invloed op de werklast van de sectoren bestuursrecht zal 
hebben. 
 
Op de vragen van de fracties van D66 en de SGP over de kansspelen zal ik 
ingaan bij mijn antwoord op de vragen over de Wet op de kansspelen in het 
artikelsgewijs deel (Artikel XI). 
 
5. Toelichting per artikel 
 
Artikel VI (artikel 90 Wet op de accijns) 
 
De leden van de fractie van de SP stellen vragen over het verbod om een 
distilleertoestel te vervaardigen of voorhanden te hebben zonder een daartoe 
verstrekkende vergunning van de inspecteur. Zo vragen zij of de stilzwijgende 
instemming wordt verleend na acht weken of dat dit verandert wanneer de 
inspecteur de belanghebbende in kennis heeft gesteld dat deze termijn niet 
wordt gehaald. De leden van de fractie van de SP merken op dat het volgens 
9

Zoals in de inleiding van het algemeen deel van de memorie van toelichting is 
uiteengezet, is bij de heroverweging die tot het wetsvoorstel heeft geleid, zoveel 
mogelijk ruimte gelaten voor toepassing van lsp door een tweetal harde criteria 
als kader te hanteren, namelijk dat lsp niet wordt toegepast als Europese 
regelgeving, internationale regelgeving en verdragen hieraan in de weg staan of 
als voor een vergunningsstelsel een uitgebreide openbare 
voorbereidingsprocedure op grond van de Awb moet worden gevolgd. Van geen 
van beide omstandigheden is sprake bij de ontheffing van de Minister van 
Economische Zaken, Landbouw en Innovatie voor het opstellen van een 
jaarrekening bij stichtingen, verenigingen, coöperaties en onderlinge 
waarborgmaatschappijen. Overigens blijft natuurlijk het uitgangspunt dat er wel 
tijdig op aanvragen tot vrijstelling wordt beslist, zodat de lsp niet van toepassing 
zal zijn.  
Wat betreft de vraag om een risicobeoordeling kan worden gemeld dat het aantal 
jaarlijkse verzoeken om een ontheffing gering is. In 2007 waren het er 36, in 
2008 17 en in 2009 37. Bovendien is het aandeel hierin van de hiervoor 
genoemde rechtspersonen vrijwel nihil. De aanvragen betreffen op een enkele 
uitzondering na slechts nv’s en bv’s. Het risico van de toepassing van de lsp op 
deze ontheffingen is dan ook vrijwel afwezig.  
 
Artikel XI (Wet op de kansspelen) 
 
De vraag van de leden van de PvdA-fractie en de leden van de SGP-fractie of een 
bepaald belang, zoals kansspelverslaving, zwaarder weegt dan het belang van 
een tijdige besluitvorming kan niet in abstracto worden beantwoord, maar vereist 
een afweging per vergunningsstelsel. Bij het stelsel van 
aanwezigheidsvergunningen voor kansspelautomaten in de horeca speelt mee 
dat het gaat om een groot aantal beslissingen. Er zijn 14 714 horeca-inrichtingen 
met een aanwezigheidsvergunning voor kansspelautomaten, die meestal maar 
1
voor één jaar wordt afgegeven . Het belang van een groot aantal ondernemers is 
dus betrokken bij een tijdige besluitvorming. Het gaat om slechts twee 
kansspelautomaten per vergunning. De potentiële ‘schade’ bij een incidentele 
onterechte vergunningverlening van rechtswege is dus beperkt. Dit is één van de 
redenen dat de lsp niet geldt voor aanwezigheidsvergunningen voor speelhallen, 
waar het immers om honderden automaten kan gaan. 
 
De leden van de fractie van D66 vragen de regering aan te geven hoe vaak zij 
verwacht dat aanwezigheidsvergunningen die bij tijdige besluitvorming niet 
zouden worden verleend, door de invoering van de lsp wel worden verleend. Er is 
 
1
Bron Jaarverslag Verispect 2009.
11

De leden van de SP-fractie vragen of de wijziging in de Wet particuliere 
beveiligingsorganisaties en recherchebureau’s (Wpbr) alleen maar met zich 
brengt dat de ontheffing van de verplichting een uniform te dragen bij het 
verrichten van beveiligingswerkzaamheden wordt verleend aan mensen die 
binnen het gebouw van de beveiligingsorganisatie werken. De wijziging van de 
Wpbr betreffende de verplichting om een uniform te dragen is tweeledig. Met 
deze wijziging wordt deze verplichting afgeschaft voor personen die uitsluitend 
binnen het gebouw van een alarmcentrale werkzaam zijn. Daarnaast wordt voor 
een verzoek om ontheffing van de verplichting om een uniform te dragen de lsp 
ingevoerd. 
 
Artikel XIII Wet financiering sociale verzekeringen 
 
De leden van de SP-fractie vragen in hoeveel gevallen de SVB in 2007, 2008 en 
2009 bij het toepassen van artikel 64 Wet financiering sociale verzekeringen 
(Wfsv) te laat een beslissing heeft genomen. Het uitvoeringsorgaan schat dit 
aantal in op een enkel geval per jaar. De SVB gaat daarbij uit van 600 à 700 
jaarlijkse aanvragen om ontheffing wegens gemoedsbezwaren. Het aantal 
vergunningen dat naar verwachting straks stilzwijgend verleend zal moeten 
worden is dus zeer gering. Er zijn dan ook geen maatschappelijke effecten te 
verwachten van Lex silencio positivo op de Wfsv. 
 
Artikel XVII Wet Milieubeheer 
 
De leden van de fracties van de PvdA en de SP hebben vragen gesteld over de 
reden waarom van rechtswege een ontheffing van het verbod om afvalstoffen 
buiten een inrichting te verbranden zou moeten worden verleend. De leden van 
de SP-fractie wijzen hierbij op de overlast die omwonenden reeds ondervinden 
van barbecues en tuinkachels. De leden van deze fracties vragen voorts naar het 
effect voor omwonenden, de rol voor gemeenten bij het tegengaan van 
ongewenste gevolgen en het type afvalstoffen waar het om gaat. 
 
Het gebruik van barbecues en tuinkachels valt niet onder het verbod op het 
verbranden van afvalstoffen buiten inrichtingen. Doorgaans bevat de 
(gemeentelijke) APV regels hierover. Bij het verbod van verbranden van niet-
gevaarlijke afvalstoffen buiten inrichtingen gaat het om bijvoorbeeld verbranding 
van snoeihout in paasvuren. Het is niet uitgesloten dat hierbij schadelijke stoffen 
vrijkomen. Het gaat weliswaar alleen om het verbranden van niet-gevaarlijke 
afvalstoffen (art. 10.63, tweede lid Wm), maar door een relatief hoge 
vochtigheidsgraad (vers snoeiafval) en lage temperaturen kan de verbranding 
13

individuele belang van de vergunningaanvrager tegen het algemene belang van 
een goede gezondheidszorg zal immers het laatste in beginsel steeds prevaleren. 
Feitelijk zul je dus zelden of nooit aan de werking van de lsp toekomen. 
 
De toepassing van lsp in de Wet donorgegevens kunstmatige bevruchting, zoals 
voorgesteld in het wetsvoorstel, beperkt zich tot artikel 6 van de wet, waarin is 
bepaald dat wijzigingen in de statuten of de wettelijk voorgeschreven 
reglementen van de Stichting donorgegevens kunstmatige bevruchting (verder: 
de Stichting) de goedkeuring behoeven van de ministers van Veiligheid en 
Justitie en Volksgezondheid, Welzijn en Sport. De taken en bevoegdheden van de 
Stichting zijn wettelijk vergaand genormeerd (zie de artikelen 4 e.v. van de Wet 
donorgegevens kunstmatige bevruchting). Wijzigingen van de statuten of 
reglementen van meer dan technische aard zullen binnen het bestaande 
wettelijke kader niet veelvuldig aan de orde zijn. Gezien de samenstelling van 
het bestuur van de Stichting is het risico dat dergelijke wijzigingen op gespannen 
voet zouden komen met doel en strekking van de wet niet groot. Mocht het 
onwaarschijnlijke geval zich voordoen dat de Stichting een voornemen tot 
wijziging heeft dat in dit opzicht wél discutabel is, dan zullen de betrokken 
ministers daarop snel kunnen reageren. Zoals in de memorie van toelichting 
aangegeven, bestaat tegen de toepassing van lsp in dit geval dan ook geen 
bezwaar. 
 
De Minister van Veiligheid en Justitie, 
 
15

