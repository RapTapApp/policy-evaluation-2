 
 
 
> Retouradres Postbus 20101 2500 EC Den Haag 
 
Directoraat-generaal voor 
De Voorzitter van de Tweede Kamer 
Energie, Telecom en Markten 
Directie Telecommarkt 
der Staten-Generaal 
Binnenhof 4 
Bezoekadres 
Bezuidenhoutseweg 30 
2513 AA  ’s-GRAVENHAGE 
2594 AV Den Haag 
Postadres 
Postbus 20101 
2500 EC Den Haag 
Factuuradres 
Postbus 16180 
2500 BD Den Haag 
T 070 379 8911 (algemeen) 
 
www.rijksoverheid.nl/eleni 
Datum 19 april 2011  
 
 
Betreft Beantwoording vragen over de postvoorziening op de BES-eilanden Ons kenmerk 
ETM/TM / 11050821 
 
Uw kenmerk 
 
2011Z05717 
 
 
Hierbij doe ik u, mede namens de minister van Binnenlandse Zaken en 
Koninkrijksrelaties, de antwoorden toekomen op de vragen van het lid Hachchi 
(D66) over de postvoorziening op de BES-eilanden (ingezonden 21 maart 2011 
onder nummer 2011Z05717).  
 
1 
Kunt u aangeven op welke wijze Nieuwe Post N.V. stappen gaat zetten om de 
1
kwaliteit van de postvoorziening op Caribisch Nederland te verbeteren? 
 
Antwoord 
De toezichthouder op de leverancier van de universele dienst op Caribisch 
Nederland ziet toe op de naleving van de eisen die worden gesteld aan de 
kwaliteit van de postdienst op Caribisch Nederland. Tot nu toe is geconstateerd 
door alle partijen dat de kwaliteit voor verbetering vatbaar is als het gaat om de 
overkomstduur van de post. De toezichthouder, zijnde Agentschap Telecom, zal 
op basis van een kwaliteitsmeting, die op korte termijn wordt uitgevoerd, 
beoordelen op welke punten Nieuwe Post N.V. wel of niet voldoet aan de 
kwaliteitseisen die zijn gesteld in de concessie, en Nieuwe Post NV hierover 
aanschrijven. Dit zal worden vervolgd door een analyse van de logistieke 
processen (zoals de postsortering zelf) om te komen tot een concrete aanpak van 
de verbetering van de kwaliteit.  
Mijn ministerie is bereid dit proces  te ondersteunen (financieel). Het is de 
bedoeling dat al in de loop van dit jaar een duidelijke verbetering van de kwaliteit 
wordt bereikt. 
 
Nieuwe Post N.V. heeft op Bonaire een eigen kwaliteitsmeting ten behoeve van 
een reorganisatie van de postlevering gedaan. Op basis van de resultaten van 
deze kwaliteitsmeting onderkent Nieuwe Post N.V. dat het nodig en mogelijk is om 
de dienstverlening op een hoger niveau te brengen (uitbreiding routes, meer 
directe aansturing op Bonaire, uitbreiding straatbrievenbussen). De benodigde 
stappen en kosten worden in kaart gebracht en met de betrokken (lokale) 
instanties besproken. 
                                                
 
1
 Zie ook Aanhangsel Handelingen, vergaderjaar 2010-2011, nr. 180 
 Pagina 1 van 5 
 
 

 
 
Directoraat-generaal voor 
 
Energie, Telecom en Markten 
Directie Telecommarkt 
 
 
 
 
Ons kenmerk 
 
ETM/TM / 11050821 
 
 
 
5 
Welke indicatoren hanteert u bij het in 2011 te nemen besluit of de postconcessie 
aan Nieuwe Post N.V. al dan niet verlengd wordt? 
 
Antwoord 
De indicatoren die worden gehanteerd, zijn de vereisten zoals opgenomen in de 
concessie en de daaruit voortvloeiende afspraken van mijn ministerie met Nieuwe 
Post N.V. van begin 2011. Zie ook de antwoorden bij de vragen twee en vier.  
 
Voordat een besluit wordt genomen, zal eind 2011 opnieuw een kwaliteitsmeting 
worden uitgevoerd. Deze meting zal, tezamen met de rapportage van de 
toezichthouder, de basis vormen voor het besluit tot al dan niet verlengen.  
 
6 
Op welke wijze is de postmarkt en de servicegraad op Caribisch Nederland 
onderzocht door uw ministerie, alvorens de postconcessie aan Nieuwe Post N.V. te 
verlenen? 
 
Antwoord 
Ik neem aan dat hier bedoeld wordt de verlening van een concessie per 10 
oktober 2010. Van een verlening van een concessie per 10 oktober 2010 door mij 
is echter geen sprake geweest. 
 
Nieuwe Post N.V. had reeds een concessie, die op 14 maart 2003 door de 
toenmalige minister van Verkeer en Vervoer van de Nederlandse Antillen aan 
Nieuwe Post N.V. is verleend voor een periode van 20 jaar. In de Wet Post BES is 
bepaald dat de concessie op grond van de Antilliaanse Landsverordening Post, per 
transitiedatum van 10 oktober 2010, van rechtswege wordt omgezet naar een 
concessie op grond van de Nederlandse Wet Post BES.  
Uit onderzoek vorig jaar in opdracht van het voormalige Ministerie van 
Economische Zaken is gebleken dat de concessievoorwaarden niet of niet 
voldoende worden nageleefd. Om de nodige flexibiliteit te kunnen hebben in de 
keuze van een concessiehouder in de toekomst, is besloten de concessietermijn in 
te korten naar december 2012, met een mogelijke verlenging van drie jaar.  
 
7 
Is het waar dat ten gevolge van internationale afspraken alle post voor Caribisch 
Nederland eerst naar Curaçao gestuurd wordt? Zo ja, welke internationale 
afspraken betreft het hier? 
 
Antwoord 
Ja, dat is juist. Het betreft de afspraken die binnen het verband van de Universal 
Postal Union (UPU) zijn gemaakt. Aangewezen postdiensten als TNT Post, maar 
ook alle overige postdiensten zoals USPS en Royal Mail, hebben met Nieuwe 
Post Nederlandse Antillen de afspraak dat de internationale post voor Curaçao, 
Sint Maarten en Caribisch Nederland op Curaçao wordt afgeleverd.  
 
 Pagina 3 van 5 
 

 
 
Directoraat-generaal voor 
 
Energie, Telecom en Markten 
Directie Telecommarkt 
 
 
 
 
Ons kenmerk 
 
ETM/TM / 11050821 
 
 
aangiften. In die gevallen wil de Belastingdienst op Bonaire nog wel eens gebruik 
maken van een koeriersbedrijf om de post tijdig bezorgd te krijgen. 
 
 
 
 
 
 
 
 
 
(w.g.) dr. Henk Bleker 
Staatssecretaris van Economische Zaken, Landbouw en Innovatie 
 
 
 Pagina 5 van 5 
 

