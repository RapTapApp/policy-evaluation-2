Hoofdlijnen emancipatiebeleid: vrouwen- en homo-emancipatie 2015 
 
 
1. Het kabinet bevordert de emancipatie 
 
Kiezen in vrijheid en veiligheid  
Emancipatie biedt mensen de kans het beste uit hun leven te halen en in vrijheid en veiligheid 
keuzes te maken. Daarom wil het kabinet de emancipatie bevorderen: de emancipatie van meisjes 
en vrouwen, en de emancipatie van lesbische vrouwen, homoseksuele mannen, biseksuelen en 
1
transgenders (LHBT). Iedereen heeft recht op een leven zonder geweld en op een eerlijke kans tot 
participatie. Discriminatie wordt daarom bestreden en ook zwaarder bestraft. De gelijkheid voor de 
wet en de gelijkwaardigheid van vrouwen en mannen, en van homoseksuelen en heteroseksuelen 
dient vanzelfsprekend te zijn. Daarbij hoort ook respect voor verschil en tolerantie voor 
andersdenkenden. De balans in grondrechten is een van de kernwaarden van de Nederlandse 
 
samenleving. 
 
Eigen kracht en talent van mensen aanspreken 
Het kabinet ziet vrouwenemancipatie en homo-emancipatie primair als de verantwoordelijkheid van 
mensen – vrouwen én mannen, homoseksuelen én heteroseksuelen -, bedrijven en 
maatschappelijke instellingen zelf. De overheid heeft een rol daar waar emancipatie geen kans 
krijgt en de veiligheid en participatie achterblijft. Het kabinet wil de eigen kracht en het talent van 
mensen zelf aanspreken en actief benutten om voortgang te boeken. Op eigen kracht en met hun 
talent kunnen mensen veel bereiken.  
 
Vergroten van de veiligheid en participatie 
Doel van het emancipatiebeleid is de veiligheid van vrouwen, homoseksuelen en transgenders te 
vergroten, en de participatie van vrouwen in alle lagen en sectoren van de arbeidsmarkt te 
bevorderen. Homoseksuele paren moeten veilig hand in hand over straat kunnen lopen en 
jongeren moeten veilig uit de kast kunnen komen. Meisjes moeten zich beschermd weten tegen 
seksuele intimidatie en geweld. Vrouwen moeten zich ondersteund en uitgedaagd voelen in hun 
ambitie om in alle sectoren van de arbeidsmarkt te participeren en door te groeien naar 
topfuncties.  
 
Cultuurverandering 
Het kabinet zal een aantal wettelijke maatregelen nemen om de gelijke rechten van 
homoseksuelen en transgenders te borgen, en wettelijke en fiscale belemmeringen wegnemen voor 
de doorgroei van de arbeidsparticipatie van vrouwen. Bovenal is een cultuurverandering nodig, 
vooral daar waar de emancipatie, veiligheid en participatie achterblijven. Een positieve houding en 
beeldvorming ten aanzien van homoseksuele relaties en vrouwen met ambitie dienen 
vanzelfsprekend te worden. Het kabinet zal die cultuurverandering in woord en daad steunen. Door 
burgers, bedrijven en instellingen op hun verantwoordelijkheid aan te spreken en hen ook om een 
actieve bijdrage te vragen in de emancipatie. Die actieve bijdrage vragen we van vrouwen zelf, 
maar zeker ook van mannen – zowel thuis als in de bestuurskamer. Ook bij de homo-emancipatie 
geldt dat actieve steun van heteroseksuelen onmisbaar is.  
Om de gewenste cultuurverandering aan te jagen en te ondersteunen worden initiatieven in de 
samenleving ondersteund en verspreid die zichtbaar bijdragen aan het emancipatieproces, de 
veiligheid en participatie. Daarbij werkt de minister van OCW nauw samen met de 
vakdepartementen, die stelselverantwoordelijk zijn, en met gemeenten, bedrijven en 
maatschappelijke partners. Er wordt daarbij voortgebouwd op de ervaringen en 
samenwerkingsverbanden van de afgelopen jaren en een zwaarder accent gelegd op veiligheid en 
betaald werk voor iedereen. 
 
Versterken van de emancipatie-infrastructuur 
Het kabinet zal een aantal organisaties in de kennisinfrastructuur voor vrouwenemancipatie en 
homo-emancipatie ondersteunen. Het kabinet investeert in de periode 2011 t/m 2015 € 17,5 
miljoen per jaar in de emancipatie-infrastructuur en de in deze hoofdlijnenbrief opgenomen 
programma’s en actielijnen. Het COC krijgt ondersteuning voor haar nationale en internationale 
werk op het terrein van homo-emancipatie. Op het terrein van de vrouwenemancipatie ondersteunt 
het kabinet de samenwerking tussen E-Quality en Aletta. In 2014 wordt één sterk instituut voor 
vrouwenemancipatie en vrouwengeschiedenis ondersteund.  
                                              
1
 In deze notitie gebruiken we verder voor de leesbaarheid de aanduiding “homoseksuelen en transgenders” 
voor de gehele populatie van lesbische vrouwen, homoseksuele mannen, biseksuelen en transgenders (LHBT). 
 1 

2. Gelijke rechten van homoseksuelen en transgenders 
 
Stand van zaken  
De laatste decennia is de situatie voor homoseksuelen en transgenders in Nederland sterk 
verbeterd. Homodiscriminatie is bij Algemene wet gelijke behandeling verboden. Ook voor paren 
van gelijk geslacht zijn het wettelijk huwelijk, het geregistreerd partnerschap en de adoptie van 
kinderen mogelijk geworden. Op een aantal terreinen is echter nog steeds, in juridische zin of in de 
praktijk, sprake van discriminatie en ongelijke behandeling van homoseksuelen en transgenders op 
grond van hun seksuele gerichtheid. Het kabinet doet hiertoe een aantal voorstellen ter 
verbetering.  
 
Streefbeeld 2015 
In 2015 is de juridische ongelijkheid tussen homoseksuelen en transgenders enerzijds en 
heteroseksuelen anderzijds op de belangrijkste punten opgeheven en is de (nog) bestaande kloof 
tussen ‘de jure’ en ‘de facto’ gelijke behandeling op grond van seksuele gerichtheid en 
genderidentiteit verder gedicht.  
 
Artikel 1 van de Grondwet verbiedt discriminatie 'op welke grond dan ook'. Het kabinet beschouwt 
het verbod op discriminatie vanwege seksuele gerichtheid dan ook als een van de kernwaarden van 
de samenleving en onderstreept daarom het belang van een toereikende wettelijke bescherming 
tegen discriminatie vanwege seksuele gerichtheid en zet in op een verscherpte aanpak van die 
discriminatie in de praktijk. Gewelddaden die het gevolg zijn van discriminatie worden voortaan 
dubbel hard bestraft en krijgen voorrang van de politie. Het openbaar ministerie (OM) gaat per 1 
juni dubbele straffen eisen bij geweldsincidenten die het gevolg zijn van discriminatie. Daarnaast 
geeft het kabinet op korte termijn prioriteit aan de effectieve uitvoering van de actielijnen die in 
deze brief zijn opgenomen. 
 
Het kabinet komt met een standpunt over de vervanging van de zogenaamde enkele-
feitconstructie in de Algemene wet gelijke behandeling, mede naar aanleiding van concrete 
voorstellen die hiertoe zijn gedaan. 
 
Actielijnen 
Om het streefbeeld te bereiken, zijn twee actielijnen ontwikkeld:  
  
1. Actielijn ‘Juridisch ouderschap en de rechten van paren van gelijk geslacht’.  
In ons land groeien minstens 25.000 kinderen op in een ‘roze gezin’. Het kabinet wil dat deze 
kinderen eenzelfde juridische positie krijgen als kinderen geboren in heteroseksuele relaties. Het 
kabinet heeft hiertoe een wetsvoorstel Lesbisch ouderschap voor advies voorgelegd bij de Raad 
van State. Het voorstel houdt onder meer in dat lesbische paren niet meer naar de rechter hoeven 
voor het tot stand brengen van het juridisch ouderschap van de duomoeder. Het kabinet verwacht 
in de zomer van 2011 een wetsontwerp aan de Kamer te kunnen aanbieden (en de motie uit te 
voeren van Azough/Teeven/Arib 32.123 VI, 5 november 2009). 
 
In het belang van een vrij verkeer van personen zal het kabinet aandringen op erkenning van 
geregistreerde partnerschappen en huwelijken tussen personen van gelijk geslacht in de Europese 
Unie. Wat betreft landen buiten de EU zal het kabinet zich inspannen om te komen tot 
vergelijkbare afspraken. 
 
In het regeerakkoord is opgenomen dat gezinsmigratie alleen nog toegestaan is voor gehuwde en 
geregistreerde partners en de minderjarige kinderen. Het kabinet beoogt hiermee geen barrières 
op te werpen voor de uitoefening van gezinsleven door homoseksuelen en is zich ervan bewust dat 
het voor hen in veel landen niet mogelijk is om te trouwen respectievelijk een geregistreerd 
partnerschap aan te gaan. Het kabinet zoekt naar een oplossing waarmee benadeling van 
homoseksuelen door de strengere regels bij gezinsvorming- en hereniging wordt voorkomen.  
 
2. Actielijn ‘Gelijke behandeling van homoseksuelen en transgenders’. 
In Nederland kunnen mannen die seks hebben gehad met andere mannen op grond van hun 
seksuele gedrag geen bloed doneren. In een aantal Europese landen kan dit onder voorwaarden 
wel (Zweden, Spanje, Portugal en Italië). Het kabinet gaat, in overleg met Bloedbank Sanquin, 
bezien of, en zo ja, welke mogelijkheden er zijn om de regels rondom bloeddonatie zodanig aan te 
passen dat het als man hebben van seksueel contact met een andere man niet langer zonder meer 
leidt tot levenslange uitsluiting van het bloeddonorschap. Hierbij staat uiteraard de veiligheid van 
ontvangers van bloedproducten voorop. Het kabinet zal bij deze afweging de aanbevelingen van de 
Raad van Europa ten aanzien van het donorselectiebeleid aangaande mannen die seks hebben 
 3 

professionals hebben wil het kabinet hiermee gebruik maken van de eigen kracht van 
jongerennetwerken.  
 
Het kabinet zal ook interventies ondernemen gericht op de weerbaarheid van homoseksuele 
jongeren. Homoseksuele jongeren hebben behoefte om elkaar te ontmoeten via vriendenclubs, 
internet en media en hebben ook behoefte aan rolmodellen. Lokale homojongerennetwerken 
krijgen een impuls om activiteiten te organiseren waarbij homoseksuele jongeren elkaar kunnen 
ontmoeten zoals weekendkampen en huiskamerbijeenkomsten. Ontmoetingen met heteroseksuele 
jongeren zal daar ook onderdeel van uit kunnen maken. Ook zullen de veilige, virtuele 
ontmoetingsplaatsen, zoals  www.jongenout.nl en www.18min.eu., worden voortgezet. De 
homoseksuele jongeren hebben ook aangegeven dat zij zich storen aan de stereotypen die bestaan 
over homoseksuelen en willen deze doorbreken en vervangen door een gewoon beeld van de 
homopopulatie. Social media worden ingezet om de zichtbaarheid van homoseksuelen te 
vergroten.  
 
De minister van OCW zal daarbij namens het kabinet zelf actief in gesprek en dialoog gaan over 
(on)veiligheid en weerbaarheid – samen met rolmodellen – om zo de eigen kracht van jongeren 
zichtbaar te maken en bij te dragen aan een veilig leefklimaat voor homojongeren en meisjes.  
Deze aanpak vanuit de minister van OCW sluit aan bij beleid van het ministerie van VWS gericht op 
seksuele gezondheid, waarvan seksuele weerbaarheid van jongeren een belangrijk onderdeel 
vormt. Ook wordt samengewerkt met het ministerie van VenJ en de Task Force Aanpak 
mensenhandel, die de aanpak van (digitale) loverboys tot prioriteit heeft. Voorts bouwt deze 
aanpak voort op de positieve ervaringen met het stimuleren van mediawijsheid bij jongeren door 
het ministerie van OCW.  
 
2. Actielijn gemeenten: veilige wijken  
Geweld tegen homoseksuelen en transgenders vindt vooral plaats in de directe woonomgeving van 
11
de slachtoffers en op homo-ontmoetingsplaatsen of in homo-uitgaansgebieden . Om dit geweld te 
voorkomen en de sociale acceptatie van homoseksualiteit te bevorderen maakt het kabinet 
afspraken met de gemeenten. De ervaringen van de 18 koplopers op het terrein van homo-
emancipatie, onder meer met het geven van voorlichting en het trainen van jongerenwerkers, het 
creëren van veilige ontmoetingsplaatsen voor homoseksuele jongeren (bijv. huiskamersessies) en 
het bevorderen van aangiftebereidheid, dienen daarbij als voorbeeld. De koploperstrategie heeft 
ook een positieve uitstraling naar de actiebereidheid van veel meer gemeenten in Nederland, zoals 
blijkt uit de toename van het aantal actieve gemeenten in de afgelopen kabinetsperiode. Het 
kabinet zal in de komende periode deze succesvolle aanpak doorzetten, maar het accent meer 
verschuiven naar veiligheid op straat en in wijken en daarbij naast aandacht voor homoseksuelen 
ook aandacht vragen voor de veiligheid van meisjes en vrouwen in wijken. 
 
3. Actielijn veilige scholen.  
Een veilig schoolklimaat is de basis van waaruit leerlingen zich ontwikkelen en van waaruit leraren 
hun onderwijs vormgeven. Alle scholen dienen de kernwaarden van de rechtstaat actief uit te 
dragen en dat kan en mag op een wijze die past bij de eigen identiteit. Homoseksuele leerlingen en 
docenten moeten veilig uit de kast kunnen komen. Jongeren moeten zich beschermd voelen tegen 
ongewenste seksuele handelingen, pesten en intimidatie. De veiligheid op school is een 
noodzakelijke voorwaarde voor kwalitatief goed onderwijs en goede leerprestaties en draagt bij aan 
de kabinetsambitie van ‘de basis op orde, de lat omhoog’.  
De veiligheid kan worden bevorderd door burgerschapsvorming en sociale integratie binnen en 
rond de school. De inspectie van het onderwijs houdt er toezicht op dat scholen hier invulling aan 
geven. Buiten de school hebben ook anderen een verantwoordelijkheid. Dit kabinet zal daarom de 
samenwerking tussen scholen en ouders, gemeenten, politie, maatschappelijk werk en jeugdzorg 
stimuleren. Dit kan onder meer door het aangaan van onderlinge cont(r)acten. 
Het kabinet zal de ondersteuning van scholen bij hun verantwoordelijkheid voor een veilige school 
voortzetten, onder meer via incidentenregistratie op scholen, de zorgadviesteams en het 
beschikbaar stellen van informatie over homoseksualiteit en weerbaarheid via het Centrum School 
en Veiligheid (CSV). In nauwe samenwerking met VWS zal de invoering van de meldcode voor 
kindermishandeling en huiselijk geweld in het onderwijs worden gerealiseerd. 
De eigen kracht van leerlingen en leraren zal worden ondersteund door Gay and Straight allianties 
en voorlichting op scholen. 
 
4. Actielijn versterken eigen kracht bij huiselijk en eergerelateerd geweld  
                                              
11
 TK 2008-2009, nr 30950, nr. 15 (rapportage homofoob geweld van de politie) 
 5 

De vier bestaande landelijke gay-straightallianties (werk, onderwijs, ouderen en sport) zullen 
worden gecontinueerd, verbreed en verdiept. Vanwege de specifieke problematiek zal daarbinnen 
ook extra aandacht zijn voor lesbische vrouwen, biseksuelen en transgenders. De staatssecretaris 
van VWS zal conform de motie Dijkstra (d.d. 30 november 2010) een extra impuls geven aan de 
zorg voor roze ouderen door het ondersteunen van het Masterplan 50+ te continueren. De partners 
van de GSA ouderen zijn uitvoerder van dit plan. Daarnaast zal het kabinet een nieuwe GSA op het 
terrein van ‘wonen’ ondersteunen. Dat moet leiden tot grotere bescherming van homoseksuelen en 
transgenders in hun directe leefomgeving en helpen voorkomen dat zij worden weggepest uit hun 
wijk. 
 
2. Actielijn ’Levensbeschouwing en Etniciteit’.  
Het kabinet streeft naar samenwerking met geloofsgemeenschappen en migrantenorganisaties die 
zich via dialoog en confrontatie inzetten voor de sociale acceptatie van homoseksualiteit in hun 
gemeenschap en daarbij samenwerken met organisaties als het COC en homoseksuelen en 
transgenders uit eigen kring. De nog lopende projecten op het terrein van levensbeschouwing en 
etniciteit zullen overgaan in een aantal nieuwe GSA’s. Het kabinet streeft naar een Turkse, 
Marokkaanse, Antilliaanse en christelijke Gay-Straight Alliantie.  
 
3. Actielijn ‘Bespreekbaar maken in Caribisch Nederland’ 
Het kabinet wil in samenwerking met de bestuurders van de eilanden, rekening houdend met de 
gemaakte afspraken, actief bijdragen aan het bevorderen van een cultuur van tolerantie en 
openheid ten aanzien van homoseksuele mannen, lesbische vrouwen, biseksuelen en transgenders. 
Hiertoe zullen activiteiten gericht op het bevorderen van de sociale acceptatie en veiligheid van 
homoseksuelen en transgenders worden ondersteund, o.a. via (digitale) ontmoetingsplaatsen en 
dialoogbijeenkomsten. De samenwerking tussen de Antilliaanse gemeenschap in het Europese en 
het Caribisch deel van het Koninkrijk zal worden ondersteund via een Twinning-project. Wettelijk is 
de integrale erkenning in Caribisch Nederland van in Nederland gesloten huwelijken tussen 
personen van gelijk geslacht al geregeld. Uiterlijk 10 oktober 2012 wordt het verder mogelijk voor 
paren van gelijk geslacht om in Caribisch Nederland te trouwen.  
 
4. Actielijn ‘Transgenders’.  
Het kabinet zet het transgenderbeleid voort en verankert dit zoveel mogelijk in het reguliere beleid 
van de vakdepartementen. Transgenders zullen verder worden ondersteund op het terrein van 
arbeid, zorg en onderwijs. De subsidie aan het Transgendernetwerk Nederland zal daartoe worden 
gecontinueerd. De Stichting Health Management Forum, VUmc en Transvisie hebben vorig jaar met 
subsidie van VWS een visie op toekomstbestendige transgenderzorg ontwikkeld. Het ministerie van 
OCW zal samen met het ministerie van VWS de ontwikkelde visie onder de aandacht brengen van 
partijen die een bijdrage kunnen leveren aan het tot stand komen van deze toekomstbestendige 
transgenderzorg, zoals de VNG, Zorgverzekeraars Nederland en GGZ Nederland.  
 
5.Arbeidsparticipatie vrouwen  
 
Stand van zaken 
In de afgelopen decennia heeft in de arbeidsdeelname van vrouwen de vanzelfsprekendheid van 
niet-werken plaats gemaakt voor de vanzelfsprekendheid van werken. Dat is een positieve 
ontwikkeling, die nog steeds doorzet. De afgelopen tien jaar is bij de jongere generatie vrouwen 
van 25 tot 35 jaar het aandeel moeders dat werkt gestegen van 55% naar 71%. Het aantal 
vrouwen dat zich vanwege de komst van kinderen terugtrekt van de arbeidsmarkt is gehalveerd 
19
van 30% in 2001 naar 15% in 2009.  
Toch blijft de arbeidsdeelname op onderdelen nog achter.  
Veel Nederlandse vrouwen werken in deeltijd en maken onvoldoende uren om financieel zelfstandig 
te kunnen zijn. Vrouwen stromen nog steeds slechts mondjesmaat door naar de top van bedrijven. 
En de arbeidsdeelname van laagopgeleide vrouwen blijft achter. Ongeveer één miljoen 
20
laagopgeleide vrouwen tussen de 15 en 65 jaar participeren nu niet op de arbeidsmarkt. Het 
kabinet vindt dat hier verandering in moet komen. Het talent van vrouwen op de arbeidsmarkt is 
onmisbaar, mede gelet op de vergrijzing en de arbeidsmarkttekorten. 
 
Streefbeeld 2015 
Het kabinet wil de arbeidsparticipatie van vrouwen verhogen. Dat maakt hen minder financieel 
afhankelijk van een partner of een uitkering en biedt kans op ontplooiing. Een grotere 
                                              
19
 SCP, Emancipatiemonitor 2010 
20
 Research voor beleid (te verschijnen in 2011), Laagopgeleide vrouwen aan het werk. 
 7 

vrouwen voor het zelfstandig ondernemerschap en dat is een belangrijke en positieve ontwikkeling, 
die steun verdient. Sinds 2008 hebben zelfstandigen recht op een uitkering bij zwangerschap en 
bevalling. Het kabinet heeft in reactie op het recente SER-advies over de positie van zzp’ers 
aangekondigd onderzoek te doen naar de oorzaken van de gebrekkige pensioenopbouw door 
zelfstandigen. Ook wordt de fiscale facilitering van de vrijwillige voortzetting van de 
pensioenregeling van zelfstandigen die eerst in loondienst waren verlengd van drie naar tien jaar. 
Dit kabinet wil verder de toegang van kleine ondernemers bij aanbestedingen verbeteren en de 
administratieve lasten verminderen. 
Uiteraard is flexibiliteit om arbeid en zorg goed met elkaar te combineren ook in loondienst 
gewenst. Daarom komt het kabinet dit voorjaar met een doorlichting van arbeidswetgeving die 
flexibel werken belemmert. Ook komt de SER in het voorjaar met een advies over de ‘Tijden van de 
samenleving’ waarin aanbevelingen worden gedaan om de tijd en plaats van arbeid en 
dienstverlening beter te organiseren waardoor de combinatie van arbeid en zorg wordt 
vergemakkelijkt. Samen met het bedrijfsleven neemt het kabinet maatregelen ter bestrijding van 
files, zoals via parkeer- en reisvoorzieningen, transferia, carpooling, goede fietsvoorzieningen, 
incidentenmanagement en de intensivering van telewerken. De minister van I&M geeft vervolg aan 
de Taskforce mobiliteitsmanagement in een nieuw te vormen Platform waar 50 beeldbepalende 
werkgevers zich aan hebben gecommitteerd.  
Het Nieuwe Werken is een middel dat goede mogelijkheden biedt om aanvullend daarop, in het 
kader van goed werkgeverschap, de combinatie van arbeid en zorg te vergemakkelijken. De 
vakcentrales FNV en CNV ondersteunen de ontwikkeling naar het nieuwe werken. 
Het kabinet onderzoekt de mogelijkheid rijksbreed de krachten te bundelen in een programma, 
waarin aandacht is voor slimmer werken, slimmer reizen en slimmer leven. In dit programma is 
ook expliciet aandacht voor het combineren van arbeid- en zorgtaken voor mannen. Wanneer 
binnen bedrijven meer aandacht is voor de wederzijdse belangen van werkgever en werknemer bij 
het combineren van verschillende taken is voor alle partijen winst te behalen. Het kabinet wil 
bedrijven die actief werk maken van de combinatie van arbeid en zorg voor vrouwen en mannen 
zichtbaarheid geven door de introductie van een erkenning voor ‘modern werkgeverschap’.  
 
3. Actielijn ‘Ambities van jongeren’. 
Om de talenten van meisjes en jongens tot volle bloei te laten komen is het van groot belang dat 
jongeren al op vroege leeftijd leren hun talenten te herkennen en leren om op basis van die 
talenten hun ambities vorm te geven en keuzes te maken. Daarom krijgt excellentie en het 
stimuleren van loopbaanoriëntatie en -begeleiding (LOB) in het onderwijs ruim baan. Binnen LOB 
zal aandacht worden gevraagd voor verschillen in keuzegedrag tussen meisjes en jongens. Jongens 
en meisjes kiezen niet altijd op basis van hun talent. Er werken daardoor bijvoorbeeld weinig 
23
meisjes in de techniek en weinig jongens in het onderwijs. Het kabinet stimuleert dat meer 
meisjes kiezen voor een technische opleiding en meer jongens gaan werken in het onderwijs 
(primair onderwijs en pabo’s). De rol van decanen, het zichtbaar maken van reële beroepsbeelden 
en rolmodellen waar meisjes als jongens zich mee kunnen identificeren zijn daarbij 
aangrijpingspunten. Ook is van belang dat ouders meer betrokken worden zodat zij hun kinderen 
bij deze belangrijke keuzes kunnen stimuleren en begeleiden.  
 
Het programma Eigen kracht richt zich op de scholing en arbeidsdeelname van laagopgeleide 
vrouwen en kent twee actielijnen. 
 
1. Actielijn ‘Minder vrouwen die laaggeletterd zijn’. 
Het nieuwe actieplan Laaggeletterdheid dat medio 2011 verschijnt, richt zich op de brede aanpak 
van laaggeletterdheid in Nederland. Onderdeel van dit actieplan wordt een ‘sluitende aanpak’ voor 
laagopgeleide, laaggeletterde vrouwen met jonge kinderen. Hiermee worden twee vliegen in één 
klap geslagen: de vrouwen vergroten hun kansen op participatie en economische zelfstandigheid, 
en de effectiviteit van de voor- en vroegschoolse educatie voor de kinderen wordt vergroot 
wanneer moeder en kind tegelijk werken aan een betere taalbeheersing. 
Een tweede groep die extra aandacht nodig heeft is een grote groep laagopgeleide vrouwen die in 
de zorg werkt, in het bijzonder in de ouderenzorg. Het verminderen van laaggeletterdheid bij deze 
vrouwen komt hun inzetbaarheid ten goede.  
 
2. Actielijn ‘Meer vrouwen aan de slag’ 
Deze actielijn richt zich op laagopgeleide vrouwen zonder baan en zonder uitkering. Met lokale 
partners zal de eigen kracht van de niet-werkende laag opgeleide vrouwen aangesproken worden 
om hun motivatie en ambitie voor arbeidsdeelname en ondernemerschap te vergroten.  
                                              
23 SCP, Emancipatiemonitor 2010 en kerncijfers 2005-2009 Onderwijs, Cultuur en Wetenschap.  
 9 

in de Mensenrechtenraad haalbaar is. Het uiteindelijke doel is om te komen tot een internationaal 
verbindend document over de rechten en veiligheid van homoseksuelen en transgenders. 
 
Nederland zal toezien op een actief gebruik van de in 2010 aangenomen EU-toolkit ter bevordering 
van rechten van homoseksuelen en transgenders in derde landen. Nederlandse ambassades zullen 
lokale LHBT-organisaties moreel en financieel ondersteunen en zullen hun EU-collega’s aansporen 
hetzelfde te doen. Waar verdedigers van gelijke rechten gevaar lopen, zal bescherming worden 
geboden. Nederland zal daarnaast mogelijkheden onderzoeken om specifieke expertise verder te 
verankeren binnen de diplomatieke dienst van de EU (EDEO). Het ministerie van Defensie 
onderhoudt een samenwerkingsverband met een aantal NAVO lidstaten waarin gewerkt wordt aan 
verbetering van de positie en sociale veiligheid van homoseksuelen binnen de krijgsmacht. 
 
2. Actielijn ‘Gelijke rechten LHBT’s in Europa’. 
Het Europese netwerk van zgn. National Focal Points op het terrein van gelijke rechten voor 
LHBT’s, waartoe Nederland ter gelegenheid van het Nederlands EU voorzitterschap (2004) het 
initiatief heeft genomen, zal verder worden uitgebreid. In dit netwerk zal Nederland, naast 
aandacht voor de openstelling en erkenning van het huwelijk van paren van gelijk geslacht, vooral 
aandacht vragen voor de rechten en veiligheid van homoseksuele en transgenders in Europa en 
stimuleren dat ervaringen worden uitgewisseld over de aanpak van homovijandig geweld. 
27
Nederland zal actief stimuleren dat de aanbevelingen van de Raad van Europa in praktijk worden 
gebracht, een Voluntary Contribution leveren voor expertise binnen de Raad van Europa en de 
Europese uitwisseling van aanpak van homovijandig geweld tussen politiekorpsen in Europa en de 
LHBT-beweging stimuleren (ILGA-Europe-project). 
Het kabinet wil de homo-emancipatie verder brengen in Europa door te zorgen dat de eigen kracht 
van LHBT-organisaties een impuls krijgt en de aanbevelingen van de Raad van Europa in praktijk 
gebracht gaan worden. Het gaat dan vooral om de steun aan de verbetering van de positie van 
homoseksuelen en transgenders in de niet-EU-landen van de Raad van Europa. 
Wanneer EU-lidstaten wetgeving voorbereiden die discriminerend is voor homoseksuelen en 
transgenders, zal Nederland daartegen bezwaar maken.  
 
3. Actielijn ‘Vrouwenemancipatie internationaal’ 
28
Het MDG3 fonds , dat in juni 2011 afloopt, gaat een tweede fase in met de focus op veiligheid 
(bestrijding geweld tegen vrouwen en vrouwen, vrede en veiligheid), economische zelfredzaamheid 
(voedselzekerheid, bedrijfsleven, water) en participatie in politiek en bestuur. Andere bilaterale 
donoren zullen het fonds financieel steunen. 
 
Nederland verhoogt zijn bijdrage aan vrouwenemancipatie in de VN en consolideert deze in één 
bijdrage aan UN Women.  
 
De ministeries van Buitenlandse Zaken, Defensie, Veiligheid en Justitie stellen samen met 
maatschappelijke organisaties en kennisinstellingen een nieuw actieplan 1325 op. In dit plan is 
29
meer aandacht voor de empowerment van de vrouw in vredesprocessen. Nederland draagt bij 
aan de uitwerking en uitvoering van actieplannen voor vrouwen, vrede en veiligheid van de EU, 
30
NAVO en VN en diverse andere landen als Spanje, de VS en Afghanistan. 
De rol van vrouwen in voedselzekerheid, water en energie is zichtbaar opgenomen in beleid, 
beleidsinstrumenten en uitvoering met meetbare resultaten. 
 
Nederland neemt initiatieven binnen de EU om tot een gemeenschappelijke opstelling te komen in 
internationale fora over seksuele en reproductieve rechten, zodat Malta, Polen en/of Ierland minder 
vaak kiezen voor een eigen koers. 
 
Het Verdrag tegen Geweld tegen Vrouwen en huiselijk geweld (CAHVIO) is aangenomen bij de 
Raad van Europa (met inbegrip van lesbische, biseksuele en transgendervrouwen).  
De roep om het geweld tegen vrouwen een halt toe te roepen is sterker geworden bij overheden, 
maatschappelijke organisaties en religieuze instituties, met nadruk op een aantal partnerlanden 
van het ontwikkelingssamenwerkingsbeleid.  
                                              
27
 Recommendation CM/Rec(2010)5 on measures to combat discrimination on grounds of sexual orientation or 
gender identity; 31 maart 2010. 
28
 Voor de zomer 2011 ontvangt de Tweede Kamer in een brief van M.BZ over ontwikkelingssamenwerking 
nadere informatie over de hoogte van het budget. 
29
 Uitvoering motie Ferrier. 
30
 Uitvoering motie Hachchi/El Fassed en motie Ferrier. 
 11

