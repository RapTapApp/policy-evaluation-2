 
32 473 Regels inzake de volkshuisvesting, de ruimtelijke ordening en het milieubeheer in 
de openbare lichamen Bonaire, Sint Eustatius en Saba (Wet volkshuisvesting, 
ruimtelijke ordening en milieubeheer BES) 
 
MEMORIE VAN ANTWOORD 
 
Met veel belangstelling heb ik kennisgenomen van het verslag van de vaste commissie 
voor Koninkrijksrelaties. 
 
Hieronder zal ik mede namens de minister van Infrastructuur & Milieu en de minister van 
Binnenlandse Zaken en Koninkrijksrelaties ingaan op de specifieke vragen van de leden 
van de verscheidene fracties, waarbij ik de vragen in de door de commissie aangegeven 
indeling en zoveel mogelijk in onderlinge samenhang zal behandelen. 
 
Maatwerk en eenvoud 
De leden van de CDA-fractie vroegen of er een plan van aanpak is waarin helder is 
aangegeven welke prioriteiten voor de nabije en verdere toekomst gelden en voor welke 
problemen binnen een bepaalde periode oplossingen moeten worden gevonden en hoe de 
verantwoordelijkheden (de)centraal hiervoor zijn geregeld. 
 
Voor de openbare lichamen Bonaire, Sint-Eustatius en Saba (hierna: openbare lichamen) is 
in 2010 door het ministerie van Infrastructuur en Milieu (hierna: ministerie van I&M) een 
meerjarenprogramma 'Nederland een stukje groter en mooier' vastgesteld. In dit 
programma zijn op basis van diverse criteria (risico, dreiging, kosten) prioriteiten gesteld 
voor de aanpak van de onderscheiden milieuproblemen. Daarin wordt de hoogste prioriteit 
gegeven aan de aanpak van illegale stortplaatsen en zwerfafval, de gescheiden inzameling 
en verwerking van gevaarlijk afval, de afvalwaterzuivering, de inventarisatie en het 
opstellen van een plan van aanpak voor de sanering van asbest, de 
milieuvergunningverlening aan grote bedrijven, de inventarisatie en het opstellen van een 
plan van aanpak voor de beheersing en sanering van bodemverontreiniging en het lokaal 
versterken van het toezicht en de handhaving op het gebied van ruimtelijke ordening en 
milieubeheer.  
Als minder prioritair, maar nog steeds urgent, worden genoemd: de handhaving en het 
toezicht op de export van gevaarlijk afval, de opleiding van ambtenaren, uitvoerders en 
bestuurders van de openbare lichamen bij de uitvoering van taken die voortvloeien uit dit 
wetsvoorstel, het opstellen van een voorlichtingsplan voor burgers en bedrijven over het 
milieubeleid, het opstellen van een integraal watermanagementplan per eilandgebied, het 
uitvoeren van onderzoek naar de meest optimale drinkwatervoorziening op de eilanden, de 
inspectie van de kwaliteit van drinkwater, de gescheiden inzameling van huishoudelijk 
afval, de aanpak en eindverwerking van restafval en urgente bodemsanering. 
 
Na inwerkingtreding van de Wet volkshuisvesting, ruimtelijke ordening en milieubeheer 
BES (hierna: Wet VROM BES) zal het ministerie van I&M op grond van artikel 1.4 van dit 
wetsvoorstel een nationaal milieubeleidsplan Caribisch Nederland opstellen, waarin de 
prioriteiten van het te voeren milieubeleid, zoals boven genoemd, zullen worden verwoord 
(artikel 1.4, tweede lid, onderdeel c). Dit milieubeleidsplan vormt de basis voor de door de 
eilandsraden zelf jaarlijks vast te stellen milieuprogramma's (artikel 1.5, eerste lid). Net 
als bij gemeenten zijn de openbare lichamen zelf bevoegd prioriteiten te stellen binnen de 
milieuprogramma's, mits dit in lijn is met het bovenliggende rijksbeleid zoals neergelegd in 
het nationale milieubeleidsplan Caribisch Nederland. Een milieubeleidsplan wordt telkens 
voor vijf jaar opgesteld. 
 
 
 
1 
 

te dragen om in samenspraak met de openbare lichamen een uitvoeringstoets uit te 
voeren om te borgen dat de nieuwe regels uitvoerbaar zijn. 
 
Onderdeel van de voorbereiding van nieuwe wetgeving is het consulteren van 
medeoverheden, zeker indien die wetgeving een aanmerkelijk effect heeft. De 
uitvoerbaarheid van wetgeving neemt in die consultatie een belangrijke plaats in. Voor 
Bonaire, Sint-Eustatius en Saba is dit geregeld in artikel 209 van de WOLBES. De minister 
die het aangaat kan in voorkomend geval de Rijksvertegenwoordiger om een ambtsbericht 
verzoeken, maar zal primair zelf in overleg moeten treden met de eilandsbesturen, die 
deze regelgeving immers zullen moeten uitvoeren. Het is in dat licht niet zinvol om de 
Rijksvertegenwoordiger hierbij een vaste taak te geven. Uiteindelijk is de minister die het 
aangaat verantwoordelijk voor de uitvoerbaarheid van de wetgeving. Ook bij de 
voorbereiding van dit wetsvoorstel heeft een ambtelijke en bestuurlijke consultatie 
plaatsgevonden, waarbij aandacht besteed is aan de uitvoerbaarheid en handhaafbaarheid. 
 
De leden van de SP-fractie vroegen hoe de regering het „ownership‟ van VROM-wetgeving 
bij de bevolking regelt. Wat kunnen bijvoorbeeld organisaties als Stinapa en DCNA in deze 
context betekenen. 
 
Het „ownership‟ van nieuwe wetgeving, zoals de Wet VROM BES, is sterk afhankelijk van 
goede voorlichting aan bedrijven en burgers over het doel van de wet, hoe deze zal 
worden uitgevoerd en wat de bevolking hier concreet van zal merken. Dit is in de eerste 
plaats een taak van de lokale overheid en niet van organisaties als Stinapa en DCNA. Deze 
taak is neergelegd in de Wet openbaarheid van bestuur BES die de plicht bevat tot het 
verstrekken van informatie en de burger het recht geeft op die informatie.  
 
Het is wenselijk om de actieve voorlichting over natuur en milieu te bundelen in een met 
de Nederlandse campagne van begin jaren negentig “Een beter milieu begint bij jezelf “ 
vergelijkbare campagne. Het doel van die campagne was het milieubewuste gedrag 
integreren in de levensstijl van mensen. Ook ten aanzien van de openbare lichamen zou 
voor deze koers kunnen worden gekozen. In eerste instantie dient deze taak bij de lokale 
overheid te worden belegd. Uiteraard zal het ministerie van I&M de openbare lichamen met 
expertise ten dienste staan. Ook de lokale natuurorganisaties kunnen hierbij worden 
betrokken. De basis voor een dergelijke campagne is op Bonaire al gelegd in de vorm van 
de meerjarige voorlichtingscampagne “Nos ta biba di Naturalesa” (Wij leven van de 
natuur). Het is de bedoeling om de overheidscommunicatie over de afvalwaterzuivering en 
over de gescheiden inzameling van afval te integreren in deze campagne. Dat kan ook met 
de andere onderwerpen uit de Wet VROM BES. Hierbij zullen met name de onderwerpen 
die als prioritair benoemd zijn in het nationale milieubeleidsplan Caribisch Nederland en de 
eilandelijke milieuprogramma‟s aan bod komen. Door een geïntegreerde campagne 
ontstaat een coherente communicatie, waarbij de verschillende voorlichtingsactiviteiten 
elkaar kunnen versterken. Een hiermee vergelijkbare campagne is wenselijk voor Sint-
Eustatius en Saba.  
 
Drinkwatervoorziening, rioolzuivering en afvalverwerking 
De leden van de CDA-fractie vroegen welke regeling van toepassing zal zijn voor de 
drinkwatervoorziening voor de BES-eilanden, of de Landsverordening van 7 april 2006 
houdende regels inzake de kwaliteit van voor menselijke consumptie bestemd water als 
adequaat wordt beschouwd en hoe de handhaving van deze regels is geregeld en 
functioneert.  
 
Vanaf 10 oktober 2010 is de Wet drinkwater BES en het Besluit kwaliteit drinkwater BES 
van kracht. 
 
 
3 
 

Ook is het aan het openbaar lichaam zelf om te bepalen op welke wijze de kosten worden 
bestreden die verbonden zijn aan het beheer van afvalwater. Artikel 11.17 (artikel 57a van 
de Wet financiën BES) biedt de mogelijkheid om daarvoor een belasting te heffen onder de 
naam rioolheffing,  maar het openbaar lichaam heeft ook andere mogelijkheden.  
 
Uit de Wet financiën BES volgt dat de het openbare lichamen beschikken over drie soorten 
inkomsten:  
- de vrije uitkering uit het BES-fonds 
- eventueel door departementen te verstrekken bijzondere uitkeringen, en  
- eigen inkomsten (inclusief eilandbelastingen). 
 
Op deze drie bekostigingswijzen ga ik hierna afzonderlijk in. 
 
De vrije uitkering uit het BES-fonds bestaat uit niet-geoormerkte middelen die ter vrije 
besteding staan aan de openbare lichamen. De eilandsraad zou op voorstel van het 
bestuurscollege uit de haar beschikbare algemene middelen kunnen besluiten om uitgaven 
te doen voor zuivering en/of riolering. Dit betekent uiteraard wel dat uitgaven op andere 
beleidsterreinen worden gematigd of uitgesteld. Het is echter zeer de vraag of de openbare 
lichamen hier op dit moment toe in staat zijn. Volgens de openbare lichamen is de vrije 
uitkering nu reeds te laag om alle de aan de openbare lichamen toebedeelde taken te 
kunnen bekostigen. Daar komt nog bij dat het beheer van afvalwater een nieuwe taak is 
voor Bonaire waar bij de vaststelling van de vrije uitkering uit het BES-fonds geen 
rekening is gehouden. 
 
In het bestuurlijk overleg financiële verhoudingen heeft de minister van Binnenlandse 
Zaken en Koninkrijksrelaties daarom met de openbare lichamen afgesproken dat een 
referentiekader wordt opgesteld dat een beter inzicht moet geven in de eilandelijke taken 
in relatie tot de vrije uitkering, de eigen inkomsten en door departementen te verstrekken 
bijzondere uitkeringen. De taken rond zuivering en riolering worden hierbij meegenomen. 
 
Voorop staat, zoals gezegd, dat bekostiging uit de algemene middelen een keuze is die het 
openbaar lichaam zelf maakt en waar het Rijk niet over gaat. Indien het openbaar lichaam 
wordt belast met een nieuwe taak, zoals beheer van afvalwater, dient het Rijk op grond 
van artikel 87 van de Wet financiën BES zich rekenschap te geven van de financiële 
gevolgen voor de openbare lichamen. Het Rijk zou dan een bijzondere uitkering kunnen 
verstrekken. Zo heeft het ministerie van Binnenlandse Zaken en Koninkrijksrelaties de 
bekostiging van de bouw van de afvalwaterzuiveringsinstallatie op Bonaire op zich 
genomen. Daarnaast draagt het ministerie van I&M, naast de Europese Unie, bij aan de 
bekostiging van de bouw van de komende riolering- en rioolwaterzuiveringsinstallatie, 
eveneens gelegen op Bonaire. Voorts stelt het ministerie van I&M reeds expertise ter 
beschikking voor het opstellen van een belastingverordening. Ik ben bereid deze 
ondersteuning desgevraagd voort te zetten. Voor het overige zijn er geen middelen 
begroot om bij te dragen in de kosten van het verrichten van deze eilandelijke taak. 
 
Naast de vrije uitkering en een bijzondere uitkering kan de eilandraad ook besluiten om 
een rioolheffing in te stellen om de extra lasten te kunnen bekostigen. Hierbij is de 
aanwijzing van het gebied waar een afvalwaterinzamelplicht geldt bepalend voor het aantal 
inwoners en bedrijven dat kan worden aangeslagen voor de rioolheffing. Indien slechts 
voor een beperkt gedeelte van het eiland een inzamelplicht wordt ingesteld zal dit leiden 
tot minder inzamelkosten, maar ook tot een beperktere groep heffingsplichtigen. Bij de 
invulling van de rioolheffing moeten vervolgens keuzes worden gemaakt over de grondslag 
waarop bij huishoudens en bedrijven zal worden geheven. Het resultaat van al deze keuzes 
bepaalt uiteindelijk, hoeveel huishoudens en bedrijven voor het inzamelen en zuiveren van 
afvalwater zullen betalen. Bij het instellen van een rioolheffing zal rekening gehouden 
moeten worden met de beperkte draagkracht van de Bonairiaanse bevolking. Het 
5 
 

Ook hier geldt dat de eilandsraad bepaalt op welke wijze eventuele extra kosten die een 
hoger beschermingsniveau met zich meebrengt worden gedekt. De eilandsraad kan 
besluiten de kosten te verhalen volgens het principe „de vervuiler betaalt‟. Omdat (cruise-) 
toeristen verantwoordelijk zijn voor een groot deel van het afval en het afvalwater, kunnen 
de extra kosten die een verantwoord milieubeheer met zich meebrengt dan mede door hen 
worden gedragen door verhoging van de toeristenbelasting. Van een volledige afwenteling 
van de kosten op de bevolking van de eilanden zal dan geen sprake zijn.  
 
Genoemde leden vroegen voorts aan welke oplossingen wordt gedacht voor het op 
verantwoorde manier verwerken van het vaste afval, of de kosten van de afvalverwerking 
volledig worden omgeslagen over de individuele burgers en het bedrijfsleven van Bonaire 
en hoe hoog deze kosten voor de inwoners als percentage van het gemiddelde netto 
gezinsinkomen op Bonaire zijn. 
 
In dit wetsvoorstel is het principe van scheiden van afval en de befaamde “ladder van 
Lansink” richtinggevend voor de aanpak van de afvalproblematiek in Caribisch Nederland 
(artikel 1.4, vierde lid, en artikel 1.5, derde lid). Uiteraard zal hierbij rekening gehouden 
worden met de mogelijkheden en de specifieke situatie van de eilanden. De ladder van 
Lansink houdt de volgende voorkeursvolgorde in:   
1. preventie: voorlichtingsactiviteiten, composteren GFT (thuis en/of centraal) 
2. hergebruik: kringloopcentra, pallets 
3. recycling: glasbakken, papierbakken, textiel, etc. 
4. afvoer voor verbranden naar andere eilanden 
5. storten: gecontroleerd storten restproducten: bouw- en sloopafval, eterniet, etc. 
 
Concreet komt dit neer op de volgende actiepunten: 
• op termijn sluiten van stortplaatsen voor huishoudelijk afval 
• gescheiden inzameling glas, papier, gevaarlijk afval, etc. 
• milieustraten inrichten 
• infrastructuur opzetten voor de afvoer van gescheiden componenten 
• restafval storten of verschepen en verbranden (Curaçao, St. Barths). 
 
Dezelfde conclusies die hiervoor zijn gemaakt ten aanzien van de hoogte van de 
rioolheffing voor de Bonairiaanse bevolking en bedrijven zijn van toepassing op de vraag 
naar de hoogte van de afvalheffing. Ook ten aanzien van de afvalverwerking zullen nog 
keuzes gemaakt moeten worden door het eilandsbestuur die bepalend zijn voor de 
afvalinzamelings- en afvalverwerkingskosten. Een deel van de kosten zal worden 
gecompenseerd door opbrengsten van de verkoop van gescheiden afvalcomponenten, 
zoals metaal. De hoogte en grondslag van de afvalheffing worden vastgesteld bij 
eilandsverordening. Hierbij dient uiteraard de maximale belastingsruimte in acht genomen 
te worden. De eilandsraad zelf beslist uiteindelijk zelf over de invoering van de heffing.  
 
Biodiversiteit  
De leden van de SP-fractie vroegen welke instrumenten uit de wetgeving met betrekking 
tot de ruimtelijke ordening wel of niet worden ingezet. Worden gebieden met hoge 
biodiversiteitswaarde bijvoorbeeld geborgd in bestemmingsplannen, of worden dergelijke 
gebieden aangewezen als Nationaal Park. 
 
Op grond van de Wet grondslagen ruimtelijke ontwikkelingsplanning BES hebben de 
openbare lichamen de taak om voor hun eilandgebied één of meer ontwikkelingsplannen 
vast te stellen. Deze ontwikkelingsplannen zijn vergelijkbaar met bestemmingsplannen van 
gemeenten in het Europese deel van Nederland. De eilandsraden van Bonaire en Sint-
Eustatius hebben in oktober 2010 respectievelijk mei 2011 een ontwikkelingsplan voor het 
hele eiland vastgesteld. In dit plan zijn de belangrijke natuurgebieden van een passende 
bestemming voorzien en is bescherming daarvan voldoende planologisch geborgd. Naast 
7 
 

In hoeverre zijn ruimtelijke databestanden op orde om op goede informatie gebaseerde 
beslissingen te nemen over ruimtegebruik, milieu en natuur, zo vroegen de leden van de 
SP-fractie. Die leden vroegen voorts of die bestanden door de BES-eilanden worden 
beheerd, of dat men hiervoor in Nederland of Curaçao moet zijn. Voorts vroegen die leden 
of instandhoudingsdoelen zijn geformuleerd en of er op enigerlei wijze sprake is van 
milieu- en natuurmonitoring.  
 
Diverse organisaties op het gebied van natuur- en milieubescherming beschikken over 
gefragmenteerde monitoringsdata op het gebied van natuurbeheer en milieu.  
Op grond van de Wet grondslagen natuurbeheer en -bescherming BES zal door de minister 
van Economische Zaken, Landbouw en Innovatie in de loop van 2011 in overleg met de 
openbare lichamen en natuur- en milieuorganisaties een Natuurbeleidsplan 2012-2017 
worden opgesteld. Hierin zullen ook instandhoudingsdoelen en invasieve soorten aan de 
orde komen. Momenteel wordt ook gewerkt aan het opstellen van een structureel 
biodiversiteits- en visserijmonitoringsprogramma voor de drie eilanden. Dit programma zal 
begin 2012 van start gaan. Een rapportage voortkomend uit dit programma is voorzien 
voor 2012. 
Daarnaast zijn door het ministerie van I&M op Bonaire dertig peilbuizen geplaatst voor 
chemisch bodemonderzoek. Op Saba en Sint-Eustatius zal een vergelijkbaar onderzoek 
plaatsvinden. Tenslotte zal de Waterdienst van het ministerie van I&M, in overleg met de 
Diensten Ruimtelijke ordening en Beheer ondersteuning geven bij het opzetten van een 
watermonitoringssysteem.  
 
Voorts vroegen de leden van de SP-fractie hoe het gesteld is met watererosie op land en 
de risico‟s voor aantasting van koraalriffen.  
 
Watererosie op land vormt vooral voor Bonaire en Sint-Eustatius, en in iets mindere mate 
voor Saba een ernstig risico voor aantasting van koraalriffen. De koraalriffen rondom de 
eilanden bestaan bij de gratie van de historisch minimale afvloei van terrestrische 
sedimenten. Dit komt enerzijds door de geologische gesteldheid van de eilanden die een 
buffer van harde kalksteenrots hebben tussen het erosiegevoelige binnenland van het 
eiland en de zee, en anderzijds door het droge klimaat waardoor er relatief weinig afvloei 
is van hemelwater. Van oudsher kennen de eilanden echter erosieproblemen door kaalkap 
en de begrazing door ezels, geiten en schapen.  
Op Bonaire vindt opvang van hemelwater plaats in zogeheten salinjas. Dit zijn natuurlijke 
waterbergingssystemen die unieke natuurwaarden herbergen en in staat zijn een groot 
deel van het zeer fijne sediment (evenals organische stoffen en nutriënten) dat afstroomt, 
op te vangen. In het verleden is te weinig aandacht geweest voor de fysieke bescherming 
van deze voor Bonaire, cruciale waterbuffers. Hierdoor is een aantal salinjas aangetast 
waardoor zij niet meer optimaal functioneren. Enkele van de grotere salinjas (Gotomeer, 
Slagbaai, Pekelmeer, Lac en Klein Bonaire) zijn aangemerkt als Ramsar gebied en zijn 
inmiddels ook in het door de eilandsraad in oktober 2010 vastgestelde ontwikkelingsplan 
aangemerkt als beschermd gebied. Ook de salinjas die binnen de bestemming 
“natuurpark” of “natuur” vallen genieten een grotere beschermingswaarde. Ze hebben 
naast een functie voor de waterberging een functie voor het behoud, herstel en beheer van 
de natuurlijke en ecologische waarden. Daarnaast zijn er salinjas die niet als beschermd 
gebied zijn aangemerkt.  
  
Met de toenemende ontwikkeling van de kuststrook is een toename van erosie en afvoer 
van sediment naar zee te constateren. Dit is een gevolg van het opbrengen van aarde op 
de harde kalkrotsen voor tuinaanleg, het kappen van de oorspronkelijke begroeiing van 
percelen bij het bouwrijp maken hiervan, de versnelde afvloei van hemelwater door 
toenemende bebouwing en de aanleg van wegen en parkeerplaatsen. Dit sediment is 
schadelijk voor de koraalriffen die afhankelijk zijn van helder en schoon water. Thans vindt 
onderzoek plaats naar de watererosie op Sint-Eustatius, gefinancierd door de 
9 
 

