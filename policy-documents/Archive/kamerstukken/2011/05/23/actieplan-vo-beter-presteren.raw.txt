Actieplan Beter Presteren: opbrengstgericht en ambitieus 
Het beste uit leerlingen halen 
 
 
1.  Inleiding 
 
Goed voortgezet onderwijs biedt leerlingen persoonlijke aandacht, daagt ze uit en helpt ze 
steeds verder. Opbrengstgericht werken en een ambitieuze leercultuur zijn daarbij 
sleutelbegrippen. Uit het recente internationaal vergelijkende PISA-onderzoek is gebleken 
1
dat de leerprestaties van Nederlandse leerlingen goed zijn (OECD, 2010 ). Dit gegeven 
vormt echter geen rustig bezit. Onderzoek toont ook aan dat alertheid geboden is. 
Leerlingen in het voortgezet onderwijs slagen met lagere cijfers voor Nederlands, Engels 
2
en wiskunde dan enkele jaren geleden en de absolute scores van Nederlandse leerlingen 
op PISA 2009 waren minder goed dan die in 2003. Daarnaast slagen andere goed 
presterende landen er beter in om hun leerprestaties te verhogen. Dat kunnen we ons niet 
veroorloven gezien de Nederlandse ambities voor economische groei en sociale 
ontwikkeling. In dat licht is in het Regeerakkoord de ambitie uitgesproken de kwaliteit van 
het onderwijs te versterken en hogere prestaties van alle leerlingen te bevorderen (“van 
goed naar beter”). 
 
Daarom zet ik met dit actieplan in op versterking van de ambitie en betere prestaties van 
leerlingen in het voortgezet onderwijs. Waar in de afgelopen jaren vooral is ingezet op de 
zwakker presterende leerlingen in het voortgezet onderwijs, kiest dit kabinet ervoor nu in 
te zetten op de betere presteerders, zonder kwaliteitsverbetering voor de gehele breedte 
van het voortgezet onderwijs uit het oog te verliezen. Daarom wordt in dit plan een aantal 
nieuwe maatregelen geformuleerd. Daar waar de maatregelen uit de vorige regeerperiode 
in lijn zijn met de ambities van dit kabinet, sluit ik aan op maatregelen die eerder zijn 
genomen. In bijlage 1 vindt u een overzicht van de nieuwe en al in gang gezette 
maatregelen. 
 
Voor dit actieplan heb ik advies ingewonnen van de Onderwijsraad en zijn er gesprekken 
gevoerd met het onderwijsveld. Het actieplan neemt de aanbevelingen van het 
Onderwijsraadadvies Naar hogere leerprestaties in het voortgezet onderwijs (2011) in 
belangrijke mate over. Het plan sluit bovendien aan op het Actieplan Basis voor Presteren, 
dat is gericht op het primair onderwijs, en het Actieplan Leraar 2020 – een krachtig 
beroep.  
 
In bijlage 2 van dit Actieplan reageer ik – naar aanleiding van uw verzoek daartoe – op 
3
het rapport Visies op onderwijskwaliteit , waarin verschillende internationale studies over 
onderwijskwaliteit uit de laatste 15 jaar worden geanalyseerd.  
 
Ook de leerlingen in Caribisch Nederland verdienen goed onderwijs. Daarom zullen 
elementen uit dit actieplan waar mogelijk ook voor Caribisch Nederland van toepassing 
zijn. Deze punten zullen met de scholen op de eilanden worden besproken. Vanwege de 
sterk verschillende uitgangssituatie ten opzichte van Europees Nederland is samen met 
scholen van Caribisch Nederland een aparte, ambitieuze onderwijsagenda opgesteld: 
‘Samen Werken aan Kwaliteit’. Deze onderwijsagenda zal met voorrang worden opgepakt.  
 
                                               
1
 Organisation for Economic Co-operation and Development (2010), PISA 2009 Results: What 
Students Know and Can Do: Student Performance in Reading, Mathematics and Science. Paris: OECD. 
2
 Inspectie van het Onderwijs (april 2011), Onderwijsverslag 2009 / 2010. De Meern: Inspectie van 
het Onderwijs. 
3
 Scheerens, Luyten en Van Ravens (2011), Visie op onderwijskwaliteit. Enschede: Universiteit 
Twente. 
  
1 
  
 
 
 

basisvaardigheden onlosmakelijk is verbonden met de brede vormende functie en hier 
 
deels de basis voor vormt. Een leerling die niet goed heeft leren lezen en rekenen 
ondervindt grote belemmeringen bij het opdoen van brede kennis. Ook voor de sociale 
ontwikkeling vormt taalbeheersing, waaronder een goede uitdrukkingsvaardigheid, een 
cruciale voorwaarde.  
 
Met dit actieplan leggen we de lat hoger. De nieuwe maatregelen van dit kabinet worden 
uiteengezet in drie actielijnen (paragraaf 3). In de afgelopen jaren werden de volgende 
maatregelen genomen die de nieuwe maatregelen ondersteunen (zie ook bijlage 1). 
- De referentieniveaus taal en rekenen werden ingevoerd, 
- het gemiddelde verschil tussen het cijfer voor het centraal examen en het 
schoolexamen mag niet meer dan 0,5 punt bedragen, 
- de exameneisen zijn aangescherpt (voor het centraal examen moet gemiddeld een 
voldoende worden gehaald en vanaf schooljaar 2012/2013 mag voor de 
kernvakken Nederlands, Engels en wiskunde maximaal één vijf worden gescoord), 
- leerlingen krijgen meer tijd voor onderwijs doordat intussen 80% van de scholen 
voldoende onderwijstijd realiseert, 
- er zijn experimenten gestart voor betere aansluiting vmbo en mbo (vm2-
trajecten), 
- diverse initiatieven zijn gestart om het onderwijs uitdagender te maken en 
leerlingen te laten uitblinken, 
- vrijwel alle scholen bieden maatschappelijke stages aan, 
- er is met succes gewerkt aan het terugdringen van voortijdige schooluitval, 
- het beroep van leraar is versterkt: leraren hebben meer loopbaanmogelijkheden 
(functiemix), veel leraren volgen een masteropleiding of een 2e bachelor met 
behulp van de lerarenbeurs, er zijn afspraken gemaakt over de professionele 
ruimte voor leraren en de lerarenopleidingen hebben per vak kennisbases 
ontwikkeld, 
- (zeer) zwakke scholen worden aangepakt, 
- met het project Succes in Beeld zijn in 2010 en 2011 ruim 100 scholen aan de slag 
gegaan om samen met collega-experts het eigen schoolbeleid, de eigen 
knelpunten en de eigen opbrengsten ten aanzien van kwaliteitsbeleid beter 
zichtbaar te maken. 
 
 
3.  De actielijnen 
 
Zeker sinds het rapport van de Commissie Dijsselbloem is een algemeen uitgangspunt 
voor onderwijsbeleid dat de overheid terughoudend moet zijn met het opleggen van 
nieuwe blauwdrukken met als doel het onderwijs te verbeteren. Ik streef veeleer naar de 
bevordering van een cultuur die te karakteriseren is aan de hand van drie hoofdpunten, 
die onderling nauw samenhangen: 
 een cultuur van opbrengstgericht werken, gericht op optimalisatie van de 
leerresultaten van alle leerlingen, en waarin een cruciale rol is weggelegd voor de 
docent, 
 een ambitieuze leercultuur, met speciale aandacht voor topprestaties van de beste 
leerlingen en het hoog leggen van de lat, 
 een cultuur van bewust kiezen, gericht op doelmatige en zo effectief mogelijke 
besteding van de schaarse middelen. 
 
Met het Actieplan Beter Presteren neem ik een beperkt aantal gerichte maatregelen om de 
ontwikkeling op die drie gebieden een flinke stap verder te brengen. Daarmee sluit ik aan 
bij een ontwikkeling die al langer gaande is. Hoewel het nog lang niet overal gemeengoed 
is, zijn er al scholen voortvarend aan de slag met opbrengstgericht werken, veel leraren 
proberen op deze wijze meer uit een leerling te halen dan hij of zij zelf verwacht te 
  
3 
  
 
 
 

- het rendement van de bovenbouw, 
- het gemiddeld cijfer voor het centraal examen, 
- het gemiddeld verschil tussen het schoolexamen en het centraal examen. 
Het oordeel wordt gebaseerd op de opbrengsten van drie achtereenvolgende schooljaren. 
De inspectie beoordeelt de opbrengsten van een onderwijssoort van een school als 
onvoldoende als die op meer dan één indicator onvoldoende scoort. Zij rapporteert haar 
7
bevindingen in het Onderwijsverslag, dat jaarlijks verschijnt. 
 
Dit model zal verder kunnen worden verfijnd als de eindtoets in het primair onderwijs, 
inclusief het schooladvies in schooljaar 2013/2014 verplicht gesteld is. Vanaf komend 
schooljaar werken we met behulp van pilots gericht aan het realiseren van een methode 
om de toegevoegde waarde (leerwinst) van scholen systematisch in kaart te brengen. In 
2018 stroomt de eerste groep VO-leerlingen uit die hebben deelgenomen aan de PO-
eindtoets, op basis waarvan een verband gelegd worden met de toegevoegde waarde van 
de VO-school.  
 
Het verband tussen leerwinst bij leerlingen en de rol van de school kan overigens niet één 
op één worden vastgesteld; er zijn allerlei factoren van invloed op de leerwinst bij 
leerlingen, binnen en buiten de context van de school. Vast staat wel dat de rol van 
leraren niet overschat kan worden. Daarom zal het kabinet experimenten 
prestatiebeloning starten waarin een nadrukkelijk verband gelegd wordt met de 
investeringen in professionalisering, opbrengstgericht werken en bevorderen van betere 
prestaties. Voor het voortgezet onderwijs wordt onder meer gewerkt aan een 
experimentopzet voor 14 schoolbesturen, waarbij leraren voor teambeloning in 
aanmerking kunnen komen als zij excellent presteren op verschillende prestatie-
indicatoren. 
 
Opbrengstgericht werken 
Bij beter presteren past een cultuur en praktijk waarin de leervorderingen van leerlingen 
systematisch worden gevolgd, om zo zicht te hebben op mogelijkheden voor verbetering. 
Dit wordt aangeduid met de term ‘opbrengstgericht werken’: het gezamenlijk systematisch 
en doelgericht werken aan het maximaliseren van leerlingprestaties. De leraar is daarbij 
de spil waar het om draait. Hij moet de kennis én de ruimte hebben zijn professionele 
handelen te richten op het optimaliseren van leeropbrengsten van leerlingen. Dat doet hij 
natuurlijk niet alleen, maar samen met zijn team en daarbij maximaal ondersteund door 
de schoolleiding.  
 
De inspectie van het onderwijs stelt in het Onderwijsverslag 2009/2010 vast dat circa 
twintig procent van de scholen voldoet aan de criteria die de Inspectie hanteert voor 
opbrengstgericht werken. Volgens de inspectie werken scholen opbrengstgericht als zij: 
(1) duidelijke doelen stellen, (2) zorgen dat leraren weten wat ze hun leerlingen moeten 
leren, (3) het onderwijs afstemmen op wat leerlingen nodig hebben om te presteren, (4) 
problemen van leerlingen analyseren die de doelen niet halen, (5) problemen verhelpen 
door een goede leerlingenzorg, (6) jaarlijks nagaan hoe groepen leerlingen en de school 
als geheel presteren, (7) snel verbeteren als prestaties tegenvallen. 
 
8
Uit onderzoek blijkt dat scholen die opbrengstgericht werken betere prestaties boeken. Ik 
sluit me daarom aan bij het pleidooi van de inspectie en de Onderwijsraad 
opbrengstgericht werken centraal te stellen in de aanpak om prestaties te bevorderen. 
Mijn streven is dat in 2015 minstens 50% van de vo-scholen opbrengstgericht werkt. In 
                                               
7
 In mijn brief aan uw Kamer d.d. 15 juni 2010 ben ik uitvoeriger ingegaan op de ontwikkeling van 
beoordeling van leerwinst in het voortgezet onderwijs.  
8
 Zie bijvoorbeeld onderzoek van de Inspectie: Opbrengstgericht werken in het basisonderwijs 
(2010). 
  
5 
  
 
 
 

toets op verschillende niveaus beschikbaar worden gesteld: vmbo-bbl, kb, gl/tl, havo, 
vwo. 
 
Ik kies ervoor de landelijke toets te beperken tot de vakken Nederlands, Engels en 
wiskunde / rekenen, omdat deze het belangrijkst zijn voor succesvolle doorstroom naar 
het vervolgonderwijs én om andere vakken in het voortgezet onderwijs goed te kunnen 
volgen. Het belang van goede prestaties op deze vakken is de laatste jaren tot uitdrukking 
gekomen in extra aandacht voor taal en rekenen, in aanscherping van de slaag-
10
zakregeling en introductie van de rekentoets. De verplichte toets sluit dus aan bij al in 
gang gezet beleid en is – vanwege de beperktheid van het aantal vakken, en het 
diagnostisch karakter - niet te vergelijken met de basisvormingstoets, die in de jaren 1990 
terecht weerstand opriep. 
 
Om te zorgen voor een toets die voor alle leerlingen voldoet aan hoge kwaliteitscriteria en 
die informatie oplevert waarmee de leerprestaties van leerlingen landelijk vergeleken 
kunnen worden, zal deze toets worden ontwikkeld onder verantwoordelijkheid van het 
College voor Examens. De tussentijds te toetsen vakinhoud (tussendoelen) zal met nauwe 
betrokkenheid van (vak)docenten worden vastgesteld. Ik heb de SLO gevraagd mij 
hierover medio 2011 te adviseren (zie actielijn 3 onder A). Zodoende kan het College van 
Examens vanaf dit jaar starten met de ontwikkeling van de tussentijdse toets.  
 
Pilots 
Ter voorbereiding op de invoering van verplichte leerlingvolgsystemen en een landelijke 
toets, zal ik in de schooljaren 2011-2012 en 2012-2013 pilots laten uitvoeren. Ik zal de 
pilots laten opzetten en uitvoeren in nauwe samenwerking tussen scholen en 
onderzoeksinstellingen, en aansluiten bij lopende initiatieven in de sector en van onder 
andere Cito en scholen voor voortgezet onderwijs in Limburg en de Universiteit van 
Maastricht. De uitkomsten van deze pilots (evaluatie najaar 2013) worden benut bij een 
zorgvuldige uitwerking van de verplichte leerlingvolgsystemen en toetsing.  
 
 
Actielijn 2: Bevorderen van excellentie en ambitie 
 
Ambities: 
 
A. Excellente en hoogbegaafde leerlingen krijgen maatwerk aangeboden.  
B. Excellente en hoogbegaafde leerlingen doorlopen de leerloopbaan van 
primair, voortgezet naar hoger onderwijs met erkenning van hun 
capaciteiten.  
C. Excellente en hoogbegaafde leerlingen hebben een podium voor 
presteren en kunnen tonen dat tot de allerbesten behoren loont.  
D. Excellente scholen krijgen het predicaat ‘excellent’ uitgereikt. 
 
 
Ik streef naar een ambitieuze leercultuur op scholen, waarin de lat hoog ligt en er speciale 
aandacht is voor topprestaties van de beste leerlingen. Dat is nodig om leerlingen het 
11
beste uit zichzelf te laten halen en onze kenniseconomie te versterken . Daarom 
stimuleer ik de sterkere leerlingen tot betere prestaties en kunnen excellent presterende 
scholen in aanmerking komen voor het predicaat ‘excellente school’. Tegelijkertijd blijf ik 
oog houden voor zeer zwakke scholen. Elke zeer zwakke school is er één teveel. Daarom 
                                               
10
 Deze aanscherping gaat gepaard met een verkenning van verruiming van de 
herkansingsmogelijkheden. 
11
 Organisation for Economic Co-operation and Development (2010), PISA 2009: “High-level skills are 
critical for innovation and, as such, are key to economic growth and social development.” 
  
7 
  
 
 
 

wetenschap en praktijk een onderzoeksagenda gestart. Hierbij krijgt het Centrum van 
Begaafdheidsonderzoek van de universiteit Nijmegen een belangrijke rol. 
 
Maatwerk, (regel)ruimte en een landelijk informatiepunt 
Voor excellente en hoogbegaafde leerlingen is aanbod op maat gewenst. Een voorwaarde 
voor maatwerk is voldoende (regel)ruimte in het curriculum en binnen de onderwijstijd. Ik 
zal met betrokkenheid van de sector en de inspectie inventariseren in hoeverre huidige 
wet- en regelgeving scholen voldoende ruimte biedt voor maatwerk (zie ook actielijn 3). 
Vervolgens zijn scholen aan zet om daadwerkelijk maatwerk te realiseren. Ik wil scholen 
daarbij ondersteunen. Er bestaan reeds diverse initiatieven om talentvolle leerlingen het 
uitdagende onderwijs te bieden waar zij behoefte aan hebben. Dat varieert van 
verrijkingsstof in bepaalde vakken, tot volledig integrale, soms bovenschoolse, 
programma’s. Ik wil de kennis van en ervaring met bestaande excellentieprogramma’s 
door middel van een sectoroverstijgend informatiepunt landelijk ontsluiten. 
 
Meer scholen met specifieke programma’s voor excellente leerlingen  
Steeds meer scholen profileren zich door middel van specifieke onderwijsprogramma’s. 
Voor excellente leerlingen is het van belang dat zij door verdieping en verrijking van het 
onderwijsprogramma worden geboeid en uitgedaagd. Specifieke programma’s zoals het 
TTO dragen hieraan bij. Zo waren er in schooljaar 2010/2011 al 115 scholen met een 
13
tweetalig vwo . Andere voorbeelden zijn scholen die leerlingen niet ‘gewoon’ voorbereiden 
op het examen Engels, maar streven naar ‘Cambridge Engels’ (of een equivalent daarvan 
voor Duits of Frans). Ik streef naar een stijging van het aantal scholen dat zich op deze 
wijze profileert. De ontwikkelingen stemmen wat dat betreft positief. Zo bieden intussen 
58 scholen een technasiumprogramma aan en zijn er circa 300 bèta-/excellentscholen.  
 
Professionalisering leraren, meer masteropgeleiden, experimenten prestatiebeloning 
Professionalisering van leraren is een van de speerpunten van het kabinetsbeleid. Omgaan 
met excellente en hoogbegaafde leerlingen is daarbij een belangrijk aandachtspunt. Het 
gaat enerzijds om specifieke deskundigheid op het gebied van signaleren van en omgaan 
met excellentie en hoogbegaafdheid en anderzijds om vakinhoudelijke deskundigheid. 
Zeker de meest getalenteerde leerlingen hebben leraren nodig die hun vakgebied 
(bijvoorbeeld natuur- of scheikunde, Frans of Engels, aardrijkskunde of economie) op hoog 
niveau beheersen en dit aan hun leerlingen kunnen overdragen. Veelal zullen dit 
academisch geschoolde leraren zijn. In dit licht neemt het kabinet de aanbeveling van de 
Onderwijsraad om leraren te verplichten binnen vijf jaar na het behalen van de hbo-
bachelor een masteropleiding te behalen zeer serieus. Dit lange termijnperspectief zal in 
het najaar worden besproken met de sociale partners en andere betrokkenen. In het kader 
van de aangekondigde experimenten voor prestatiebeloning kunnen scholen inzetten op 
innovatieve trajecten om de groep hoogbegaafde en excellente leerlingen beter te 
bedienen. 
 
Ad B. Doorlopende leerlijnen en regionale samenwerking 
 
Een doorlopende leerlijn voor hoogbegaafde en excellente leerlingen 
Het is van essentieel belang dat de in potentie best presterende leerlingen zo vroeg 
mogelijk worden gesignaleerd. Bij voorkeur nog voordat ze naar het voortgezet onderwijs 
gaan, zodat deze leerlingen al op jonge leeftijd kunnen worden bediend met 
maatwerktrajecten. De afgelopen jaren zijn in de gehele onderwijsketen voor deze groep 
leerlingen initiatieven ontwikkeld, die echter vaak niet of onvoldoende op elkaar zijn 
                                               
13
 Hoewel tweetalig onderwijs (TTO) nu vooral nog voorkomt als tweetalig vwo, zijn er intussen ook 
25 scholen met een tweetalige havo en zijn nog eens 31 scholen bezig met de voorbereiding op 
tweetalig vmbo. Meestal is de tweede taal Engels, maar ook Duits komt voor. Momenteel volgen 
25.000 leerlingen tweetalig onderwijs en dit aantal groeit sterk. 
  
9 
  
 
 
 

De werkwijze van excellente scholen kan andere scholen inspireren en van kennis 
voorzien. De systematische identificatie van de best presterende scholen zal immers 
waardevolle gegevens opleveren over de factoren voor succes. Om te bepalen welke 
scholen excellent zijn, laat ik na overleg met de sector op korte termijn een 
waarderingssysteem ontwikkelen. Dat systeem beloont vooral de prestaties van de school 
om resultaten van de leerling te maximaliseren. Er zal daarbij rekening gehouden moeten 
worden met de verschillende schoolsoorten en de bredere onderwijskundige taak van 
scholen. Het is mijn voornemen aan te sluiten bij bestaande initiatieven van (z.g.) 
excellente scholen.  
 
Ik streef ernaar om vanaf 2012 jaarlijks een long list vast te stellen van scholen met 
excellente opbrengsten. Deze scholen maken kans op het predicaat excellent. Aan de hand 
van het te ontwikkelen waarderingssysteem wil ik jaarlijks een short list vaststellen en het 
predicaat excellent uitreiken. Ik zal uw Kamer in het najaar van 2011 nader informeren. 
 
 
Actielijn 3: Bewust kiezen 
 
Ambities: 
 
A. Meer aandacht in het curriculum voor doorstroomvakken. 
B. Een eenvoudiger profielstructuur, met meer ruimte voor scholen en met 
waarborgen voor doorstroming naar het hoger onderwijs.  
C. Meer regelruimte voor scholen. 
 
 
Het voortgezet onderwijs heeft een brede opdracht: voorbereiden op het vervolgonderwijs, 
kwalificeren, socialiseren en vormen. De rijksoverheid is primair verantwoordelijk voor het 
waarborgen van doorstroom op stelselniveau. Ik maak daarom onderscheid in de manier 
waarop de overheid stuurt op de inhoud van (kwalificerende) doorstroomvakken en op de 
socialiserende en vormende onderwijsonderdelen. Voor goed voortgezet onderwijs zijn 
ruimte voor en vertrouwen in de professionals op de werkvloer cruciaal. Deze 
professionele ruimte vraagt van scholen, dat zij verantwoordelijkheid nemen en zelf 
bewust keuzes maken en prioriteiten stellen.  
 
Ad A. Meer aandacht voor vakken die essentieel zijn voor doorstroom 
 
De globaal geformuleerde kerndoelen voor de onderbouw van het voortgezet onderwijs 
blijken scholen relatief weinig richting te bieden voor de vormgeving van het 
onderbouwprogramma. Dat kan leiden tot een versnipperd programma met soms wel 15 
vakken. Het is dan moeilijk om in al die vakken voldoende diepgang te bieden, en juist de 
15
aandacht voor wiskunde en ‘science’ is er door in de knel gekomen . Daarom zal ik de 
volgende maatregelen treffen. 
 
Normstellende referentieniveaus en tussendoelen 
Voor de vakken die essentieel zijn voor de doorstroom (Nederlands, wiskunde/rekenen en 
Engels) gaan normstellende referentieniveaus en tussendoelen gelden. Ik heb de SLO 
gevraagd om mij hierover medio 2011 te adviseren, zodat dit – na vaststelling – zo 
spoedig mogelijk door het College van Examens kan worden benut bij het doen 
ontwikkelen van tussentijdse diagnostische toetsen (zie actielijn 1, onder B). De 
tussendoelen zullen in elk geval worden gebaseerd op de huidige referentieniveaus voor 
taal en rekenen, de door de Commissie Toekomst Wiskundeonderwijs ontwikkelde 
                                               
15
 SLO (2010), Leerplankundige analyse van PISA-trends. Enschede: SLO. 
  
11
  
 
 
 

aansluiting op dit voornemen - aangekondigd na te gaan hoe vermindering van het aantal 
profielen in het voortgezet onderwijs zou kunnen bijdragen aan meer focus op de kern in 
het onderwijs en een betere organiseerbaarheid. Daarvoor heb ik advies gevraagd aan de 
Onderwijsraad. In het advies Naar hogere leerprestaties in het voortgezet onderwijs 
(2011), dat ik op 28 februari jl. heb ontvangen, zegt de raad hierover: “…dat eventuele 
herziening van de profielen vraagt om een zorgvuldige evaluatie van de voor- en nadelen 
van de huidige inrichting van het voortgezet onderwijs. In het bijzonder moet nauwe 
afstemming met het vervolgonderwijs plaatsvinden.” Daarnaast stelt de raad dat hij in de 
discussie over een herziening van de bovenbouw nadrukkelijk de mogelijkheid van het 
volledig afschaffen van de profielen wil betrekken. Hij stelt dat de aansluiting wellicht 
voldoende kan worden gewaarborgd op basis van de doorstroomrelevante vakken 
Nederlands, Engels en rekenen/wiskunde. In de zomer zal de Onderwijsraad uitgebreider 
ingaan op de inrichting van de bovenbouw havo/vwo en op de vraag of herziening nodig 
en gewenst is.  
 
In de afgelopen periode zijn er op verschillende niveaus gesprekken gevoerd met het 
onderwijsveld over de huidige profielenstructuur, het functioneren ervan en over 
verbeteringen die nodig zijn. In deze gesprekken is een groot aantal aandachtspunten 
naar voren gebracht. Allereerst is erop gewezen dat de huidige vier profielen (C&M, E&M, 
N&G en N&T), waaronder twee natuurprofielen, wellicht gunstiger zijn voor de keuze van 
leerlingen voor bèta-technische vervolgopleidingen en –beroepen, in het bijzonder door 
meisjes. Beperking tot één alfa- en één bètaprofiel zou ertoe kunnen leiden dat minder 
meisjes dan nu voor de bèta-variant kiezen. Verder is gewezen op het belang van 
wiskunde, al dan niet op verschillende niveaus, maar ook is aangegeven dat verplicht 
wiskunde een struikelblok kan vormen op de weg naar het hoger onderwijs voor een deel 
van de – vaak getalenteerde – alfaleerlingen. Een derde aandachtspunt is de 
organiseerbaarheid van het onderwijs: in welke mate leiden minder profielen tot een 
betere organiseerbaarheid voor scholen? Vooral voor krimpgebieden is dat een wezenlijke 
afweging. Een vierde aandachtspunt is of de huidige profielstructuur leerlingen niet te 
vroeg dwingt een keuze te maken. Uitgangspunt bij deze discussie is dat er geen sprake 
mag zijn van een grote stelselwijziging, maar dat het wel moet leiden tot lastenverlichting 
voor scholen. Bovendien staat de inhoud van de examenvakken als zodanig niet ter 
discussie. 
 
Het is duidelijk dat al deze aandachtspunten verdere verdieping nodig hebben. Inmiddels 
heb ik de Onderwijsraad gevraagd deze en andere aspecten, zoals de rol van loopbaan- en 
beroepsoriëntatie en het profielwerkstuk, te betrekken in zijn nader advies over de 
structuur van de bovenbouw dat hij in de zomer wil uitbrengen. Mede op basis van het 
nader advies van de raad zal ik het najaar van 2011 benutten om na overleg met het 
onderwijsveld en (andere) deskundigen te onderzoeken welke keuzes hier kunnen leiden 
tot betere prestaties in de opmaat naar het eindexamen en de doorstroom naar het hoger 
onderwijs. Ik wil alleen na zorgvuldige afweging een besluit nemen over de 
profielstructuur. Uiterlijk begin 2012 zal ik de Kamer mijn zienswijze doen toekomen. 
 
Ad C. Vergroten regelruimte 
 
In de voorgaande paragrafen is een aantal maatregelen genoemd die scholen vanaf 
schooljaar 2014/2015 meer beleidsruimte bieden, zodat er meer focus op het primaire 
proces en de kerntaak van het onderwijs komt te liggen en scholen meer ruimte krijgen 
om innovatief aan verbetering van het onderwijs te werken. Het gaat om maatregelen als 
een eenvoudiger profielstructuur, ruimte voor differentiatie in curriculum en examens en 
ruimte voor maatwerk, bijvoorbeeld voor excellente leerlingen. Zo stelt de inspectie in het 
Onderwijsverslag 2009/2010 dat leraren meer ruimte moeten hebben om verschillen 
tussen leerlingen te honoreren, bijvoorbeeld door leerlingen te clusteren in een groep die 
extra begeleiding of uitleg nodig heeft, een groep die extra verdieping nodig heeft en een 
  
13
  
 
 
 

 
Schoolleiders 
Schoolleiders maken het mogelijk dat docenten en leerlingen het beste uit zichzelf kunnen 
halen. Leidinggevenden hebben een cruciale rol bij het bevorderen van een 
opbrengstgerichte en ambitieuze schoolcultuur. Goed onderwijskundig leiderschap wordt 
zichtbaar door: een organisatie die op orde is, een inspirerend en gedragen pedagogisch-
didactisch concept, de verantwoording over de uitvoering daarvan en het effectief inzetten 
van personeel en financiën. Integraal HRM-beleid is een belangrijk instrument en gaat 
over het aannemen en begeleiden van bekwame leraren, over bekwaamheidsonderhoud 
en waar nodig bekwaamheidsuitbreiding, maar ook over het bevorderen en ontslaan van 
leraren wanneer daar aanleiding toe is. Hiervoor is het belangrijk dat schoolleiders goed 
zicht hebben op de bekwaamheid en het functioneren van leraren en hierover regelmatig 
gesprekken voeren en afspraken maken.  
 
Het Kabinet stelt de komende periode gericht extra middelen beschikbaar voor de 
professionalisering van schoolleiders op alle niveaus (van teamleider tot en met algemeen 
directeur). Dit najaar wil het Kabinet met de sector prestatieafspraken maken over de 
verdere ontwikkeling van leiderschap en deskundigheid. Daarbij willen we aansluiten bij de 
professionaliseringsbehoefte van schoolleiders en de kernwaarden van sterk 
schoolleiderschap, zoals die dit jaar door de VO-raad worden geïnventariseerd en met het 
bestaande scholingsaanbod vergeleken. Onderdeel daarvan is een nulmeting over de 
huidige staat van de professionaliteit van schoolleiders als uitgangspunt voor verdere 
versterking van hun leiderschap en deskundigheid.  
 
Gegeven de ruimte die schoolleiders hebben, zal ik vanuit mijn ministeriële 
verantwoordelijkheid uiteraard blijven toezien op de kwaliteit van het onderwijs. Dit 
betekent dat scholen die zwak of zeer zwak zijn te maken krijgen met verscherpt toezicht, 
ook op de rol van de schoolleider en bestuurder. Ook de Code Goed Bestuur die de sector 
recent heeft afgesproken, zie ik als een belangrijke voorwaarde voor een professionele 
samenwerking tussen schoolleider en bestuurder. Aan de andere kant zal ik ook 
excellentie zichtbaar maken. Schoolleiders die op excellente wijze hebben bijgedragen aan 
het succes van de school zullen ‘op het schild gehesen’ worden als inspirerende 
voorbeelden.  
 
Ouders en leerlingen  
Elke docent wil het beste halen uit zijn of haar leerlingen. Dit kunnen docenten echter niet 
alleen. Goede prestaties beginnen thuis. Een gemotiveerde leerling en betrokken ouders, 
die zorgen voor een ondersteunende opvoeding, zijn de basis voor goede prestaties in het 
onderwijs. 
 
Scholen moeten zich kunnen concentreren op hun kerntaak: het verzorgen van goed 
onderwijs. De ouders zijn de eerst verantwoordelijken voor de algemene opvoeding, de 
docent voor goed onderwijs en de leerling voor zijn inspanning. Ik wil docenten, ouders en 
leerlingen in hun kracht zetten en dat ze elkaar aanvullen en versterken. Daarvoor moeten 
scholen de ouders meer als educatieve partners gaan benaderen die een 
gemeenschappelijk doel hebben: de prestaties van de leerling. Ik wil het commitment van 
ouders versterken. Daarom zal ik stimuleren dat scholen ouders actief betrekken bij het 
leerproces van hun kind, bijvoorbeeld in de vorm van overeenkomsten met ouders. Ik zie 
hierbij een belangrijke rol weggelegd voor leerling- en ouderorganisaties. 
 
Leerlingen (en in het verlengde daarvan: ouders) zijn de ervaringsdeskundigen bij uitstek. 
Zij weten als geen ander hoe de manier waarop het onderwijs wordt vormgegeven in de 
praktijk uitpakt. Daarom stimuleer ik het gesprek van scholen met ouders en leerlingen. 
Vanaf schooljaar 2012/2013 zal het voeren van zo’n ‘horizontale dialoog’ over de invulling 
van het onderwijs verplicht zijn. 
  
15
  
 
 
 

Bijlage 1: De maatregelen samengevat 
 
Het kabinet kiest er nadrukkelijk voor om in te zetten het versterken van ambities en 
betere prestaties van leerlingen in het voortgezet onderwijs. In dat licht worden 
uiteenlopende nieuwe maatregelen getroffen. Daar waar de maatregelen uit de vorige 
regeerperiode in lijn zijn met de ambities van dit kabinet, sluit ik aan op maatregelen die 
eerder zijn genomen.  
 
Actielijn 1: Opbrengstgericht werken 
 
 Gestart: 
o Borgen kwaliteit schoolexamens door maximeren discrepantie tussen 
schoolexamen en centraal examen tot 0,5 punt 
o Voortijdig schoolverlaten verminderen tot maximaal 35.000 jongeren in 
2012 en maximaal 25.000 in 2016 (BVE en VO) 
o Succes in Beeld: zichtbaar en bespreekbaar maken knelpunten en 
opbrengsten kwaliteitsbeleid (bij meer dan 100 scholen) 
o Actieplan leerkracht: tot € 1 miljard investeringen in de leraar 
 Vanaf 2011: 
o Pilots opbrengstgericht werken, leerlingvolgsystemen en landelijke 
diagnostische tussentoets 
o Verdere verdieping Succes in Beeld op het gebied van opbrengstgericht 
werken (bij 150 scholen) 
o Plan van aanpak VO-raad voor opbrengstgericht werken 
o Prestatieafspraken met de sector over verdere ontwikkeling van 
leiderschap en deskundigheid. 
 Vanaf 2012: 
o Aanscherping van de zak/slaagregeling: gemiddeld voldoende CE 
o Vaststellen tussentijds te toetsen vakinhoud voor Nederlands, 
wiskunde/rekenen en Engels (tussendoelen) 
o Pilots rekentoets (eerste pilot 2012, tweede pilot 2013) 
o Ontwikkelen kwaliteitscriteria leerlingvolgsystemen 
 Vanaf 2013: 
o Aanscherping van de zak/slaagregeling: maximaal één vijf voor 
Nederlands, Engels en wiskunde  
 Vanaf 2014: 
o Introductie rekentoets  
o Wettelijk verplichting leerlingvolgsysteem inclusief tussentijdse toetsing op 
doorstroomrelevante vakken 
o Examens Nederlands bevatten de referentieniveaus 
 
 
Actielijn 2: Bevorderen van excellentie en ambitie 
 
 Gestart: 
o Stijging van het aantal scholen dat zich profileert op het terrein van 
cognitieve talentontwikkeling (bijvoorbeeld technasium, bèta excellent, 
tweetalig onderwijs). 
o Aanpak (zeer) zwakke scholen door steunpunt zeer zwakke scholen 
 Vanaf 2011: 
o Onderzoekagenda hoogbegaafden: onder andere onderzoek naar inzicht in 
effecten van verschillende aanpakken  
o Experimenten prestatiebeloning 
o Brief aan Tweede Kamer over beoordeling excellente scholen (najaar 
2011) 
  
17
  
 
 
 

Bijlage 2: Nadere reactie op de studie van Scheerens c.s. Visies op 
Onderwijskwaliteit 
 
Onderzoekers van Universiteit Twente hebben onlangs het rapport ‘Visies op 
onderwijskwaliteit, met illustratieve gegevens over de kwaliteit van het primair en 
secundair onderwijs’ uitgebracht. De auteurs, Jaap Scheerens, Hans Luyten en Jan van 
Ravens schetsen een breed perspectief op onderwijskwaliteit. Zij beantwoorden ook de 
vraag of, op basis van systematisch overzicht van de beschikbare bronnen over de 
opbrengsten van het Nederlands onderwijs, er sprake is van een achteruitgang in 
leerprestaties in Nederland. Voor het basisonderwijs gaat het naast nationaal onderzoek 
(PPON) om het internationaal vergelijkend onderzoek (PIRLS en TIMSS), voor het 
voortgezet onderwijs zijn TIMSS en PISA de bron. De auteurs geven aan dat, ondanks de 
nodige kanttekeningen, de internationaal vergelijkende testen een betrouwbaar beeld 
geven van de cognitieve vaardigheden van leerlingen. 
 
Leerprestaties 
Scheerens laat zien dat de scores van de Nederlandse leerlingen in deze onderzoeken 
altijd ver boven het gemiddelde liggen, zeker in Europa. Er is echter ook sprake van een 
achteruitgang in de Nederlandse scores in het primair onderwijs voor rekenen (TIMSS) en 
lezen (PIRLS) en een significante achteruitgang in het voortgezet onderwijs voor wiskunde 
(PISA). Na het verschijnen van het rapport van Scheerens c.s. zijn de resultaten van PISA 
2009 verschenen (dec. 2010). Daarin zet de daling van prestaties van Nederlandse 
leerlingen zich voort. Deze daling wordt deels verklaard door deelname van nieuwe landen 
en enkele zich verbeterende andere landen. In het onlangs verschenen Onderwijsverslag 
over het schooljaar 2009/2010 vraagt ook de Onderwijsinspectie op basis van dalende 
examenresultaten aandacht voor de kwaliteit van het voortgezet onderwijs. Deze 
combinatie van resultaten geeft aanleiding tot extra aandacht voor de kwaliteit van het 
voortgezet onderwijs.  
 
Vroege selectie 
Volgens de onderzoekers leidt een vroege selectie van leerlingen voor verschillende 
niveaus van voortgezet onderwijs, in Nederland op 12-jarige leeftijd, tot een grotere 
spreiding van prestaties tussen leerlingen en tot minder doorstroming naar en deelname 
aan hoger onderwijs.  
Zij geven de volgende maatregelen in overweging om het hoge niveau van het 
Nederlandse onderwijs te verbeteren: 
- een mogelijke stelselhervorming om de selectiviteit en vergaande stratificatie van 
het onderwijssysteem aan te passen;  
- meer ruimte voor inbreng van deskundigen bij verbeteringsprogramma`s op 
scholen;  
- uitvoering van de kwaliteitsagenda`s PO en VO en verdere uitbouw van 
opbrengstgericht werken, ondersteund door toetsen en performance feed back 
- kritisch onderzoek naar effectiviteit van de onderwijsondersteuning. 
Over de wenselijkheid van uitstel van selectie heb ik recent mijn reactie op het advies 
Vroeg of Laat? Advies over de selectie in het Nederlands Onderwijs van de Onderwijsraad 
aan uw Kamer gezonden (Tweede Kamer, 2010-011, 31289, nr.81). Ik deel de conclusie 
van de Raad dat een algemeen uitstel van het selectiemoment niet nodig is. Vroege 
selectie is met name in het belang van getalenteerde leerlingen.  
Minder getalenteerde leerlingen in het Nederlandse onderwijs worden door deze vroege 
selectie niet geschaad in hun leerprestaties zij doen het internationaal vergeleken juist 
goed. Ons onderwijssysteem bevat voldoende stapel en overstapmogelijkheden om in 
geval van een vroege selectie voor een lager leertraject later alsnog naar het hoger 
onderwijs te geraken. Ik zie dan ook geen reden om de in overweging gegeven 
stelselhervorming van het onderwijssysteem ter aanpassing van de vroege selectie over te 
nemen. 
  
19
  
 
 
 

 
 
Bijlage 3: Financiën 
 
Het Regeerakkoord bevat de volgende financiële posten die ook relevant zijn voor het 
voortgezet onderwijs.  
 
       
Intensiveringen  2012 2013 2014 2015 2016 
Versterken uniforme toetsing PO/VO/MBO 70 70 80 80 80 
Professionalisering 
onderwijspersoneel PO/VO/MBO 100 150 150 150 150 
Prestatiebeloning PO/VO/MBO 10 20 40 80 220 
Hoogbegaafden PO/VO 20 30 30 30 30 
Taal en rekenen PO/VO 20 20    
Plusvoorzieningen en wijkscholen VO/MBO 30 30 30 30 30 
Excellente scholen  pm pm pm pm pm 
 
       
       
  
21
  
 
 
 

