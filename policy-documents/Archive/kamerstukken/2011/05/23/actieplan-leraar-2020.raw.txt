Leraar 2020 – een krachtig beroep! 
 
 
Inleiding 
Dit kabinet zet in op versterking van de kwaliteit van het onderwijs. Het doet dat voor alle sectoren 
van het onderwijs. Om richting te geven aan die kwaliteitsversterking, brengt het kabinet in de 
eerste helft van 2011 een aantal actieplannen uit. Voor het primair onderwijs is dat ‘Basis voor 
Presteren’, voor het voortgezet onderwijs ‘Beter Presteren’, voor het MBO is in januari 2011 het 
actieplan ‘Focus op Vakmanschap 2011-2015’ gepubliceerd, en voor het Hoger Onderwijs komt er 
een strategische agenda met een uitwerking van de voorstellen van de commissie Veerman. Over 
de hele linie moet dit leiden tot leerlingen die tot de mondiale top behoren, en die de beste kansen 
in de maatschappij en op de arbeidsmarkt hebben. Voor deze leerlingen is het van belang dat zij 
les krijgen van goed én voldoende onderwijspersoneel.  
 
De leraar en de schoolleider zijn cruciaal voor de kwaliteit van het onderwijs, en onmisbaar voor de 
1
verbetering ervan . Dit actieplan Leraar 2020 beschrijft daarom hoe de professionele kwaliteit van 
de leraren en schoolleiders verbeterd kan worden, zodat de best mogelijke kwaliteit van onderwijs 
gerealiseerd kan worden. Dit plan bevat de concrete doelen die dit kabinet zich stelt voor de eerst 
komende jaren en het beeld voor de lange termijn tot 2020. Dit beeld is ambitieus en bevat 
heldere keuzes voor de toekomst. Voorbeelden zijn een effectief register, leraren met een opleiding 
op masterniveau, actiegerichte prestatieafspraken met de onderwijssectoren over verdere 
professionalisering van zittende leraren en schoolleiders en met lerarenopleidingen.  
 
Uitgangspunt is dat de overheid de concrete doelen van de beleidsmaatregelen vaststelt (het ‘wat’) 
en dat de partijen in het onderwijsveld bepalen op welke manier zij die doelen zullen realiseren 
(het ‘hoe’). Naar mate het onderwijsveld de doelen beter tot stand brengt, met inachtneming van 
de positie en belangen van alle relevante actoren op sector- en schoolniveau, kan de overheid 
meer terugtreden. De overheid moet dus samenwerken met alle partijen om het beeld voor de 
lange termijn tot 2020 te verwezenlijken. Daarom heb ik goed overleg gevoerd met de Stichting 
van het Onderwijs, waarin werkgevers- en werknemersorganisaties zijn vertegenwoordigd, over 
mijn beeld van professionalisering op de langere termijn. Ook is overleg gepleegd met andere 
onderwijsorganisaties zoals de onderwijscoöperatie in oprichting (de huidige Stichting 
Beroepskwaliteit Leraren en ander onderwijspersoneel) en Beter Onderwijs Nederland (BON). Het 
doel van het actieplan is te bevorderen dat alle partijen, overheid, werkgevers én werknemers, 
vanuit hun eigen verantwoordelijkheden, actiegericht samenwerken om tot sterk 
2
onderwijspersoneel in professionele scholen te komen . Het Kabinet neemt daarbij een regierol. 
 
 
Hieronder schets ik mijn beeld met betrekking tot professionalisering in het onderwijs tot 2020. Ik 
maak daarbij een onderscheid tussen mijn beelden voor 2020 en de acties die ik daar in deze 
kabinetsperiode voor in gang zal zetten (korte termijn) 
 
                                               
1
 Zie onder andere: MC Kinsey (2007), How the world's best-performing school systems come out on top;  
Inspectie van het Onderwijs (2011), Onderwijsverslag 2009-2010; KNAW (2009), Rekenonderwijs op de 
basisschool, analyse en sleutels tot verbetering 
2
 Ik heb dit plan toegezegd tijdens het algemeen overleg met de Tweede Kamer op 20 januari 2011. Met de 
maatregelen sluit ik aan op de actieplannen van het kabinet gericht op kwaliteitsverbetering in alle 
onderwijssectoren. 
 1 

3. In ‘Er komen voldoende en goed opgeleide leraren’ is verdere kwaliteitsverbetering van de 
lerarenopleidingen aan de orde, waaronder de invoering van kennisbases en landelijke 
toetsen.  
 
Met deze maatregelen sluit ik aan op de in de inleiding genoemde Actieplannen van het kabinet 
gericht op kwaliteitsverbetering in alle onderwijssectoren. Kwaliteitsverbetering kan niet zonder 
voldoende en goed onderwijspersoneel. Daarnaast bouw ik met dit plan verder op de resultaten 
van het actieplan “LeerKracht van Nederland” en de Kwaliteitsagenda Krachtig Meesterschap 
waarmee sinds 2008 extra wordt geïnvesteerd in het onderwijspersoneel. Het gaat daarbij om 
grote bedragen. De extra investeringen bedragen € 0,7 miljard in 2011 en lopen op tot structureel 
ruim €1 miljard in 2020. Het meeste budget gaat naar een betere beloning en meer 
carrièremogelijkheden voor leraren. Daarnaast wordt geïnvesteerd in het versterken van het 
beroep van de leraar. Dat gebeurt met de lerarenbeurs, de promotiebeurs, de ontwikkeling van een 
lerarenregister door de beroepsgroep en met de verbetering van de kwaliteit van de 
lerarenopleidingen. Over de voortgang van het actieplan LeerKracht heb ik u op 18 april 2011 
geïnformeerd. De volgende stap die dit kabinet gaat zetten, is zorgen voor een duurzame borging 
van de kwaliteit van het onderwijspersoneel, het HRM-beleid op schoolniveau en de 
lerarenopleidingen.  
 
Actielijn 1: De kwaliteit van de leraar en schoolleider wordt duurzaam geborgd 
 
Doelen: 
 Van 2012 t/m 2015 vindt in po, vo en mbo met extra middelen verdere professionalisering 
van leraren en schoolleiders voor wie dat nodig is plaats. In 2016 hebben leraren in po, vo 
en mbo voor zover van toepassing hun deficiënties in het omgaan met verschillen tussen 
leerlingen, het bieden van onderwijs op maat, opbrengstgericht werken en 
beroepsgerichte voorbereiding weggewerkt.  
 In 2016 voldoen schoolleiders in het po, vo en teamleiding/middenmanagement in het 
mbo aan de dan geldende  (bekwaamheids)eisen.  
 In 2016 hebben de hbo-instellingen voor hun personeel het systeem van basis- en 
seniorkwalificaties onderwijs ingevoerd. 
 Met ingang van 2012 wordt het budget voor de lerarenbeurs exclusief ingezet voor 
3
bachelor-, masteropleidingen en promotietrajecten . 
 Eind 2011/begin 2012 wordt het register voor leraren geopend. 
 In 2018 zijn alle leraren po, vo en mbo opgenomen in het register en heeft het register 
civiel effect. 
 
 
Aanleiding professionalisering leraren 
De prestaties van Nederlandse leerlingen van basisscholen en scholen voor voortgezet onderwijs 
dalen in internationaal vergelijkend onderzoek. De prestaties van de afgelopen tien jaar liggen nog 
altijd boven het internationaal gemiddelde, maar Nederland wordt ingehaald en belangrijker nog, 
4 5
presteert in vergelijking met eerdere jaren minder . De inspectie constateert dat leraren moeite 
                                               
3
 Voor 2012 wordt onderzocht of de inzet van de lerarenbeurs voor korte opleidingen tbv passend onderwijs 
voor dat jaar moet worden gehandhaafd. 
4
 Inspectie van het Onderwijs (2011), Onderwijsverslag 2009-2010 
5
 Inspectie van het Onderwijs (2008), Onderwijsverslag 2006-2007 
 3 

regelmatig gesprekken voeren en afspraken maken. Hetzelfde geldt voor bestuurders ten opzichte 
van hun schoolleiders.  
 
Het middelbaar beroepsonderwijs kenmerkt zich door een sterk teamgerichte aanpak met rollen 
voor medewerkers uit bedrijven en instellingen (praktijkbegeleiders, leermeesters, instructeurs, 
assessoren). Dit stelt hoge eisen aan de kwaliteit van de teamleden, de teamleiding en het 
middenmanagement, ook op het punt van oriëntatie op de actuele praktijk van de 
beroepsuitoefening in het bedrijfsleven. De kwaliteit van het middenmanagement moet worden 
versterkt, zodat de teams die in wisselende samenstellingen goede vaklieden opleiden, meer 
opbrengstgericht worden aangestuurd. Volgens de Commissie Oudeman hebben leiderschap en 
professionalisering in het verleden te weinig aandacht gekregen. De Commissie stelt daarom voor 
10
om vooral te investeren in de ontwikkeling van onderwijskundig leiderschap van management . 
Leiderschapstrajecten, versterking van persoonlijke competenties, teamleiding en – ontwikkeling 
kunnen in samenhang worden aangeboden en zo elkaar onderling versterken. 
 
Professionele ontwikkeling van groot belang 
Een professionele houding impliceert een vermogen en wil om continu te reflecteren op eigen 
kennis, effectiviteit van kennisoverdracht en vaardigheden en zichzelf te ontwikkelen. Het is van 
belang dat leraren van elkaar leren, binnen en tussen scholen en ook in teamverband. 
Professionele ontwikkeling en schoolontwikkeling van leraren zijn met elkaar verbonden. 
Schoolontwikkeling schept de niet-vrijblijvende context voor de professionele ontwikkeling van het 
individu. Daarbij speelt ook contextleren, zoals peer review, team- of netwerkleren.    
 
Prestatieafspraken 2012-2015 
Naar aanleiding van het hierboven geschetste beeld zal het Kabinet voor de periode 2012 t/m 2015 
concrete prestatie-afspraken maken met werkgevers over professionalisering van leraren en 
schoolleiders in po, vo, mbo en hbo over een aantal belangrijke speerpunten. Waar mogelijk zal bij 
het vaststellen van de prestatieafspraken gebruik gemaakt worden van indicatoren van de 
inspectie, bijvoorbeeld op het gebied van omgaan met verschillen en opbrengstgericht werken. 
Wanneer er goede en concrete afrekenbare prestatieafspraken gemaakt kunnen worden met 
werkgevers en er goede afspraken gemaakt kunnen worden over het inzetten van bestaande 
nascholingsmiddelen voor deze speerpunten, zal ik voor po, vo en mbo extra middelen beschikbaar 
stellen. De middelen zullen in twee tranches beschikbaar worden gesteld. Afhankelijk van de 
voortgang en de inzet in de eerste tranche zal ook de tweede tranche worden toegekend.  
 
Primair en voortgezet onderwijs 
In het primair en voortgezet onderwijs gaat het om professionalisering van leraren op het terrein 
van opbrengstgericht werken, onderwijs afstemmen op onderwijsbehoeften van leerlingen 
(waaronder zorgleerlingen en hoogbegaafde en excellente leerlingen) en een focus op de 
kernvakken, met als gevolg een effectieve kennisoverdracht. Voor schoolleiders in het primair 
onderwijs ligt de nadruk op de actualisering van de beroepsstandaard en bekwaamheidseisen door 
de sector. In het voortgezet onderwijs inventariseert de VO-raad scholingsbehoeften, -aanbod en 
bekwaamheidsprofielen voor schoolleiders. Dit sluit aan bij de uitkomsten van de evaluatie van de 
wet BIO waaruit blijkt dat er behoefte bestaat aan meer duidelijkheid omtrent bekwaamheidseisen 
11
voor schoolleiders . Daarnaast zijn een sterker beroepsregister en scholing, waaronder het 
                                               
10
 Commissie Onderwijs en Besturing BVE (2010), Naar meer focus op het mbo 
11 
Evaluatie Wet Beroepen in het Onderwijs, door Ecorys in opdracht van het ministerie van OCW, april 2011 
 5 

Voor de financiering van de korte opleidingen kunnen scholen middelen uit de lumpsum inzetten. 
Dit laat overigens onverlet dat scholen deze middelen ook kunnen inzetten voor een bachelor- of 
masteropleiding voor hun leraren. 
 
Register 
Leraren geven met het inschrijven in het register een duidelijke blijk van professionaliteit en 
systematisch onderhoud van hun bekwaamheid. Eind 2011 / begin 2012 stelt de beroepsgroep het 
lerarenregister voor het eerst open. Vanaf 2012 is het register (eventueel gefaseerd) opengesteld 
voor alle 250.000 leraren in po, vo en mbo. Bezien zal worden of het wenselijk is het register op 
termijn ook voor het hoger onderwijs te benutten.  
 
De Stichting Beroepskwaliteit Leraren en ander onderwijspersoneel (SBL) wordt omgevormd naar 
een onderwijscoöperatie en is van, door en voor leraren. De coöperatie ontwikkelt het register en 
draagt zorg voor certificering van professionaliseringsactiviteiten die van belang zijn voor (behoud 
van) registratie. De lerarenopleidingen worden daarbij betrokken. De coöperatie brengt hierover 
jaarlijks aan mij een voortgangsrapportage uit. De beroepsgroep zorgt voor draagvlak bij de 
werkgevers, voert hiervoor structureel overleg met werkgevers en doet hiervan verslag in de 
voortgangsrapportage. De beroepsgroep streeft naar consensus op het te bereiken effect van het 
register. De beroepsgroep levert in de tweede helft van 2011 een plan van aanpak waarin de 
activiteiten staan die moeten worden ondernomen om te zorgen dat in 2018 alle leraren in primair, 
voortgezet en middelbaar beroepsonderwijs zijn opgenomen in het register, met een tussenstap 
van 40% in 2014. Om hun registratie te behouden, worden leraren verplicht hun bekwaamheid te 
onderhouden met behulp van gecertificeerde professionaliseringsactiviteiten. In 2018 heeft het 
register een civiel effect doordat de overheid en de onderwijsorganisaties hieraan consequenties 
verbinden. Dat kunnen consequenties zijn zoals verlies van bevoegdheid, niet meer zelfstandig 
voor de klas, meer tijd en geld voor bekwaamheidsonderhoud of consequenties voor de carrière. 
Ook zal het register op termijn beleidsinformatie kunnen leveren aan verschillende 
belanghebbenden, periodiek of op aanvraag.  
 
Caribisch Nederland 
Sinds 10 oktober 2010 zijn de Caribische eilanden Bonaire, Sint Eustatius en Saba openbare 
lichamen die als bijzondere gemeenten functioneren binnen Nederland. De onderwijswetten voor 
Caribisch Nederland zijn op deze drie eilanden van toepassing. Deze wetgeving is grotendeels 
gebaseerd op de Nederlandse onderwijswetgeving. Dat geldt in ieder geval voor de 
bekwaamheidseisen die aan de leraren worden gesteld. Dat zijn andere eisen dan voorheen binnen 
13
de Nederlandse Antillen gesteld werden. Zoals in de Memorie van Toelichting op de wetgeving is 
opgenomen is het de bedoeling dat bekwaamheidsonderhoud over 5 jaar, in 2016, plaatsvindt 
zoals in Nederland. Tot die tijd worden  bekwaamheden zoveel mogelijk op Nederlands niveau 
gebracht. Om de scholen en de leraren daarbij te ondersteunen ga ik, in samenwerking met 
educatieve faculteiten van hogescholen in Nederland en het Ruud de Moorcentrum van de Open 
Universiteit, een reeks van activiteiten uitvoeren. Uitgangspunt is daarbij dat de activiteiten zoveel 
mogelijk aansluiten bij de lokale wensen en uiteraard mogelijkheden, en dat er in 2016 als gevolg 
van deze activiteiten een infrastructuur voor permanent bekwaamheidsonderhoud op de eilanden 
                                               
13
 Staatsblad 2011, nr. 33 Tweede aanpassingswet openbare lichamen Bonaire, Sint Eustatius en Saba - B 
 
 
 7 

 
De gelijkheidscultuur in het onderwijs doet afbreuk aan individuele kwaliteiten en de ambitie om 
het als team beter te doen. Uitmuntende prestaties blijven onderbelicht. Bijzondere prestaties van 
leraren moeten worden benoemd en beloond om tot navolging te kunnen leiden. Met de 
versterking van de functiemix is een belangrijke eerste stap gezet in de richting van meer 
beloningsdifferentiatie. Goede leraren moeten een carrière voor de klas kunnen maken en daarbij 
naar hun kwaliteiten worden beloond. De functiemix maakt structurele bevorderingen mogelijk op 
basis van kwalitatieve verschillen tussen leraren. Hiermee is de basis gelegd voor een sterker 
personeelsbeleid.  
 
Functiemix  
De functiemix (in het mbo salarismix) is bij uitstek een instrument om op schoolniveau het gesprek 
te voeren over kwaliteitsbeleid, de daarvoor benodigde functies en de bijbehorende criteria. In 
2010 hadden de meeste scholen uitgewerkte plannen voor het bevorderen van goed presterende 
leraren om het aandeel leraren in hogere schalen substantieel te vergroten. Bovendien geeft de 
transparantie in de vorm van gesprekken op scholen tussen schoolleiding, medezeggenschapsraad 
en leraren over de versterking van de functiemix meer vertrouwen in de criteria op grond waarvan 
16
leraren worden bevorderd . Op deze manier draagt de invoering van de functiemix op 
schoolniveau bij aan een professioneler personeelsbeleid. Scholen hebben, binnen de kaders van 
de cao’s de ruimte om de voor hun instelling beste invulling aan de functiemix te geven. Zij kunnen 
er bijvoorbeeld voor kiezen extra goede leraren voor kernvakken aan te trekken of een leraar met 
expertise in het omgaan met verschillen (zorgleerlingen, gemiddelde leerlingen, hoogbegaafde en 
excellente leerlingen) extra te belonen.  
 
Enkele scholen ervaren uitvoeringsproblemen bij de implementatie van de functiemix. Ik ben met 
werkgevers en werknemers in het primair- en voortgezet onderwijs in overleg hoe we binnen de 
doelstellingen van het convenant deze uitvoeringsproblemen kunnen ondervangen en scholen 
maatwerk kunnen bieden. Naast de invoering van de functiemix is het aantal periodieken per 
schaal teruggebracht (inkorting van de carrièrelijnen). 
 
Prestatiebeloning 
Het regeerakkoord benadrukt het belang van betere prestaties van het onderwijs. Daarom 
investeer ik in prestatiebeloning voor excellente individuele leraren en lerarenteams in de sectoren 
po, vo en mbo. Het toekennen van incidentele beloningen maakt verdergaande en flexibelere 
salarisdifferentiatie mogelijk. Meer nog dan de functiemix is prestatiebeloning daarom een middel 
om in de organisatie het gesprek over onderwijskwaliteit op gang te brengen, elkaar scherp te 
houden en opbrengstgericht werken blijvend te stimuleren. Op dit moment is er onvoldoende oog 
voor de kwaliteiten van individuele leraren en hoe deze kunnen bijdragen aan de versterking van 
het team. Dit komt betere leerprestaties van leerlingen niet ten goede. Ik zie prestatiebeloning 
daarom nadrukkelijk in samenhang met de investeringen in professionalisering, opbrengstgericht 
werken en het bevorderen van hogere prestaties.  
 
Ik wil voor prestatiebeloning niet werken met Haagse blauwdrukken, maar ik wil kijken wat echt 
werkt. De extra middelen voor prestatiebeloning worden de komende jaren ingezet voor 
experimenten, waar scholen later dit jaar via een regeling op kunnen intekenen. Ik heb het 
 
                                              
16
 SEO economisch onderzoek(2010), gebaseerd op Tussenmeting Convenant LeerKracht. 
 9 

daarbij aan zaken als professionalisering van het personeel, het personeels- en kwaliteitsbeleid in 
brede zin of de vraag wat professionaliteit voor leraren en bevoegd gezag betekent. 
 
Het wetsvoorstel legt zeggenschap over het onderwijskundig en kwaliteitsbeleid op het niveau van 
de vaksectie of het team. Ook onbevoegde en bevoegde leraren die een ander vak geven dan 
19
waarvoor ze bevoegd zijn, maken deel uit van dat team . Deze leraren zullen in de meeste 
gevallen vanuit hun opleiding of andere functies beschikken over vakinhoudelijke bagage dan wel 
pedagogische en didactische vaardigheden. Vanuit die kennis en ervaring dragen zij als lid van het 
team bij aan het ontwerp en de uitvoering van het onderwijskundig en kwaliteitsbeleid van de 
school. In het vo ga ik de mogelijkheden inperken om op grond van art. 33 lid 3 WVO onbeperkt 
als onbevoegde leraar te kunnen worden ingezet. Indien een onbevoegd leraar langer dan één jaar 
wordt benoemd, moet het bevoegd gezag met deze leraar een scholingstraject ingaan dat leidt tot 
bevoegdheid.  
  
Schoolontwikkeling en peer review  
Ik zie professionalisering breder dan het volgen van individuele of teamgerichte nascholing. Pas 
wanneer op alle lagen dezelfde ontwikkeling wordt nagestreefd, ontstaat een lerende organisatie 
20
met een duurzame verbetercultuur. Uit onderzoek blijkt dat wanneer leraren samen leren en zich 
samen verantwoordelijk voelen voor de doelen en opzet van professionaliseringsactiviteiten, de 
effectiviteit van deze activiteiten wordt verhoogd. Daarbij dient professionalisering ook samen te 
hangen met breder schoolbeleid of landelijk onderwijsbeleid en de leerresultaten van leraar én 
leerling te dienen. Individuele scholing is van belang in het kader van opscholing. Opgedane kennis 
en vaardigheden dienen in de praktijk van de school betekenisvol te worden gemaakt. Onderzoek 
toont aan dat hoe meer leraren onderlinge afhankelijkheid ervaren tijdens het uitvoeren van hun 
werk, hoe meer zij van elkaar leren en zich professionaliseren. Ervaringen met peer review laten 
goede resultaten zien.  
 
21
Dit geldt bijvoorbeeld voor het programma SKOOP. SKOOP is een methodiek voor interscolaire 
collegiale visitatie door leraren en schoolleiders. De methodiek is gebaseerd op het toezichtkader 
van de Inspectie van het Onderwijs en er zijn goede resultaten mee behaald. Een vaksectie of een 
team van leraren en schoolleiders bezoekt een andere school en vormt zich met lesbezoeken en 
gesprekken met panels een oordeel over de school. Over het oordeel wordt een gesprek gevoerd 
met de school en er wordt schriftelijk een eindverslag opgemaakt.  
 
Collegiale visitatie kan een wezenlijke bijdrage leveren aan de professionalisering van leraren en de 
benutting van hun professionele ruimte, omdat zij bij de visitatie een spiegel voorgehouden krijgen 
over wat goed leraarschap is. Door in de visitatie in het bijzonder in te zoomen op de indicatoren 
vanuit het toezicht op het leraarschap zal de visitatie in het team en in de school ook een debat op 
gang brengen over wat een goede leraar is en wat vanuit bestuur en management aan 
kwaliteitsbeleid nodig is om die goede leraar in de school te kunnen blijven. Ook het 
vervolgonderwijs kan hierin een rol spelen. Deze aanpak maakt het vak van leraar interessanter. 
Scholen zullen minder te maken krijgen met negatieve oordelen van de inspectie en de inspectie 
                                               
19
 In het nader verslag bij dit wetsvoorstel heeft de Tweede Kamer gevraagd in dit actieplan in te gaan op de 
zeggenschap van onbevoegde leraren of leraren die bevoegd zijn voor het geven van een vak, maar tevens 
lesgeven in een ander vak. 
20
 ICLON, Expertisecentrum Leren van Leraren, 2010, Professionele ontwikkeling van leraren – een reviewstudie 
naar effectieve kenmerken van professionaliseringsactiviteiten van leraren. 
21
 Samen Kijken naar de Ontwikkeling van OnderwijsPersoneel 
 11

In de afgelopen jaren is de uitvoering van de Kwaliteitsagenda Krachtig Meesterschap voortvarend 
ter hand genomen. De inspectie monitort de voortgang van deze agenda en constateert in de 
22
eerste rapportage dat het proces van kwaliteitsverbetering binnen de lerarenopleidingen op alle 
23
onderzochte terreinen voortvarend wordt voortgezet, maar dat het proces nog niet is afgerond. Zo 
is de invoering van kennisbases en kennistoetsen en de externe legitimering daarvan een 
complexer proces dan van tevoren gedacht. Daarnaast moeten de lerarenopleidingen aansluiten op 
de ontwikkelingen in de onderwijssectoren waarvoor wordt opgeleid. Samenwerking tussen 
lerarenopleidingen en afnemend veld is dan ook essentieel, in ieder geval als het gaat om het 
kunnen differentiëren en opbrengstgericht werken door leraren. Voor het mbo is er met het oog op 
de dreigende tekorten aandacht nodig voor het opleiden van leraren in beroepsgerichte vakken. In 
het hoger onderwijs is het van belang dat leraren een hoog opleidingsniveau hebben en voldoende 
worden toegerust om les te geven.  
 
De lerarenopleidingen hebben de laatste jaren grote stappen gezet in de kwaliteitsverbetering. 
Daarnaast zijn er positieve ontwikkelingen zoals de oprichting van academische pabo’s, de 
(academische) opleidingsschool en de invoering van de educatieve minor. Een probleem is dat deze 
verbeteringen op stelselniveau zich nog niet in alle gevallen zichtbaar doorvertalen tot op het 
niveau van de individuele instelling. Daardoor blijft er maatschappelijke twijfel ten opzichte van de 
kwaliteit van de individuele instellingen.  
 
Kwaliteitsverbetering lerarenopleidingen 
De lerarenopleidingen in het hoger beroepsonderwijs zullen kennisbases en de toetsitembank voor 
landelijke toetsen invoeren. Het gaat vanaf het cohort 2011-2012 om de algemene vakken van de 
opleidingen tot leraar voortgezet onderwijs van de tweede graad en om de vakken taal, rekenen en 
geschiedenis van de opleidingen tot leraar basisonderwijs. Vanaf het cohort 2012-2013 zullen de 
kennisbases en kennistoetsen zijn ingevoerd voor de overige vakken op de opleidingen voor 
leraren basisonderwijs, de tweedegraads lerarenopleidingen (i.c. de beroepsgerichte vakken) en 
alle eerstegraads lerarenopleidingen in het hbo (w.o. ook de ongegradeerde kunstvakopleidingen 
en de opleidingen van de academies voor lichamelijke opvoeding).  
 
Over de inhoud van de kennisbases voor de lerarenopleidingen basisonderwijs zal een (nog in te 
stellen) ‘commissie van wijzen’ een advies uitbrengen. Het gaat daarbij om de vraag of met deze 
kennisbases het vakinhoudelijk kunnen van de leraar basisonderwijs goed is beschreven en wat de 
gevolgen van invoering van alle kennisbases zijn voor de studeerbaarheid van het geheel van de 
opleiding. In 2011 maak ik afspraken met de HBO-raad en de NVAO over de vormgeving van de 
externe legitimering van de kennistoetsen. 
 
Om de samenwerking tussen lerarenopleidingen en het afnemend veld te verbeteren, zijn er 56 
opleidingsscholen (samenwerkingsverbanden van een of meer lerarenopleidingen met een of meer 
scholen voor po, vo en mbo) ‘erkend’. Zij ontvangen aanvullende subsidie. De ervaringen in het 
veld zijn positief. Een aantal opleidingsscholen onderscheidt zich als ‘academische 
opleidingsschool’. Meer dan gemiddeld verbinden zij het opleiden van leraren met praktijkgericht 
onderzoek ten dienste van schoolontwikkeling. Dit sluit aan op mijn wens de onderzoeks- en 
ontwikkelvaardigheden van leraren te versterken. Wel is het van belang dat hierbij kennis uit de 
                                               
22
 Inspectie van het Onderwijs, 2011, Monitor Krachtig Meesterschap 
23
 ‘de basis op orde’, ‘meer academici voor de klas’ en ‘het bevorderen van excellentie bij het opleiden van 
leraren’ 
 13

verbreed (welk aandeel initiële opleidingen, post initiële opleidingen), wat de positie is van nieuwe 
en zittende leraren, en wat bijvoorbeeld financiële consequenties zijn en hoe die binnen de 
sectoren kunnen worden gedekt. Ik ben voornemens eind 2011 een brief naar aanleiding van dit 
overleg naar de Tweede Kamer te sturen. 
 
Begeleiding van de beginnende leraren 
Tien procent van de startende leraren haakt na het eerste jaar teleurgesteld af. Eén van de 
26
redenen daarvoor is de gebrekkige begeleiding van de beginnende leraar . Uit de 
27
Loopbaanmonitor Onderwijs blijkt dat slechts 42 % van de beginnende leraren tevreden is over 
de begeleiding en ondersteuning. Veel leraren ervaren de overstap van de opleiding naar de school 
als een grote stap. Ze hebben o.a. moeite met het vinden van de juiste (vak)didactische werkwijze 
binnen verschillende klassen, het houden van orde, het omgaan met gedragsproblemen, het stellen 
van grenzen en opbrengstgericht werken. Ook de Inspectie heeft de kwaliteit van de begeleiding 
28
. Hieruit blijkt dat winst 
van beginnende leraren op 25 zogenoemde opleidingsscholen onderzocht
kan worden geboekt door voor de start van de begeleiding de individuele behoeften (leerpunten) in 
kaart te brengen. Ook is er (meer) aandacht nodig voor het borgen van de kwaliteit van de 
uitvoering van de begeleiding, zoals een systematische aanpak van lesobservaties en het geven 
van feedback. 
 
Elke goede, opgeleide en startbekwame leraar moeten we proberen te behouden voor het 
29
onderwijs. We moeten hiervoor alle zeilen bijzetten . Ik maak met lerarenopleidingen en de 
sectoren po, vo en mbo prestatieafspraken over de begeleiding van beginnende leraren. Wanneer 
lerarenopleidingen een rol hebben bij de begeleiding van startende leraren, kan de opleiding 
optimaal aansluiten op de beroepspraktijk. In de praktijk nemen steeds meer scholen en 
lerarenopleidingen al initiatieven om de samenwerking te versterken. Voorbeelden daarvan zijn de 
22 pabo-trajecten die in 2010 met een kleine subsidie van het Projectbureau Kwaliteit zijn gestart 
om samen te werken aan opbrengstgericht werken. Maar ook los daarvan streven sommige scholen 
en lerarenopleidingen naar concrete samenwerking op de werkvloer, waarbij de begeleiding van 
beginnende leraren het centrale thema is. Dit sluit aan bij de bevinding van de Inspectie dat het 
belangrijk is dat begeleiders in de school op de hoogte zijn van het programma van de 
lerarenopleiding.  
 
Specialisatie jonge/oude kind op de pabo 
Ik streef naar meer diepgang in het curriculum van de pabo’s in de vorm van een specifieke 
bekwaamheid voor het jonge of oudere kind, met behoud van de brede benoembaarheid. Zo zullen 
afgestudeerden beter zijn voorbereid op de eisen die de dagelijkse beroepsuitoefening aan hen 
stelt. Voordat ik hierover afspraken zal maken met de HBO-raad heb ik meer informatie nodig. Op 
dit moment zijn de lerarenopleidingen bezig met de invoering van de kennisbases. De 
eerdergenoemde “commissie van wijzen” kijkt ook naar de relatie tussen de invoering van de 
kennisbases en verdiepte specialisaties. Daarnaast onderzoek ik de mogelijke effecten van een 
verdiepte specialisatie op de aantrekkelijkheid van het leraarsberoep. Ik onderzoek ook de 
mobiliteit tussen onderbouw en bovenbouw en de consequenties hiervan voor nascholing en 
mogelijke knelpunten op de (regionale) arbeidsmarkt. Ook verken ik welke rol het register kan 
                                               
26
 Onderwijsinspectie (2011), Onderwijsverslag 2009-2010 
27
 Ministerie van Onderwijs, Cultuur en Wetenschap (2009), Loopbaanmonitor Onderwijs, uitgevoerd door 
Regioplan 
28
 Inspectie van het Onderwijs (2010), Begeleiding beginnende leraren 
29
 Inspectie van het onderwijs (2011), Onderwijsverslag 2009-2010 
 15

Ik wil dat de NVAO de op lerarenopleidingen toegesneden aanpak continueert. De ervaring die 
daarmee bij recente accreditaties zijn opgedaan, zijn wat mij betreft positief. In de aanpak is 
voorzien in extra aandacht op vier punten: 
 de kwaliteit van de inhoudelijke samenstelling van de visitatiepanels; 
 site visits worden met één dag uitgebreid. Dat geeft meer gelegenheid voor (at random) 
gesprekken met studenten en leraren en voor bestudering van relevante documenten;  
 de verhouding tussen vakinhoud en meer algemene (vak)didactiek in het curriculum; 
 de staf-studentratio, het aantal contacturen, de studiebelasting en het opleidingsniveau 
van de staf. 
Deze aangepaste aanpak geeft dieper inzicht in duurzame borging van kwaliteit. Dat past bij de 
specifieke, op de Grondwet gebaseerde, verantwoordelijkheid voor de bekwaamheid van 
onderwijsgevenden. Tegelijk biedt het de lerarenopleidingen de mogelijkheid om de maatschappij 
op basis van deskundige oordelen te overtuigen van de kwaliteit die zij leveren. 
 
Bestrijden en omgaan met tekorten 
Het actieplan LeerKracht heeft als doel het beroep van leraar aantrekkelijker te maken, zowel wat 
betreft de beloning als wat betreft de kwaliteit van het beroep. Die aantrekkelijkheid is nodig om te 
borgen dat in de toekomst voldoende mensen voor het beroep leraar zullen kiezen. Zoals gezegd, 
zet ik dit beleid onverkort door. Maar ik voeg er nog het nodige aan toe via dit plan. Want de 
komende jaren zullen de verschillende sectoren niettemin toch kampen met lerarentekorten. Voor 
het mbo zal ik aanvullende maatregelen treffen, gezien het dreigende tekort aan leraren in de 
beroepsgerichte vakken. Om dit op te lossen streef ik naar invoering van educatieve vakminors, 
geïntegreerd in hbo-bacheloropleidingen. Ik verwacht dat het geïntegreerd aanbieden van een 
combinatie van bestaande bachelors met kopopleidingen meer massa mogelijk maakt en veel 
nieuwe leraren kan opleveren. 
In 2010 is de regeling InnovatieImpuls Onderwijs (IIO) gestart. In dit project worden innovatieve 
maatregelen in de schoolorganisatie gefinancierd die gericht zijn op de verhoging van de 
arbeidsproductiviteit zonder dat dit negatieve gevolgen heeft voor de onderwijskwaliteit en de 
werkdruk. Gedurende de looptijd van de experimenten – vanaf januari 2011 tot en met maximaal  
2014 - wordt het effect van de innovatieve maatregelen op de arbeidsproductiviteit, 
onderwijskwaliteit en werkdruk op wetenschappelijke wijze onderzocht. Tevens wordt onderzocht 
wat bepalende succes- en faalfactoren zijn.  
 
Ik blijf daarnaast streven naar meer en flexibele wegen naar het leraarschap waardoor er meer 
mensen kiezen voor het onderwijs. Zo beoogt de educatieve minor meer academici te interesseren 
voor het leraarsvak. Uiteindelijk is het doel dat deze mensen als eerstegraads leraar voor de klas 
komen te staan. Cruciaal is dus de doorstroom naar een tweejarige educatieve master dan wel een 
universitaire lerarenopleiding na de vakmaster. In 2011 onderzoekt de VO-raad hoe vo-scholen en 
universiteiten de doorstroom naar de eerstegraads opleiding kunnen stimuleren. Ook de deelname 
van de universitaire lerarenopleidingen aan de (academische) opleidingsschool leidt tot een meer 
aantrekkelijke leeromgeving voor de studenten en vergroot mogelijk het aantal academici voor de 
klas. Daarnaast is het al enkele jaren mogelijk om een tweedegraads bevoegdheid te halen in een 
zogenaamde kopopleiding hbo. Afgestudeerde hbo- en wo-vakbachelors krijgen daarin de 
e
mogelijkheid om de opleiding voor leraren voortgezet onderwijs van de 2 graad in hun vak af te 
ronden. Hiervan maakten in 2010 420 studenten gebruik. De instelling kan voor deze studenten 
ook aanspraak maken op bekostiging. Het streven is de verwantschapstabel uit te breiden zodat op 
termijn jaarlijks minimaal 500 studenten van deze mogelijkheid gebruik maken.  
 17

