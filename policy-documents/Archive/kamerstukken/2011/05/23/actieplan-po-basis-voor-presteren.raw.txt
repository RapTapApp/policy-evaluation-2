Actieplan ‘Basis voor Presteren’ 
 
Naar een ambitieuze leercultuur voor alle leerlingen 
 
 
1. Inleiding 
 
Elke klas zit barstensvol talent, want ieder kind heeft talent. Dit talent vormt het meest kostbare 
kapitaal binnen onze samenleving. Presteren gaat om het benutten van dit talent. Door 
systematisch en doelgericht te werken aan het maximaliseren van prestaties kan het primair 
onderwijs voor elke leerling een optimale basis leggen voor het vervolgonderwijs, de arbeidsmarkt 
en een kans op een goede kwaliteit van leven. Daarmee levert het onderwijs een bijdrage aan een 
samenleving met een prettig leefklimaat en een veerkrachtige economie. We kunnen het ons niet 
veroorloven talent te verspillen. Daar waar het beter kan, moet het ook beter.  
 
Iedere leerling en iedere school kan presteren. Want presteren kan op ieder niveau en elke stap 
omhoog is een prestatie. Om elk talent te benutten moeten we toe naar een ambitieuze leercultuur 
waarin deze prestaties, meer dan nu, worden gewaardeerd en gestimuleerd. Niet alleen de school, 
maar ook ouders hebben hierin hun verantwoordelijkheid. Optimale voorwaarden voor de 
ontwikkeling en het leren van het kind, thuis en op school, vragen om een partnerschap tussen 
scholen en ouders.  
 
Een opbrengstgerichte manier van werken leidt aantoonbaar tot betere prestaties. Met de 
Kwaliteitsagenda Primair Onderwijs uit 2007 zijn grote stappen gezet naar een meer 
opbrengstgerichte manier van werken. Scholen en hun besturen zijn hierbij vooral zelf de drijvende 
kracht en leren van elkaar. Deze beweging moet stevig worden doorgezet. Scholen hebben hierbij 
behoefte aan consistent en coherent onderwijsbeleid, waar voor langere tijd aan wordt 
vastgehouden. Dit actieplan legt, net als in de afgelopen periode, de focus op opbrengstgericht 
werken en het verhogen van de taal- en rekenprestaties. Met een overheid die heldere normen 
hanteert ten aanzien van de verwachte uitkomsten en meer ruimte biedt voor het schoolbestuur en 
het vakmanschap van de professionals in de school om deze uitkomsten te realiseren.  
 
Ambities voor verbetering van leerprestaties gaan hand in hand met realistische, maar ambitieuze 
streefdoelen op stelselniveau. De functie hiervan is om in beeld te brengen of we op koers liggen 
en of bijsturing nodig is. Zonder ambities geen betere prestaties.  
 
 
Ambities actieplan ‘Basis voor Presteren’ 
 
De leerprestaties gaan omhoog:  
 
1
Eindopbrengsten: 
• Het gemiddelde prestatieniveau op de Cito-eindtoets is in 2015 gestegen van 535,4 in 
 2010 naar het niveau van score 537.  
• De grensscore voor de beste 20% van de leerlingen ligt in 2010 tussen de 543 en 544. 
 Deze grensscore moet in 2015 zijn gestegen naar het niveau van score 545.  
 
Ondermaats presterende scholen:  
• Het aantal zeer zwakke scholen is de afgelopen periode gehalveerd, maar wordt nog 
 verder teruggebracht (van 57 naar 35 in 2015). Het aantal taal- en rekenzwakke scholen 
 wordt gehalveerd (van 238 naar 119). 
 
Excellente scholen:  
  Alle excellent presterende scholen ontvangen het predicaat excellent. Hierbij wordt 
 gekeken naar opbrengsten op het gebied van taal en rekenen en andere punten waarop 
 deze scholen uitblinken.  
 
Het percentage opbrengstgerichte scholen verdubbelt: 
• Opbrengstgericht werken leidt aantoonbaar tot betere prestaties. Daarom wordt ingezet op 
 een forse ambitie. Nu scoort 30% van de scholen voldoende op de inspectie-indicatoren 
 voor opbrengstgericht werken. Dit wordt in 2015 verdubbeld naar 60%.  
  Voor 2018 is het streven dat 90% van alle scholen opbrengstgericht werkt. 
 
 1 
 

2. Beter presteren kan en moet 
 
Het Nederlandse basisonderwijs presteert nog steeds goed. Ook ouders oordelen positief over de 
onderwijskwaliteit. Er zijn echter concrete signalen dat er kansen voor verbetering zijn, die nog 
3
niet voldoende worden aangegrepen. Deze onderbenutting van talent leidt tot hoge 
4
maatschappelijke kosten die we ons niet kunnen veroorloven.  
 
Internationale vergelijkingen laten zien dat het beter kan 
Dat er ruimte is voor verbetering en hogere leerprestaties, is allereerst af te leiden uit 
internationale vergelijkingen. Zo scoren Nederlandse leerlingen in een aantal internationale 
vergelijkende onderzoeken lager dan voorheen. Hierbij valt bovendien op dat vooral de prestaties 
van de ‘betere leerlingen’ achterblijven, terwijl juist de ‘zwakkere leerlingen’ relatief goed 
presteren. Daarnaast daalt Nederland op een aantal internationale ranglijsten niet zozeer omdat de 
scores achteruitlopen, maar juist omdat andere goed presterende landen er beter in slagen hun 
5
leerprestaties verder te verhogen.   
 
En nationale vergelijkingen laten zien dat het beter kan 
Ook uit nationale analyses van onderwijsopbrengsten valt af te leiden dat de prestaties omhoog 
kunnen. Zo zijn er grote verschillen in de mate waarin scholen er in slagen tot goede resultaten te 
komen, ook wanneer gecorrigeerd wordt voor kenmerken in de leerlingpopulatie. Hierbij is 
bovendien relevant dat de verschillen qua schoolprestaties binnen Nederland groter zijn dan in 
6
andere goed presterende landen . Niet alleen zwakke scholen zouden beter moeten kunnen 
presteren. De indicatie is dat ook scholen die tot voldoende resultaten komen, vaak beter kunnen 
presteren.  
 
3. Weten wat werkt, doen wat werkt 
 
We weten wat werkt… 
Een school is geen leerfabriek. Toch hebben decennia van effectonderzoek en onderzoek naar 
effectieve elementen van een schoolorganisatie een behoorlijk consistent beeld opgeleverd over 
wat wel en niet werkt. Het gaat om elementen van systematisch en doelgericht werken die worden 
toegepast in elke organisatie die tot het maximaliseren van resultaten wil komen. De term hiervoor 
7
is ‘opbrengstgericht werken’ en doelt op de basiselementen voor een succesvolle aanpak: 
 Duidelijke doelen op leerling- en schoolniveau.  
 Leraren weten wat ze hun klas moeten leren. 
 Onderwijs afgestemd op wat de leerling nodig heeft om te presteren. 
 Daar waar leerlingen doelen niet halen in beeld brengen hoe dit komt. 
 Daar waar nodig differentiëren in leerstofaanbod of extra ondersteuning realiseren.  
 Jaarlijks nagaan hoe groepen leerlingen en de school als geheel presteren.  
 Snel verbeteren als prestaties tegenvallen.  
 
Een opbrengstgerichte manier van werken leidt aantoonbaar tot betere prestaties, maar het gaat 
8 9
niet om een blauwdruk.   Het is aan het team van professionals binnen de scholen om deze 
uitgangspunten te vertalen naar een effectieve werkwijze binnen de school. Een aantal minimale 
basisvoorwaarden voor opbrengstgericht werken wordt vastgelegd in regelgeving (toetsen en het 
werken met een leerling- en onderwijsvolgsysteem). Maar om daadwerkelijk verbeteringen te 
realiseren op de werkvloer en in de klas, moet vertrouwd worden op het schoolbestuur en het 
vakmanschap van professionals in de school. Want opbrengstgericht werken is wel effectief, maar 
niet gemakkelijk. Het realiseren van een meer opbrengstgerichte cultuur en manier van werken 
vergt een goed gecoördineerde aanpak door alle lagen van de school (‘alignment’). Het bestuur, de 
schoolleider, het lerarenteam, ondersteuners maar ook ouders en leerlingen hebben hierbij een rol. 
Want leerlingen en hun ouders moeten weten naar welk doel ze toewerken en betrokken worden 
bij het analyseren van de voortgang.  
 
…maar maken hier nog niet altijd gebruik van.. 
10
De inspectie constateert dat slechts 30% van de scholen opbrengstgericht werkt . Dit is het 
percentage scholen dat als voldoende is beoordeeld op alle elementen van opbrengstgericht 
werken. De inspectie brengt op basis van een steekproef in kaart in hoeverre scholen 
opbrengstgericht werken op basis van vijf indicatoren: 
 De school gebruikt een samenhangend systeem van instrumenten en procedures voor het 
volgen van de prestaties en de ontwikkeling van de leerlingen. 
 De leraren volgen en analyseren de vorderingen van hun leerlingen systematisch.  
 De school gaat de effecten van de zorg na. 
 De school evalueert jaarlijks systematisch de kwaliteit van haar opbrengsten. 
 3 

opbrengsten alleen zijn echter niet genoeg. Excellente scholen dienen op de tweede plaats duidelijk 
te maken dat de excellente opbrengsten zijn toe te rekenen aan de school. Op de derde plaats gaat 
het om scholen die, naast goede opbrengsten, op een bepaald terrein uitblinken.  
Ik streef er naar om vanaf 2012 jaarlijks een long list vast te stellen van scholen met excellente 
opbrengsten. Deze scholen maken kans op het predicaat excellent. Aan de hand van het te 
ontwikkelen waarderingssysteem wil ik namelijk jaarlijks een short list vaststellen en het predicaat 
excellent uitreiken. Een excellente school zal excellent moeten blijven presteren om het predicaat 
te kunnen behouden. Ik zal uw Kamer in het najaar van 2011 hier nader over informeren. 
 
Excellente leerlingen 
Alle scholen worden in staat gesteld een uitdagend en stimulerend aanbod voor excellente 
leerlingen te realiseren. Want alle scholen hebben excellente leerlingen die de kans verdienen om 
hun talenten te ontplooien en hun potentieel om tot betere prestaties te komen te benutten. Er is 
al veel aandacht voor beter presterende leerlingen. Op 92% van de basisscholen wordt extra 
aandacht besteedt aan cognitief talentvolle leerlingen. Bijvoorbeeld door verrijkingsmaterialen of 
leerstof in ingedikte vorm (compacten) aan te bieden. Een kwart van de scholen maakt gebruik van 
plusklassen. Er is nascholingsaanbod beschikbaar gericht op didactisch handelen voor 
hoogbegaafde leerlingen. Daarnaast zijn er 40 scholen die kiezen voor het ‘Leonardo-concept’ 
waarbij hoogbegaafde leerlingen in een aparte klas aangepaste leerstof krijgen aangeboden. Ook 
zijn er scholen die een vergelijkbare benadering hebben, maar daarbij een uitvoering kiezen van 
meer menging van de leerlingen. 
 
Toch zijn er duidelijke signalen dat we het talent van onze beste leerlingen niet voldoende 
11
benutten. Uit het meest recente PISA-onderzoek blijkt dat Nederland verhoudingsgewijs minder 
leerlingen kent die excellent presteren. Juist de beter presterende leerlingen presteren minder goed 
12 13
dan in het buitenland (TIMSS en PIRLS ). Om al het talent te benutten, is het daarom niet alleen 
van belang om onderpresteren van hoogbegaafde leerlingen tegen te gaan.  
 
Veel scholen realiseren zich niet dat zij ook excellente leerlingen hebben die beter kunnen 
presteren als ze maar uitdagender onderwijs krijgen. Om hier verandering in te brengen wordt een 
programma excellente leerlingen gestart gericht op de 20% van de best presterende leerlingen. 
Uitgangspunt is dat alle scholen een aanbod voor alle leerlingen realiseren, dus ook voor excellente 
leerlingen. Het is aan de school zelf om hier invulling aan te geven. Hierbij zijn, soms ook in 
combinatie, de volgende opties denkbaar:  
 Veruit de meeste leerlingen van de 20% in potentie best presterende leerlingen kunnen 
binnen de eigen klas werken, al dan niet met een aangepast aanbod.  
 Voor sommige hoogbegaafde leerlingen is het wenselijk dat een deel van de weektaak in de 
omgeving van ontwikkelingsgelijken wordt uitgevoerd.  
 Een enkele leerling vraagt een nog specifieker programma. Een dergelijk programma kan 
bovenschools worden aangeboden. 
 
Om scholen te stimuleren en te ondersteunen om dit aanbod voor alle excellente leerlingen, 
waaronder hoogbegaafde leerlingen, te realiseren wordt ingezet op de volgende prioriteiten:  
- Extra investeringen in excellente leerlingen: 
Dit kabinet gaat extra investeren in excellente leerlingen. In het regeerakkoord is hiervoor vanaf 
2012 een bedrag oplopend tot €30 miljoen gereserveerd voor po en vo. Alle scholen ontvangen 
extra middelen in een prestatiebox. Zo kunnen scholen afhankelijk van de specifieke situatie zelf 
kiezen hoe zij de middelen, al dan niet in samenwerking met andere scholen in de regio, het 
meest effectief kunnen inzetten.  
- Bundeling ondersteuningsaanbod voor scholen: 
Om scholen optimaal te ondersteunen en stimuleren vindt een bundeling plaats van bestaande 
netwerken en aanpakken. Het gaat hierbij onder meer om het combineren van de aanpak van 
het Platform Bèta Techniek met de inhoudelijke expertise van het Centrum voor 
Begaafdheidsonderzoek (CBO), de stichting Leerplan Ontwikkeling (SLO), de Centra voor 
Wetenschap en Techniek (universiteiten), de netwerken van pabo’s, en 
schoolbegeleidingsdiensten. Daarnaast wordt het stimuleringsaanbod rond excellente leerlingen 
gekoppeld aan de activiteiten die het Platform Bèta Techniek uitvoert rond wetenschap en 
techniek. De ondersteuningsorganisaties zorgen er in onderlinge afstemming voor, dat alle 
scholen worden bezocht en passende hulp krijgen aangeboden bij de organisatie van het aanbod 
voor excellente leerlingen. 
- Intensivering vroegsignalering: 
Bestaande programma’s voor vroege signalering van hoogbegaafdheid worden verbreed. Het 
gaat om programma’s van SLO en Talentenkracht. Aandacht hiervoor is belangrijk, want hoe 
eerder excellentie wordt onderkend, hoe beter onderpresteren kan worden voorkomen.  
 5 

informatieoverdracht verder kan worden verbeterd en hoe scholen ondersteund kunnen worden bij 
14
de invulling van de brede vormende functie. 
 
Leerling- en onderwijsvolgsysteem 
De afspraak in het regeerakkoord over het verplicht gebruik door scholen van een leerling- en 
onderwijsvolgsysteem (lovs) wordt vanaf het schooljaar 2012/2013 van kracht. Het lovs is een 
onmisbaar instrument voor scholen om opbrengstgericht te werken. In het basisonderwijs, en in 
snel tempo in het speciaal basisonderwijs en speciaal onderwijs, wordt het lovs breed toegepast. 
Een belangrijke kracht van het primair onderwijs is dat de vorderingen van leerlingen vanaf het 
begin worden gevolgd. Waar het nu vooral op aankomt, is het maken van de slag om de gegevens 
uit het lovs gerichter te gebruiken voor onderwijsverbetering. De verplichting beoogt hieraan een 
impuls te geven. Daarbij wordt geïnvesteerd in de scholing van leraren en leidinggevenden (zie 
actielijn 3) en worden scholen gestimuleerd in het beter benutten van de lovs-gegevens (zie 
actielijn 4).  
 
Werken met leerwinst 
Om de inspanningen van scholen goed te kunnen waarderen, is het belangrijk dat scholen de 
leerwinst van individuele en groepen leerlingen beter in beeld brengen. Leerwinst bestaat uit de 
toename van vaardigheden of competenties van leerlingen, zoals die op en tussen verschillende 
meetmomenten wordt vastgesteld. Naast de leerwinst is de toegevoegde waarde van een school 
een belangrijke indicator van de opbrengsten van een school. Deze indicator geeft aan welke 
bijdrage de school als geheel levert aan de ontwikkeling van de leerlingen. Het belang daarvan 
neemt alleen maar toe met de invoering van passend onderwijs. Scholen moeten in het onderwijs 
nog beter aansluiten bij verschillen in capaciteiten tussen leerlingen. De ontwikkeling van een faire, 
eenvoudige en goed hanteerbare werkwijze om de leerwinst van leerlingen en de toegevoegde 
waarde van de school in beeld te brengen, kan scholen daarbij behulpzaam zijn. Daarom starten 
OCW en de onderwijsinspectie komend schooljaar (2011/2012) een serie pilots, waarin de 
verschillende aspecten en werkwijzen voor het bepalen van leerwinst van leerlingen en 
toegevoegde waarde van scholen worden beproefd. Dit vindt plaats in een samenwerkingsverband 
met scholen, wetenschap en experts. In deze pilots is het ontwikkelen en uitproberen van een 
begintoets een belangrijk onderdeel. Hierbij wordt onderzoek gedaan naar het meest geschikte 
moment voor afname van een begintoets, de inhoud van de toets, de toetsbaarheid van het jonge 
kind en de relatie tussen de begintoets en de voor- en vroegschoolse educatie. Naast gegevens 
over de beginsituatie van leerlingen wordt op de pilotscholen met behulp van het leerling- en 
onderwijsvolgsysteem en de centrale eindtoets informatie verzameld over de voortgang van de 
ontwikkeling van de leerlingen. Hierbij wordt bepaald hoeveel meetmomenten nodig zijn om de 
leerwinst en toegevoegde waarde goed te kunnen vaststellen. De inzichten en resultaten uit de 
pilots leiden eind 2013/begin 2014 tot een uitgewerkt voorstel voor vormgeving en invoering van 
een werkwijze om de toegevoegde waarde van scholen te bepalen en de functie daarbij van een 
begintoets, de tussentijdse lovs-toetsen en de centrale eindtoets. In dit voorstel komt ook aan de 
orde of en zo ja op welke onderdelen, aanvullende wet- en regelgeving noodzakelijk is.  
 
 
Actielijn 3: Opbrengstgericht Leiderschap en professionalisering  
 
Ambities: 
 Nieuwe bekwaamheidseisen voor schoolleiders.  
 In 2016 zijn schoolleiders in het po geregistreerd in het beroepsregister.  
 Verdere professionalisering van leraren op het gebied van opbrengstgericht werken. 
 
 
Een school kan nooit beter presteren dan de professionals binnen die school. Leraren, 
schoolleiders, bestuurders, maar ook intern begeleiders en ondersteuners. Ze hebben allemaal een 
cruciale rol bij het verbeteren van prestaties. Maar voor een goed functionerend team is goed 
leiderschap binnen de school een voorwaarde. Daarom is, naast gericht investeren in de kwaliteit 
van onderwijspersoneel, eveneens specifieke aandacht nodig voor opbrengstgericht leiderschap. De 
bovengenoemde ambities sluiten aan op het actieplan ‘Leraar 2020 – een krachtig beroep!’ 
 
Opbrengstgericht Leiderschap  
Uit kwaliteitstrajecten blijkt telkens weer dat een opbrengstgerichte manier van werken niet tot 
stand komt zonder een goed gecoördineerde aanpak door alle lagen van de schoolorganisatie. Dit 
kan niet zonder goed leiderschap van bestuurders en schoolleiders. Daarom moet opbrengstgericht 
leiderschap binnen de school meer worden gewaardeerd en gestimuleerd. Daarnaast hebben 
 7 

bijdragen aan betere leerresultaten van de kinderen. De bekendheid met het concept 
18
opbrengstgericht werken is de afgelopen jaren toegenomen . De basis is gelegd. De komende 
periode is het de uitdaging om te komen tot het verduurzamen van de ingezette koers, die leidt tot 
zichtbare resultaten.  
 
Taal- en rekenzwakke scholen  
Een deel van de scholen krijgt gerichte ondersteuning om met opbrengstgericht werken de taal- en 
rekenprestaties te verbeteren. Ik begin bij de basisscholen die taal- of rekenzwak zijn (238 
scholen). Dit aantal wil ik halveren. De opgebouwde kennis en ervaring met de taal- en 
rekenverbetertrajecten en de Taalpilots wordt hierbij benut. Zo hebben de scholen in de taal- en 
rekenverbetertrajecten ervaren hoe nuttig het kan zijn om met het gehele team leerlingresultaten 
te analyseren en er conclusies aan te verbinden. Met behulp van externe ondersteuning wordt een 
analyse gemaakt. Ik neem de verantwoordelijkheid niet over. Van het schoolbestuur verwacht ik 
een actieve betrokkenheid. Zowel in het formuleren van ambitieuze doelen als in het investeren 
van de eigen middelen om het onderwijs te verbeteren en schoolleiders en leraren toe te rusten. 
De vorderingen van de school worden gevolgd. Samen met schoolbesturen worden 
leergemeenschappen ingericht waarin scholen van elkaar kunnen leren.  
 
Zeer zwakke scholen 
Het kan niet zo zijn dat leerlingen de kansen die ze verdienen niet krijgen, omdat scholen langdurig 
ver beneden de maat presteren. Elke zeer zwakke school is er één te veel. Daarom wordt de 
aanpak voor zeer zwakke scholen geïntensiveerd. Dit moet leiden tot een verdere vermindering 
van het aantal. De inspectie waarschuwt sneller en steviger als de resultaten achteruitgaan en 
scholen (zeer) zwak dreigen te worden. Verbetertermijnen worden ingekort en scholen die er niet 
in slagen tot verbeteringen te komen, kunnen worden gesloten. Financiële sancties kunnen worden 
ingezet om besturen van scholen waar het verbeterproces onvoldoende op gang komt, aan te 
zetten tot actie. Het hulpaanbod voor zeer zwakke scholen wordt geïntensiveerd. Dan gaat het 
onder meer om het continueren van analyseteams en ondersteuning bij de uitvoering van 
verbetertrajecten. Deze maatregelen zijn uitgewerkt in een brief aan de Tweede Kamer van 10 
februari 2011. 
 
Kleine scholen en krimpregio’s  
Het aantal kleine scholen in Nederland stijgt, vooral in de krimpregio’s. Uit onderzoek naar 
onderwijsopbrengsten van kleine scholen blijkt dat er bij deze groep scholen risico’s ontstaan voor 
de onderwijsopbrengsten. Ook de inspectie constateert dat scholen een grotere kans hebben om 
19
zwak of zeer zwak te worden naarmate ze minder leerlingen hebben.  Om te voorkomen dat 
leerlingen van kleine scholen niet de kansen krijgen die ze verdienen, wordt een programma 
ontwikkeld om kleine scholen te ondersteunen bij het (blijvend) realiseren van een goede 
onderwijskwaliteit. De doelgroep bestaat uit scholen met minder dan 50 leerlingen (ongeveer 285 
scholen). Dit programma zet in op specifiek onderzoek naar succes- en faalfactoren, netwerken en 
het verspreiden van succesvolle aanpakken.  
 
Scholen aan zet 
Van de besturen wordt verwacht dat zij beter de kwaliteit van het onderwijs bewaken en meer 
invloed uitoefenen op het verhogen van de opbrengsten. De besturen zijn verantwoordelijk voor de 
opbrengsten van de scholen en worden daar ook op aangesproken door de inspectie. Sinds de 
invoering van de Wet goed onderwijs, goed bestuur in augustus 2010 zijn schoolbesturen 
aanspreekbaar op de kwaliteit van het onderwijs. De leden van de PO-Raad hebben zelf in de Code 
goed bestuur met elkaar afgesproken dat het schoolbestuur en het intern toezichtorgaan er in ieder 
geval verantwoordelijk voor zijn dat ieder kind het maximale rendement uit zijn of haar 
mogelijkheden kan halen, doordat hij of zij het best mogelijke onderwijs krijgt. Veel schoolbesturen 
hebben onvoldoende zicht op de leerresultaten van de scholen en voeren niet jaarlijks hierover het 
gesprek met de schooldirecteuren. De helft van de schoolbesturen maakt geen afspraken met de 
scholen over het verbeteren van taal- en rekenprestaties. Daarnaast blijkt dat schoolbesturen hun 
onderwijskundige beleidsprioriteiten niet altijd kunnen vertalen naar personeelsbeleid en financieel 
beleid. De PO-Raad krijgt subsidie van OCW voor de vergroting van financiële deskundigheid en de 
implementatie van de Code goed bestuur. Om het opbrengstgericht werken te stimuleren, maak ik 
met de PO-Raad afspraken over een aanvullend programma gericht op besturen.  
 
Bewustwording en leren van elkaar 
De PO-Raad heeft een aanjagende rol vervuld in de bewustwording bij besturen en scholen dat 
opbrengstgericht werken tot betere prestaties leidt. Veel scholen hebben deelgenomen aan taal- of 
rekenverbetertrajecten, aan de regionale conferenties, of hebben gebruik gemaakt van het 
beschikbaar gestelde ondersteuningsaanbod. Bijna 60 procent van de schoolleiders en de helft van 
 9 

Verhogen opbrengsten VVE  
Het aantal VVE plekken wordt verder uitgebreid, want VVE is aantoonbaar effectief bij het 
 
tegengaan van taalachterstanden bij risicoleerlingen. Maar er liggen ook kansen om hogere 
opbrengsten te realiseren binnen het VVE, door de kwaliteit van het aanbod verder te versterken 
en meer opbrengstgericht te gaan werken. Zo worden beroepskrachten getraind om gegevens uit 
het kindvolgsysteem te benutten voor het verbeteren van het ontwikkelproces. Daarnaast wordt 
het aantal hbo-gekwalificeerde begeleiders verder verhoogd.  
 
De winst die in de voorschoolse educatie is geboekt mag niet weglekken doordat er geen extra 
vervolgaanbod op de school is. De basisschool kan in de groepen 1 en 2 de leertijd voor taal 
intensiveren door het aanbieden van vroegschoolse educatie. Om extra te investeren in kwetsbare 
leerlingen in de vroegschoolse fase kunnen scholen gebruik maken van de gewichtenmiddelen, 
bestemd voor achterstandsleerlingen. Gemeenten moeten sinds kort op grond van de wet 
afspraken maken met de schoolbesturen over de resultaten van vroegschoolse educatie. De 
Inspectie van het Onderwijs gaat monitoren wat de stand van zaken en de opbrengsten van deze 
resultaatsafspraken zijn. Op deze wijze worden scholen gestimuleerd om ook in de eerste groepen 
van het basisonderwijs opbrengstgericht te werken.  
 
Eerdere en betere benutting van tijd voor peuters en kleuters 
Dit jaar starten 30 pilots met startgroepen voor peuters met risico op taalachterstanden. In de 
pilots wordt het aanbod aan peuters geïntegreerd met het aanbod van het basisonderwijs, onder 
een hbo-gekwalificeerde begeleider. Hiermee wordt een stimulerende leeromgeving gecreëerd 
binnen de school. Het doel is om te onderzoeken of deze aanpak effectief is om achterstanden aan 
te pakken.  
 
Bereik van de doelgroep vergroten met drang en dwang 
Een deel van de doelgroep voor VVE wordt niet bereikt omdat ouders van risicoleerlingen 
terughoudend blijken om hun kind te laten deelnemen. Dit heeft als gevolg dat deze leerlingen niet 
de kansen krijgen die ze verdienen. Daar gaat verandering in komen. Als onderdeel van de 
afspraken met de 4 grote gemeenten komen er ook pilots om meer ‘drang’ uit te oefenen op 
ouders. Dit betekent bijvoorbeeld dat ouders binnen de doelgroep bij elk loket van de gemeente 
voortdurend met klem gewezen worden op de noodzaak hun kind deel te laten nemen VVE. 
Hiernaast onderzoek ik de juridische haalbaarheid om, daar waar noodzakelijk, ouders met ‘dwang’ 
tot deelname te bewegen. Ik verwacht u op korte termijn te kunnen informeren over de 
uitkomsten van dit onderzoek.  
 
Versterken ouderbetrokkenheid in de VVE 
Ouderbetrokkenheid is een belangrijke factor bij het tegengaan van achterstanden bij 
risicoleerlingen. Uit onderzoek blijkt dat het ondersteunen van ouders bij het creëren van een 
stimulerende omgeving, leidt tot hogere opbrengsten bij de kinderen. Het effect daarvan is nog 
groter als wat er thuis gebeurt, samenhangt met wat er op school gebeurt. Tegen deze 
achtergrond gaat de inspectie scherper kijken of de ouders voldoende betrokken worden. 
Daarnaast zullen gemeenten door middel van handreikingen en best practices worden ondersteund 
om het aanbod richting ouders (taalcursussen, opvoeding, inburgering) zoveel mogelijk te laten 
aansluiten bij het aanbod binnen het VVE.  
 
 
5. Ruimte voor scholen 
 
We gaan toe naar een steeds professionelere sector voor primair onderwijs. Hierbij past een 
overheid die meer helderheid biedt over ‘wat’ van scholen wordt verwacht en meer ruimte geeft 
aan scholen om in te vullen ‘hoe’ ze aan de verwachtingen voldoen. Om scholen zoveel mogelijk 
ruimte te geven wordt gekozen voor een uitvoeringsstrategie met zo min mogelijk bureaucratie, 
verantwoordingslast en subsidieregelingen. Deze ruimte wordt gerealiseerd door:  
 
- Vereenvoudiging bekostiging en verantwoording:  
De bekostigingssystematiek wordt daar waar mogelijk vereenvoudigd. Op korte termijn volgen 
concrete voorstellen om een vereenvoudigingslag te realiseren. De verantwoording die kleine 
scholen moeten afleggen wordt vereenvoudigd. Op dit moment moet iedere school in het primair 
onderwijs op eenzelfde manier verantwoording afleggen. Vooral voor kleine scholen brengt dit 
veel tijd en kosten die niet altijd in verhouding staan tot de schaal van de school.  
- Geen verplichte aansluiting vervangingsfonds 
De hoofdtaak van het vervangingsfonds is het betalen van de kosten voor vervangers die 
schoolbesturen inzetten bij ziekte of afwezigheid van personeel. Schoolbesturen zijn verplicht 
 11

 
 
                                               
Eindnoten 
 
1
 In genoemde indicatoren wordt gesproken over het niveau van score 537 en 545. Het gaat hier dan om het 
prestatieniveau dat hoort bij de score 537 en 545 in 2010 en niet noodzakelijk om de score 537 en 545 in 
2015. In de praktijk kan door wijzigingen in de voorspellende waarde en de inhoud van de toets de 
vergelijkbaarheid tussen de jaren enigszins zijn aangepast. Ter verdieping zullen de prestatiegegevens uit de 
jaarlijkse peiling van het Cito, zoals vermeld in het begroting (hoofdstuk Primair Onderwijs), hierbij worden 
betrokken. Deze gegevens zijn gebaseerd op de onderdelen taal en rekenen van de Cito-eindtoets 
2
 Onderwijsraad (2010). Onderwijs vormt. 
3
 Inspectie van het Onderwijs (2011), Onderwijsverslag 2009-2010.  
4
 OECD (2010). The High Cost of Low Educational Performance; The long-run economic impact of improving 
PISA outcomes.  
5
 McKinsey & Company (2010). How the world’s most improved school systems keep getting better. 
6
 Scheerens, J., Luyten, H. & Ravens, J. van (2010). Visies op onderwijskwaliteit. Universiteit van Twente.  
7
 Inspectie van het Onderwijs (2011), Onderwijsverslag 2009-2010 
8
 Hattie, J. & Timperly H. (2007). The power of feedback. Review of Educational Research, 77(1), 81-112.  
9
 Inspectie van het Onderwijs (2009). De sterke basisschool; Definitie en kenmerken.  
10
 Inspectie van het Onderwijs (2011), Onderwijsverslag 2009-2010 
11
 Organisation for Economic Co-operation and Development (2010), PISA 2009 Results: What Students Know 
and Can Do: Student Performance in Reading, Mathematics and Science. Paris: OECD. 
12
 TIMSS (2007) Trends in International Mathematics and Science Study, internationale test van vaardigheden 
van 9-jarigen op gebied van rekenen/wiskunde en natuurwetenschappen. 
13
 PIRLS (2006) Progress in International Reading Literacy Study, internationale test van vaardigheden van 9-
jarigen op gebied van lezen en taalvaardigheid. 
14
 Advies van 22 febuari 2011. Aan de Tweede Kamer toegestuurd bij brief van 1 maart jl (TK 31 293, nr. 89) 
15
 Sectorbestuur Onderwijsarbeidsmarkt (2011). Coaching voor en door schoolleiders. Een onderzoek naar de 
effecten en succesfactoren van coaching in het primair onderwijs. 
16
 Deze scholen vallen onder het basistoezicht, maar hebben drie jaar achtereenvolgend onvoldoende 
eindopbrengsten op taal of rekenen.  
17
 Onderwijsraad (2008), Partners in onderwijsopbrengst. 
18
 ITS (2011). Conceptrapport Opiniepeiling. 
19
 Inspectie van het Onderwijs (2011). Onderwijsverslag 2009-2010.  
20
 ITS (2011). Conceptrapport Opiniepeiling. 
21
 Inspectie van het Onderwijs (2011). Onderwijsverslag 2009-2010 
22
 Mulder, L., Veen, I. van der, Paas, T. & Elshof, D. (2011). Onderwijsprestaties en schoolloopbanen na de 
schakelklas. Een vervolgonderzoek bij leerlingen die in 2006/07 of 2007/08 in een schakelklas hebben gezeten. 
Nijmegen/Amsterdam: ITS/Kohnstamm Instituut.  
 
 
 
 
 
 
 
 
 
 
 
 
 
 
 
 
 
 
 
 13

                                                                                                                                                
 
 
 
Bijlage 2 Wetgevingskalender en uitvoeringsprogramma  
 
1. Wetgevingskalender 
 
Pakket  Wetgeving  Beoogde 
inwerkingtreding 
(vroegst haalbaar) 
Wetgeving toetsing po Landelijke eindtoets en verplicht 1 augustus 2012 
gebruik leerling- en 
onderwijsvolgsysteem 
Ruimte voor scholen  Vereenvoudiging bekostiging en 1 augustus 2014/ 
 verantwoording  1januari 2015 
 Opheffen vervangingsfonds 1 augustus 2013 
 Buitenonderhoud naar 1 januari 2014 
schoolbesturen 
(onderwijshuisvesting) 
 Volledige decentralisatie Inwerkingtreding 
arbeidsvoorwaarden mede afhankelijk van 
convenant met sociale 
partners 
 Meer experimenteerruimte PO/VO 1 augustus 2013 
 
2. Uitvoeringsprogramma 
 
Actielijn    Uitvoering Pilots  
1. Naar een hoger  
Programma excellente 
ambitieniveau 
leerlingen 
2. Leren van resultaten   Pilot Leerwinst/begintoets 
3. Opbrengstgericht  
Programma opbrengstgericht 
leiderschap en 
leiderschap 
professionalisering 
4. Scholen aan zet  
 Programma 
opbrengstgericht werken 
 Programma zeer zwakke 
scholen 
 Taal- en rekenzwakke 
scholen 
 Kwaliteit kleine scholen en 
éénpitters  
 
5. Leertijd effectiever Pilot Startgroep voor 
 Schakelklassen/ 
benutten en uitbreiden peuters 
zomerscholen  
 VVE 
Ruimte voor scholen   Pilot Flexibilisering 
onderwijstijd 
 
 
 15

