 
 
 
 
 
 
 
Wijziging van de Wet op het primair 
onderwijs in verband met de  
wettelijke verankering van afdelingen  
voor internationaal georiënteerd 
basisonderwijs 
 
 
 
VOORSTEL VAN WET 
 
 
Allen, die deze zullen zien of horen lezen, saluut! doen te weten: 
 
Alzo Wij in overweging genomen hebben, dat het wenselijk is het internationaal 
georiënteerd basisonderwijs in afdelingen van basisscholen wettelijk te verankeren; 
dat daartoe de Wet op het primair onderwijs dient te worden gewijzigd; 
 
Zo is het, dat Wij, de Raad van State gehoord, en met gemeen overleg der Staten-
Generaal, hebben goedgevonden en verstaan, gelijk Wij goedvinden en verstaan bij 
deze: 
 
ARTIKEL I 
De Wet op het primair onderwijs wordt gewijzigd als volgt: 
 
A 
In artikel 1 wordt de punt aan het slot van de omschrijving van “basisregister 
onderwijs” vervangen door een punt-komma en wordt toegevoegd: 
afdeling: een afdeling als bedoeld in artikel 85a. 
 
B 
In artikel 9 wordt onder vernummering van het elfde lid tot twaalfde lid een lid 
ingevoegd, luidende:  
11. In afwijking van het achtste lid, eerste volzin, kan het onderwijs aan een 
afdeling als bedoeld in artikel 85a worden gegeven in de Engelse taal, mits ten 
minste 10% van het aantal uren, bedoeld in artikel 8, zevende lid, wordt gegeven 
in het Nederlands of wordt besteed aan de Nederlandse taal.   
 
C 
In artikel 40 wordt onder vernummering van het vijfde en zesde lid tot zesde en 
zevende lid een lid ingevoegd, luidende: 
 W2672.K-2 1 
OCW  10929 

1. De bekostiging van een afdeling voor internationaal georiënteerd basisonderwijs 
aan een bijzondere school wordt beëindigd of een afdeling voor internationaal 
georiënteerd basisonderwijs aan een openbare school wordt opgeheven indien het 
aantal leerlingen van de afdeling gedurende 3 achtereenvolgende schooljaren op de 
teldatum 1 oktober telkens minder dan 30 bedraagt. De eerste volzin is niet van 
toepassing zolang gedurende de eerste 5 schooljaren van de bekostiging van de 
afdeling het aantal leerlingen op de afdeling, minder dan 80 bedraagt.  
2. De beëindiging van de bekostiging van een afdeling voor internationaal 
georiënteerd basisonderwijs aan een bijzondere school of de opheffing van een 
afdeling voor internationaal georiënteerd basisonderwijs aan een openbare school 
geschiedt met ingang van 1 augustus volgend op de 3 achtereenvolgende 
schooljaren, bedoeld in het eerste lid. De beëindiging van de bekostiging van een 
afdeling voor internationaal georiënteerd basisonderwijs aan een bijzondere school 
of de opheffing van een afdeling voor internationaal georiënteerd basisonderwijs 
aan een openbare school ten aanzien waarvan gedurende de eerste 5 schooljaren 
van de bekostiging van de afdeling, het eerste lid, tweede volzin toepassing was, 
geschiedt met ingang van 1 augustus volgende op die 5 schooljaren.   
3. Artikel 160, eerste lid, is van overeenkomstige toepassing. 
 
G 
In artikel 178a, tweede lid, worden de volgende wijzigingen aangebracht: 
1. Aan het slot van onderdeel k vervalt “en” en de punt aan het slot van onderdeel l 
wordt vervangen door: ; en. 
2. Na onderdeel l wordt toegevoegd onderdeel m, luidend als volgt: 
m. indien van toepassing de aanduiding dat het betreft een leerling van een 
afdeling als bedoeld in artikel 85a. 
 
ARTIKEL II Invoeringsbepaling 
1. De afdelingen voor internationaal georiënteerd basisonderwijs die op de dag 
voorafgaand aan de inwerkingtreding van deze wet door Onze minister werden 
bekostigd, worden aangemerkt als afdelingen als bedoeld in artikel 85a van de Wet 
op het primair onderwijs.  
2. Artikel 40, vijfde lid, van de Wet op het primair onderwijs is niet van toepassing 
ten aanzien van de leerlingen die op de dag voorafgaand aan de inwerkingtreding 
van deze wet onderwijs volgden op de afdeling als bedoeld in het eerste lid.  
3. Indien deze wet in werking treedt tijdens een periode van 5 jaar als bedoeld in 
artikel 113, eerste lid, van de Wet op het primair onderwijs ontvangen de scholen 
met een afdeling voor internationaal georiënteerd basisonderwijs als bedoeld in 
artikel 85a van genoemde wet voor de resterende duur van die periode een 
afzonderlijke bekostiging voor de materiële instandhouding van de afdeling. 
  
 W2672.K-2 3 
OCW  10929 

 
 
MEMORIE VAN TOELICHTING 
 
ALGEMEEN 
 
1 Achtergrond 
Sinds 1984 kennen we in Nederland internationaal georiënteerd basisonderwijs 
(IGBO). Dit onderwijs is bestemd voor leerlingen die in verband met de 
internationale arbeidsmobiliteit van de ouders voor langere tijd zijn aangewezen op 
onderwijs in het buitenland, maar nu tijdelijk in Nederland verblijven. Tijdens het 
verblijf in Nederland vallen deze leerlingen onder de Leerplichtwet 1969. Voor het 
overgrote deel gaat het hier om de kinderen van buitenlandse werknemers die  
voor langere tijd bij buitenlandse of internationaal opererende Nederlandse 
bedrijven gestationeerd zijn dan wel werkzaam zijn in de diplomatieke dienst of bij 
internationale organisaties. Daarnaast gaat het om de kinderen van Nederlandse 
werknemers die in een vergelijkbare situatie verkeren, omdat zij ook in het 
verleden door de werkzaamheden van een ouder of de ouders bij buitenlandse of 
internationaal opererende Nederlandse bedrijven waren aangewezen op onderwijs 
in het buitenland of dat in de nabije toekomst zullen zijn. Het onderwijs in het 
buitenland is vrijwel altijd Engelstalig en gaat uit van Engelse of internationaal 
gerichte curricula. Deze curricula hebben een zodanige inhoud dat daarmee naar 
het oordeel van de Inspectie van het onderwijs wordt voldaan aan de 
onderwijsinhoudelijke verplichtingen van de Wet op het primair onderwijs (WPO) 
(met name kerndoelen en burgerschap). IGBO sluit aan op de curricula en draagt 
op deze wijze zorg voor de ononderbroken ontwikkeling van deze leerlingen.  
De IGBO-afdelingen moeten niet worden verward met scholen als bedoeld in artikel 
7 van de WPO. In artikel 7 gaat het om hier gevestigde buitenlandse en 
internationale scholen. Voor die scholen is in genoemd artikel bepaald dat de WPO 
niet van toepassing is. Deze bepaling ziet derhalve niet op IGBO-afdelingen die 
immers onderdeel zijn van een reguliere basisschool en niet uitsluitend bestemd 
zijn voor kinderen die niet de Nederlandse nationaliteit hebben. Op de reguliere 
basisschool (en dus ook op de IGBO-afdeling die daarvan onderdeel uitmaakt) zijn 
de bepalingen van de WPO in volle omvang van toepassing. In het onderhavige 
wetsvoorstel worden daarom voorstellen gedaan om enkele specifieke bepalingen 
voor de IGBO-afdelingen in de WPO op te nemen (zie verder bij paragraaf 3).  
 
2 Huidige (juridische) opzet IGBO onderwijs 
Het gaat bij IGBO niet om zelfstandige scholen maar om afdelingen verbonden aan 
bekostigde basisscholen en die dus integraal onderdeel uitmaken van die 
basisschool. Zo komen de leerlingen ook binnen schoolverband in aanraking met 
“gewone” Nederlandse leerlingen en zijn gezamenlijke activiteiten mogelijk in de 
sfeer van vieringen, sport, gezamenlijke lessen, uitwisseling van leraren waardoor 
de integratie van de buitenlandse leerlingen wordt bevorderd. Een belangrijk 
kenmerk van IGBO is het gebruik van het Engels als voertaal. Formeel bestaat deze 
mogelijkheid echter niet, zie artikel 9, achtste lid, WPO.  
 W2672.K-2 5 
OCW  10929 

inspectie. In het onderhavige wetsvoorstel zijn slechts enkele bepalingen 
opgenomen die specifiek gelden voor de afdeling binnen de basisschool.  
 
4 Financiële gevolgen 
De kosten voor het IGBO-onderwijs zijn per leerling aanzienlijk hoger dan voor het 
“gewone” basisonderwijs. In paragraaf 2 is uitgelegd waarom. De bekostiging vindt 
plaats via de reguliere bekostiging van de basisschool waarvan de afdeling IGBO 
deel uit maakt. De school ontvangt voor het IGBO een zelfde reguliere vergoeding 
als die voor de “gewone” leerling en daar boven op nog een aanvullende 
bekostiging per leerling. Daarnaast is sprake van een geldelijke bijdrage die voor 
een aanmerkelijk deel wordt betaald door de internationale bedrijven of 
organisaties waar één van de ouders werkzaam is (dit als onderdeel van de 
arbeidsvoorwaarden).  
 
Vanaf het begin ontvangen de scholen voor hun afdeling IGBO een aanvullende 
bekostiging van ongeveer € 1100,- per leerling. Daarin brengt dit wetsvoorstel geen 
wijziging. Het wetsvoorstel heeft dus geen budgettaire gevolgen. Voor het 
schooljaar 2009-2010 bedroeg de aanvullende bekostiging € 2.646.248 aan 
personele kosten en €85.662 aan materiële kosten. De verdere uitbreiding van het 
aantal leerlingen dat in aanmerking komt om toegelaten te worden tot IGBO-
afdelingen is moeilijk te voorspellen. De verwachting is dat het aantal nieuwe 
afdelingen beperkt zal zijn omdat nu vrijwel sprake is van een landelijke dekking en 
dit wetsvoorstel stichtings- en opheffingsnormen introduceert.  
 
Het IGBO is ontstaan uit de praktijk, vanuit scholen, internationale bedrijven en 
gemeenten. Vanaf het begin (1984) was de overheid bereid om een bijdrage te 
leveren aan de extra kosten van het IGBO. Dit op grond van pedagogische 
overwegingen maar ook vanwege de economische betekenis van het IGBO voor het 
vestigingsklimaat ter plaatse. De overheid heeft deze bijdrage echter nooit als 
kostendekkend bedoeld en zo feitelijk steeds aangegeven dat het redelijk is dat aan 
de kosten van deze extra activiteit ook derden, ofwel de belanghebbende bedrijven 
en/of ouders, bijdragen. Over het al dan niet vrijwillige karakter van deze geldelijke 
bijdrage is niet altijd eenduidig gecommuniceerd. Het  gaat om een geldelijke 
bijdrage voor extra activiteiten die het reguliere en door de overheid bekostigde 
onderwijsaanbod te boven gaan zodat deze moeilijk als een vrijwillige bijdrage kan 
worden beschouwd. Dat zou ook niet redelijk zijn. Een IGBO-afdeling ontstaat 
steeds op verzoek van bedrijven en ouders waarbij onderling is afgesproken dat 
een geldelijke bijdrage wordt gevraagd. Als bepaalde bedrijven of ouders zich aan 
deze bijdrage zouden gaan onttrekken, betekent het dat de bijdrage voor de 
overige bedrijven of ouders zo hoog zou kunnen worden dat de IGBO-activiteiten 
moeten worden beëindigd dit mede omdat in een dergelijke situatie een hogere 
bijdrage van de zijde van OCW niet aan de orde kan zijn. Bij een weigering om de 
geldelijke bijdrage te betalen kan het bestuur besluiten om een kind niet toe te 
laten tot de IGBO-afdeling maar te verwijzen naar het “gewone” onderwijs. De 
toegang tot de school wordt dan dus niet geweigerd. Overigens komen conflicten 
over de ouderbijdrage met voornoemde gevolgen tot nog toe vrijwel niet voor 
 W2672.K-2 7 
OCW  10929 

Artikel I, onderdeel C  
In deze bepaling wordt aangegeven welke leerlingen tot het IGBO kunnen worden 
toegelaten. IGBO is uitsluitend bestemd voor leerlingen die gezien de 
werkzaamheden van ten minste één van de ouders voor een aanzienlijke periode op 
onderwijs in het buitenland zijn aangewezen of zullen zijn aangewezen. Bij de 
leerlingen in het voorgestelde artikel aangeduid onder a of b gaat het om kinderen 
van ouders waarvan, gezien het arbeidsverleden, verwacht mag worden dat zij  
binnen afzienbare maar moeilijk exact te voorspellen termijn weer naar het 
buitenland zullen worden uitgezonden. Deze termijn is daarom niet nader bepaald. 
Bij onderdeel c is dat wel gebeurd omdat gaat het om kinderen van ouders die dit 
arbeidsverleden nog missen. Hier zal het komende vertrek moeten worden 
aangetoond met een verklaring van de werkgever. Kinderen kunnen dan door het 
IGBO worden voorbereid op onderwijs in het buitenland.   
 
Artikel  I, onderdeel D, onderdeel E en onderdeel F 
Onderdeel D geeft aan onder welke voorwaarden een afdeling IGBO kan worden 
bekostigd. Het gaat hier met name om de “stichtingsnorm” en de wijze waarop 
wordt bepaald of deze wordt of zal worden gehaald. Voor de keuze van de norm 
van 80 leerlingen binnen 5 schooljaren is, evenals bij die van de opheffingsnorm  
(zie het volgende artikelonderdeel), nauw overleg geweest met de direct-
betrokkenen vertegenwoordigd in de Stichting IGBO. De norm van 80 leerlingen 
biedt de garantie voor een voldoende draagkrachtige, in onderwijskundige en 
organisatorische zin, afdeling die adequaat onderwijs kan bieden aan het zeer 
mobiele en gevarieerde leerlingenbestand. Een kleinere afdeling zou, mede gezien 
de eisen die het leerlingenbestand stelt, ook tot te hoge kosten leiden. Dat de norm 
wordt gehaald, dient op de bij schoolstichtingen gebruikelijke wijze en met behulp 
van een eventueel door de minister bij ministeriële regeling vast te stellen 
prognosemodel te worden aangetoond. Ook de eisen van een evenwichtige 
landelijke spreiding van afdelingen en het niet meetellen van leerlingen voor de 
prognose waarvoor binnen een redelijke afstand plaats is op een andere afdeling 
voor IGBO, moeten de draagkracht van de nieuwe en bestaande afdelingen 
garanderen en bedoeld onderwijs betaalbaar houden. 
Onderdeel E regelt de telling van het aantal leerlingen in het eerste schooljaar 
waarin een afdeling bestaat. Zoals hiervoor reeds aangegeven maakt een afdeling 
integraal deel uit van een basisschool. De leerlingen van een afdeling tellen dus 
mee als leerlingen van de school. Aangezien de bekostiging van een school is 
gebaseerd op het leerlingenaantal op 1 oktober van het voorafgaande schooljaar, 
moet een voorziening worden geboden voor het eerste schooljaar waarin de 
afdeling wordt bekostigd.  
Onderdeel F bepaalt wanneer de afdeling niet langer kan voortbestaan. Ook hierbij 
is aangesloten bij de systematiek die geldt voor de opheffing/beëindiging van de 
bekostiging voor scholen. 
 
 W2672.K-2 9 
OCW  10929 

