 
 
 
> Retouradres Postbus 20201 2500 EE  Den Haag 
 
 
Directie Douane en 
Verbruiksbelastingen  
Voorzitter van de Tweede Kamer der Staten-Generaal 
Postbus 20018 
Korte Voorhout 7 
2511 CW  Den Haag 
2500 EA  DEN HAAG 
Postbus 20201 
2500 EE  Den Haag  
www.rijksoverheid.nl 
 
 
Ons kenmerk 
DV 2011 252 
Uw brief (kenmerk) 
 
2011Z06942 
Bijlagen 
Datum 17 mei 2011 
 
Betreft Belastingstelsel BES  
 
 
 
 
 
 
 
 
 
Geachte Voorzitter, 
 
 
 
 
Hierbij zend ik u de antwoorden op de vragen van de leden Hachchi en Koolmees . 
over de nieuwe belastingregels van de BES eilanden. 
 
 
 
Ik maak van de gelegenheid gebruik om met de antwoorden op die vragen tevens 
in te gaan op het verzoek van 3 mei 2011, kenmerk 2011Z09409/2011D23319, 
van de vaste commissie voor Koninkrijksrelaties. De commissie vraagt een reactie 
op een op 28 maart 2011 van de heer A. Bonnema ontvangen brief waarin de 
ondernemers van Saba aandacht vragen voor de belasting- en premiewetgeving en 
andere problemen ten gevolge van de transitie. Een ambtelijke delegatie heeft 
inmiddels met de ondernemers van Saba overleg gehad. Voor zover in de brief van 
de heer Bonnema fiscale en premieaspecten aan de orde worden gesteld komen 
deze overeen met de door de leden Hachchi en Koolmees gestelde vragen. In de 
brief komen echter ook aspecten aan de orde die weliswaar bijdragen aan het 
totaalbeeld dat de ondernemers van Saba schetsen, maar die buiten mijn 
invloedssfeer liggen omdat deze los staan van de fiscaliteit. Dat geldt bijvoorbeeld 
voor de door de ondernemers aan de orde gestelde hoge kosten van elektriciteit en 
de hoge kosten van transport tussen de bovenwindse eilanden (omdat Winair 
vluchten heeft geschrapt en de prijzen van vliegtickets heeft verhoogd). Hetzelfde 
geldt voor de werkwijze van de IND, die volgens de ondernemers op Saba een 
achterstand heeft bij het verwerken van (verlengings)aanvragen voor 
verblijfsvergunningen en werkvergunningen voor buitenlandse inwoners van Saba 
 Pagina 1 van 2 
 

2011Z06942 
 
Vragen van de leden Hachchi en Koolmees (beiden D66) aan de minister van Binnenlandse 
Zaken en Koninkrijksrelaties en de staatssecretaris van Financiën over het bericht dat het 
nieuwe belastingregels de economie van Saba en Sint Eustatius ontwrichten  (ingezonden 4 
april 2011)     
 
Vraag 1) 
Kent u het bericht ‘Saba vreest nekslag’? 1) 
 
Antwoord vraag 1) 
Ja. 
 
Vraag 2 ) 
Wat is uw reactie op de strekking van het bericht dat het nieuwe belastingstelsel en andere 
wet- en regelgeving die per 1 januari 2011 van kracht zijn geworden op de eilanden, leiden tot 
de ontwrichting van de economieën van Saba en Sint Eustatius? 
 
 
Vraag 3) 
Klopt het dat de kosten voor levensonderhoud, horeca, brandstof, transport en verscheidene 
verzekeringen en diensten zijn gestegen, zonder dat er sprake is van een navenante 
loonstijging? Zo ja, wat is het gevolg hiervan voor de Sabaanse en Statiaanse economie en de 
mogelijkheden van de bewoners tot adequate levensvoorziening? Zo nee, waaruit blijkt dat? 
 
Antwoord vragen 2 en 3) 
Eén van de doelstellingen van het nieuwe, op 1 januari 2011 in werking getreden, 
belastingstelsel is geweest om de economische ontwikkeling van Bonaire, Sint Eustatius en 
Saba te stimuleren en de eilandeconomieën meer concurrerend te maken . Tegen die 
achtergrond bezien heeft het bericht dat het nieuwe belastingstelsel tot ontwrichting van de 
economieën van Saba en Sint Eustatius zou leiden mij bevreemd.   
In de week van 11 tot en met 15 april is ter eerste voorbereiding van door mij te voeren 
politiek bestuurlijk overleg door een ambtelijke delegatie gesproken met bestuurders van 
Bonaire, Sint Eustatius en Saba, met vertegenwoordigers van het bedrijfsleven en met 
medewerkers van de Belastingdienst/Caribisch Nederland.  
In de gesprekken hebben bestuurders en vertegenwoordigers van het bedrijfsleven 
aangegeven van mening te zijn dat de kosten voor levensonderhoud, horecabestedingen, 
brandstof, transport en verscheidene verzekeringen en diensten zijn gestegen. Er zijn  diverse 
oorzaken die ten grondslag kunnen liggen aan de gestelde kostenstijging.  
Een deel van de kostenstijging is verklaarbaar en beoogd. Er is immers bewust voor gekozen 
om ten opzichte van het oude Nederlands Antilliaanse belastingstelsel in het nieuwe, voor 
Bonaire, Sint Eustatius en Saba geldende belastingstelsel de belastingdruk te verschuiven van 
directe belastingen naar indirecte belastingen, onder grosso modo gelijkblijvende opbrengst. 
Het nieuwe belastingstelsel beoogt dus niet voor alle belastingplichtigen gezamenlijk per 
saldo  te komen tot een lastenverzwaring, omdat tegenover de stijging van de indirecte 
belastingen een even grote daling van de directe belastingen staat. In zoverre kan ik de 
signalen dat het nieuwe belastingstelsel leidt tot ontwrichting van de economieën en de 
mogelijkheden voor inwoners van de eilanden tot adequate levensvoorziening zou aantasten 
niet  plaatsen.  

Op welke manier kunnen stappen ondernomen worden om te zorgen dat het nieuwe 
belastingstelsel niet de Sabaanse en Statiaanse economie ontwricht?  Zo ja, welke stappen wilt 
u zetten? Zo nee, waarom niet? 
 
Antwoord vraag 6) 
Zoals hiervoor is aangegeven, is het nieuwe fiscale stelsel voor de BES eilanden er juist op 
gericht de economie van de eilanden, zeker ook die van Saba en Sint Eustatius, te stimuleren. 
Bij de parlementaire behandeling van het wetsvoorstel BES is onder meer aangegeven dat het 
bestaande Nederlands-Antilliaanse stelsel als startpunt is genomen. Het nieuwe stelsel 
kenmerkt zich door de elementen: eenvoud, brede grondslagen en lage tarieven en een 
verschuiving in de belastingmix. Dat laatste zal zich dus, maar slechts in geringe mate, doen 
gevoelen in het tarief van de ABB. Ter compensatie daarvan heeft echter, zoals hiervoor ook 
gesteld, een verlaging van de directe belastingen plaatsgevonden. Ik zal de ontwikkeling van 
de economie op de eilanden zorgvuldig volgen en zo dat aan de orde is maatregelen treffen.    
 
Met de nieuwe staatkundige verhoudingen zijn ook op fiscaal terrein de verhoudingen 
gewijzigd. Dat is bijvoorbeeld merkbaar bij aankopen van goederen op Sint Maarten die 
vervolgens worden vervoerd naar Saba en Sint Eustatius en daar verbruikt. Er wordt met Sint 
Maarten bezien of voor de gevoelde problemen een oplossing kan worden gevonden. Ook met 
Curaçao zal worden overlegd om deze problematiek, zo die zich feitelijk voordoet, in kaart te 
brengen en te bezien wat mogelijk is. 
Ik heb er begrip voor dat de introductie van het nieuwe fiscale stelsel BES voor veel partijen  
gewenning vergt. Daarom ook zal de Belastingdienst/Caribisch Nederland de voorlichting 
over de precieze uitwerking en toepassing van het nieuwe belastingstelsel verder intensiveren 
en daar waar nodig ook in het Engels doen plaatsvinden. Gebleken is dat er op dit moment bij 
belastingplichtigen soms nog onduidelijkheid bestaat, bijvoorbeeld omdat men (nog) niet op 
de hoogte is van bepaalde vrijstellingen, uitzonderingen of nuances in dat nieuwe stelsel.  
 
 
 

