 
 
 Postbus 20011 2500 EA  Den Haag 
 
 
Aan de Voorzitter van de Tweede Kamer der Staten-Generaal 
 
Bureau Directeur-Generaal 
Bestuur en Koninkrijksrelaties 
Schedeldoekshaven 200 
2511 EZ  Den Haag 
Postbus 20011 
2500 EA  Den Haag 
www.minbzk.nl 
Contactpersoon 
Sander Meijboom  
 
T 070 - 426 7381 
sander.meijboom@minbzk.nl 
 
Kenmerk 
2011-2000120985 
Datum 29 april 2011  
 
Betreft Omvang van de Rijksoverheid in Caribisch Nederland 
 
 
 
 
 
Op 10 oktober 2010 is het land Nederlandse Antillen opgehouden te bestaan. 
 
Bonaire, Sint Eustatius en Saba maken sindsdien als openbare lichamen onderdeel 
uit van het Nederlands staatsbestel. Met de staatkundige verandering zijn niet 
alleen verantwoordelijkheden en taken van het Land Nederlandse Antillen en van de 
eilanden Bonaire, Sint Eustatius en Saba (hierna te noemen: Caribisch Nederland) 
 
overgekomen naar de Nederlandse Rijksoverheid, maar ook het personeel dat in 
het verleden die taken vervulde. Denk hierbij ondermeer aan personeel dat 
werkzaam is op het terrein van politie, brandweer, Koninklijke Marechaussee, 
uitkeringsinstanties, Belastingdienst, onderwijs, (jeugd-)zorg en penitentiaire 
inrichtingen. 
 
De beperkte schaalgrootte op de eilanden én van de overheidsorganisaties ter 
plaatse heeft geleid tot een binnen de Rijksoverheid unieke vorm van 
samenwerking op het gebied van bedrijfsvoering en werkgeverschap. Geheel in lijn 
met het huidige regeerakkoord is gekozen voor centralisatie van alle 
bedrijfsvoeringsfuncties in één organisatie: de Rijksdienst Caribisch Nederland 
(RCN). De RCN is de gemeenschappelijke bedrijfsvoeringsorganisatie die 
departementen werkplekken en ondersteuning op het gebied van ondermeer ICT, 
personeel en organisatie, financiën en communicatie biedt. Voor de dienstverlening 
hebben departementen dienstverleningsovereenkomsten met de RCN afgesloten. 
De RCN maakt als dienst deel uit van het directoraat-generaal Bestuur en 
Koninkrijksrelaties van mijn ministerie. 
 
Vanwege de beperkte omvang van het personeelsbestand is ervoor gekozen het 
formele werkgeverschap van alle lokale Rijksambtenaren in Caribisch Nederland bij 
de minister van Binnenlandse Zaken en Koninkrijksrelaties te beleggen. Het gaat 
hier overigens ‘slechts’ om het formele werkgeverschap. Functioneel worden de 
Rijksambtenaren aangestuurd door de vakdepartementen waarvoor zij werkzaam 
zijn; in hun handelen vallen zij onder de politieke verantwoordelijkheid van de 
betreffende vakminister. Deze constructie is vergelijkbaar met die van de 
Topmanagementgroep van de Algemene Bestuursdienst. 
 
In het Algemeen Overleg met de vaste commissies voor Nederlands-Antilliaanse en 
Arubaanse Zaken en voor Justitie op 17 augustus 2009 heeft de toenmalige 
staatssecretaris van Binnenlandse Zaken en Koninkrijksrelaties aan uw Kamer 
toegezegd dat zij een overzicht krijgt van het aantal ambtenaren dat voor de 
  Pagina 1 van 3 
 

 
 
 
Het streven is om de functies binnen alle onderdelen van de Rijksoverheid in Datum 
29 april 2011 
Caribisch Nederland zo veel mogelijk met lokaal personeel in te vullen. In de tabel 
Kenmerk 
is voor elk onderdeel aangegeven welk deel van de bezetting bestaat uit lokaal 
2011-2000120985 
personeel. Het personeel dat op basis van lokaal geldende voorwaarden is 
aangesteld, bestaat grotendeels uit het personeel dat op 10 oktober 2010 van het 
 
 
Land Nederlandse Antillen of van de eilanden Bonaire, Sint Eustatius en Saba is 
 
overgekomen en verder uit personeel dat door de RCN zelf is aangetrokken. Van de 
71 vacatures die de RCN sinds de transitiedatum heeft opengesteld, zijn er 
inmiddels 48 ingevuld met personeel dat afkomstig is van een van de eilanden 
(zowel die van de voormalige Nederlandse Antillen als van Aruba). 
 
 
Op dit moment is het nog niet voor alle functies gelukt om lokaal personeel te 
werven. Het blijkt voor sommige functies moeilijk te zijn om op de lokale 
arbeidsmarkt geschikte kandidaten te vinden. In die gevallen kan besloten worden 
dat een functie tijdelijk ingevuld wordt met een vanuit Nederland gedetacheerde 
medewerker of een extern ingehuurde deskundige. Door training en opleiding tracht 
de RCN de doorstroommogelijkheden van lokale kandidaten te vergroten, opdat in 
de toekomst het aandeel van het lokale personeel bij de Rijksoverheid in Caribisch 
Nederland verder zal toenemen. 
 
 
De minister van Binnenlandse Zaken en Koninkrijksrelaties, 
 
 
 
 
 
J.P.H. Donner 
  Pagina 3 van 3 
 

