Aan de Voorzitter van de
Directie Mensenrechten,
Emancipatie, Goed Bestuur
Tweede Kamer der Staten-Generaal
en Humanitaire Hulp
Binnenhof 4
Bezuidenhoutseweg 67
Den Haag
2594 AC Den Haag
Postbus 20061
Nederland
www.minbuza.nl
Contactpersoon
Edwin Keijzer / Gerdien Kalma
T 5003
edwin.keijzer@minbuza.nl
Onze Referentie
DMH/MR-405/11
Datum 17 augustus 2011
Betreft Verslag zeventiende reguliere zitting van de VN-Mensenrechtenraad /
conclusies van de review van de Raad
Geachte Voorzitter,
In vervolg op mijn brief van 2 mei jl. met het verslag van de zestiende reguliere
zitting van de VN-Mensenrechtenraad (Kamerstuk 2010-2011, 26 150, nr. 99,
Tweede Kamer) informeer ik u hierbij over het verloop van de zeventiende
reguliere zitting van de Raad, die van 30 mei tot 17 juni jl. werd gehouden.
Daarnaast breng ik u op de hoogte van de zogeheten review van de Raad,
waarover ik u berichtte in mijn brief van 15 september jl. (Kamerstuk 2009-2010,
26 150, nr. 92, Tweede Kamer).
Zeventiende reguliere zitting
De zeventiende zitting van de MRR is binnen de mogelijkheden die de Raad
institutioneel en politiek op dit moment biedt, redelijk goed verlopen. De Raad
heeft voor het eerst in haar bestaan een resolutie over de rechten van LHBTI
(lesbiennes, homo- en biseksuelen, transgenders en intersex-mensen)
aangenomen. Nederland heeft een actieve rol gespeeld bij de voorbereiding van
deze resolutie. Ook heeft Nederland een interregionale verklaring ondertekend
over internetvrijheid. Als waarnemer heeft Nederland een relatief prominente rol
gespeeld door een interregionale verklaring voor te lezen over de
mensenrechtensituatie in Jemen. Daarnaast zijn er mede op initiatief van
Nederland in de EU/WEOG groep belangrijke resoluties aangenomen over de
mensenrechtensituatie in Wit-Rusland, Ivoorkust en Libië.
Zeventiende reguliere zitting: thematische kwesties
De Raad nam met 23 tegen 19 stemmen een belangrijke Zuid-Afrikaanse resolutie
aan over de bescherming van seksuele minderheden. Onder druk van het Zuid-
Afrikaanse maatschappelijke middenveld is de focus van deze resolutie
operationeler geworden: bestrijden van geweld tegen deze minderheden en het
instellen van een panel hierover tijdens de negentiende reguliere zitting in maart
2012. Ook vraagt de resolutie om een onderzoek van het OCHR naar
mensenrechtenschendingen waarvan LHBTI het slachtoffer zijn. Het is voor het
eerst in de geschiedenis van de VN dat LHBTI officieel op de agenda staan.
De Raad nam een door Canada ingediende resolutie over geweld tegen vrouwen
aan, waarin bijzondere aandacht wordt gevraagd voor de bescherming van
slachtoffers. Nederland heeft zich achter de schermen tevergeefs ingezet voor
Pagina 1 van 3

mensenrechtensituatie in dat land. Op basis van deze verklaring besloot de Raad
Directie Mensenrechten,
Emancipatie, Goed Bestuur
tot een interactieve dialoog tijdens de reguliere zitting in september a.s., over de
en Humanitaire Hulp
aanbevelingen van de OHCHR-missie die op dit moment in Jemen is.
Onze Referentie
Helaas bleek het, voornamelijk door gebrek aan steun van landen uit regio, niet
DMH/MR-405/11
mogelijk een verklaring uit te brengen over de mensenrechtensituatie in Bahrein.
De Bahreini autoriteiten hebben echter wel aangegeven medewerking te willen
verlenen aan een bezoek van een OHCHR-missie aan dat land.
Review
In juni heeft de Algemene Vergadering van de VN gedebatteerd over de review
van de VN-Mensenrechtenraad (MRR). In maart heeft de Raad voorstellen naar
aanleiding van de door zichzelf uitgevoerde review van de werkmethoden
aangeboden aan de AVVN. De AVVN heeft vervolgens de afgelopen maanden
gesproken over de status en het lidmaatschap van de Raad. De resultaten zijn
teleurstellend. Ondanks de actieve rol van Nederland in de EU zijn de wijzigingen
helaas niet betekenisvol.
Nederland is op dit moment geen lid van de MRR, maar heeft zich in EU-verband
wel actief in de discussie over de review gemengd. Nederland heeft zich vanaf het
begin op het standpunt gesteld dat de zwaktes van de MRR niet zozeer
voortkomen uit de werkwijze van de Raad, maar vooral uit zijn samenstelling.
In het Geneefse deel van de onderhandelingen heeft Nederland in EU-verband
voorstellen gedaan ten aanzien van de verbeteringen t.a.v. de zogenaamde
‘werkmethoden’. Er is gesuggereerd extra mogelijkheden te bewerkstelligen om
urgente mensenrechtensituaties aan de orde te stellen, meer bescherming van de
onafhankelijkheid van Speciale Procedures en het kantoor van de Hoge
Commissaris voor de Rechten van de Mens te garanderen en het agendapunt 7
over het Midden-Oosten te verwijderen. De weerstand tegen dat soort voorstellen
was, zoals werd verwacht, groot en uiteindelijk hebben de onderhandelingen in
Genève niet veel meer opgeleverd dan een verlenging van de cyclus van de
Universal Periodic Review (UPR) van vier naar vierenhalf jaar, meer tijd per te
examineren land en meer mogelijkheden voor nationale Mensenrechten-instituten
met A-status om deel te nemen aan MRR-zittingen en UPR-examens.
Mede op aandringen van Nederland, heeft de EU zich tijdens de onderhandelingen
in de AVVN sterk gemaakt voor het inzichtelijk en operationeel maken van de
lidmaatschapscriteria. De EU werd hierbij voortdurend gedwarsboomd door
hardliners als Cuba en Pakistan. Op 17 juni jl. nam de AVVN een resolutie aan,
waarmee slechts op relatief insignificante punten wijzigingen zijn doorgevoerd ten
aanzien van bepalingen rond de status en het lidmaatschap van de MRR: het
driejarig lidmaatschap begint voortaan in januari in plaats van juni, het komt tot
een jaarlijkse interactieve dialoog tussen de AVVN en de voorzitter van de MRR,
de Vijfde Commissie van de AVVN zal de financiële implicaties van alle MRR-
resoluties vaststellen en zal zich bovendien buigen over een aantal door de SGVN
aan te leveren opties v.w.b. financiering van onverwachte uitgaven die
voortvloeien uit MRR-resoluties en –besluiten. Besloten is voorts dat de AVVN op
een nader te bepalen tijdstip in periode tussen 2021 en 2026, de status van de
MRR opnieuw tegen het licht zal houden.
De Minister van Buitenlandse Zaken,
Dr. U. Rosenthal
Pagina 3 van 3

