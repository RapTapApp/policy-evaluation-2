  
 
Nr. 284994 (2722) 
 
 
(Hoofd) Afdeling 
 
DIRECTIE 
WETGEVING EN 
JURIDISCHE ZAKEN  
  
Nader rapport inzake het voorstel van Den Haag, 11 juli 2011 
wet tot wijziging van de Wet op het 
primair onderwijs, de Wet op de 
expertisecentra, de Wet op het 
voortgezet onderwijs en de Wet 
educatie en beroepsonderwijs in 
verband met de registratie van 
incidenten  
 
 
 
 
 
Blijkens de mededeling van de Directeur van Uw kabinet van 7 juli 2010, nr. 
10.001941, machtigde Uwe Majesteit de Afdeling advisering van de Raad van 
State haar advies inzake het bovenvermelde voorstel van wet rechtstreeks aan 
mij te doen toekomen. 
 
Dit advies, gedateerd 1 oktober 2010, nr. W05.10.0275/I, bied ik U hierbij aan. 
 
1. Noodzaak  
 
a. Probleembeschrijving 
De Afdeling acht het wenselijk en noodzakelijk om ter bevordering van de 
leesbaarheid van de toelichting de relevante algemene informatie over veiligheid 
zoals opgenomen in de door de Afdeling aangeduide voortgangsbrieven over 
veiligheid op school in de memorie van toelichting op te nemen.  
De regering kiest ervoor om hier gedeeltelijk gevolg aan te geven door in de 
memorie van toelichting een samenvatting van de belangrijkste 
veiligheidsgegevens en een verwijzing naar de brieven en onderzoeken op te 
nemen. Dit omdat deze gegevens een momentopname zijn. 
 
 
 
AAN DE KONINGIN 
 
 
 
 
OCW 10938 

onderwijsorganisaties pleiten verder voor een goede ondersteuning voor en 
communicatie naar scholen, zodat scholen goed in staat zijn om de verplichte 
registratie in te voeren. In de memorie van toelichting is paragraaf 6 op deze 
punten aangevuld.  
In paragraaf 10 is ingegaan op de reeds bestaande wettelijke verplichtingen met 
betrekking tot veiligheid(sbeleid). Daarnaast bestaat de mogelijkheid dat 
scholen op vrijwillige basis deelnemen aan onderzoeken over veiligheid en in dat 
kader te maken hebben met informatievragen over veiligheid(sbeleid). 
 
Conclusie 
De Afdeling adviseert om in het kader van nut en noodzaak van het wetsvoorstel 
ook aandacht te besteden aan alternatieven en geeft aan dat wellicht kan 
worden volstaan met een representatieve landelijke steekproef.  
Dit alternatief gaat echter voorbij aan het feit dat de registratie van incidenten 
juist ook nodig is voor het eigen veiligheidsbeleid van scholen. Een belangrijk 
doel van het wetsvoorstel is immers dat het bevoegd gezag inzicht krijgt in de 
veiligheid op school en indien nodig adequate maatregelen treft om de veiligheid 
te verbeteren. Bovendien is het moeilijk om via een representatieve steekproef 
inzicht te krijgen in de incidenten als scholen deze niet bijhouden in een register. 
Op dit moment is de praktijk dat een groot aantal scholen reeds incidenten 
registreert. Echter, er zijn nog steeds scholen die niet registreren en geen inzicht 
hebben in de veiligheidssituatie op school. Een belangrijke reden voor de 
wettelijke verplichting is om ook de niet registrerende scholen hun incidenten te 
laten registreren.  
De scholen die al wel hun incidenten registreren, doen dit veelal op verschillende 
manieren waardoor het moeilijk is om deze gegevens met elkaar te vergelijken 
of bij elkaar te voegen. Een verplichting zorgt voor uniformiteit, waarmee een 
representatief landelijk beeld kan worden verkregen. 
Alternatieven, zoals gebruik maken van voorlichting en communicatie, het 
overlaten aan de sector of een landelijke representatieve steekproef behalen niet 
de bovenstaande doelen.  
 
2. Verwerking van persoonsgegevens? 
 
De Afdeling merkt terecht op dat het wetsvoorstel geen grondslag biedt voor de 
verwerking van persoonsgegevens.  
Het wetsvoorstel heeft ook geen betrekking op registratie van 
persoonsgegevens. De regering acht een anonieme registratie waarin slechts de 
categorie van betrokkenen (leerling, personeel, ouders of derden) voldoende om 
de beoogde doelen en effecten van de registratie van incidenten te behalen. Dit 
wetsvoorstel betreft dus een anonieme registratie. Het bevoegd gezag krijgt 
geen plicht om persoonsgegevens te registreren. Indien scholen er op vrijwillige 
basis voor kiezen om wel persoonsgegevens op te nemen in de registratie, dan 
is het bevoegd gezag gehouden aan de verplichtingen voortvloeiend uit de Wet 
bescherming persoonsgegevens. Dit houdt onder andere in dat het bevoegd 
 W2722.K-2 3 
 
 

In het wetsvoorstel zijn identieke bepalingen voor Caribisch Nederland 
toegevoegd; te weten in de Wet primair onderwijs BES, de Wet voortgezet 
onderwijs BES en de Wet educatie en beroepsonderwijs BES. De 
inwerkingtreding van deze bepalingen zal op een latere datum zijn dan de 
inwerkingtreding van de bepalingen voor het Europese deel van Nederland.  
 
Ik moge U, mede namens mijn ambtgenoot van Economische Zaken, Landbouw 
en Innovatie, verzoeken het hierbij gevoegde gewijzigde voorstel van wet en de 
gewijzigde memorie van toelichting aan de Tweede Kamer der Staten-Generaal 
te zenden. 
 
De Minister van Onderwijs,  
Cultuur en Wetenschap, 
 
 
 
 
 
Marja van Bijsterveldt-Vliegenthart 
 
 
 W2722.K-2 5 
 
 

