> Retouradres Postbus 20350 2500 EH  Den Haag 
De Voorzitter van de Tweede Kamer 
Bezoekadres: 
der Staten-Generaal 
Parnassusplein 5 
2511 VX  Den Haag 
Postbus 20018 
www.rijksoverheid.nl 
2500 EA DEN HAAG 
Kenmerk 
PG/E-3085434 
Bijlage(n) 
Correspondentie uitsluitend 
richten aan het retouradres 
met vermelding van de datum 
 
en het kenmerk van deze 
brief. 
 
Datum 6 oktober 2011 
Betreft Wet afbreking zwangerschap in Caribisch Nederland 
 
 
 
 
 
Geachte voorzitter, 
Aan de Eerste Kamer is op 11 mei 2010 door de toenmalige staatssecretaris van 
BZK toegezegd dat deze zal worden geïnformeerd over de voortgang van het 
traject tot implementatie van de abortuswetgeving op Bonaire, St. Eustatius en 
Saba. Dit naar aanleiding van het aanvaarden van het amendement (nr. 31 959 nr. 
25) van de leden Remkes en Van Gent waarmee de Wet afbreking zwangerschap 
(Waz) vanaf 10 oktober 2011 van kracht is in Caribisch Nederland.  
Gezien het belang van het onderwerp acht ik het gepast ook uw Kamer hierover te 
informeren middels deze brief.   
 
Om misverstanden te vermijden is het wellicht goed om vooraf aan te geven dat 
de vraag of de Waz van kracht zal worden in Caribisch Nederland niet aan de orde 
is. Met aanvaarding van bovengenoemd amendement is de Waz op 10 oktober 
2011 geldend recht geworden.  
De vraag is dus hoe op een zorgvuldige wijze, met inachtneming van de specifieke 
situatie op de BES-eilanden en het beoogd doel van het amendement, de wet kan 
worden geïmplementeerd. Onderstaande beleidslijn is vanuit dat perspectief 
ontwikkeld en geformuleerd.  
 
Onderzoek naar de praktijk van abortus in Caribisch Nederland 
 
In opdracht van het ministerie van VWS is eind 2010 een inventariserend 
onderzoek uitgevoerd op de drie betrokken eilanden om te bezien wat de 
consequenties zijn van invoering van de abortuswetgeving aldaar. Ik voeg het 
onderzoeksrapport hierbij. In dit onderzoek tevens is gekeken naar de verwachte 
behoefte aan abortushulpverlening, de beschikbare faciliteiten en de culturele en 
religieuze context waarbinnen de WAZ geïmplementeerd moet worden. Per eiland 
worden in het rapport feiten en cijfers hierover gepresenteerd.  
 
Uit het onderzoek maak ik op dat de omgang met seksuele gezondheid in 
Caribisch Nederland zorgwekkend is.  
Abortus blijkt voor veel vrouwen een vorm van anticonceptie en niet – zoals in de 
Nederlandse context – het sluitstuk van een reeks aan (vooral preventieve) 
Pagina 1 van 3 

 
vergunning kunnen aanvragen. Mocht een Waz-aanvraag worden ingediend, dan 
 
dient de toetsing daarvan ook voortvarend ter hand te worden genomen. Om die 
reden zijn, op initiatief van mijn ministerie, de afgelopen maanden diverse 
gesprekken gevoerd met het zorgkantoor en betrokken zorgverleners.   
 
Het doel van het amendement Remkes/Van Gent is onder meer geweest het geven 
van een gelijkwaardige positie van vrouwen in Caribisch Nederland ten opzichte 
van de vrouwen in Nederland waar het gaat om abortushulpverlening.  
Mede daarom ligt het in de rede dat ik abortusbehandeling als zorgaanspraak in 
de ‘Regeling aanspraken zorgverzekering BES’ opneem.  
Omdat abortushulpverlening niet tot medisch-specialistische zorg of 
huisartsenzorg wordt gerekend, en ik oneigenlijke situaties wil voorkomen, zal ik 
in deze regeling opnemen dat uitzending naar medische hulp buiten de BES-
eilanden, ofwel binnen de regio ofwel naar Nederland voor het afbreken van een 
zwangerschap uitsluitend binnen de aanspraken valt indien hiervoor een medische 
indicatie is afgegeven. 
 
Tot slot 
 
Ik sluit af met de vaststelling dat het komen tot een goede omgang met abortus in 
Caribisch Nederland, waarbij de Wet afbreking zwangerschap een werking kan 
hebben zoals beoogd, geen sinecure is.  
Het amendement om deze wet van toepassing te laten zijn op Bonaire, Saba en 
St. Eustatius is opgesteld en door uw Kamer aanvaard vanuit de intentie om een 
gelijkwaardige positie van vrouwen te bevorderen. Die intentie deel ik ten volle. 
De situatie waarbinnen de Waz van kracht wordt op de eilanden is echter niet te 
vergelijken met de Nederlandse context. Mijn beleid is erop gericht om die context 
zodanig te beïnvloeden dat een verantwoorde en professionele abortuspraktijk in 
Caribisch Nederland kan ontstaan waarbij vrouwen over voldoende alternatieven 
beschikken die het hen mogelijk maakt daadwerkelijk een vrije keuze te maken 
waar het hun eigen seksuele gezondheid aangaat.   
Hierbij past het mij en ons om, vanuit respect voor verschillende culturen en 
overtuigingen, de weg van de geleidelijkheid te bewandelen, het gesprek aan te 
gaan en mogelijkheden te bieden zonder die op te dringen. Ik ben ervan overtuigd 
dat dit op langere termijn  een gelijkwaardige positie van de vrouwen in Caribisch 
Nederland ten goede komt.  
 
 
Hoogachtend, 
de Minister van Volksgezondheid, 
Welzijn en Sport, 
 
 
 
 
mw. drs. E.I. Schippers 
 
 
Pagina 3 van 3 
 
 
 

