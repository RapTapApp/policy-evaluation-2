32878 
 
 
Wijziging van enkele socialezekerheidswetten in verband met aanpassing van de hoogte van de 
uitkering aan het woonland (Wet woonlandbeginsel in de sociale zekerheid) 
 
Nota naar aanleiding van het verslag 
 
ALGEMEEN 
 
1. Inleiding  
2. Het woonlandbeginsel  
3. Internationale aspecten 
4. Kinderbijslag en kindgebonden budget  
5. Wet werk en inkomen naar arbeidsvermogen  
6. Financiële gevolgen  
7. Ontvangen commentaren 
8. Overige aspecten 
 
 
1. Inleiding 
 
De regering heeft met belangstelling kennisgenomen van het verslag van de vaste commissie voor 
Sociale Zaken en Werkgelegenheid over bovengenoemd wetsvoorstel. Onderstaand wordt nader op 
de specifieke vragen ingegaan. Daarbij zijn vragen die met elkaar verband houden samengevoegd. 
Met de Wet woonlandbeginsel in de sociale zekerheid beoogt de regering de kinderbijslag, het 
kindgebonden budget, de nabestaandenuitkering en de vervolguitkering van de WGA-uitkering bij 
1
export naar landen buiten de EU aan te passen aan het kostenniveau van het land waar een kind of 
de uitkeringsgerechtigde woont.  
 
2. Het woonlandbeginsel 
 
De leden van de VVD- en PVV- fracties vragen of de regering kan toelichten hoeveel personen in de 
bijzondere categorieën werkenden vallen waarvoor het ook toegestaan is om naar niet-
verdragslanden uitkeringen te exporteren. Voorts vragen zij of de regering voornemens is om ook 
voor personen, die werkzaam zijn op buitenlandse ambassades of als ontwikkelingswerker, op 
termijn de export van uitkeringen af te bouwen.  
 
Naar schatting heeft ongeveer een derde van de export buiten de EU betrekking op de bijzondere 
categorieën werkenden waarvoor het toegestaan is uitkeringen te exporteren. Het kabinet is 
voornemens de export van kinderbijslag en kindgebonden budget te beëindigen. In verband hiermee 
is op 30 september 2011 een wetsvoorstel voor advies aan de Afdeling advisering van de Raad van 
State gezonden. Daarin wordt voorgesteld, de bestaande uitzondering op het exportverbod voor 
personen die in het algemeen belang werkzaam zijn, zoals diplomatiek personeel op Nederlandse 
ambassades in het buitenland, te behouden. Dit betekent dat de export van kinderbijslag en 
kindgebonden budget voor deze groep zal worden gecontinueerd. Voor deze groepen is wel het 
voorliggende wetsvoorstel woonlandbeginsel in de sociale zekerheid van belang. Op het moment dat 
dit wetsvoorstel in werking treedt, zal de hoogte van de uitkering worden afgestemd op het 
kostenniveau van het land waar de belanghebbende en/of het kind woont. In 2010 betrof dit naar 
schatting ongeveer 4500 kinderen. 
                                                 
1
 In dit verband wordt onder de EU telkens ook verstaan: de Europese Economische Ruimte en Zwitserland. 
1 
 

De leden van de PVV-en Christenunie-fracties vragen voorts waarom de regering het PPP de best en 
meest objectieve parameter acht om een vergelijking te maken voor het kostenniveau van land ten 
opzichte van Nederland. Heeft de regering alternatieven onderzocht om het kostenniveau te 
vergelijken? Zo ja? Welke zijn dat? Zo nee, wat is de reden geweest om niet naar alternatieven te 
kijken? 
 
De voordelen van het gebruik van cijfers over koopkrachtpariteit (Purchasing Power Parity; PPP) van 
de Wereldbank zijn de volgende. Ten eerste betreft het een betrouwbare bron die voor iedereen 
toegankelijk is. Het tweede voordeel is dat het PPP-cijfer een maat is voor het algemene 
kostenniveau in een land en daarmee een goede benadering vormt van de verhouding tussen de 
kosten van levensonderhoud voor een gemiddeld huishouden in een bepaald land ten opzichte van 
de kosten van levensonderhoud in Nederland. Een derde voordeel is dat de Wereldbank de cijfers up 
to date houdt. De uitvoeringskosten om jaarlijks nieuwe lijsten met kostenniveaus te maken zijn 
hierdoor beperkt. De regering heeft inderdaad ook alternatieven overwogen. Eén daarvan is een lijst 
van de Verenigde Naties (VN) met vergoedingen voor overnachtingen en verblijfskosten van VN-
personeel in andere landen. Een dergelijke lijst is echter minder geschikt dan het PPP-cijfer omdat 
het vooral iets zegt over verblijfskosten in hotels in de grote steden en minder over de 
bestaanskosten van gemiddelde inwoners. Ander alternatief zou zijn om zelf in elk land onderzoek te 
doen naar de prijzen. De uitvoeringskosten hiervan zijn echter zeer hoog en daarom is dit geen 
realistisch alternatief.  
 
De leden van de CDA-fractie vragen of de regering een overzicht kan geven van alle landen waarvoor 
dit wetsvoorstel gaat gelden. Van welke landen zijn PPP gegevens bekend? Voor welke landen wordt 
van andere indicatoren gebruik gemaakt? En welke indicatoren zijn dit? De leden van de D66-fractie 
zijn benieuwd met welke landen Nederland handhavingsafspraken heeft gemaakt waar geen PPP 
beschikbaar is. De leden zijn benieuwd naar (een inschatting) van het aantal mensen waarop deze 
afspraken betrekking hebben. 
 
In eerste instantie raakt het wetsvoorstel de geëxporteerde uitkeringen naar die landen buiten de EU 
waarmee een verdragsrelatie bestaat en waar naartoe uitkeringen worden geëxporteerd. Het betreft 
36 landen. Ook heeft het wetsvoorstel betrekking op Caribisch Nederland: de openbare lichamen 
Bonaire, Sint Eustatius en Saba en de Koninkrijkslanden Curaçao, Aruba en Sint Maarten. Wat de 
verdragslanden betreft is voor Kosovo, Monaco en de Kanaaleilanden geen PPP-cijfer beschikbaar.  
Hier gaat het om ongeveer 10 uitkeringen. Daarnaast is er geen PPP-cijfer beschikbaar voor de BES-
eilanden, Aruba, Curaçao en St. Maarten. Dit betreft ongeveer 1100 uitkeringen. 
Voor een aantal bijzondere categorieën werkenden, die werkzaamheden verrichten in het algemeen 
belang in het buitenland, is het toegestaan ook naar niet-verdragslanden uitkeringen te exporteren. 
Hierbij gaat het bijvoorbeeld om Nederlandse diplomaten werkzaam op een ambassade in het 
buitenland en personen die werkzaamheden verrichten voor een volkenrechtelijke organisatie in het 
buitenland. Ook vindt export van Anw-uitkeringen op grond van artikel 68 Anw plaats naar niet-
verdragslanden op grond van de Pardonregeling Wet beperking export uitkeringen. Deze groep is 
beperkt en neemt in de tijd af. 
In bijgevoegde tabel (bijlage 1) is voor de meeste landen de woonlandfactor te vinden. Voor die 
landen waarvoor geen koopkrachtpariteitcijfer beschikbaar is, zal het kostenniveau worden afgeleid 
van andere economische kerncijfers dan het PPP-cijfer. Te denken valt aan het BBP per hoofd van de 
bevolking. Op dit moment is nog niet bekend of (ook) van andere indicatoren gebruik zal worden 
gemaakt. Begin 2012 worden de woonlandfactoren bij ministeriële regeling vastgelegd. 
 
De leden van de SP-fractie vragen of de regering kan toelichten waarom het toepassen van het 
woonlandbeginsel objectief te rechtvaardigen is. Deze leden vragen voorts of de regering een 
overzicht kan geven van de landen waar de verstrekking van Nederlandse uitkeringen – naar lokale 
3 
 

baseren op het PPP en zijn daarbij benieuwd of de regering heeft overwogen om het niveau van de 
uitkering niet jaarlijks vast te stellen, maar bijvoorbeeld ieder half jaar. De leden van de D66-fractie 
vragen hoeveel extra uitvoeringskosten hiermee gemoeid zouden zijn. De leden van de ChristenUnie 
vragen waarom wordt de hoogte van een uitkering niet hoger wordt vastgesteld als volgens de PPP 
indicator het kostenniveau in het desbetreffende land hoger is. Binnen welke periode zal de regering 
de PPP telkens gebruiken om het kostenniveau opnieuw vast te stellen? 
 
Het kan voorkomen dat het kostenniveau in een land hoger ligt dan dat in Nederland. In dat geval zal 
in dat land met hetzelfde bedrag minder gekocht kunnen worden dan in Nederland. Toch zal het 
maximaal te exporteren bedrag 100% zijn van de in Nederland geldende bedragen omdat van 
Nederland niet geëist kan worden dat het hogere uitkeringen toekent in het buitenland dan binnen 
de eigen grenzen. In de huidige situatie wordt ook niet meer dan 100% geëxporteerd. Voor 
gerechtigden die wonen in deze landen heeft het wetsvoorstel dus geen gevolgen. Onderstaande 
landen (buiten de EU) hebben een hoger kostenniveau dan Nederland:  
 Canada 107% 
 Japan 114% 
 Venezuela 101% 
 
Economische kerncijfers kunnen inderdaad fluctueren. Om het risico van fluctuaties te beperken 
zullen de woonlandfactoren naar boven afgerond worden op tientallen procenten. Voor een land 
waarin het kostenniveau 45% van dat in Nederland is zal een woonlandfactor gehanteerd worden 
van 50%. Met deze systematiek zullen in de meeste gevallen huishoudens geen nadeel ondervinden 
van de fluctuaties die in de werkelijkheid kunnen optreden. De bij ministeriële regeling vast te stellen 
percentages zullen in principe jaarlijks worden herzien. Vanwege de genoemde 
afrondingssystematiek is de regering overigens van mening dat jaarlijkse aanpassing van de cijfers zal 
volstaan. De uitvoeringskosten die met halfjaarlijkse vaststelling gemoeid zijn zouden beperkt zijn. 
Halfjaarlijkse aanpassing is naar de mening van de regering echter niet nodig omdat de fluctuaties 
worden verminderd als gevolg van de afronding op tientallen procenten.  
 
De leden van de D66-fractie constateren dat de regering erover denkt om het kostenniveau af te 
leiden van het Bruto Binnenlands Product (BBP) voor de landen waar de PPP onbekend is. De leden 
menen dat de regering helderheid moet scheppen over de berekeningsmethodiek voordat deze wet 
in werking treedt. Voorts menen de leden dat het afleiden van het kostenniveau enkel aan de hand 
van het BBP per hoofd, vaak zal leiden tot een zeer vertekend beeld en dus een verkeerd ingeschat 
uitkeringsniveau. De leden vragen de regering om de berekeningsmethodiek van het kostenniveau 
voor landen zonder PPP-indicator concreet uiteen te zetten? 
 
Op dit moment wordt gewerkt aan een ministeriële regeling die begin 2012 in werking zal treden. 
Hierin wordt bepaald hoe het kostenniveau voor landen waarvoor geen PPP-cijfer voorhanden is zal 
worden vastgesteld. Het doel is om met behulp van de landen waarvoor wel een PPP-cijfer 
beschikbaar is geschikte indicatoren te selecteren met een grote voorspellende waarde ten aanzien 
van het PPP-cijfer. Het BBP per hoofd van de bevolking is een mogelijke indicator. Deze indicatoren 
zullen gebruikt worden om voor de landen zonder beschikbare PPP het kostenniveau te schatten. 
 
De leden van de ChristenUnie-fractie vragen om welke redenen de regering het opportuun vindt om 
te verwachten dat het verlagen van financiële ondersteuning automatisch zal leiden tot een grotere 
prikkel tot werk. Is dit niet tevens afhankelijk van voor de Nederlandse regering niet-beïnvloedbare 
factoren zoals de lokale arbeidsmarkt en economische ontwikkeling, zo vragen deze leden. 
 
De regering is het eens met de leden van de ChristenUnie-fractie dat de kans op het vinden van werk 
tevens afhankelijk is van door Nederland niet beïnvloedbare factoren zoals de lokale arbeidsmarkt. 
Dit ontslaat Nederland als uitkeringsverstrekkend land echter niet van de verplichting, ertoe bij te 
5 
 

partijen nodig. De verdragen kunnen eenzijdig door een van de verdragsluitende partijen worden 
opgezegd. Opzegging van een verdrag vereist, zoals gezegd, een zorgvuldige afweging per geval.  
2
Met betrekking tot Bolivia, Botswana, Brazilië, Costa Rica, Gambia, Mali en Mexico is van belang dat 
de verdragen met deze landen wel zijn ondertekend, maar nooit in werking zijn getreden. Export van 
uitkeringen naar deze landen vindt plaats op grond van de “voorlopige toepassing” van de 
exportbepaling uit de betreffende verdragen. Omdat de handhavingsbepalingen uit de betreffende 
verdragen niet in werking zijn, is in de praktijk geen handhaving ten aanzien van de geëxporteerde 
uitkeringen mogelijk. Het kabinet heeft om die reden besloten dat inwerkingtreding van deze 
verdragen niet langer gewenst is en heeft dit aan de betreffende landen meegedeeld. De voorlopige 
toepassing van de exportbepaling van deze verdragen wordt met ingang van 1 januari 2012 
3
beëindigd. Na deze datum is het niet meer mogelijk om uitkeringen naar die landen mee te nemen. 
Een wetsvoorstel dat overgangsrecht voor bestaande gevallen regelt is op 30 september aan de 
Afdeling advisering van de Raad van State aangeboden. 
 
De leden van de CDA-fractie stellen vast dat er drie verdragen zijn die zich mogelijk verzetten tegen 
de effectuering van het woonlandbeginsel, namelijk Nieuw Zeeland, Australië en Macedonië. Kan de 
regering aangeven in hoeverre dit een probleem vormt? Op welke wijze wordt daarmee omgegaan? 
 
De verdragen met Nieuw-Zeeland en Australië bevatten bepalingen die toepassing van het 
woonlandbeginsel voor kinderbijslag en kindgebonden budget in de weg staan. Het verdrag met 
Macedonië bevat een bepaling die toepassing van het woonlandbeginsel op de wezenuitkering in de 
weg staat. Dat betekent dat ten aanzien van betrokkenen in Nieuw-Zeeland, Australië en Macedonië 
het woonlandbeginsel vooralsnog niet kan worden toegepast voor de desbetreffende uitkeringen. In 
het Nederlandse voorstel voor verdragswijziging met het oog op stopzetting van de export van 
kinderbijslag en kindgebonden budget zal eveneens een wijzigingsvoorstel in verband met de 
invoering van het woonlandbeginsel worden opgenomen. Ook in deze landen kan het 
woonlandbeginsel een rol spelen voor degenen die werkzaam zijn in het algemeen belang en voor 
wie de export van kindregelingen wordt voortgezet. 
 
Verder wijzen deze leden erop dat het Europees Hof voor de Rechten van de Mens heeft geoordeeld 
dat personen die niet in een bepaalde staat wonen zich niet in een gelijke positie bevinden als 
personen die daar wel wonen. Kan de regering aangeven in hoeverre deze jurisprudentie wel volledig 
van toepassing is op dit wetsvoorstel? Wat zijn de risico’s indien dit toch niet het geval is? 
 
In de uitspraken van het Europese Hof voor de Rechten van de Mens (Carson v. Verenigd Koninkrijk 
d.d. 4-11-2008 en 16-3-2010, nr. 42184/05) gaat het om de vraag of de indexatie van wettelijke 
ouderdomspensioenen op het niveau van het sociaal minimum mag worden onthouden aan 
gepensioneerden die buiten het Verenigd Koninkrijk wonen. De indexatie is bedoeld als compensatie 
voor kostenstijgingen in het Verenigd Koninkrijk. Volgens het Hof is de positie van gepensioneerden 
die niet in het Verenigd Koninkrijk wonen niet - voor zover hier van belang - gelijk aan die van 
gepensioneerden die wel in het Verenigd Koninkrijk wonen. Derhalve is er geen sprake van 
discriminatie. 
De analogie van deze casus met het woonlandbeginsel maakt dat deze uitspraken naar de mening 
van de regering bevestigen dat er geen sprake is van (ongerechtvaardigde) ongelijke behandeling als 
de hoogte van een tegemoetkoming in de bepaalde kosten of een uitkering, die aansluit bij het 
                                                 
2
 Voor Mexico geldt dat de export van uitkeringen niet is gebaseerd op een ondertekend verdrag, maar op een 
toezegging van de Staatssecretaris van SZW aan de Tweede Kamer (Kamerstukken II, 2002/03, 17050, nr. 236, 
brief van 23 september 2002. 
3
 Een uitzondering hierop geldt voor de AOW, die ter hoogte van maximaal 50% van het netto minimumloon 
nog wel naar de genoemde landen kan worden geëxporteerd. 
7 
 

bestedingsmogelijkheden. De maatregel geldt in gelijke mate voor iedereen die met een Nederlandse 
uitkering buiten Nederland woont en de maatregelen worden ruimschoots voor inwerkingtreding 
aangekondigd zodat een ieder de kans krijgt maatregelen te treffen om een eventuele verlaging van 
de uitkering op te vangen.  
 
De leden van de SP-fractie vragen of de regering voorts nader kan ingaan op artikel 6 van besluit 3/80 
van de Associatieraad EU-Turkije waarin staat dat het aanpassen of intrekken van een uitkering 
waarop iemand op grond van nationale wetgeving recht heeft omdat hij in Turkije woont, verboden 
is. De leden van de ChristenUnie willen weten waarom de regering van mening is dat het 
verminderen van de uitkeringshoogte niet als een aanpassing dient te worden beschouwd in de zin 
van het artikel 6 van het besluit 3/80 van de Associatieraad. Waarom heeft de regering het 
voornemen om uiteindelijk de export van uitkeringen volledig stop te zetten als dit ook strijdig zal 
zijn met het genoemde besluit van de Associatieraad? 
  
In artikel 6 van Besluit 3/80 is de bepaling opgenomen dat uitkeringen bij invaliditeit, ouderdom of 
de uitkeringen aan nagelaten betrekkingen alsmede de renten bij arbeidsongevallen en 
beroepsziekten, verkregen op grond van een wettelijke regeling van een of meer Lidstaten, op 
generlei wijze kunnen worden verminderd, gewijzigd, geschorst ingetrokken of verbeurd verklaard 
op grond van het feit dat de rechthebbende in Turkije woont of op het grondgebied van een andere 
Lidstaat dan die, op het grondgebied waarvan zich het orgaan bevindt dat deze uitkering 
verschuldigd is.  
Het gaat hier om een exportbepaling. Deze bepaling verbiedt dat een uitkering zoals die uit de 
wetgeving van een Lidstaat voortvloeit, wordt aangepast of niet meer wordt verstrekt om de enkele 
reden dat iemand in het buitenland woont. Allereerst kan worden vastgesteld dat deze bepaling niet 
ziet op de kinderbijslag en het kindgebonden budget en dus in elk geval geen belemmering vormt 
voor de invoering van het woonlandbeginsel met betrekking tot die uitkeringen. Wat betreft de 
overige uitkeringen betekent artikel 6 van Besluit 3/80 niet dat de nationale wetgeving geen 
gedifferentieerde rechten zou mogen bevatten. Indien op grond van de nationale wetgeving een 
bedrag aan uitkering wordt vastgesteld op grond van het kostenniveau in het woonland (i.c. Turkije) 
en dat bedrag vervolgens volledig wordt betaald is geen sprake van strijd met de tekst van artikel 6 
van Besluit 3/80. Het gaat immers om uitkeringen die verkregen zijn op grond van een wettelijke 
regeling van een of meer Lidstaten die integraal worden geëxporteerd. 
 
De leden van de D66-fractie constateren dat de Raad van State adviseert om te wachten met 
invoering op de einduitspraak van de Centraal Raad van Beroep (CRvB) in de zaak Akdas. De leden 
constateren voorts dat de regering dit niet noodzakelijk acht. De leden zijn benieuwd op wat voor 
termijn de regering een uitspraak verwacht bij het arrest Akdas? 
 
Op dit moment is niet bekend wanneer de Centrale Raad van Beroep uitspraak zal doen in de zaak 
Akdas. 
 
De leden van de ChristenUnie-fractie vragen of de regering kan aangeven of als gevolg van 
toepassing van het woonlandbeginsel uitkeringen zullen worden verstrekt onder de 
minimumnormbedragen uit de ILO-verdragen en/of de Europese Code inzake sociale zekerheid, zo 
vragen genoemde leden. Zo ja, in hoeveel gevallen en met betrekking tot welke landen en verdragen 
zal hiervan sprake zijn? De leden van de CDA-fractie wijzen erop dat in de Internationale 
Arbeidsorganisatie (ILO) geen afspraken zijn gemaakt, dan wel normen vastgelegd over het 
woonlandbeginsel. Kan het Kabinet aangeven in hoeverre het ILO de mening deelt van het Kabinet 
dat deze normverdragen invoering van het woonlandbeginsel niet in de weg staan.  
 
De Europese Code en de toepasselijke ILO-verdragen bevatten geen specifieke bepalingen met 
betrekking tot het toepassen van het woonlandbeginsel. Wel zijn bepalingen met betrekking tot 
9 
 

De leden van de PVV- en SP-fracties vragen hoe de woonlandfactor voor de kinderbijslag en het 
kindgebonden budget wordt bepaald. Kan de regering een indicatie geven van de 
aanpassingspercentages, hoe deze desbetreffende percentages worden bepaald en voor welke 
landen dit wordt vastgesteld, zo vragen de leden van de PVV-fractie. 
 
De woonlandfactor wordt voor alle uitkeringen en toeslagen waarvoor het woonlandbeginsel wordt 
ingevoerd op gelijke wijze bepaald. De woonlandfactor zal worden bepaald op basis van de 
koopkrachtpariteit (PPP-cijfer) die periodiek door onder andere de Wereldbank gepubliceerd wordt. 
Door een vergelijking te maken van het PPP-cijfer voor een bepaald land met dat van Nederland kan 
het getal worden bepaald dat het kostenniveau van een land uitdrukt als percentage van het 
kostenniveau in Nederland. De percentages die worden gevonden na vergelijking van het 
kostenniveau in een land met het kostenniveau in Nederland worden naar boven afgerond op 
tientallen procenten. In bijgevoegde tabel (bijlage 1) met landen is de woonlandfactor te vinden. In 
beginsel zal voor alle landen een woonlandfactor worden vastgesteld op basis van het PPP-cijfer. De 
tabel bevat nog niet voor alle landen een woonlandfactor omdat niet voor alle landen een PPP-cijfer 
beschikbaar is. Voor de ontbrekende landen zal het kostenniveau worden afgeleid van andere 
economische kerncijfers dan het PPP-cijfer. Het BBP per hoofd van de bevolking is een mogelijke 
indicator. 
Is het waar dat de woonlandfactor gerelateerd is aan het kostenniveau per land en de toekenning 
van het kindgebonden budget niet, zo vragen de leden van de PVV-fractie. 
 
Het is niet waar dat het kindgebonden budget niet is gebonden aan het kostenniveau per land. Ook 
op het kindgebonden budget wordt de woonlandfactor toegepast. 
 
De leden van de CDA-fractie constateren dat in 2014 de export van kinderbijslag en het 
kindgebonden budget naar landen buiten de EU zal worden gestopt. Wat zijn hiervan op dit moment 
de consequenties voor de invoering van het woonlandbeginsel?  
 
Het streven om uiterlijk in 2014 de export van kinderbijslag en kindgebonden budget te beëindigen 
heeft op dit moment geen consequenties voor de invoering van het woonlandbeginsel. De regering is 
voornemens om beide maatregelen door te voeren, zoals aangegeven in het regeerakkoord.  
 
De leden van de SP-fractie vragen waaruit blijkt dat de kosten van het opvoeden van kinderen buiten 
de EU relatief lager zijn dan in Nederland. Kan de regering dat toelichten? 
Deze leden vragen tevens om een toelichting waarom de regering de PPP een valide indicator vindt 
om te bepalen hoe de kosten voor het opvoeden van kinderen en onderwijs zich verhouden tot de 
kosten hiervoor in Nederland. Klopt de verhouding tussen de PPP en de kosten voor het opvoeden 
van kinderen en onderwijs altijd? 
 
Het kostenniveau in landen buiten de EU waar het kind woont, wordt bepaald aan de hand van de 
koopkrachtpariteit: het PPP-cijfer. De kosten voor levensonderhoud, het onderwijs en bijvoorbeeld 
verzekeringen maken deel uit van de producten en diensten die gebruikt worden voor het bepalen 
van deze koopkrachtpariteiten. Het kabinet is van mening dat het PPP-cijfer ook voor de 
tegemoetkoming in de kosten van het levensonderhoud van kinderen een goede 
verhoudingsindicator is omdat de kosten van kinderen sterk gerelateerd zijn aan het algemene 
kostenniveau. Het PPP-cijfer is de meest eenvoudige en toegankelijke bron. 
Overigens is de hoogte van de kosten mede afhankelijk van keuzes die ouders maken. Deze keuzes 
kunnen betrekking hebben op het type school, het al dan niet volgen van bijlessen, kleding 
enzovoort. Wanneer ouders hierdoor hogere kosten maken dan andere ouders, leidt dat niet tot een 
hoger bedrag aan kinderbijslag.  
 
11 
 

totale administratieve lasten uit op 15.000 uur. Per bezwaar worden ongeveer € 3 aan print-, kopie- 
en verzendkosten gerekend, dit leidt tot ongeveer € 8000 aan administratieve kosten.  
 
Deze leden vragen voorts op welke termijn de regering de aanpassingspercentages voor de 
uitkeringen gaat vaststellen. 
 
De woonlandfactoren worden begin 2012 bij ministeriële regeling vastgesteld.  
 
De leden van de CDA-fractie vragen of de regering kan aangeven hoe hoog de (incidentele) 
additionele uitvoeringskosten van dit wetsvoorstel zijn? Deze leden wijzen erop dat in de financiële 
bijlage van het regeerakkoord werd verondersteld dat invoering van het woonlandbeginsel 
structureel EUR 30 miljoen zou besparen. In de tabel op pagina 12 van de MvT wordt echter 
gesproken over een besparing van slechts EUR 12 miljoen structureel. Hoe verklaart het Kabinet dit 
verschil? Hoe wordt dit verschil opgelost? 
 
De eenmalige uitvoeringskosten bedragen € 1,2 miljoen (verdeeld over tweede helft 2011 en eerste 
helft 2012). De structurele uitvoeringskosten zullen € 0,4 miljoen per jaar bedragen. Als gevolg van 
de invoering halverwege het jaar zullen de structurele kosten in 2012 lager uitvallen.  
De besparing op de uitkeringslasten is lager dan de reeks in het regeerakkoord. Dit wordt met name 
veroorzaakt door de samenloop met het beëindigen van de export AKW. Met deze samenloop is in 
het regeerakkoord geen rekening gehouden. 
Het besparingsverlies is onderdeel van het totaal van bijstellingen binnen de begroting voor 2012 van 
SZW. In de begroting 2012 (onderdeel 4.2) is vermeld welke maatregelen dit kabinet heeft genomen 
om de begroting sluitend te krijgen. Hiermee is onderhavig besparingsverlies verwerkt. 
 
De leden van de SP-fractie vragen of de regering kan toelichten welke bureaucratie met voorliggend 
wetsvoorstel wordt opgetuigd. De leden van de ChristenUnie-fractie vragen waarom de regering de 
uitvoeringskosten en de gevolgen van mogelijke juridische procedures vindt opwegen tegen de 
besparingen van het wetsvoorstel? 
 
De uitvoeringorganisaties verwachten ongeveer € 1,2 miljoen aan eenmalige kosten te maken voor 
de aanpassingen van systemen en websites, mailings en opleidingen voor het personeel. De 
structurele uitvoeringskosten worden geraamd op ongeveer € 0,4 miljoen per jaar. Deze kosten 
houden onder meer verband met bezwaar en beroep. Op het ministerie moet eens per jaar een 
ministeriële regeling worden opgesteld in verband met de percentages van de koopkrachtpariteit. De 
regering acht deze kosten relatief beperkt in relatie tot de geraamde besparing van € 12 miljoen in 
2016. 
 
De leden van de ChristenUnie-fractie verzoeken de regering om de tabel met de inkomenseffecten 
nader te illustreren door aan te geven welke landen buiten de EU tot welke categorie van het 
kostenniveau ten opzichte van Nederland vallen. Ook vragen deze leden om hoeveel betrokkenen 
het per land gaat.  
 
Voor de woonlandfactoren wordt verwezen naar de bijgevoegde tabel (bijlage 1) met de voorlopige 
woonlandfactoren per land. In de tabel in paragraaf 8 van de memorie van toelichting (tevens 
bijgevoegd in bijlage 2) kan voor een specifiek land worden opgezocht welk bedrag iemand met een 
uitkering of toeslag verliest. Voor de aantallen geëxporteerde AKW- en Anw-uitkeringen is uitgegaan 
van de gegevens in het Kwartaalbericht augustus 2011 van de SVB, te vinden op de website 
www.svb.nl. Op de pagina’s 36, 37, 45 en 46 zijn de gegevens per land te vinden.  
 
 
 
13 
 

In het verlengde hiervan vormen ook de zogenaamde standstillbepalingen van het associatierecht 
geen belemmering voor het toepassen van het woonlandbeginsel. Deze bepalingen hebben geen 
betrekking op de sociale zekerheid, maar op de vrijheid van vestiging, het vrij verrichten van diensten 
en de toegang tot de werkgelegenheid van werknemers en hun gezinsleden die legaal verblijven en 
werken op het grondgebied van de EU-lidstaten. 
 Artikel 59 van het Aanvullend Protocol bij de associatieovereenkomst luidt: “Op de onder dit 
Protocol vallende gebieden, mag de behandeling van Turkije niet gunstiger zijn dan die welke de 
Lidstaten elkaar toekennen krachtens het verdrag tot oprichting van de gemeenschap.”  
Daaruit kan niet worden afgeleid dat, zoals is betoogd, dat, als het EU-recht in de weg staat aan 
invoering van het woonlandbeginsel binnen de EU, dit ook voor Turkije zou moeten gelden. Dit zou 
een omkering van de strekking van deze bepaling zijn. 
Artikel 59 van het Verdrag inzake Sociale Zekerheid is niet van toepassing in de relatie Nederland-
Turkije. Overigens vormt deze bepaling, indien deze wel van toepassing zou zijn, geen belemmering 
voor de toepassing van het woonlandbeginsel. In het tweede lid is bepaald dat met betrekking tot 
kinderen in het buitenland recht bestaat op een gezinstoeslag alsof deze kinderen op het 
grondgebied van de verzekerde wonen. In het derde lid van dit artikel is echter bepaald dat voor de 
hoogte van de gezinstoeslag mag worden aangesloten bij de situatie in het woonland. Toepassing 
van het woonlandbeginsel doet niet af aan het recht op kinderbijslag; de hoogte van het recht wordt 
afgestemd op het lokale kostenniveau. Het wetsvoorstel blijft derhalve geheel binnen de hier 
gestelde kaders. 
In bilaterale verdragen komen veelal bepalingen voor die een verbod inhouden tot het verminderen, 
wijzigen, schorsen, intrekken of verbeurd verklaren van uitkeringen of tegemoetkomingen die zijn 
verkregen op grond van de (Nederlandse) wettelijke regelingen op grond van het feit dat de 
belanghebbende op het grondgebied van een ander staat woont. 
Betoogd is dat het differentiëren van de hoogte van de uitkeringen en tegemoetkomingen zou 
neerkomen op verminderen in de zin van deze bepalingen. Er zij echter op gewezen dat deze 
bepalingen uitgaan van uitkeringen en tegemoetkomingen die zijn verkregen op grond van de 
nationale wettelijke regelingen. Het gaat hier dus om een verbod om uitkeringen en 
tegemoetkomingen zoals zij voortvloeien uit de nationale wet te verminderen etc. Deze bepalingen 
bevatten geen verbod om nationale wettelijke regelingen aan te passen.  
 
 
8. Overige aspecten 
 
De leden van de VVD-fractie vernemen graag van de regering of de regering voornemens is om bij de 
bespreking van nieuwe afspraken tussen landen een extra nadruk te leggen op handhaving. 
Handhaving is volgens de leden van de VVD van cruciaal belang voor deze wetgeving. Wat gebeurt er 
(in de toekomst en in de huidige situatie) met landen die niet meewerken aan de handhaving? Komt 
dit vaak voor? 
 
De regering vindt naleving van de regels op het gebied van sociale zekerheid en werk van essentieel 
belang en zet daarom stevig in op handhaving van wet- en regelgeving en het bestrijden van fraude. 
De regering onderschrijft dat handhaving voor de onderhavige wetgeving cruciaal is. Voor de 
vaststelling van de hoogte van de hier betreffende uitkeringen moet immers worden vastgesteld 
waar de belanghebbende of het kind woont. Naast de in de memorie van toelichting genoemde 
instrumenten is het belangrijk dat andere landen meewerken aan verificatieverzoeken. In dit verband 
is van belang dat de handhaving van socialezekerheidsuitkeringen die geëxporteerd worden naar het 
buitenland goed geregeld is in de bilaterale socialezekerheidsverdragen. Sinds de inwerkingtreding 
van de Wet beperking export uitkeringen (Wet BEU) op 1 januari 2000 bevatten alle sociale 
zekerheidsverdragen handhavingsafspraken. Ook de verificatie van de woonplaats maakt hier deel 
van uit. Mocht in de praktijk blijken dat een ander land niet of onvoldoende medewerking verleent 
dan is dat reden om met dit land in overleg te treden en op zoek te gaan naar oplossingen.  
15 
 

tegemoetkoming op te vangen. Betrokkenen met een AKW- en WKB-uitkering worden door SVB en 
belastingdienst gezamenlijk aangeschreven om de gevolgen voor beide uitkeringen uit te leggen.  
Met geëigende kanalen wordt, behalve de reeds genoemde middelen, gedoeld op algemene 
informatie op www.rijksoverheid.nl en de websites van de uitvoeringsorganen SVB, UWV en 
belastingdienst. Het is niet nodig om een campagne op te zetten omdat de betrokken personen 
rechtstreeks persoonlijk worden geïnformeerd.  
De regering acht een termijn van zes maanden voldoende om de betrokkenen in de gelegenheid te 
stellen maatregelen te nemen om een eventuele toekomstige verlaging van de uitkering of 
tegemoetkoming op te vangen. De Centrale Raad van Beroep heeft een overgangstermijn van zes 
maanden bij volledige intrekking van een uitkering in het licht van artikel 1 van het EVRM redelijk 
bevonden (LJN: AP4680). 
 
 
 
 
De Minister van Sociale Zaken 
en Werkgelegenheid. 
 
 
 
 
 
H.G.J. Kamp 
 
17 
 

Hong Kong SAR, China 70% 
Indonesië 70% 
Timor-Leste 70% 
Comoren 70% 
Vanuatu 60% 
Libanon 60% 
Colombia 60% 
Jamaica 60% 
Turkije 60% 
Costa Rica 60% 
Barbados 60% 
Lesotho 60% 
Soedan 60% 
Macau SAR, China 60% 
Sao Tomé en Principe 60% 
Belize 60% 
Mexico 60% 
Kiribati 60% 
Oman 60% 
Ivoorkust 60% 
Swaziland 60% 
Haïti 60% 
Guatemala 60% 
Palau 60% 
Marokko 60% 
St. Vincent en de Grenadines 60% 
Trinidad en Tobago 60% 
Liberia 60% 
Centraal Afrikaanse Republiek 60% 
China 60% 
Equatoriaal Guinea 60% 
Gabon 60% 
St. Lucia 60% 
Congo, Dem. Rep. 60% 
Argentinië 60% 
Maleisië 60% 
Dominica 60% 
Azerbeidzjan 60% 
Mali 60% 
Papoea Nieuw Guinea 60% 
Dominicaanse Republiek 60% 
Armenië 60% 
Mauritius 60% 
Peru 60% 
Libië 60% 
19 
 

Guinea 40% 
Albanië 40% 
Bolivia 40% 
India 40% 
Bangladesh 40% 
Nicaragua 40% 
Belarus 40% 
Oeganda 40% 
Macedonië, FYR 40% 
Sierra Leone 40% 
Bhutan 40% 
Malawi 40% 
Tadzjkistan 40% 
Kirgizië 40% 
Pakistan 40% 
Vietnam 40% 
Cambodja 40% 
Iran 40% 
Tanzania 40% 
Ethiopië 40% 
Gambia 40% 
Afghanistan NTB 
Amerikaans Samoa NTB 
Andorra NTB 
Aruba NTB 
Bahrein NTB 
Bermuda NTB 
Kaaimaneilanden NTB 
Kanaaleilanden NTB 
Cuba NTB 
Curaçao NTB 
Faeröer NTB 
Frans Polynesië NTB 
Gibraltar NTB 
Groenland NTB 
Guam NTB 
Isle of Man NTB 
Noord-Korea NTB 
Kosovo NTB 
Koeweit NTB 
Marshall Eilanden NTB 
Mayotte NTB 
Monaco NTB 
Myanmar NTB 
Nieuw Caledonië NTB 
21 
 

 
Bijlage 2. Kortingsbedragen berekend per woonlandfactor 
Kostenniveau in Korting van de Korting van het Korting van de Korting van de Korting van de 
land t.o.v. kinderbijslag bij 2 kindgebonden WGA- Anw-uitkering voor Anw-uitkering voor 
Nederland kinderen tussen 5 budget bij 2 vervolguitkering een huishouden een huishouden 
en 11 jaar. kinderen tussen 5 voor een met kinderen zonder kinderen 
en 11 jaar. alleenstaande, 80% 
arbeidsongeschikt. 
100% € 0  € 0  € 0  € 0  € 0  
90% € 189  € 147  € 802  € 1.730  € 1.408  
80% € 379  € 293  € 1.604  € 3.460  € 2.816  
70% € 568  € 440  € 2.406  € 5.190  € 4.224  
60% € 758  € 586  € 3.208  € 6.920  € 5.632  
50% € 947  € 733  € 4.010  € 8.650  € 7.040  
40% € 1.136  € 880  € 4.812  € 10.380  € 8.449  
30% € 1.326  € 1.026  € 5.614  € 12.110  € 9.857  
20% € 1.515  € 1.173  € 6.416  € 13.839  € 11.265  
10% € 1.705  € 1.319  € 7.218  € 15.569  € 12.673  
 
23 
 

