> Retouradres Postbus 20350 2500 EH  Den Haag 
De Voorzitter van de Tweede Kamer 
Bezoekadres: 
der Staten-Generaal 
Parnassusplein 5 
2511 VX  Den Haag 
Postbus 20018 
www.rijksoverheid.nl 
2500 EA DEN HAAG 
Kenmerk 
100622-100121 IZ 
Bijlage(n) 
Correspondentie uitsluitend 
richten aan het retouradres 
met vermelding van de 
 
datum en het kenmerk van 
deze brief. 
 
Datum 24 oktober 2011  
Betreft kamervragen  
 
 
 
 
 
Geachte voorzitter, 
 
Hierbij zend ik u, mede namens de minister van Binnenlandse Zaken en 
Koninkrijksrelaties, de antwoorden op de vragen van de Kamerleden Ortega-Martijn 
(CU) en Wiegman-van Meppelen Scheppink (CU) over de zorgverzekering op de 
BES-eilanden  (2011Z18798). 
 
Hoogachtend, 
de Minister van Volksgezondheid, 
Welzijn en Sport, 
 
 
 
 
mw. drs. E.I. Schippers 
 
 
 
 
 
 
 
 
 
 
 
 
 
 
 
 
 

 
3 
Het is inderdaad mogelijk dat voor 1-1-2011 sommige particulier verzekerden op 
enkele punten ruimer verzekerd waren dan de aanspraken die in de nieuwe BES 
zorgverzekering zijn opgenomen. De rechten van deze verzekerden zijn daardoor 
echter niet geschonden. Hun particuliere polissen zijn alleen van rechtswege 
komen te vervallen voor zover de dekking overeenkomt of overeenkwam met de 
dekking van het Besluit zorgverzekering BES. De eventuele ruimere dekking blijft 
in beginsel in stand. Het is dus toegestaan om zich aanvullend te verzekeren. 
Zoals bij vraag twee is toegelicht is het in stand blijven of het aanbieden van een 
aanvullende polis aan de verzekeraars en de verzekerden. De particuliere 
verzekeraars op de Antillen is gevraagd of zij aanvullende verzekeringen konden 
en wilden aanbieden. De verzekeraars waren op dat moment (najaar 2010) niet 
commercieel geïnteresseerd een aanvullende verzekering aan te bieden. Dat 
gegeven heeft ertoe geleid dat ik, deels in de vorm van overgangsrecht, meer 
aanspraken in het ziektekostenverzekeringspakket voor de BES-eilanden heb 
opgenomen dan in het Nederlandse basispakket van de Zorgverzekeringswet is 
voorzien. 
 
 
4 
Klopt het dat de ID-kaart, welke tevens fungeert als verzekeringskaart, niet altijd 
in het buitenland, bij medische uitzendingen, als zodanig wordt erkend? Zo ja, 
blijven verzekerden in dergelijke gevallen van medische zorg verstoken? Zo nee, 
op welke wijze is de zorgverlening in deze gevallen geregeld?  
 
4 
Het klopt dat de ID-kaart of sedula alleen functioneert als grensdocument en 
verzekeringsbewijs op de BES eilanden en Sint Maarten, Curaçao en Aruba. Het is 
echter niet zo dat ingezetenen met alleen een sedula (het identiteitsbewijs) 
hierdoor van medische zorg verstoken blijven. 
Voor de specialistische verwijzingen zijn door het Zorgverzekeringskantoor (de 
uitvoerder van de zorgverzekering in Caribisch Nederland) contracten aangegaan 
met de ziekenhuizen op Curaçao en Aruba. Voor Saba en Sint Eustatius zijn 
contracten voor specialistische zorg aangegaan met het ziekenhuis van Sint 
Maarten en met enkele specialisten in het Franse deel Saint Martin. Deze eilanden 
zijn allen bereisbaar met alleen een sedula. 
Voor verwijzingen voor topklinische en academische zorg die de gecontracteerde 
centra overstijgen, worden momenteel contracten aangegaan met het academisch 
ziekenhuis op het Franse eiland Guadeloupe. Om deze samenwerking praktisch 
mogelijk te maken, zijn tevens overeenkomsten voorbereid tussen Frankrijk en 
Nederland betreffende immigratie- en bestuurlijke zorgaspecten. Minister Donner 
heeft bij een recent bezoek aan Parijs afspraken gemaakt met de Franse minister 
van binnenlandse zaken over de samenwerking met Guadeloupe. 
Hierin is ook geregeld dat de sedula in spoedgevallen als geldig reisdocument 
wordt erkend voor toelating tot Guadeloupe en het ziekenhuis aldaar. 
Er wordt in aanloop naar deze overeenkomsten echter al veelvuldig van de 
voorzieningen op Guadeloupe gebruik gemaakt. Daarnaast is voor de inwoners 
van Bonaire dergelijk zwaardere medisch specialistische zorg aangetrokken in 
Colombia.  
Voor een ieder is derhalve toegankelijkheid tot zorgvoorzieningen gegarandeerd. 
 
1) Notitie ‘Een binnen Nederland aanvaarbaar voorzieningsniveau: een droom die 
werkelijkheid moet worden’. ChristenUnie-fractie, september 2011. 
 
 
 
 

