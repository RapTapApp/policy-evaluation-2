33 004  Wijziging van enkele belastingwetten en enige andere wetten (Overige 
fiscale maatregelen 2012) 
 
 
Nota naar aanleiding van het verslag 
 
 
Inhoudsopgave 
 
1. Algemeen ................................................................................................. 3 
2. Inleiding ................................................................................................... 3 
3. Wet inkomstenbelasting 2001 ..................................................................... 3 
3.1. Samengestelde gezinnen ...................................................................... 3 
3.2. Defiscalisering vorderingen/schulden krachtens erfrecht ........................... 4 
4. Wet vermindering afdracht loonbelasting en premie voor de 
volksverz./verduidelijking bbl ......................................................................... 10 
5. Wet op de vennootschapsbelasting 1969 ..................................................... 13 
5.1. Modernisering vrijstelling zorginstellingen .............................................. 13 
5.2. Aftrek fictieve kosten vrijwilligers .......................................................... 14 
6. Wet op belastingen van rechtsverkeer 1970 / fiscaal vertegenwoordiger 
assurantiebelasting ....................................................................................... 14 
7. Wet op de omzetbelasting 1968 .................................................................. 15 
7.1. Delegatiebevoegdheid listinggrens ........................................................ 15 
7.2. Vereenvoudiging bij nummerverwerving ................................................ 16 
8. Wet op de belasting van personenauto’s en motorrijwielen 1992 .................... 17 
8.1. Buitenlandse leaseauto’s ...................................................................... 17 
9. Wet op de motorrijtuigenbelasting 1994 ...................................................... 17 
9.1. Minimumbedrag heffing bij tariefwijzigingen ........................................... 17 
10. Wet op de accijns / binnenlandse commerciële vluchten .............................. 17 
11. Algemene wet rijksbelastingen ................................................................. 18 
11.1. Vergrijpboete na verzuimboete bij nieuwe bezwaren.............................. 18 
11.2. Informatieverplichting ....................................................................... 21 
11.3. Bestrijden Edelweissroute .................................................................. 24 
12. Invorderingswet 1990 ............................................................................. 27 
12.1. Verbreding inzet automatische nummerplaatherkenning ........................ 27 
12.2. Eén bankrekeningnummer.................................................................. 29 
12.3. Uitstel van betaling bij verkrijging blote eigendom eigen woning ............. 32 
12.4. Conserverende aanslag pensioen/lijfrente bij emigratie .......................... 33 
13. Algemene wet inkomensafhankelijke regelingen.......................................... 33 
13.1. Verhoging boetes .............................................................................. 33 
13.2. Maatregelen IBO toeslagen ................................................................. 34 
13.2.1. 10%-regeling ............................................................................. 35 
13.3. Fictie bij ontbrekende inkomensgegevens ............................................ 35 
14. BES-wetgeving ....................................................................................... 36 
1 
 

1. Algemeen 
Het kabinet heeft met belangstelling kennis genomen van de vragen en 
opmerkingen van de fracties van de VVD, de PvdA, de PVV, het CDA, de SP, 
GroenLinks en de ChristenUnie.  
 
Het kabinet is blij met de steun van de leden van de fractie van de VVD met 
betrekking tot de in dit wetsvoorstel voorgestelde maatregelen om fraude effectief 
te kunnen bestrijden, zoals de invoering van één bankrekeningnummer, verbreding 
van nummerplaatherkenning en de verhoging van boetes. Het kabinet is voorts 
verheugd over de expliciete instemming van de leden van de fractie van de PVV 
met vrijwel alle maatregelen in het onderhavige wetsvoorstel. Op hun opmerkingen 
over samengestelde gezinnen, de invoering van één bankrekeningnummer en de 
provinciale opcenten wordt hierna ingegaan. Verder bedankt het kabinet de leden 
van de fracties van het CDA en de ChristenUnie voor hun positieve reactie op het 
defiscaliseren van vorderingen en schulden krachtens erfrecht. Ook is het kabinet 
erkentelijk voor de waardering van de fracties van de VVD, de PvdA, de PVV, de SP 
en GroenLinks voor de aanpak van de Edelweissroute.  
 
Bij de beantwoording van de vragen is zoveel mogelijk de volgorde van het verslag 
aangehouden. Voor zover de vraag in een andere paragraaf is beantwoord, is op de 
oorspronkelijke plaats van de vraag in het verslag een verwijzing opgenomen naar 
het onderdeel waar die vraag is beantwoord. Zo is de vraag van de leden van de 
fractie van het CDA in de paragraaf "Algemeen" van het verslag om een reactie op 
het commentaar van de Nederlandse Orde van Belastingadviseurs (NOB) 
opgenomen in paragraaf 17. 
 
2. Inleiding 
De vragen van de leden van de fractie van de VVD over de “Edelweisroute” worden 
beantwoord in paragraaf 11.3.  
 
3. Wet inkomstenbelasting 2001 
3.1. Samengestelde gezinnen 
De leden van de fractie van de PVV vragen of de tegenbewijsregeling voor 
(onder)huursituaties uit het nieuwe partnercriterium voor samengestelde gezinnen 
kan worden gehaald. Volgens deze leden kan de tegenbewijsregeling makkelijk tot 
misbruik leiden. Ik heb begrip voor de vrees van deze leden. Het is dan ook goed 
om hier even bij stil te staan. Gelet op de gekozen uitgangspunten van objectiviteit 
en controleerbaarheid van het fiscaal partnerbegrip is ook bij de totstandkoming 
van het nieuwe criterium voor een objectief criterium gekozen. Zonder 
tegenbewijsregeling voor (onder)huursituaties kan dit criterium leiden tot 
uitkomsten die ongewenst zijn. Immers, het komt voor dat iemand een deel van 
zijn huis verhuurt en dus zelf ook op dat GBA-adres ingeschreven staat. Als op dat 
3 
 

Daarbij benoemen de samenwoners elkaar tot enig erfgenaam en wordt aan de 
kinderen een kindsdeel toegekend in de vorm van een niet-opeisbaar geldlegaat. 
De genoemde leden menen dat een dergelijk testament, ten onrechte, niet onder 
de voorgestelde defiscalisering valt. Vooropgesteld dient te worden dat het altijd de 
bedoeling is geweest dat de bedoelde testamentsvorm onder de nu voorgestelde 
defiscalisering zou vallen. Het is echter de vraag of dit in de voorgestelde tekst van 
artikel 5.4, eerste lid, onderdeel c, van de Wet IB 2001 voldoende tot uiting komt. 
In de bijgevoegde nota van wijziging wordt de tekst van dat onderdeel zodanig 
aangepast dat op dit punt geen twijfel meer bestaat. Daarmee zijn mogelijke 
negatieve gevolgen voor onder meer toeslagen, die de leden van de fractie van het 
CDA noemen en ook een mogelijk verschil in behandeling met een legitieme 
vordering van een onterfd kind, waar de leden van de fractie van de ChristenUnie 
op duiden, weggenomen. 
 
De leden van de fracties van het CDA en de ChristenUnie vragen hoe artikel 10, 
zesde en negende lid van de Successiewet 1956 uitpakt bij samenwoners met 
kinderen die de vererving willen laten verlopen zoals bij wettelijke vererving. Op 
grond van het testament is de langstlevende enig erfgenaam. De kinderen krijgen 
hun deel middels een nog niet opeisbaar legaat. Deze situatie valt onder artikel 10, 
zesde lid, van de Successiewet 1956. Als door de oprenting de schuld van de 
langstlevende op grond van het legaat boven nominaal komt, is voor het meerdere 
artikel 10, negende lid, van de Successiewet 1956 van toepassing. Daar is het 
negende lid voor geschreven. De KNB heeft hiervoor ook aandacht gevraagd in 
haar brief van 12 oktober 2011. Uit die brief komt naar voren dat deze 
testamentvorm algemeen wordt gebruikt om een gelijkschakeling te krijgen met 
het wettelijk erfrecht bij gehuwden. Ik heb begrip voor bona fide gevallen waarin 
samenwoners met kinderen hun nalatenschap op die wijze afwikkelen. Daarom ben 
ik voornemens hierover in een beleidsbesluit voor die gevallen te regelen dat artikel 
10, negende lid, van de Successiewet 1956 buiten aanmerking kan blijven.  
 
De leden van de fractie van het CDA vragen naar de situatie waarin de 
langstlevende verwerpt en als gevolg daarvan een testamentair vruchtgebruik 
verkrijgt. Tijdens de parlementaire behandeling van de herziening van de 
Successiewet 1956 is deze situatie aan de orde geweest. Het uitgangspunt is dat in 
deze situatie artikel 10 van die wet van toepassing is omdat eigendomsrechten 
1
worden omgezet in genotsrechten. Ik realiseer me dat dit bij keuzetestamenten in 
sommige gevallen tot een ongewenste beperking van de keuze kan leiden. Daarom 
overweeg ik hierover een beleidsbesluit uit te brengen waarin voor bona fide 
gevallen de werking van genoemd artikel 10 wordt beperkt. Ik denk daarbij aan 
een goedkeuring als de nalatenschap wordt verdeeld binnen een bepaalde termijn 
na het overlijden. 
 
                                                
1
 Kamerstukken I 2009/10, 31 930, D, blz. 22. 
5 
 

over deze waardeaanwas. Op basis van de aan het ab-regime ten grondslag 
liggende uitgangspunten wordt hierbij geen rekening gehouden met het feit in 
hoeverre de vruchtgebruiker zijn ab-verlies ook effectief kan verrekenen.  
Dit is geen nieuw fenomeen. Sinds 1997 wordt een vruchtgebruiker met een ab-
houder gelijkgesteld. De jaarlijkse waardedaling van het vruchtgebruik wordt niet 
jaarlijks bij de vruchtgebruiker in aanmerking genomen, maar pas bij beëindiging 
van het vruchtgebruik. Hiervoor is gekozen om redenen van doelmatigheid. De 
waarde van een vruchtgebruik daalt naarmate de leeftijd van de vruchtgebruiker 
vordert en is nul op het tijdstip van overlijden van de vruchtgebruiker. Een bepaling 
van de jaarlijkse waardedaling is echter niet eenvoudig omdat daarvoor actuariële 
gegevens nodig zijn. Door eerst op het moment van overlijden van de 
vruchtgebruiker de verkrijgingsprijs van het vruchtgebruik in aanmerking te 
nemen, doen de aangeduide bezwaren met betrekking tot het jaarlijks in 
aanmerking nemen van de waardedaling van het vruchtgebruik zich niet voor. 
Hierdoor blijft de regeling met betrekking tot vruchtgebruik in de praktijk 
eenvoudig uitvoerbaar. Bij de Belastingdienst zijn tot op heden geen signalen 
bekend dat deze methodiek in de praktijk tot concrete knelpunten leidt. Bij de 
keuze voor een vruchtgebruiktestament en de verdere fiscale planning zijn er 
blijkbaar voldoende mogelijkheden om hiermee rekening te houden teneinde een 
resterend ab-verlies bij vruchtgebruiker te verrekenen.  
 
Met ingang van 1 januari 2010 kan een ab-verlies zich bij de vruchtgebruiker tot 
een grotere omvang voordoen omdat per die datum bij vererving van ab-aandelen 
over het in de waarde van de aandelen tot uitdrukking komende 
beleggingsvermogen moet worden afgerekend. Per dezelfde datum is echter ook 
een tegemoetkoming van kracht geworden in artikel 4.12a van de Wet IB 2001. 
Onder nadere voorwaarden is het mogelijk om binnen twee jaar na het overlijden 
van erflater (een deel van) het beleggingsvermogen van de vennootschap aan de 
vruchtgebruiker uit te keren in de vorm van dividend. De vruchtgebruiker kan dit 
dividend dan afboeken op zijn verkrijgingsprijs van het vruchtgebruik. Hiermee kan 
een te verrekenen ab-verlies bij overlijden van de vruchtgebruiker worden beperkt 
tot een bedrag dat qua omvang gelijk is als in de situatie voor 1 januari 2010.  
In de praktijk lijkt geen sprake te zijn van een concreet knelpunt. Mochten verdere 
ervaringen in de toekomst aanleiding geven tot een andere conclusie, dan zal ik de 
methodiek van het in aanmerking nemen van de verkrijgingsprijs bij de 
vruchtgebruiker opnieuw beoordelen. Een defiscalisering lijkt hier echter niet voor 
de hand te liggen. 
 
De leden van de fractie van de ChristenUnie zouden graag zien dat voor de 
toepassing van de defiscaliseringsregeling in artikel 5.4 van de Wet IB 2001 geen 
beperking geldt voor de kring van verwanten. Zowel het huidige artikel 5.4 en ook 
het artikel zoals dat zou luiden na de voorgestelde wijzigingen gelden alleen in de 
relatie ouders – kinderen en, bij plaatsvervulling, kleinkinderen. De door de 
                                                                                                                                                   
2
 Kamerstukken II 1998/99, 26 727, nr. 3, p. 145. 
7 
 

termijnen die op 31 december 2000 zijn gerijpt maar nog niet genoten. Het is niet 
geheel duidelijk welk verband de genoemde leden zien met de nu voorgestelde 
defiscalisering aangezien deze geen terugwerkende kracht heeft. Overigens is door 
mijn ambtsvoorgangers herhaaldelijk gemotiveerd aangegeven waarom zij niet tot 
afschaffing of aanpassing van de artikelen AK en AKa wilden overgaan, laatstelijk 
3
op vragen van de leden van de fractie van de ChristenUnie. 
 
De leden van de fractie van de ChristenUnie vragen of er mogelijk een problematiek 
is in de inkomstenbelasting bij het "inhalen" van achterstallige rente ter zake van 
schuldigerkenningen uit vrijgevigheid in het kader van artikel 10 van de 
Successiewet 1956 door de toepassing van de artikelen AK en AKa van de 
Invoeringswet Wet inkomstenbelasting 2001. Verondersteld wordt dat de 
genoemde leden hierbij doelen op de situatie dat een afgesproken rente over een 
schuldigerkenning uit vrijgevigheid in de periode voor 1 januari 2001 niet 
daadwerkelijk is betaald en dat deze rente nu alsnog wordt ingehaald. Voor de 
toepassing van de artikelen AK en AKa maakt dit "inhalen" op zich niet uit. 
Rentetermijnen die liepen voor 1 januari 2001 vallen net als voor 1 januari 2011 
uitgestelde rentetermijnen onder de werking van AK dan wel AKa. Het "inhalen" 
door de rente nu alsnog daadwerkelijk te betalen heeft hierop geen invloed. 
 
De leden van de fractie van de ChristenUnie vragen of de defiscaliseringsregeling 
blijft gelden als een vordering als bedoeld in het voorgestelde artikel 5.4, eerste lid, 
onderdeel a, b, of c Wet IB 2001 tijdens het leven van de langstlevende opeisbaar 
wordt. De defiscaliseringsregeling is slechts bedoeld voor vorderingen die niet 
opeisbaar zijn. Voor alle duidelijkheid wordt in de bijgevoegde nota van wijziging 
voorgesteld dit in artikel 5.4, eerste lid, aanhef, tot uitdrukking te brengen. Vanaf 
het moment dat de vordering opeisbaar wordt geldt de defiscalisering niet meer. 
Dit laatste heeft echter geen terugwerkende kracht: er ontstaat geen recht op 
aftrek van rente die betrekking heeft op de periode dat de defiscalisering nog van 
kracht was. In antwoord op een andere vraag van de genoemde leden kan 
opgemerkt worden dat ook het omgekeerde geldt. Indien bijvoorbeeld sprake is van 
een schuld uit hoofde van een legaat van een eigen woning tegen inbreng van de 
waarde bestaat, als aan de overige eisen is voldaan, de mogelijkheid de rente over 
de schuld af te trekken. De rente die toe te rekenen is aan de periode vóór 1 
januari 2012 blijft aftrekbaar ook als die niet vóór 1 januari 2012 is betaald. Ook 
hier geldt dus dat de defiscalisering geen terugwerkende kracht heeft. Er ontstaat 
zo een evenwichtige situatie. Over de periode dat de langstlevende renteaftrek 
heeft worden als keerzijde ook de vorderingen van de kinderen belast in box 3. 
Over de periode dat de langstlevende geen renteaftrek geniet, zijn ook de 
vorderingen van de kinderen niet belast. Een overgangsregeling, waar de leden van 
de fractie van de ChristenUnie om vragen, is dan ook niet nodig. 
 
                                                
3
 Kamerstukken II 2008/09, 31 704, nr. 85, blz. 14–15. 
9 
 

verduidelijkt dat, in het geval de inhoudingsplichtige en het erkende leerwerkbedrijf 
niet dezelfde entiteit zijn, de afdrachtvermindering terecht moet komen bij het 
erkende leerwerkbedrijf. Hiermee sluit deze maatregel aan bij doel en strekking van 
de regeling, terwijl een erkend leerwerkbedrijf niet wordt belemmerd in zijn keuze 
om een intermediaire werkgever in te schakelen voor het aanbieden van zijn 
beroepspraktijkvormingsplaats. In zoverre wordt de beschikbaarheid van 
leerwerkbanen juist gestimuleerd. 
 
De leden van de fracties van de PvdA, PVV en ChristenUnie vragen tevens naar de 
administratieve lasten die met de maatregel samenhangen. De administratieve 
lasten beperken zich tot een addendum bij de overeenkomst van opdracht tussen 
de inhoudingsplichtige en het erkende leerbedrijf (die doorgaans reeds aanwezig is) 
en zijn daarmee van ondergeschikt belang.  
 
De leden van de fractie van het CDA vragen tevens of partijen (i.e. intermediaire 
werkgever en erkend leerbedrijf) niet zelf verplichte doorgeleiding kunnen regelen. 
Uit de praktijk ontvangt het kabinet signalen dat thans al in veel, maar zeker niet in 
alle gevallen bij de prijsafspraken rekening gehouden wordt met het in aanmerking 
nemen van de afdrachtvermindering onderwijs bij de intermediaire werkgever in 
plaats van bij het erkende leerbedrijf. Door de tegemoetkoming niet door te 
geleiden naar het leerbedrijf schiet de regeling echter haar doel voorbij en kan een 
zekere verstoring optreden in het aanbod van intermediaire werkgevers. De 
maatregel zorgt er voor dat het evenwicht op de markt teruggebracht wordt, terwijl 
tegelijkertijd de tegemoetkoming terechtkomt daar waar de vakinhoudelijke 
begeleiding gegeven wordt, namelijk bij het leerbedrijf. Daarbij is van belang dat 
de traditionele driehoeksverhouding student - erkend leerbedrijf – mbo-instelling, 
met bijbehorende taakverdeling op basis van de Wet educatie en beroepsonderwijs 
voorop blijft staan bij de uitvoeringspraktijk rondom de beroepspraktijkvorming. 
Signalen dat deze driehoeksverhouding onder druk komt te staan in situaties 
waarin van een intermediaire werkgever sprake is, is mede aanleiding voor de 
wetswijziging. De keuze voor het inschakelen van een intermediaire werkgever is 
aan partijen, maar doordat het leerbedrijf ongeacht de wijze waarop de formele 
dienstbetrekking geregeld is, de tegemoetkoming ontvangt, kan het leerbedrijf 
steeds zelf de regie houden over de vakinhoudelijke begeleiding. 
 
De leden van de fractie van het CDA vragen zich af wat de gevolgen van deze 
maatregel zijn voor de uitzendbranche. Voor intermediaire werkgevers heeft de 
verduidelijking geen gevolgen, uitgaande van de gedachte dat er bij het maken van 
prijsafspraken tussen intermediair en leerbedrijf al rekening wordt gehouden met 
het feit dat het erkende leerbedrijf niet meer zelf inhoudingsplichtige is en de 
afdrachtvermindering onderwijs voor bbl dus niet kan toepassen.  
 
De leden van de fractie van het CDA vragen naar de situatie dat sprake is van een 
leertraject dat bestaat uit meerdere opdrachtgevers. Als gevolg van een wijziging in 
11 
 

5. Wet op de vennootschapsbelasting 1969 
5.1. Modernisering vrijstelling zorginstellingen 
De leden van de fractie van het CDA vragen een toelichting op het afschaffen van 
de in de Eerste Kamer in 2010 toegezegde vrijstelling voor het verhuren van 
ouderenwoningen en een toezegging dat deze vrijstelling gehandhaafd kan blijven.  
 
Het doel van de zorgvrijstelling is de winst behaald met het verzorgen van onder 
andere ouderen vrij te stellen van de heffing van vennootschapsbelasting. Deze 
vrijstelling wordt niet afgeschaft. Voor zover de wooncomponent deel uitmaakt van 
de verzorging kan die component ook deel uitmaken van de vrijstelling. In die 
gevallen is wonen en zorg ook niet gescheiden. Met de zorgvrijstelling is niet 
beoogd de huisvesting op zich vrij te stellen. Immers, een particulier verhuurder die 
woningen verhuurt waar ouderen zelfstandig in wonen geniet ook geen vrijstelling 
voor die verhuurinkomsten. Wanneer er door een zorginstelling voor wordt gekozen 
om zorg en huisvesting uit elkaar te halen door bijvoorbeeld de huisvesting in een 
apart lichaam onder te brengen, kan de zorgcomponent in beginsel nog steeds zijn 
vrijgesteld, maar zal de wooncomponent onder de heffing van 
4
vennootschapsbelasting vallen. In het beleidsbesluit d.d. 8 december 2009 is door 
mijn ambtsvoorganger de uitleg van de wettelijke bepaling al uitgedragen. Tijdens 
de behandeling van het Belastingplan 2011 heb ik de uitvoering van dit beleid 
opgeschort tot uiterlijk 31 december 2011 en toegezegd dat ik hierop bij het 
Belastingplan 2012 zou terugkomen. Met de bij dit wetsvoorstel voorgestelde 
wijziging van de zorgvrijstelling ben ik deze toezegging nagekomen.  
 
De leden van de fractie van de ChristenUnie vragen waarom afschaffing van de 
zorgvrijstelling wordt voorgesteld voordat het debat over het scheiden van zorg en 
wonen is gevoerd en of daarmee niet de koppeling met het scheiden van wonen en 
zorg genegeerd wordt. Het scheiden van zorg en wonen van ouderen staat los van 
een mogelijke herziening van de zorgvrijstelling. De huidige zorg beperkt zich niet 
meer tot een enkel lichaam waar de aangeboden zorg zich uitsluitend richt op 
genezing en verzorging, maar ontwikkelt zich tot meer commercieel gerichte 
aanbieders van zorg in de brede zin. Steeds meer en vaker worden activiteiten al 
dan niet om economische redenen gesplitst en daarbij speelt taxplanning vaak een 
niet onbelangrijke rol. Het geschetste vergezicht van heroverweging van de 
zorgvrijstelling past bij die ontwikkelingen Zij strookt echter ook met de gedachte 
dat de vennootschapsbelasting de winst van ondernemingen belast en dat 
vrijstellingen zo min mogelijk mogen concurreren met ondernemingen die 
vennootschapsbelasting betalen.  
 
                                                
4
 Nr. CPP2009/1368M (Stcrt. 2009, 19194). 
13 
 

fiscaal vertegenwoordiger in Nederland aanstellen. Deze fiscaal vertegenwoordiger 
was dan de belastingplichtige voor de assurantiebelasting. Indien de buitenlandse 
verzekeraar zich niet aan de verplichting hield om een fiscaal vertegenwoordiger 
aan te stellen, werd de verzekeringnemer als belastingplichtige aangemerkt. Toch 
was er ook voor de verzekeraars zonder fiscaal vertegenwoordiger in Nederland een 
grote prikkel om de assurantiebelasting te betalen omdat zij niet wilden dat hun 
klanten met heffing van assurantiebelasting te maken kregen. Door een 
wetswijziging naar aanleiding van jurisprudentie is het vanaf 1 januari 2011 voor 
buitenlandse verzekeraars niet meer verplicht om een fiscaal vertegenwoordiger 
aan te stellen. Als zij geen fiscaal vertegenwoordiger in Nederland aanstellen, is de 
buitenlandse verzekeraar vanaf 2011 zelf belastingplichtig. Omdat er dan altijd een 
belastingplichtige is, kan de verzekeringnemer niet meer als belastingplichtige 
aangemerkt worden. Hierdoor is voor buitenlandse verzekeraars een prikkel 
verdwenen om juiste en volledige informatie te verschaffen aan de Nederlandse 
Belastingdienst. Bij enkele buiten de EU gevestigde verzekeraars is het verkrijgen 
van informatie om het bedrag van de assurantiebelasting vast te kunnen stellen 
zeer lastig tot zelfs onmogelijk gebleken. Concrete bedragen van de belastingfraude 
zijn niet te noemen. Tot op heden gaat het in ieder geval om relatief kleine spelers 
op de Nederlandse markt. Naast de hiervoor beschreven geconstateerde 
moeilijkheden, baart het mij ook zorgen dat verschillende advieskantoren aan de 
Belastingdienst gevraagd hebben of het klopt dat de assurantiebelasting niet meer 
geheven kan worden bij de verzekeringnemer als de buitenlandse verzekeraar de 
assurantiebelasting niet betaalt. Om deze redenen stel ik een fiscaal 
vertegenwoordiger voor buiten de EU gevestigde verzekeraars weer verplicht. 
 
7. Wet op de omzetbelasting 1968  
7.1. Delegatiebevoegdheid listinggrens  
De leden van de fracties van de PvdA en de SP vragen waarom Nederland heeft 
gekozen voor een kwartaallisting in plaats van een maandlisting. 
Nederland heeft bij de implementatie van de BTW-richtlijn 2009/117/EG twee jaar 
geleden niet gekozen voor een verplichte maandlisting voor leveringen vanuit het 
oogpunt van administratieve lasten beperking. In de afweging tussen effectieve 
fraudebestrijding versus stijging van een generieke administratieve last is 
ondermeer gekeken naar de volumes waar de fraudetransacties doorgaans op zien. 
Dat zijn geen transacties van € 100.000 per kwartaal, maar een veelvoud daarvan 
per transactie. Onder deze lage grens zou het dus vooral normale transacties 
betreffen. Het is daarom niet proportioneel om in alle gevallen een maandlisting 
voor te schrijven. Hierdoor hebben de ondernemers onder die grens de keus uit een 
maand- of kwartaallisting. Veel ondernemers hebben immers een kwartaalaangifte 
voor de btw en kunnen dan ook voor de listing bij dit tijdvak aansluiten. 
 
De leden van de fractie van de SP vragen in het licht van de fraudebestrijding of 
een maandelijkse listing of een verlaging van de grens om een listing per kwartaal 
15 
 

geheven en diende er een apart teruggaafverzoek te worden gedaan. Door deze 
wijziging hoeft er geen aangifte en verzoek om teruggaaf meer te worden gedaan. 
Bovendien is deze nieuwe regeling meer richtlijnconform.  
 
8. Wet op de belasting van personenauto’s en motorrijwielen 1992  
8.1. Buitenlandse leaseauto’s  
De leden van de fractie van de PvdA vragen of de voorgestelde regeling in de BPM 
voor buitenlandse leaseauto’s niet tot grotere bureaucratie zal leiden, en hoe de 
regeling kan worden gecontroleerd. Ingevolge een rechterlijke uitspraak wordt voor 
buitenlandse leaseauto’s in de praktijk al een vergelijkbare regeling toegepast sinds 
december 2010. De huurder van de in een ander land geregistreerde auto kan 
sindsdien direct bij de aangifte al de BPM-teruggaaf verrekenen waarop aanspraak 
bestaat bij export van de auto na afloop van de overeengekomen huurperiode. 
Deze goedkeuring wordt nu omgezet in een wettelijke regeling. Zowel in de huidige 
goedkeuring als in de voorgestelde wettelijke regeling wordt direct bij de aangifte 
een beroep gedaan op de verrekening en wordt de in totaal overeengekomen 
huurperiode opgegeven en onderbouwd met contracten. Deze handelingen, die 
noodzakelijk zijn voor een juiste toepassing van de verrekening, zijn eenvoudig in 
te passen in de normale aangifteprocedure en leiden niet tot toegenomen 
bureaucratie. De controle op de toepassing van de regeling maakt onderdeel uit 
van de controle in bredere zin op een juiste toepassing van de BPM-wetgeving. 
Daarbij kunnen de gebruikelijke controlemiddelen worden ingezet, zoals 
administratieve controles, controles langs de weg en nummerplaatherkenning. 
 
9. Wet op de motorrijtuigenbelasting 1994 
9.1. Minimumbedrag heffing bij tariefwijzigingen 
De leden van de fractie van de PvdA vragen of het feit dat bij tariefwijzigingen in de 
motorrijtuigenbelasting vooruitbetaalde bedragen van € 10 en minder niet worden 
teruggegeven ook de andere kant op werkt. Inderdaad wordt in de praktijk bij 
tariefwijzigingen uit oogpunt van een evenwichtige belastingheffing de drempel van 
€ 10 al gelijkelijk toegepast bij teruggaaf en bijheffing van motorrijtuigenbelasting. 
De wet voorziet echter voor deze situatie slechts in een minimumdrempel bij 
teruggaaf. Deze omissie wordt in het voorliggende wetsvoorstel rechtgezet door 
ook voor heffing bij tariefwijzigingen expliciet in de wet op te nemen dat bedragen 
van € 10 en minder niet worden geheven. 
 
10. Wet op de accijns / binnenlandse commerciële vluchten 
De leden van de fractie van de PvdA vragen of het niet vreemd is om oude 
vliegtuigen, die schadelijk zijn voor het milieu, een accijnsvoordeel te geven. 
De voorgestelde herinvoering van de in 2005 afgeschafte accijnsvrijstelling en 
teruggaaf voor binnenlandse commerciële vluchten is niet specifiek gericht op 
17 
 

om de overtreder alsnog een passende en geboden straf op te leggen. Het kabinet 
ziet echter voldoende aanleiding om thans voor te stellen niet alleen het instellen 
van strafvervolging voor hetzelfde feit mogelijk te maken, maar ook het opleggen 
van een vergrijpboete. Het kabinet benadrukt daarbij dat deze maatregel 
uitsluitend ziet op het niet, niet tijdig of niet volledig betalen van een 
aangiftebelasting. Alleen in deze gevallen is de omschrijving van het met een 
verzuimboete beboetbare feit gelijk aan de omschrijving van het met een 
vergrijpboete beboetbare feit.  
 
De leden van de fractie van het CDA constateren terecht dat de voorgestelde 
regeling aansluit bij artikel 255 van het WvSv. Deze aansluiting zit deels in het 
gebruik van de term "nieuwe bezwaren". De invulling van wat nieuwe bezwaren 
kunnen zijn in het voorgestelde artikel 67q, tweede lid, van de Algemene wet 
rijksbelastingen (AWR) is letterlijk overgenomen van artikel 255, tweede lid, van 
het WvSv. Het enige verschil is dat de termen in artikel 255, tweede lid, van het 
WvSv zijn vertaald naar een fiscale context. Dit houdt in dat "den verdachte" is 
vervangen door de belastingplichtige of inhoudingsplichtige, "getuigen" door derden 
en "stukken, bescheiden en processen-verbaal" door boeken, bescheiden en andere 
gegevensdragers of de inhoud daarvan. Nieuwe bezwaren voor het opleggen van 
een vergrijpboete zijn dus verklaringen van de belastingplichtige of 
inhoudingsplichtige of van derden en boeken, bescheiden en andere 
gegevensdragers of de inhoud daarvan, die later bekend zijn geworden of niet zijn 
onderzocht. De aansluiting zit daarnaast erin dat het kabinet heeft gezocht naar 
een fiscale equivalent van de rechter-commissaris, die in strafzaken de 
aanwezigheid van nieuwe bezwaren beoordeelt. Dit equivalent is de 
boetefraudecoördinator, die niet alleen over specifieke kennis van het fiscale 
boeterecht beschikt maar ook net als de rechter-commissaris op een zekere afstand 
van de concrete zaak staat.  
 
Voor wat betreft het passend zijn van het zoeken van aansluiting bij artikel 255 van 
het WvSv zijn de leden van de fractie van het CDA wellicht op het verkeerde been 
gezet. Zoals het kabinet hiervóór heeft aangegeven vindt artikel 255 van het WvSv 
sinds de invoering van de Vierde tranche Awb namelijk ook toepassing bij 
strafvervolging na een ter zake van hetzelfde feit opgelegde bestuurlijke boete.  
 
Het zal de leden van de fractie van de ChristenUnie wellicht niet verbazen dat het 
kabinet het niet met door deze leden aangehaalde deskundigen eens is dat de 
voorgestelde maatregel in strijd is met het ne-bis-in-idembeginsel. Bij het opleggen 
van een verzuimboete kan niet worden en wordt niet beoordeeld of de overtreder 
een ernstig(er) verwijt gemaakt kan worden. Dit element blijft buiten beschouwing. 
Het vervolgens opleggen van een vergrijpboete is derhalve in zoverre niet "bis". 
Daarnaast wijst het kabinet op de geringe impact van een verzuimboete in het 
bijzonder vanwege het ontbreken van het grove schuld of opzet element, de 
                                                                                                                                                   
7
 Aanhangsel van de Handelingen, nr. 2097. 
19 
 

11.2. Informatieverplichting  
De leden van de fractie van het CDA hebben een aantal vragen over de 
informatieverplichting. De informatieverplichting is de weerslag van de notie dat de 
Belastingdienst en de belastingplichtige gezamenlijk verantwoordelijk zijn voor het 
aandragen van de voor de belastingheffing relevante informatie. Van de 
belastingplichtige mag verwacht worden dat hij eigener beweging onjuistheden of 
onvolledigheden in eerder verstrekte informatie corrigeert zodra hij daarmee 
bekend is of wordt.  
 
De leden van de fractie van het CDA geven terecht aan dat de 
informatieverplichting niet uitsluitend betrekking heeft op informatie die de 
belastingplichtige na het doen van aangifte te weten komt. Bij de verklaringen 
omtrent het gebruik van de (bestel)auto staat de verplichting in beginsel los van de 
aangifte. In dat kader vragen de leden van de fractie van het CDA specifiek naar de 
IB-ondernemer. Indien deze ondernemer een verklaring uitsluitend zakelijk gebruik 
bestelauto afgeeft, is hij gehouden om deze in te trekken voordat hij met deze 
bestelauto voor privédoeleinden gaat rijden. De mededeling van de intrekking 
geschiedt lopende het belastingtijdvak vóór het doen van de aangifte. Als de 
Belastingdienst erop zou moeten wachten of deze belastingplichtige in zijn aangifte 
alsnog de bijtelling aangeeft, is een effectief toezicht op de naleving van de 
verklaring uitsluitend zakelijk gebruik bestelauto niet mogelijk. De 
informatieverplichting waarborgt hier dat de actuele "status" van de bestelauto 
bekend is. In zijn aangifte moet de IB-ondernemer vervolgens de bijtelling 
aangeven. Voor de werknemer in de loonbelasting geldt overigens een vergelijkbare 
systematiek. Ook hij moet in vergelijkbare omstandigheden mededeling doen van 
het intrekken van de verklaring. De inhoudingsplichtige moet vervolgens in de 
komende loonaangiften rekening houden met het wegens privé-gebruik van de 
bestelauto genoten voordeel. Edelweisssituaties en de suppletie omzetbelasting 
verschillen daarvan in zoverre dat de mededeling betrekking heeft op in het 
verleden reeds gedane aangiften. Voor de verplichting om mededeling te doen 
maakt dat echter niet wezenlijk uit.  
 
Tussen de gevallen waarin de informatieverplichting gaat gelden bestaan meer 
verschillen dan dat het ene geval betrekking heeft op een toekomstige gebeurtenis 
en het andere op “wijsheid achteraf”. Daarom kiest het kabinet ervoor een 
algemene verplichting op te nemen in de AWR en deze uit te werken in 
uitvoeringsbesluiten. Het kabinet kan de leden van de fractie van het CDA 
verzekeren dat bij de gemaakte keuze geen andere redenen dan van louter 
wetstechnische aard een rol gespeeld hebben. De AWR is bij uitstek de wet waarin 
algemene verplichtingen die voor meerdere belastingen gelden worden opgenomen. 
Het daarom ook daarin opnemen van de informatieverplichting leidt naar de mening 
van het kabinet tot een betere kenbaarheid dan het alternatief, het telkens 
opnemen van de informatieverplichting in de materiёle wet. Dit geldt te meer 
21 
 

informatieverplichting is niet bedoeld om een plicht tot het melden van fiscale 
constructies in het leven te roepen en leent zich daarvoor ook niet.  
 
De leden van de fractie van het CDA vragen verder naar de verhouding tussen de 
inkeerregeling en de informatieverplichting. Hierbij bestaat een onderscheid tussen 
de (bestel)autoverklaringen enerzijds en de Edelweisssituatie en de suppletie 
omzetbelasting anderzijds. De mededeling dat met een bestelauto voor 
privédoeleinden gaat worden gereden en dat met een auto meer dan 500 kilometer 
voor privédoeleinden gaat worden gereden, moet vooraf gedaan worden. Inkeer is 
daarbij niet mogelijk. Als de belastingplichtige bijvoorbeeld alsnog de verklaring 
intrekt nadat hij privékilometers met de bestelauto heeft gereden, kan hij dus 
beboet worden wegens het niet nakomen van de informatieverplichting. De enige 
"inkeer" die denkbaar is, is dat de belastingplichtige de privékilometers vervolgens 
wel juist verwerkt in de aangifte. Deze aangifte is dan juist, zodat uiteraard 
daarvoor geen boete opgelegd kan worden. Anders dan de (bestel)autoverklaringen 
zien de suppletie omzetbelasting en Edelweisssituaties op een eerder onjuist 
gedane aangifte. Bij aangiftebelastingen geldt de inkeerregeling van artikel 67n van 
de AWR niet. In het door de leden van de fractie van het CDA gegeven voorbeeld 
moet het dus gaan om een aangifte erfbelasting. Als de belastingplichtige dan niet 
direct mededeling doet van hem bekend geworden onjuistheden in die aangifte, kan 
de inspecteur een boete opleggen wegens het niet tijdig nakomen van de 
informatieverplichting, mits de inspecteur uiteraard bewijst dat dit grof schuldig of 
opzettelijk geschied is. Omdat de belastingplichtige in het gegeven voorbeeld niet 
weet dat de oorspronkelijke aangifte onjuist gedaan is, kan ter zake daarvan geen 
vergrijpboete wegens opzet opgelegd worden. De inkeerregeling speelt daarbij 
geen rol. Mocht de inspecteur wel grove schuld bij de belastingplichtige kunnen 
bewijzen, dan hangt het ervan af hoeveel tijd verstreken is sinds de onjuiste 
aangifte. Is dit minder dan twee jaar, dan blijft een vergrijpboete geheel 
achterwege. Is dit meer dan twee jaar, dan wordt de vergrijpboete gematigd. Deze 
matiging volgt overigens niet uit de wet, maar uit beleidsregels. Zoals hiervóór 
aangegeven beraadt het kabinet zich nog over het beleid met betrekking tot de 
boete bij het niet nakomen van de informatieverplichting. Het ligt echter voor de 
hand dat ook hier het wettelijk maximum van 100 percent in bepaalde 
omstandigheden gematigd wordt.  
 
In antwoord op de vraag van de leden van de fractie van het CDA naar het verschil 
in hoogte van de boete tussen de nieuwe informatieverplichting en bij inkeer merk 
ik het volgende op. Deze twee situaties zijn naar mijn mening niet met elkaar 
vergelijkbaar. Bij inkeer verstrekt de belastingplichtige alsnog de juiste en volledige 
inlichtingen, gegevens of aanwijzingen voordat de belastinginspecteur met de 
onjuistheid of onvolledigheid bekend is of zal worden. Afhankelijk van de verstreken 
tijd krijgt de belastingplichtige naar aanleiding daarvan een vergrijpboete, die 
momenteel gematigd wordt tot maximaal 30 percent van de te weinig geheven 
belasting. Als de belastingplichtige tijdig aan de informatieverplichting voldoet, 
23 
 

van de Nederlandse Orde van Executeurs, waarop de leden van de fracties van de 
PvdA en de SP een reactie gevraagd hebben, weg te nemen dan wel ten minste in 
het juiste perspectief te plaatsen.  
 
Ter zake van de aansprakelijkheid van de executeur zijn twee punten in het 
bijzonder van belang. Ten eerste is de hoofdelijke aansprakelijkheid van de 
executeur zeker niet nieuw. Voordat de aansprakelijkheid werd opgenomen in 
artikel 47 van de op 1 juni 1990 in werking getreden Invorderingswet 1990, stond 
al een vergelijkbare bepaling in artikel 72 van de Successiewet 1956. De aanpak 
van de Edelweissroute brengt geen wijziging in de aansprakelijkheidsbepaling. Een 
executeur die momenteel een aangifte erfbelasting doet waarin om welke reden 
dan ook bewust of onbewust bepaalde bestanddelen niet opgenomen zijn, kan nu 
dus ook uiteindelijk aansprakelijk gesteld worden indien de (daarover) 
verschuldigde erfbelasting niet betaald wordt. Ten tweede is het risico voor de 
executeur niet dat de erfgenamen informatie voor hem achterhouden, maar dat zij 
de verschuldigde erfbelasting niet betalen. Aansprakelijkstelling van de executeur 
komt pas aan de orde nadat de belastingschuldige in gebreke is met de betaling 
van zijn belastingschuld. De belastingschuldigen van de verschuldigde erfbelasting 
zijn in dit geval de verkrijgers, zoals de erfgenamen. Met andere woorden, een 
navorderingsaanslag erfbelasting wordt opgelegd aan de verkrijgers en invordering 
vindt bij hen plaats. Daarbij staan de ontvanger alle middelen ten dienste. Gedacht 
kan worden aan beslaglegging in het kader van de dwanginvordering, maar ook aan 
aansprakelijkstelling van de erfgenamen. Op grond van artikel 46 van de 
Invorderingswet 1990 zijn de erfgenamen namelijk aansprakelijk voor de 
verschuldigde erfbelasting zowel door de legatarissen als door de buiten Nederland 
woonachtige verkrijgers. Pas als al deze middelen geen of onvoldoende resultaat 
hebben, komt aansprakelijkstelling van de executeur in beeld.  
Het kabinet beschouwt het overigens als een positieve bijkomstigheid van de 
voorgestelde aanpak van de Edelweissroute dat executeurs zich op hun rol gaan 
beraden. Ook nu zou immers moeten gelden dat de executeur zijn benoeming niet 
aanvaardt bij twijfel over de geloofwaardigheid van de erfgenamen of de juistheid 
of volledigheid van de door hen verstrekte informatie. Anders dan de leden van de 
fractie van de ChristenUnie naar aanleiding van opmerkingen van de Vereniging van 
Estate Planners in het Notariaat veronderstellen, blijft de mogelijkheid om de 
benoeming tot executeur te weigeren straks gewoon bestaan.  
 
De leden van de fractie van de VVD vragen naar mogelijkheden in de 
privaatrechtelijke sfeer waarmee de executeur het risico op aansprakelijkstelling 
kan beperken. De suggestie van deze leden om een verklaring van de erfgenamen 
te vragen dat alle beschikbare informatie gedeeld is, raadt het kabinet de executeur 
nu ook van harte aan. Tegelijkertijd herhaalt het kabinet dat het risico voor de 
executeur niet is dat de erfgenamen informatie voor hem achterhouden, maar dat 
zij de verschuldigde erfbelasting niet betalen. Als de erfgenamen die belasting niet 
betalen, biedt een dergelijke verklaring dan ook geen vrijwaring tegen 
25 
 

Daarnaast vragen de leden van de fractie van de SP of het mogelijk is om te 
verplichten dat de executeur Nederlands is. Het kabinet ziet niet helemaal in 
waarom een in Nederland woonachtige executeur of een executeur met de 
Nederlandse nationaliteit een garantie vormt tegen het onjuist of onvolledig doen 
van de aangifte erfbelasting door deze executeur. Hoe dat ook zij, het stellen van 
eisen aan de nationaliteit of de woonplaats is naar de mening van het kabinet niet 
mogelijk. Voor zover de executeur zijn taken verricht in het kader van het 
uitoefenen van een beroep, zoals bijvoorbeeld de notaris, is het in strijd met de 
vrijheid van dienstverlening deze eisen te stellen (artikel 56 VWEU). Voor zover de 
executeur zijn taken niet in het kader van het uitoefenen van een beroep verricht, 
bijvoorbeeld omdat hij het als familielid of vriend doet, is het in strijd met het 
algemene verbod op discriminatie naar nationaliteit in artikel 18 VWEU. 
 
Zoals de leden van de fractie van de SP terecht constateren is een belangrijk 
onderdeel van de aanpak van de Edelweissroute dat de heffingsrechten over niet-
aangegeven zwart vermogen niet verloren gaan. Dit vergt dat ook na langere tijd 
deze heffingsrechten geformaliseerd kunnen worden en dat dus ten minste het 
testament en de eventuele oorspronkelijk aanslag of aanslagen bewaard zijn. De 
bewaartermijnen voor de Belastingdienst staan daaraan niet in de weg. Dit zijn 
immers minimum termijnen. De Belastingdienst zal er dan ook zorg voor dragen 
dat het benodigde materiaal voor navordering na langere tijd nog steeds aanwezig 
is.  
 
12. Invorderingswet 1990 
12.1. Verbreding inzet automatische nummerplaatherkenning 
De leden van de fractie van de PvdA hebben enkele vragen over de maatregelen in 
het kader van de automatische nummerplaatherkenning. Allereerst wordt gevraagd 
hoe de verbreding van de inzet van het instrument van de automatische 
nummerherkenning in de praktijk gestalte zal krijgen en welk effect van deze 
maatregel wordt verwacht. In de memorie van toelichting is erbij stil gestaan dat er 
jaarlijks een grote stroom dwangbevelen is die onbetaald blijft. Omdat overdag 
vaak niemand thuis te treffen is, heeft de Belastingdienst behoefte aan meer 
eigentijdse instrumenten om op een efficiënte manier deze beslagopdrachten ten 
uitvoer te leggen. Het voorstel voorziet in deze behoefte. Een niet onbelangrijk 
neveneffect van de maatregel bestaat erin dat van de ANPR-aanpak een 
preventieve werking uitgaat. Wanneer op het verzenden van de 
betalingsherinnering en de aanmaning en op de betekening van het dwangbevel 
niet wordt gereageerd, zal de belastingdeurwaarder overgaan tot tenuitvoerlegging 
van het dwangbevel. Het voorstel voorziet in de inbeslagneming van een voertuig 
waarvan het kenteken op naam van de belastingschuldige staat. De uitvoering 
vindt meestal plaats in de vorm van een gecombineerde handhavingsactie van 
politie, Belastingdienst en eventueel andere overheidsdiensten. In het kader van 
zo’n actie levert de Belastingdienst een bestand aan van uitsluitend 
27 
 

kentekengegevens van personen van wie een belastingschuld onbetaald is 
gebleven. Indien een voertuig wordt staande gehouden met een op de lijst 
voorkomend kenteken, kunnen de bevoegdheden in het voorgestelde artikel 18, 
tweede tot en met vijfde lid, van de Invorderingswet 1990 worden ingezet. Een 
situatie waarin "no-hits" zouden moeten worden vernietigd, doet zich 
eenvoudigweg niet voor omdat kentekens die niet op de eerdergenoemde lijst 
voorkomen niet worden geregistreerd. De hiervoor geschetste aanpak voldoet 
overigens aan het in de Richtsnoeren geformuleerde uitgangspunt dat er een 
directe actie plaatsvindt naar aanleiding van een hit. 
 
12.2. Eén bankrekeningnummer 
De leden van de fracties van de PvdA en het CDA geven aan bezwaar te hebben 
tegen het wegvallen van de mogelijkheid om de huurtoeslag of de 
kinderopvangtoeslag rechtstreeks over te laten maken aan de woningcorporatie, 
respectievelijk de kinderopvanginstelling. Zij vrezen dat dit tot incassoproblemen 
zal leiden. Gevraagd wordt of het kabinet mogelijkheden ziet om dit te voorkomen, 
bijvoorbeeld door een bestand van vertrouwde rekeningnummers van vertrouwde 
instituten op te zetten. De leden van de fractie van de PvdA wijzen in dit verband 
op de problemen die zouden kunnen ontstaan als mensen die van een 
schuldhulptraject gebruik maken voortaan de toeslagen op eigen rekening 
uitbetaald krijgen. In dit wetsvoorstel wordt aan de invoering van het ene 
bankrekeningnummer de verplichting gekoppeld dat die rekening op naam van de 
belanghebbende staat. Doel hiervan is om het risico te verkleinen dat de 
belastingteruggaaf of toeslag terecht komt bij iemand die er geen recht op heeft. 
De inmiddels door de Belastingdienst getroffen maatregelen tegen systeemfraude 
zullen nog meer effect gaan krijgen door de tenaamstellingsverplichting. Een 
uitzondering op de tenaamstellingsverplichting vormt dan ook een risico voor de 
fraudebestrijding, omdat de Belastingdienst de uitbetaling dan niet meer kan 
controleren. Daarnaast is er een beheersmatig risico verbonden aan het gebruik 
van meer dan één rekeningnummer per belanghebbende, te weten de toename van 
de complexiteit van het centraal rekeningnummerbestand van de Belastingdienst. 
Dit risico is erin gelegen dat er sneller uitbetalingsfouten kunnen plaatsvinden. Dit 
laatste, in combinatie met een toename van de onderhoudskosten van het centraal 
rekeningnummerbestand, betekent dat er een aanzienlijk kleinere besparing op de 
uitvoeringskosten zal worden gerealiseerd dan in het wetsvoorstel is geraamd. Het 
is zelfs niet ondenkbaar dat hier een toename van de uitvoeringskosten uit zou 
kunnen voortvloeien. Bij het zoeken naar oplossingen voor situaties waarin het 
gebruik van één rekeningnummer op naam van belanghebbende tot problemen 
voor de betrokken partijen leidt, zou ik dan ook een onderscheid willen maken 
tussen uitzonderingen op de tenaamstellingsverplichting en uitzonderingen op het 
één-rekeningnummerprincipe. Een combinatie van beide uitzonderingen is 
fraudegevoelig en uitvoeringstechnisch complex, zoals bij betaling van toeslagen 
rechtstreeks aan een kinderopvanginstelling of woningcorporatie op basis van een 
29 
 

instituten nooit kunnen worden gerealiseerd zonder vorm van aansprakelijkheid van 
die derde voor terugvorderingen uit hoofde van de ontvangen toeslag. 
 
De leden van de fractie van de PVV geven aan zich te kunnen vinden in de 
voorgestelde regeling inzake het ene bankrekeningnummer. Zij vinden het echter 
ongewenst dat voor zelfstandige ondernemers de privérekening voor teruggaven 
inkomstenbelasting en de zakelijke bankrekening voor teruggaven omzetbelasting 
door elkaar heen zouden gaan lopen. Hetzelfde geldt voor een eenmanszaak met 
personeel waar voor loonheffing verschuldigd is. Ik kan de leden van fractie van de 
PVV geruststellen. Het kabinet heeft gekeken naar de effecten die het gebruik van 
één bankrekening zou hebben voor de administratieve lasten. In het wetsvoorstel is 
dan ook voorzien in de mogelijkheid om voor teruggaven omzetbelasting een 
afzonderlijk rekeningnummer te gebruiken naast het rekeningnummer voor de 
teruggaven inkomstenbelasting en toeslagen. Overigens moet dit rekeningnummer 
wel op naam van de belastingplichtige staan. De loonheffing valt overigens buiten 
het bereik van de verplichting tot het gebruik van één bankrekeningnummer. Ook 
dit heeft te maken met de effecten die het gebruik van één rekeningnummer zou 
hebben voor de administratieve lasten. 
 
In het kader van één bankrekeningnummer stellen de leden van de fracties van het 
CDA en de SP vragen over de koppeling tussen de naam van de belastingplichtige 
en zijn rekeningnummer. Zoals hiervoor in de antwoorden op de vragen van de 
leden van de fracties van de PvdA en het CDA is aangegeven, heeft dit onderdeel 
van het wetsvoorstel als doel het verkleinen van het risico dat de uitbetaling van 
een belastingteruggaaf of toeslag terecht komt bij iemand die er geen recht op 
heeft. Om ervoor te zorgen dat de uitbetaling ook daadwerkelijk bij de 
rechthebbende komt, moet dat rekeningnummer ook op diens naam staan. Dit als 
reactie op de vraag van de leden van de fractie van de SP naar de redenen waarom 
het kabinet besloten heeft om te gaan werken met één bankrekeningnummer op 
naam van de belanghebbende. 
 
De leden van de fractie van het CDA vragen wanneer de Belastingdienst de 
koppeling kan maken tussen de naam van de belastingplichtige en zijn 
rekeningnummer. Na aanvaarding van de nieuwe regeling inzake één 
bankrekeningnummer door de Staten-Generaal, zal de Belastingdienst een 
database gaan opstellen van deze rekeningnummers en zich er daarbij van 
vergewissen dat die rekeningnummers ook op naam staan van de desbetreffende 
belanghebbende.  
 
Als eerste stap zal de groep belanghebbenden die in het centraal 
rekeningnummerbestand meer dan één rekeningnummer hebben voor de 
verschillende belastingmiddelen en toeslagen, worden benaderd met de vraag om 
aan te geven welk rekeningnummer door de Belastingdienst moet worden gebruikt. 
Van de resterende groep belanghebbenden zal de Belastingdienst het aanwezige 
31 
 

fractieleden aan de orde stellen van een andere aard dan de uitstelfaciliteit in de 
Invorderingswet 1990. De vragen van de leden van de fractie van de ChristenUnie 
zijn tevens onderwerp van de op 22 juli 2011 ingezonden vragen van de leden 
10
Omtzigt en Ormel aan de Staatssecretaris van Financiën. Ik verwijs de leden van 
de fractie van de ChristenUnie dan ook naar de beantwoording van die vragen die 
18 oktober jl. aan de Tweede Kamer zijn gezonden. 
 
12.4. Conserverende aanslag pensioen/lijfrente bij emigratie 
Naar aanleiding van de voorgestelde maatregel inzake de conserverende aanslag 
pensioen en lijfrente bij emigratie vragen de leden van de fractie van de PvdA om 
een indicatie van de omvang van de belastingderving als gevolg van 
pensioenemigratie. De uitsteltermijn van tien jaar zoals die in Invorderingswet 
1990 is opgenomen voor de genoemde conserverende aanslagen, voorkomt in 
belangrijke mate dat afkoop van pensioen of lijfrente na emigratie fiscaal lucratief 
is. Tegelijkertijd deelt het kabinet de wens van de leden van de fractie van de PvdA 
om zich de heffingsbevoegdheid over pensioen- en lijfrenteuitkeringen ook na 
emigratie zoveel mogelijk voor te behouden. Het fiscaal verdragsbeleid van het 
11
kabinet is daarom ook hierop gericht. Tegelijkertijd vragen 
verdragsonderhandelingen de nodige tijd. In die periode blijft derhalve nodig de 
fiscale regelgeving voor conserverende aanslagen EU- en verdragsproof te houden. 
12
Ook de thans voorgestelde maatregel voorziet daarin. Op 18 oktober jl. is aan de 
Tweede Kamer een brief verzonden naar aanleiding van een aantal moties dat werd 
ingediend tijdens het voortgezet algemeen overleg op 28 juni 2011 over de Notitie 
Fiscaal Verdragsbeleid 2011. In één van de moties werd verzocht te rapporteren 
over de omvang van de misgelopen en nog mis te lopen belastinginkomsten als 
gevolg van pensioenemigratie. Uit het antwoord in de brief blijkt dat weliswaar 
bekend is welk bedrag aan pensioenuitkeringen jaarlijks aan niet-ingezetenen 
wordt overgemaakt. Het gaat daarbij om € 0,8 mld. aan pensioenuitkeringen in de 
e e
2 en 3 pijler. Om meerdere redenen kan daaruit echter geen raming worden 
afgeleid van de belastingderving die met pensioenemigratie gemoeid is. Voor de 
genoemde redenen zij verwezen naar de betreffende brief. 
 
13. Algemene wet inkomensafhankelijke regelingen  
13.1. Verhoging boetes 
De leden van de fractie van de PvdA vragen of er voldoende garantie is dat mensen 
die te goeder trouw de gegevens te laat aanleveren, gevrijwaard blijven van 
boetes. In de artikelen 40 en 41 van de Algemene wet inkomensafhankelijke 
regelingen (Awir) staan ook op dit moment al de boetebepalingen voor 
inkomensafhankelijke regelingen. Het kabinet stelt voor om de maximale bedragen 
voor de boetes te verhogen. Het eigenlijke verzuim of vergrijp waarvoor de boete 
                                                
10
 Vragen van de leden Omtzigt en Ormel (CDA) aan de Staatssecretaris van Financiën, nr. 2011Z15731 (ingezonden 22 juli 2011). 
11
 Notitie Fiscaal Verdragsbeleid 2011, bijlage bij Kamerstukken II 2010/11, 25 087, nr. 7. 
12
 Brief met kenmerk IFZ 2011/570U. 
33 
 

 
13.2.1. 10%-regeling 
De leden van de fractie van het CDA vragen zich af waarom het kabinet van mening 
is dat geen rekening gehouden hoeft te worden met de wijziging van de 
draagkracht en vragen daarnaast of het kabinet bereid is om de 10%-regeling in 
stand te laten. Het kabinet stelt voor om de 10%-regeling af te schaffen omdat de 
regeling zeer complex is, zowel om uit te voeren voor de Belastingdienst als om te 
begrijpen voor toeslaggerechtigden. Daarnaast is de regeling voor een groot deel 
van de gevallen, namelijk voor de overlijdensgevallen in partner- of 
medebewonerssituaties niet meer nodig, nu het kabinet tevens voorstelt om het 
herleiden bij overlijden in deze situaties te schrappen. Het afschaffen van de 10%-
regeling leidt ertoe dat in scheidingsgevallen geen beroep meer gedaan kan worden 
op deze regeling. Het kabinet acht dit echter gezien de aanzienlijke 
vereenvoudiging die er op treedt en de combinatie met het voor deze situatie 
afschaffen van het herleiden bij het overlijden een proportionele maatregel.  
 
13.3. Fictie bij ontbrekende inkomensgegevens  
De leden van de fractie van de SP vragen of er een kans bestaat dat burgers meer 
geld krijgen dan waar ze recht op hebben wanneer ze geen inkomensgegevens 
aanleveren, maar wel degelijk een inkomen hebben, anders gezegd of er een kans 
op fraude is wanneer met fictie wordt gewerkt. Kort gezegd wordt de kans op 
fraude bij toepassing van de fictie niet groter of kleiner dan thans het geval is. De 
fictie maakt het mogelijk tijdig een toeslag toe te kennen, maar laat de 
mogelijkheid open dat als er alsnog een inkomen beschikbaar komt de eventueel 
ten onrechte uitbetaalde toeslag kan worden teruggevorderd. Voor de goede orde 
schets ik kort het proces rond de toepassing van inkomensgegevens. Bij de 
aanvraag van een toeslag moet de aanvrager een schatting van zijn actuele 
inkomen geven. Als iemand aangeeft geen inkomen in dat jaar te verwachten en de 
Belastingdienst geen aanleiding heeft hieraan te twijfelen, wordt er vooralsnog 
vanuit gegaan dat de aanvrager geen inkomen heeft en op basis daarvan een 
voorschot gegeven. Het geschatte inkomen uit de aanvraag gaat naar de 
basisregistratiehouder van de basisregistratie inkomen, de inspecteur, die zo nodig 
het geschatte inkomen onderzoekt. Na afloop van het jaar vindt de definitieve 
toekenning plaats, niet op basis van de geschatte inkomen door de aanvrager, 
maar op basis van de meest recente informatie uit de basisregistratie inkomen of 
het vastgestelde niet in Nederland belastbare inkomen. Als er op dat moment geen 
inkomen is, wordt toegekend alsof het inkomen nihil is. Mocht later de 
Belastingdienst/Toeslagen alsnog van de inspecteur een inkomen van de aanvrager 
ontvangen dan wordt de toegekende toeslag automatisch herzien en wordt zo nodig 
het ten onrechte uitbetaalde bedrag teruggevorderd.  
 
35 
 

15. Provinciale opcenten 
De leden van de fractie van de PVV en de leden van de fractie van de SP plaatsen 
kanttekeningen bij het voorstel van het kabinet om het door provincies te heffen 
aantal opcenten motorrijtuigenbelasting met ingang van 1 januari 2012 te 
14
maximeren op 105%. De leden van de fractie van de PVV bepleiten concreet het 
maximum vast te stellen op 80% in plaats van 105%. Ook de leden van de fractie 
van de SP vragen of het maximum niet lager vastgesteld zou moeten worden en 
vragen het kabinet daarnaast om een overzicht van de door de verschillende 
provincies geheven provinciale opcenten. Aanscherping van de normering van de 
provinciale opcenten motorrijtuigenbelasting vloeit voort uit de gemaakte afspraak 
in het Regeer- en Gedoogakkoord. De concrete uitwerking van deze afspraak, 
opgenomen in onderhavig wetsvoorstel, maakt onderdeel uit van de tussen rijk en 
medeoverheden gemaakte bestuursafspraken 2011-2015. Als de wet niet zou 
worden gewijzigd, zou op 1 april 2012 het wettelijk maximum voor de opcenten 
geen 105% maar 123% bedragen. De potentiële ruimte voor provincies om hun 
opcenten te verhogen wordt door het voorstel van het kabinet dus aanzienlijk 
ingeperkt. Daarnaast wordt het nieuwe wettelijke maximum van 105% voortaan 
jaarlijks alleen nog maar geïndexeerd met de tabelcorrectiefactor (inflatiecorrectie). 
Ook dit leidt tot een beperking van de toekomstige ruimte voor provincies om hun 
opcenten te verhogen. Voorts is in de reeds aangehaalde bestuursafspraken 2011-
2015 tussen rijk en provincies opgenomen, dat bij de jaarlijkse verhoging van de 
provinciale opcenten terughoudendheid wordt betracht. Indien de feitelijke stijging 
van de provinciale opcenten hoger is dan op basis van een terughoudend beleid 
mag worden verwacht zal hierover bestuurlijk overleg plaatsvinden. Verlaging van 
het maximum naar 80% zou betekenen dat een aantal provincies gedwongen wordt 
hun opcenten te verlagen. Voor bijvoorbeeld de provincie Zuid-Holland, die thans 
op een percentage zit van 95%, zou dat een derving aan inkomsten betekenen van 
circa € 50 miljoen. Mede bezien in het licht van het totaal aan financiële afspraken 
dat met de provincies is gemaakt in het kader van de bestuursafspraken 2011-2015 
acht het kabinet de voorgestelde aanscherping van de normering van de provinciale 
opcenten motorrijtuigenbelasting passend en adequaat. De keuze voor een lager 
maximum dan 105% zou beteken dat ook de andere gemaakte afspraken met 
provincies (en daarmee het realiseren van de benodigde bezuinigingen) weer op 
losse schroeven komen te staan. Het kabinet acht dat niet verantwoord. 
 
Onderstaand treft u het door de leden van de fractie van de SP gevraagde overzicht 
van het in 2011 door provincies geheven aantal provinciale opcenten 
motorrijtuigenbelasting en de (geraamde) opbrengst daaruit. 
 
                                                
14
 Ter verduidelijking: provincies mogen dan aan opcenten maximaal 105% van het MRB tarief (zoals dat luidde op 1 april 1995) heffen. 
37 
 

17. Overig 
 
Reactie KNB en EPN 
De leden van de fractie van de ChristenUnie vragen om een reactie op de 
genoemde punten in de brieven van het Koninklijk Notarieel Broederschap (KNB) en 
de Estate Planners Nederland (EPN). De onderwerpen in de brief van de KNB zijn in 
het voorgaande al aan de orde geweest. Hierna is een reactie opgenomen op twee 
punten in de brief van de EPN waarop in het voorgaande nog is niet ingegaan.  
 
De EPN vraagt hoe bij de invoering van één bankrekeningnummer wordt omgegaan 
met belastingteruggaven ten behoeve van een overleden belastingschuldige onder 
de nieuwe regeling. De EPN wijst in dit verband op de bestaande praktijk waarbij 
rekeningen van overleden belastingschuldigen (waarover de notaris de beschikking 
heeft) zo snel mogelijk na het overlijden worden opgeheven, waarna de saldi 
worden overgeboekt naar de derdengeldenrekening van de notaris. Bij een 
derdengeldrekening is geen sprake van een rekening die op naam van de inmiddels 
overleden belanghebbende staat. In zoverre voldoet zo’n rekening niet aan de eisen 
van de nieuwe regeling. Wel is het zo dat een notaris (of een ander die als 
executeur optreedt) doorgaans de beschikkingsbevoegdheid heeft over de 
bankrekening van de overledene. Er lijkt daarom geen noodzaak om hiervoor een 
uitzondering te regelen. Met de vraagstellers ben ik het eens dat uitbetaling op een 
eigen rekening van een gemachtigde of wettelijk vertegenwoordiger niet gewenst 
is. 
 
Voorts vraagt de EPN of de bevoegdheid tot navordering over buitenlandse 
vermogensbestanddelen ook gaat gelden voor nalatenschappen die vóór 1 januari 
2012 zijn opengevallen. Die vraag kan bevestigend worden beantwoord. De intentie 
daartoe blijkt uit de toelichting op het aangenomen amendement van de leden 
Bashir en Braakhuis, waarmee genoemde bevoegdheid in de AWR is opgenomen. In 
die toelichting maken deze leden melding van het feit dat met de onbeperkte 
navorderingsbevoegdheid ook nalatenschappen waarbij in de afgelopen twaalf jaar 
gebruik is gemaakt van de edelweissroute, of geprobeerd is gebruik te maken van 
deze route ter ontwijking van de erfbelasting alsnog onder de belastingplicht 
15
worden gebracht. 
 
Reactie NOB 
Hierna wordt, zoals verzocht door de leden van de fractie van het CDA, gereageerd 
op de punten in het NOB-commentaar die op dit wetsvoorstel betrekking hebben en 
in het voorgaande nog niet aan de orde zijn geweest. 
 
                                                
15
 Kamerstukken II 2010/11, 32 505, nr. 27. 
39 
 

gedwongen tot medewerking aan het verzamelen van bewijs tegen zichzelf. Dit 
zogenaamde nemo-teneturbeginsel kan de vorm aannemen van een zwijgrecht. 
Artikel 67q van de AWR strijdt met geen van beide. Er wordt immers niet meer of 
minder bepaald dan dat verklaringen van de belastingplichtige of 
inhoudingsplichtige aangemerkt kunnen worden als nieuwe bezwaren. Het artikel 
roept geenszins een verplichting in het leven om te verklaren. 
 
Informatieverplichting 
In zijn commentaar stelt de NOB nog een aantal aanvullende vragen over de 
informatieverplichting. Deze zijn deels van wetstechnische aard en hebben voor het 
andere deel betrekking op de suppletie omzetbelasting.  
 
De NOB vraagt naar de plaatsing in de wet van de voorgestelde 
informatieverplichting. Het kabinet kan begrijpen dat het NOB voorstelt om de 
bestuurlijke boete op te nemen in hoofdstuk VIIIA van de AWR. Om reden van de 
zo-even genoemde kenbaarheid is de boetebepaling evenwel opgenomen in 
hetzelfde artikel als de verplichting zelf. De plaatsing van die verplichting in 
hoofdstuk II van de AWR benadrukt dat de verplichting – evenals de aangifte – ziet 
op het verzamelen van de initiële gegevens die nodig zijn voor het bepalen van de 
belastingschuld.  
 
De NOB constateert terecht dat niet is voorzien in een afwijkende 
inwerkingtredingsbepaling voor de informatieverplichting. Dit is niet nodig dan wel 
niet wenselijk. De informatieverplichting gaat gelden in vier gevallen, namelijk bij 
de verklaring geen privé-gebruik, bij de verklaring uitsluitend zakelijk gebruik 
bestelauto, voor suppleties omzetbelasting en in Edelweisssituaties. De verplichting 
tot het doen van mededeling van het (laten) intrekken van de eerstgenoemde 
verklaringen geldt op grond van het wetsvoorstel Wet uitwerking autobrief voor 
tijdvakken die aanvangen op of na 1 januari 2012. De informatieverplichting van 
artikel 10a van de AWR kan dan ook niet verder terugwerken. In Edelweisssituaties 
is sprake van fraudebestrijding. Een afwijkende inwerkingtredingsbepaling zou hier 
bewerkstelligen dat "oude" fraudegevallen niet gemeld zouden moeten worden. Dit 
is uiteraard niet de bedoeling. Bij suppleties omzetbelasting geldt dat ook nu al zo’n 
600.000 suppleties gedaan worden. Het fenomeen is voor de praktijk zeker niet 
nieuw. Als de voorgestelde regeling alleen zou gelden voor bijvoorbeeld tijdvakken 
die aanvangen op of vanaf 2011 of zelfs 2012 wordt een belastingplichtige die over 
meerdere jaren suppleert met verschillende situaties geconfronteerd. Dit is 
ongewenst. Om die reden kiest het kabinet ervoor de regeling te laten gaan gelden 
voor alle suppleties die vanaf 1 januari 2012 gedaan kunnen en moeten worden, 
ongeacht het tijdvak waarop de suppletie betrekking heeft.  
 
Over de suppletie omzetbelasting merkt het kabinet nog het volgende op. Onder de 
informatieverplichting moet de belastingplichtige bij wijze van suppletie de juiste en 
volledige inlichtingen, gegevens of aanwijzingen te verstrekken zodra hij 
41 
 

dient hij echter ook opzet of grove schuld aan te tonen. De aanwezigheid van opzet 
of grove schuld onderscheidt bovendien de lichte gevallen van de 
belastingplichtigen die moedwillig getracht hebben om de verschuldigde belasting 
te ontduiken. Anders dan de NOB ziet het kabinet geen enkele aanleiding om in 
gevallen waarin een belastingplichtige opzettelijk of grof schuldig zijn 
informatieverplichting niet nakomt én opzettelijk of grof schuldig zijn 
betaalverplichting niet nakomt wettelijk één van beide vergrijpboeten te matigen. 
Van een dubbele beboeting is geen sprake. Zoals eerder is aangegeven op vragen 
van de leden van de fractie van het CDA zijn het niet nakomen van de 
informatieverplichting en het niet nakomen van de betaalverplichting wezenlijk 
verschillende gedragingen, die in de tijd uit elkaar (kunnen) liggen en ook niet uit 
elkaar voortvloeien. 
 
18. Artikelsgewijze toelichting 
De leden van de fractie van de SP vragen zich af hoeveel vennootschapsbelasting is 
misgelopen omdat Ultra Centrifuge Nederland N.V. (UCN N.V.) per abuis niet is 
toegevoegd aan de lijst van belastingplichtige overheidsbedrijven. Voorts vragen zij 
of deze belasting met terugwerkende kracht nog wordt geïnd. UCN N.V. is met 
terugwerkende kracht tot en met 26 november 2009 toegevoegd aan de lijst van 
belastingplichtige overheidsbedrijven. Dit betekent dat UCN N.V. altijd 
belastingplichtig is gebleven waardoor er geen sprake kan zijn van misgelopen 
belasting. 
 
 
De Staatssecretaris van Financiën, 
 
 
 
 
mr. drs. F.H.H. Weekers 
43 
 

