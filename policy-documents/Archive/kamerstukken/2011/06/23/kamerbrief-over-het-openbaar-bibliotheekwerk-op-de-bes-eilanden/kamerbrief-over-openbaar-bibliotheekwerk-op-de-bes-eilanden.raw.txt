1 
 
 
> Retouradres Postbus 16375 2500 BJ  Den Haag 
 Rijnstraat 50 
 
Den Haag 
De voorzitter van de Tweede Kamer der Staten-Generaal 
Postbus 16375 
Postbus 20018 
2500 BJ  Den Haag 
www.rijksoverheid.nl 
2500 EA  DEN HAAG 
 
    
Onze referentie 
291587 
  
Uw brief van 
1 februari 2011 
  
Uw referentie 
2011Z01914/2011D04826 
  
 
 
Datum  22 juni 2011  
Betreft Openbaar bibliotheekwerk op de BES-eilanden 
 
 
 
Op 3 januari 2011 heeft mevrouw Ploeg, hoofd van de openbare bibliotheek St. 
Eustatius, mede namens de openbare bibliotheken in Bonaire en Saba de situatie 
van het openbare bibliotheekwerk op de BES-eilanden onder uw aandacht 
gebracht. Met uw brief van 1 februari 2011 heeft u mijn reactie op deze brief 
gevraagd. Graag voldoe ik aan uw verzoek. Omdat ik – mede op basis van de 
achterliggende stukken – besloten heb de eilandbesturen een aanbod te doen 
voor de opbouw van het bibliotheekwerk, heeft mijn reactie enige tijd gevergd.  
 
Achtergronden  
Vanaf 10 oktober 2010 bezitten de eilanden Bonaire, St. Eustatius en Saba de 
status van openbaar lichaam van Nederland. Binnen deze bestuurlijke structuur 
behoort het openbare bibliotheekwerk tot de verantwoordelijkheid van de 
eilandbesturen. Voor de uitvoering van hun taken ontvangen zij een uitkering uit 
het BES-fonds. Zij kunnen daarbij eigen prioriteiten stellen. Dit betekent dat de 
eilandbesturen bepalen welk niveau van bibliotheekwerk gewenst is.  
 
De drie eilanden hebben, zoals mevrouw Ploeg in haar brief meldt, elk een 
openbare bibliotheek, maar het niveau daarvan ligt aanzienlijk lager dan het 
gangbare niveau in Nederland. Het verschil betreft alle dimensies van het 
bibliotheekwerk: huisvesting, collectie, personeel, digitaal aanbod. Vorig jaar is 
door mijn voorganger onderzocht of er mogelijkheden zijn deze bibliotheken 
binnen bestaande regelingen te ondersteunen. De enige subsidieregeling op dat 
moment was de Regeling aansluiting op de digitale bibliotheek. Op grond van 
deze regeling kunnen bibliotheken voor een bijdrage in aanmerking komen, indien 
zij zich aansluiten op de landelijke digitale openbare bibliotheek. Op formele en op 
inhoudelijke gronden vielen de bibliotheken op de BES-eilanden buiten de 
reikwijdte van deze regeling. Formeel, omdat deze regeling voor 10 oktober 2010 
van kracht is geworden. Inhoudelijk, omdat een aanzienlijke mate van 
digitalisering nodig is om de beoogde aansluiting te kunnen realiseren. De 
bibliotheken op de BES-eilanden functioneren nog niet op dat niveau. 
   
a 
 
Pagina 1 van 2 
 
 
 

