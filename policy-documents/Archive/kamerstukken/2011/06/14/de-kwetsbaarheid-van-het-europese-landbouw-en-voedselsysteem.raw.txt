 
 
 
 
 
 
> Retouradres POSTBUS 20401 2500 EK  DEN HAAG 
Directie Internationale Zaken 
  
  
De Voorzitter van de Tweede Kamer 
Prins Clauslaan 8  
2595 AJ  DEN HAAG 
der Staten-Generaal 
POSTBUS 20401 
Postbus 20018 
2500 EK  DEN HAAG 
2500 EA  DEN HAAG 
www.rijksoverheid.nl/eleni 
  
  
  
  
  
Onze referentie 
  
211231 
  
Bijlagen 
  
1 
  
 
Datum 
14 juni 2011 
 
Betreft De kwetsbaarheid van het Europese landbouw- en voedselsysteem 
 
 
 
 
Geachte Voorzitter, 
 
Het Platform Landbouw, Innovatie en Samenleving (LIS) zond mij het rapport ‘De 
kwetsbaarheid van het Europese landbouw- en voedselsysteem voor calamiteiten 
en geopolitiek (2011 – 2020)’ toe. U vroeg mij mijn reactie op dit rapport aan u te 
doen toekomen. Deze brief bevat mijn reactie op genoemd rapport. 
 
In de eerste plaats wil ik mijn erkentelijkheid uitspreken voor het rapport. Ik zie 
het als een consciëntieuze beschouwing van de kwetsbaarheden van het 
Nederlandse, Europese, maar ook mondiale voedselsysteem. Immers, zo blijkt ook 
weer uit dit rapport: ontwikkelingen in de wereld, in Europa en in Nederland zijn 
ten nauwste met elkaar verbonden. Toenemende globalisering in samenhang met 
geopolitieke ontwikkelingen zijn van belang voor Nederland als handelsland.  
 
Het rapport maakt een selectie uit mogelijke rampscenario’s die de Europese en 
Nederlandse landbouw zouden kunnen treffen. De selectie is gemaakt op basis 
van de impact van de potentiële calamiteiten. Meest desastreus zijn het stilvallen 
van de soja-import, de grootschalige uitbraak van een dierziekte door bijvoorbeeld 
bioterrorisme, misoogsten van voerdergewassen en gras door droogte en een 
grote vulkaanuitbarsting.  
 
Deze brief bevat een reactie op hoofdlijnen op het rapport. In de bijlage ga ik 
 
concreter in op de negentien adviezen die het rapport aan mij adresseert. De kern 
van mijn reactie is dat ik het van belang vindt dat het rapport de bewustwording 
over dreigingen die er zijn, zeker als het gaat om voedsel, in beeld brengt. Het is 
niet voor niets dat in het kader van de Strategie Nationale Veiligheid gekeken 
wordt naar onzekere ontwikkelingen die de maatschappij kunnen ontwrichten, ook 
 
als het gaat om voedsel.   
 
Naast deze waardering voor het rapport, wil ik tegelijkertijd zeggen dat ik ook 
vragen heb. Die hebben vooral te maken met de grote mate van onzekerheid van 
de risico’s in relatie tot het beleid dat de overheid zou kunnen ontwikkelen om die 
risico’s af te wenden.  
 
  Pagina 1 van 11 
 
  
 

 
  
 
 
Directie Internationale Zaken 
Bijlage 
 
 
 
In deze bijlage bij mijn reactie op hoofdlijnen volg ik nu specifiek de negentien 
 
adviezen uit het rapport (p. 126 – 135). 
14 juni 2011 
 
Onze referentie 
1. Het advies om het Gemeenschappelijk Landbouwbeleid (GLB) te 
211231 
veranderen in een Gemeenschappelijk Landbouw- en Voedselbeleid deel ik 
 
niet. Die naam heeft het nooit gehad, ook niet als uitdrukking van het 
 
streven naar een situatie van Europese voedselzekerheid dat aan dit 
 
beleidsterrein ten grondslag ligt. En de voedselzekerheid is nu zeker niet 
in het geding vanuit het oogpunt van de beschikbaarheid van voedsel. 
 
2. Terecht is het advies om in het GLB de doelstellingen voorop te stellen. In 
de uiteenzetting van mijn visie op de toekomst van het GLB heb ik in 
navolging van de SER voedselzekerheid een ‘systeemverantwoordelijkheid’ 
van de overheid genoemd (TK 28625 nr. 117). De conclusie in het rapport 
is juist dat eerder lage dan hoge prijzen uitgangspunt zijn geweest van 
beleid. In die zin is er sprake van een veranderde situatie nu we te maken 
hebben met hoge prijzen. In WTO-verband geldt dat eerder 
exportsubsidies een probleem vormden, terwijl nu exportbelemmeringen 
met het oog op voedselzekerheid als probleem zijn aan te merken. 
 
Ik ben het eens met het advies dat waar mogelijk het Europese en 
Nederlandse beleid moeten pogen de veerkracht te vergroten. Wat ziekten 
en plagen betreft, die – het rapport noemt dat niet – ook in belangrijke 
mate aan klimaatverandering toegeschreven kunnen worden, kan de 
waakzaamheid niet groot genoeg zijn. Wat het voorkomen van een 
bioterroristische aanslag betreft, neemt het ministerie van EL&I zijn 
verantwoordelijkheid in nauwe afstemming met de NCTb en collega-
departementen. Zie verder onder 10. 
 
Beleid op het gebied van de toegankelijkheid van voedsel (bijvoorbeeld 
voor stadsbewoners in de minst welvarende EU-lidstaten) lijkt mij, zoals 
het rapport ook ergens suggereert, vooral sociaal beleid te zijn. 
 
3. Terecht noemt het rapport dat marktfalen zich kan voordoen. Het is van 
belang zich daarvan bewust te zijn. De keerzijde is dat belemmeringen 
van vrijhandelsverkeer mede een bron kunnen vormen van 
voedselonzekerheid. Een te sterke voorzorg en daaruit voortvloeiende 
voorzieningen en reguleringen kunnen gemakkelijk prikkels uit de markt 
dempen, waardoor structurele veranderingen niet tot stand komen. 
 
4. Het advies om er rekening mee te houden dat het scenario van 
multilaterale liberalisering mogelijk niet het dominante scenario is of blijft, 
is van betekenis. Rekening houden met mogelijke andere ontwikkelingen 
(opkomst van handel door (semi)staatsbedrijven), maakt evenwel niet 
ongedaan dat het streven naar verdere vrijhandel in WTO-verband de 
voorkeur blijft verdienen. Wel is aan een verdere vrijmaking van de 
handel de vraag verbonden hoe met (eventueel) toegenomen risico’s om 
te gaan.  
  
 
  Pagina 3 van 11 
 

 
  
 
 
Directie Internationale Zaken 
Er is berekend dat de kosten van de teelt van eiwithoudende gewassen in 
 
Europa ter vervanging van de soja-import 600 miljoen euro per jaar voor 
 
de telers en 145 tot 180 miljoen euro per jaar voor de veevoerindustrie 
1
 
zouden bedragen.  
14 juni 2011 
 
Onze referentie 
Aan het benutten van diermeel zitten de nodige haken en ogen vast. Het 
211231 
zou inderdaad een belangrijke stap kunnen betekenen in de 
 
verduurzaming van de Europese veehouderij, zoals ik ook stel in mijn brief 
 
aan de Tweede Kamer van 21 maart 2011 (Kamervragen (aanhangsel) 
 
2010-2011, 1902). Voor de Europese Commissie is in beginsel de weg al 
vrij om veilig diermeel weer toe te laten. Ik ben echter geen voorstander 
van een pleidooi voor een verkenning van eventuele mogelijkheden voor 
het gebruik van rundermelen in varkensvoer. Daarvoor is momenteel geen 
draagvlak bij de overige lidstaten, de Europese Commissie en de EFSA. 
 
Wat de suggestie van de consumentenbeïnvloeding betreft, ben ik 
terughoudend. Het is zeker van belang de consumenten te wijzen op wat 
gezonde en duurzame voeding is en ook te informeren over de 
consequenties die een bepaald voedingspatroon op de voedselzekerheid in 
de wereld heeft. Het is aan de consument wat hij daarmee doet. 
 
7. In het rapport wordt als preventieve optie tegen de gevolgen van het 
wegvallen van soja-import voorgesteld om de perspectieven voor de teelt 
van energie/eiwitgewassen te verkennen. Zie daarvoor de reactie onder 6. 
Het rapport stelt terecht dat de EU de teelt van dubbeldoel 
energie/eiwitgewassen bevordert door de bestaande bijmengplicht van 
biobrandstoffen. Het kabinet steunt de EU in haar streven te komen tot een 
duurzaam biobrandstoffenbeleid. Onderzoek naar de duurzaamheid van 
verschillende systemen van gecombineerde productie past in deze lijn. Het is 
terecht daarbij integrale afwegingen te maken. In die integrale afweging past 
dan echter niet alleen de mogelijke aanwending van reststromen in veevoer 
maar evenzeer de effecten van verplichte bijmenging op de wereldwijde 
voedselzekerheidssituatie. Een groot aantal wetenschappers is uiterst kritisch 
over het gebruik van landbouwgrond voor energiedoeleinden. De 
verplichting, die het Platform adviseert, om 80% van de biobrandstoffen 
afkomstig te doen zijn van de in de EU geteelde gewassen, strijdt weer met 
de open grenzen die ik wil bepleiten als het om handel in landbouwproducten 
gaat.  
 
8. Het voeren van preventief beleid is, zoals het Platform terecht stelt, in een 
groot aantal gevallen beperkt of helemaal niet mogelijk. Een vitale en 
krachtige Europese én Nederlandse landbouwsector dragen als eerste bij aan 
een adequate respons in het geval van een calamiteit. In die discussie over de 
toekomst van het GLB vraag ik aandacht voor de mogelijkheid om als 
overheid het instrumentarium voor risicobeheer beter te kunnen 
ondersteunen.  
                                                 
 
1
 Praktijkonderzoek Plant en Omgeving (PPO), Perspectieven van sojavervanging in voer. Op zoek naar Europese alternatieven voor soja, 
Wageninen 2008. Rapportnr.3250119600.  
  
 
  Pagina 5 van 11 
 

 
  
 
 
Directie Internationale Zaken 
Echter, zowel de argumenten voor de instelling ervan als de argumenten voor 
 
de afschaffing van de braaklegregeling wijzen er mijns inziens op dat we die 
 
niet opnieuw moeten willen instellen. De regeling is er gekomen toen er 
 
sprake was van overproductie; de regeling is afgeschaft toen de 
14 juni 2011 
voedselprijzen hoog waren en zich (buiten Europa) lokale voedseltekorten 
Onze referentie 
voordeden. Het is in de huidige tijd van structureel hoge prijzen en een 
211231 
blijvend groeiende vraag naar voedsel in de wereld niet voor de hand liggend 
 
om in Europa land braak te leggen als voorbereiding op een calamiteit die zich 
 
mogelijk ooit zal voordoen. Met betrekking tot extensivering kan mutatis 
 
mutandis hetzelfde gezegd worden, al kunnen daarmee zeker op lokaal niveau 
respectabele doelen op het gebied van milieu, natuur en biodiversiteit gediend 
worden. 
 
10.  Wat het diergezondsbeleid betreft adviseert het rapport zeer terecht het 
belang van preventief beleid. De EU ontwikkelt een nieuw diergezondheidsbeleid 
met een sterk oriëntatie op preventie. Ik steun die oriëntatie volledig.  
 
Tot die preventie behoort ook het voorkomen van bioterrorisme, als een 
mogelijke oorzaak van een grootschalige dierziekteuitbraak, zoals het 
platform schrijft. Het ministerie van EL&I participeert in diverse nationale 
en internationale (EU en VN) samenwerkingsverbanden die erop gericht 
zijn calamiteiten van biologische aard door misbruik van biologische 
agentia zoveel mogelijk te voorkomen. Gezien de disproportionele effecten 
blijft een gecoördineerde inspanning ook op nationaal niveau noodzakelijk 
om de kans op bioterrorisme te minimaliseren. Voor de projecten binnen 
2
het CBRN/E programma zijn de betreffende dreigingsappreciaties van de 
inlichtingendiensten voor EL&I richtinggevend.  
 
EL&I is een volwaardige samenwerkingspartner in de nationale aanpak van 
bioterrorisme. Hierbij kan gedacht worden aan participatie in 
weerstandsverhoging bij risicovolle CBRN-onderzoeksinstellingen – zoals 
laboratoria en universiteiten –, het inrichten van een voorziening waarin 
gegevens worden samengebracht en waar één loket wordt gerealiseerd 
voor zowel security- als safety-aspecten voor bedrijven, 
onderzoeksinstellingen, ziekenhuizen en universiteiten. Door middel van 
het programma Security Awareness worden de risicovolle instellingen 
geholpen bij het versterken van veiligheidsbewustzijn, zowel op de 
werkvloer als op het managementniveau. Naast de noodzakelijke fysieke 
beveiligingsmaatregelen leveren alerte medewerkers een grote bijdrage 
aan de veiligheid. Aan de responszijde blijft EL&I inzetten op algemene 
voorbereiding op dierziekteuitbraken (crisisvoorbereiding) door middel van 
onder andere een parate crisisorganisatie en actuele draaiboeken.   
 
11. Het platform beveelt ter preventie van de uitbraak van zeer besmettelijk 
dierziekten aan om te stoppen met transporten over lange afstand.  
 
                                                 
 
2
 CBRN/E is de verzamelafkorting voor alles betreffende het werken met Chemische, Biologische, 
Radiologische en Nucleaire agentia waarbij de E staat voor (zelfgemaakte) Explosieven. 
  
 
  Pagina 7 van 11 
 

 
  
 
 
Directie Internationale Zaken 
de effecten van het nieuwe beleid op boeren in derde landen, en in het 
 
bijzonder ontwikkelingslanden, een plaats te geven. Dit ook mede in het licht 
 
van de Mededeling van de Europese Commissie over het nieuwe GLB waarin 
 
staat dat de Europese verplichtingen rond internationale handel en het beleid 
14 juni 2011 
aangaande ontwikkelingssamenwerking gerespecteerd moeten worden. Mijn 
Onze referentie 
oproep is ondersteund door andere lidstaten. 
211231 
 
 
In het kader van de WTO-onderhandelingen is daarnaast de voorziene 
 
volledige uitfasering van de nog resterende exportsubsidies in 2013 van 
 
belang. Daarmee zou de resterende handelsverstoring van het GLB voor een 
belangrijk deel worden afgebouwd. De inzet van het kabinet is om de 
exportsubsidies in elk geval per 2013 te beëindigen, onafhankelijk van het 
verloop van de WTO-onderhandelingen. De directe handelsverstoringen die in 
het GLB zaten, zullen binnen enkele jaren voor een aanzienlijk deel tot het 
verleden behoren. Daarmee is de negatieve invloed van het GLB op 
ontwikkelingslanden aanzienlijk verminderd. Dit neemt niet weg dat er 
voldoende aandacht dient te blijven voor markttoegang voor derde landen en 
het stimuleren van de landbouwproductie in die landen zelf. 
 
13/14. In relatie tot de markttoegang van ontwikkelingslanden kan ik 
aangeven dat alle producten uit de minst ontwikkelde landen al volledig 
vrije toegang tot de Europese markt hebben. Dit in het kader van het 
Everything but Arms instrument (EBA). Datzelfde geldt voor de ACS-
landen (Afrika, Caribisch Gebied, Stille Oceaan) die Economische 
Partnerschapakkoorden aangaan met de EU. In mijn brief aan de Tweede 
Kamer van 8 maart 2011 (TK 28625, nr. 117) heb ik ook aangegeven dat 
om de internationale handel te bevorderen Nederland daarnaast de 
oprichting van publiek-private partnerschappen met ontwikkelingslanden 
en de inzet van handelsgerelateerde ontwikkelingshulp (Aid for Trade) 
stimuleert. Zo worden ontwikkelingslanden geassisteerd om hun 
producten op de wereldmarkt af te zetten.  
 
Verder heeft het onderwerp voedselzekerheid prioriteit gekregen in het 
Nederlandse ontwikkelingsbeleid. Het kabinet streeft naar vergroting van 
de voedselzekerheid door projecten te ondersteunen die gericht zijn op de 
ontwikkeling van de agrarische sector in den brede. Door onderzoek en 
uitwisseling van kennis en technieken kan worden bijgedragen aan de 
focus op zelfredzaamheid zoals deze door het kabinet wordt ondersteund. 
In het kader van gewenste beleidscoherentie, zoals in het regeerakkoord 
opgenomen, vindt nauwe samenwerking plaats tussen verschillende 
departementen ten behoeve van coherent en kabinetsbreed gedragen 
beleid. De inzet van het Nederlandse kabinet ten aanzien van 
ontwikkelingslanden staat verwoord in de op 18 maart 2011 aan u 
verzonden Focusbrief ontwikkelingssamenwerking (TK 32605, nr. 2). Veel 
van de in het advies genoemde aandachtspunten, hebben daarin een 
plaats. 
 
15. Het Platform adviseert in zijn rapport om ‘landgrabbing’ en de productie 
van biobrandstoffen te verduurzamen. Ik vind in dit advies steun voor het 
bestaande kabinetsbeleid.  
  
 
  Pagina 9 van 11 
 

 
  
 
 
Directie Internationale Zaken 
19. Het laatste advies uit het rapport roept op om 2011 en 2012 te benutten 
 
om veranderingen in beleid op Europees en mondiaal niveau te 
 
bewerkstelligen. Ik erken dat de komende periode uitgelezen kansen biedt 
 
gehoor te krijgen voor Nederlandse prioriteiten en initiatieven. Ik zal me 
14 juni 2011 
daarvoor volledig inzetten. 
Onze referentie 
211231 
 
 
 
  
 
  Pagina 1 van 11 
1 
 

