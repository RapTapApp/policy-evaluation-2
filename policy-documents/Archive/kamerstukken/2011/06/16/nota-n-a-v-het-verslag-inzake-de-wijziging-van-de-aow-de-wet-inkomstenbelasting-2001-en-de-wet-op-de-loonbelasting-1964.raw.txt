                                                                
 
32 767       Wijziging van de Algemene Ouderdomswet, de Wet 
inkomstenbelasting 2001 en de Wet op de loonbelasting 1964 in 
verband met verhoging van de leeftijd waarop recht op 
ouderdomspensioen ontstaat van 65 naar 66 jaar (Wet verhoging 
pensioenleeftijd naar 66 jaar). 
 
 
Nota naar aanleiding van het verslag  
 
Met belangstelling heeft het kabinet kennisgenomen van de bijdragen van de 
verschillende fracties aan het verslag bij het onderhavige wetsvoorstel.  
Het kabinet is verheugd te constateren dat de leden van de fracties van VVD, PvdA, CDA, 
D66, GroenLinks zich uitspreken voor een verhoging van de pensioenleeftijd. De fracties 
van de PvdA, CDA, D66 en GroenLinks geven daarbij aan dat de stijging van de 
pensioenleeftijd met één jaar, zoals vastgelegd in dit wetsvoorstel, te beperkt is om de 
vergrijzingsproblematiek het hoofd te bieden.  
De leden van de SP-fractie wijzen een verhoging van de pensioenleeftijd af. 
 
Alle fracties hebben nog opmerkingen en vragen bij dit wetsvoorstel. Hieronder ga ik 
graag op deze vragen in. Vragen die hetzelfde onderwerp betreffen zijn gezamenlijk 
beantwoord. Daarbij is getracht de volgorde van het verslag aan te houden.  
 
Het wetsvoorstel betreft deels wetten die onder de verantwoordelijkheid van de 
Staatssecretaris van Financiën vallen. De inhoud van deze nota naar aanleiding van het 
verslag wordt u mede namens de Staatssecretaris van Financiën aangeboden.  
 
Inhoudsopgave 
         
1. Inleiding           
2. Waarom een verhoging van de AOW-leeftijd? 
3. Hoofdlijnen van het wetsvoorstel        
4. Uitvoering           
5. Financiële gevolgen 
6. Overig  
 
1. Inleiding 
 
De leden van de fracties van PvdA, CDA, ChristenUnie, GroenLinks, SP en VVD  vragen 
naar de timing van het voorliggende wetsvoorstel en de samenhang met het sociaal 
akkoord.  
Op 10 juni jl. heeft het kabinet met sociale partners, verenigd in de Stichting van de 
Arbeid, een akkoord gesloten over de oudedagsvoorziening en de ouderenparticipatie. Dit 
akkoord bevat afspraken over het verbeteren van de houdbaarheid van de 
overheidsfinanciën, het stelsel van aanvullende pensioenen en de duurzame 
inzetbaarheid van werknemers. In mijn brief van 14 juni (kenmerk 
ASEA/SAS/2011/10783) heb ik toegelicht hoe ik het verdere proces voor me zie. 
Kortheidshalve verwijs ik hiernaar. 
 
2. Waarom een verhoging van de AOW-leeftijd? 
 
De leden van de VVD-fractie vragen naar de verwachte stijging van de gemiddelde 
pensioenleeftijd.  
De gemiddelde uittreedleeftijd zal naar verwachting stijgen, mede omdat de sociaal-
culturele norm rond pensionering zal verschuiven. De precieze stijging is echter onzeker, 

In antwoord op de vraag van de SP-fractie of de levensverwachting van werknemers in 
de sociale werkvoorziening gemiddeld 30% lager is dan de levensverwachting van een 
gemiddelde werknemer, en welke conclusie het kabinet hieraan verbindt, merkt het 
kabinet op dat zij niet beschikt over gegevens over de levensverwachting van deze 
specifieke groep werknemers. Zij kan de stelling van de leden van de SP-fractie op dit 
punt derhalve niet verifiëren en er daarom ook geen conclusie aan verbinden. 
 
De leden van de SP-fractie vragen of de levensverwachting van mensen met lage 
inkomens lager is dan die van mensen met hoge inkomens, en of mensen met lage 
inkomens vaak eerder beginnen met werken. Tevens vragen zij of het juist is dat door 
verplicht langer doorwerken het verschil in aantal gezonde jaren waarin van de AOW en 
het pensioen kan worden genoten tussen mensen met een hoge en mensen met een lage 
levensverwachting wordt vergroot. Ten slotte willen de leden van de SP-fractie weten of 
het kabinet van mening is dat het wetsvoorstel voldoende rekening houdt met verschillen 
in levensverwachting. 
Uit cijfers van het CBS blijkt dat de levensverwachting van mensen met lage inkomens 
inderdaad lager is dan die van mensen met hoge inkomens. Ook beginnen lage inkomens 
vaak eerder met werken. Het kabinet is het met de leden van de SP-fractie eens dat 
sociaal-economische gezondheidsverschillen onwenselijk zijn, maar wijst er op dat langer 
doorwerken deze verschillen niet noodzakelijkerwijs vergroot: mensen die langer 
doorwerken hebben bijvoorbeeld een hoger inkomen, en er zijn ook aanwijzingen dat 
werken juist de gezondheid bevordert. Uiteindelijk is de levensverwachting voor een 
groot deel afhankelijk van de gekozen leefstijl.  
 
In 2010 stierven in Nederland ongeveer 1.900 personen op de leeftijd van 65 jaar, en 
ongeveer 2.000 op de leeftijd van 66 jaar. Dat was 1,1% resp. 1,2% van de totale 
bevolking van die leeftijd. Ter vergelijking: in 1957 lagen deze percentages rond de 2%. 
 
De leden van de SP-fractie vragen naar een beschrijving van de wijze waarop het CBS 
resp. het Actuarieel Genootschap de ontwikkeling van de levensverwachting berekenen. 
Tevens vragen zij welke voorspellingen in het verleden gedaan zijn over de toekomstige 
levensverwachting, en in hoeverre deze verwachtingen zijn uitgekomen. 
Het CBS maakt voor de prognose van de levensverwachting gebruik van de zogenaamde 
periode-methode. Voor een beschrijving van deze methode verwijst het kabinet naar de 
website van het CBS. De methodiek die het Actuarieel Genootschap (AG) gebruikt staat 
beschreven in het rapport “Prognosetafel 2010-2060” dat het AG op 24 augustus 2010 
heeft gepubliceerd. Voorspellingen over de toekomstige levensverwachting blijken 
overigens niet altijd uit te komen.  
 
De leden van de fractie van D66, GroenLinks, ChristenUnie en PvdA vragen naar de 
maatvoering en het tempo van de verhoging van de AOW-leeftijd, in het licht van de 
opbrengst en de vergrijzingsproblematiek.  
Het kabinet is zich bewust van de urgentie en omvang van de vergrijzingsproblematiek. 
Daarom juist wil het kabinet de overheidsfinanciën snel op orde brengen. Het verhogen 
van de pensioenleeftijd naar 66 jaar is slechts een van de stappen in dit proces. Zoals 
aangegeven in het regeerakkoord heeft het kabinet de ambitie de AOW-leeftijd op den 
duur te koppelen aan de levensverwachting. Het kabinet vindt het vanzelfsprekend 
belangrijk dat werknemers en werkgevers zich goed kunnen voorbereiden op langer 
doorwerken. In het kader hiervan zullen de sociale partners maatregelen nemen om op 
structurele wijze duurzame inzetbaarheid te bevorderen. Het kabinet ondersteunt hierbij. 
Om deze focus op duurzame inzetbaarheid de kans te geven vruchten af te werpen is 
overigens wel voldoende tijd nodig. Een snellere verhoging van de AOW-leeftijd past daar 
niet bij.  
 
De leden van de CDA-fractie vragen welk deel van de toenemende kosten van de AOW 
door premies kan worden gedragen. De leden van de PvdA-fractie vragen of het niet 
solidair is om een extra bijdrage van rijkere ouderen te vragen. Momenteel worden de 
 3 

aanpassing van de richtleeftijd en de opbouwpercentages voor iedereen een gelijk effect 
heeft op het op te bouwen pensioen. 
 
3. Hoofdlijnen van het wetsvoorstel 
 
Wijziging van de AOW 
 
De leden van de VVD-fractie vragen wanneer zij wetgeving kunnen verwachten ten 
aanzien van de aanpassing van overige regelgeving aan de verhoogde AOW-leeftijd.  
De leden van de D66-fractie en de ChristenUnie-fractie wijzen op de specifieke situatie 
dat de looptijd van private arbeidsongeschiktheidsverzekeringen vaak tot 65-jarige 
leeftijd is, met een gat van één jaar als gevolg en vragen het kabinet of er is nagedacht 
over mogelijke oplossingen. 
Het kabinet is voornemens een wetsvoorstel voor een aanpassingswet in te dienen. Deze 
wet zal het kabinet ter hand nemen op het moment dat de vormgeving van de 
aanpassing van de AOW- en pensioenrichtleeftijd definitief met het parlement is bepaald. 
Het doel hiervan is om leeftijdsgrenzen in andere wetten die zijn ontleend aan of 
samenhangen met de AOW-leeftijd aan te laten sluiten bij de nieuwe AOW-leeftijd. De 
aanpassingswet zal daarmee breder zijn dan alleen de sociale zekerheidswetgeving. 
 
De leden van de CDA-fractie en VVD-fractie vragen hoe het nu voorliggende wetsvoorstel 
zich verhoudt tot het voornemen van het kabinet de ingangsdatum van de AOW te 
verleggen van de eerste dag van de maand naar de dag waarop iemand 65 jaar wordt. 
Daarbij zijn de leden van de CDA-fractie geïnteresseerd in de effecten van deze 
maatregel voor gerelateerde maatregelen. En vragen deze leden naar de hoogte van de 
uitvoeringskosten.  
Op dit moment heeft de regering een wetsvoorstel in voorbereiding waarmee de 
ingangsdatum van het AOW-pensioen wordt verlegd van de eerste dag van de maand 
waarin de belanghebbende de pensioengerechtigde leeftijd bereikt naar de dag waarop 
de pensioengerechtigde leeftijd wordt bereikt. Dat wetsvoorstel zal u binnenkort 
bereiken. De effecten van deze maatregel zullen worden meegenomen in dat 
wetsvoorstel. Tevens zullen in dat wetsvoorstel de uitvoeringskosten zijn weergegeven. 
 
De leden van de CDA-fractie vragen naar de consequenties van het verschuiven van de 
leeftijd waarop men begint met AOW op bouw van 15 naar 16 jaar. De leden van de 
CDA-fractie vragen verder naar de gevolgen van het aanpassen van de vrijwillige 
verzekering AOW aan de verhoging van de pensioenleeftijd van 65 naar 66 jaar. Daarbij 
willen deze leden weten hoeveel mensen hierdoor geraakt worden. Tot slot willen deze 
leden weten op welke wijze verzekeraars hierop inspelen. De leden van de SP-fractie 
stellen in het verlengde hiervan de vraag of het wetsvoorstel niet aangepast moet 
e
worden zodat de benadeling, ten aanzien van personen die voor hun 65 naar het 
buitenland emigreren en ten aanzien van personen die zich hebben ingekocht, teniet 
wordt gedaan.  
Met dit wetsvoorstel wordt de opbouwperiode voor iedereen met één jaar opgeschoven. 
Voor de mensen die hun hele leven in Nederland wonen verandert er door deze 
verschuiving niets. Het jaar AOW-opbouw dat men door het verschuiven van de 
aanvangsleeftijd van 15 naar 16 jaar, verliest, wordt volledig gecompenseerd door het 
extra opbouwjaar als gevolg van de verhoging van de pensioengerechtigde leeftijd van 
65 naar 66 jaar.  
e
Mensen die zich na hun 15 verjaardag in Nederland hebben gevestigd, zullen door het 
verschuiven van de opbouwperiode één extra opbouwjaar kunnen realiseren, wanneer zij 
tot aan de pensioengerechtigde leeftijd in Nederland blijven.  
Voor personen die een vrijwillige verzekering hebben gestart toen zij naar het buitenland 
vertrokken verandert er niets. Immers zij kunnen de vrijwillige verzekering mits deze 
valt binnen de maximale termijn van 10 jaar doorzetten tot aan de nieuwe 
pensioenleeftijd. Wel kan het in enkele gevallen zo zijn dat het einde van de vrijwillige 
verzekering niet langer samenvalt met de AOW-gerechtigde leeftijd. Het is de regering, 
 5 

inzetbaarheid. Tegen die achtergrond is het kabinet verheugd over de afspraken die 
sociale partners in het kader van het akkoord van 10 juni jl. hebben gemaakt om langer 
doorwerken te ondersteunen voor zowel de huidige als toekomstige oudere werknemers. 
Het kabinet zal deze aanpak ondersteunen.  
Tot slot is relevant dat het kabinet in deze kabinetsperiode 18 miljard bezuinigt, zodat 
voorkomen wordt dat de huidige budgettaire problematiek wordt doorgeschoven naar 
jongeren en toekomstige generaties. Het kabinet kiest er niet voor om de AOW verder te 
fiscaliseren, vanwege de negatieve inkomenseffecten voor ouderen. Het CPB heeft 
berekend dat een verdere fiscalisering van de AOW structureel 3,0 miljard oplevert. 
 
De leden van de fractie van de ChristenUnie vragen wat het wetsvoorstel op zou leveren 
indien zou zijn gekozen voor een ander invoeringspad, bijvoorbeeld in stappen van één 
maand per jaar vanaf 2015, en stappen van twee maanden per jaar in de periode 2021-
2023. Tevens vragen deze leden wat de houdbaarheidswinst zou zijn wanneer de stijging 
van de pensioengerechtigde leeftijd gekoppeld zou worden aan de stijging van de 
levensverwachting. 
De opbrengst van het wetsvoorstel wordt uitgedrukt in termen van houdbaarheid. De 
overheidsfinanciën zijn houdbaar als de bestaande overheidsvoorzieningen kunnen 
meegroeien met de welvaart zonder dat de belastingen in de toekomst moeten worden 
verhoogd of de overheidsschuld zich explosief ontwikkelt. Bij de 
houdbaarheidsberekeningen worden alle plussen en minnen van de overheid in de 
toekomst meegenomen, zoals zorgkosten, belastinginkomsten en aardgasbaten. Het 
houdbaarheidstekort wordt berekend door het CPB. Deze hanteert daarbij een horizon tot 
2040. Voor het houdbaarheidseffect is het invoeringspad daarom (binnen bepaalde 
grenzen) minder relevant. Indien gekozen zou zijn voor het invoeringspad dat de leden 
van de fractie van de ChristenUnie schetsen, dan zou dat geen gevolgen hebben voor het 
houdbaarheidseffect van het wetsvoorstel. Wel zou de besparing op de rijksbegroting in 
de jaren 2015-2019 hoger uitkomen, en in de jaren 2020-2022 lager. Koppeling van de 
pensioengerechtigde leeftijd aan de levensverwachting, zonder aanvullende maatregelen, 
zou leiden tot een houdbaarheidswinst van 1,1% bbp. 
 
De leden van de ChristenUnie-fractie vragen of de IOAW en de IOW in stand blijven voor 
de periode 2013-2020. 
Het kabinet heeft niet het voornemen om in het kader van dit wetsvoorstel te komen tot 
aanpassing van de IOAW of IOW.  
 
 
Wijziging van het Witteveenkader 
 
De leden van de VVD-fractie stellen vast dat door de wijziging van de pensioenopbouw 
naar 66 jaar ook de staffels wijzigen voor bijvoorbeeld de beschikbare premieregelingen. 
De leden van de VVD-fractie vragen zich af of de bestaande (vijf jaar)cohorten 
ongewijzigd blijven en/of er een cohort 65-66 jaar bijkomt en wanneer deze staffels 
bekend worden.  
De leden van de VVD-fractie stellen terecht vast dat de thans gebruikte (maar overigens 
niet verplicht te gebruiken) staffels voor beschikbare premieregelingen nog moeten 
worden aangepast aan dit wetsvoorstel. Een daartoe strekkend beleidsbesluit zal worden 
bekendgemaakt nadat dit wetsvoorstel door het parlement aangenomen is. Bij de nieuw 
te publiceren staffels zal vanzelfsprekend ook het leeftijdscohort 65-66 jaar worden 
meegenomen.      
 
De leden van de  VVD-fractie vragen zich af waarom er een onderscheid tussen de fiscale 
behandeling van DB en DC-regelingen is en of de regering uiteen kan zetten of het 
wenselijk is dat de maximaal op te bouwen pensioenen afhankelijk zijn van het type 
regeling. Tevens vragen deze leden waarom er niet gekozen kan worden voor één 
maximumgrens in plaats van meerdere. 
 7 

introduceren, die niet is gebaseerd doorsneepremie, maar op een degressieve opbouw 
voor een middelloonregeling, dat wil zeggen een hogere opbouw voor jongere cohorten. 
Deze leden vragen wat hierbij de overwegingen zijn geweest van het kabinet. 
De doorsneepremie is een belangrijk onderdeel van de verplichtstelling op grond van de 
Wet verplichte deelneming in een bedrijfstakpensioenfonds 2000. Het voorliggende 
wetsvoorstel beperkt zich strikt tot wijzigingen in de Algemene Ouderdomswet, de Wet 
inkomstenbelasting 2001 en de Wet op de loonbelasting 1964, conform de afspraken in 
het regeer- en gedoogakkoord. In antwoord op de vragen van de leden van de CDA-
fractie merkt het kabinet op dat het in het kader van dit wetsvoorstel daarom niet heeft 
overwogen een nieuwe regeling te introduceren waarin wordt afgeweken van de 
bestaande systematiek van de doorsneepremie voor aanvullende pensioenen. 
In de brief van 7 april 2010 over de toekomst van het aanvullend pensioenstelsel 
(Kamerstukken II 2009/10, 30 413, nr. 142) heeft het vorige kabinet overigens 
aangegeven dat het op dat moment niet opportuun was om eventueel beleid ten aanzien 
van de doorsneepremie aan te kondigen, onder meer vanwege de omvangrijke kosten 
waarmee de overgang van doorsneepremies naar een andere premiesystematiek gepaard 
gaat, maar dat het wel van belang is om de voor- en nadelen van de doorsneepremie te 
inventariseren. Gezien de actuele financiële positie van pensioenfondsen geldt die 
overweging nog steeds. 
 
De leden van de PVV-fractie en de CDA-fractie hebben gevraagd of de regering inzicht 
kan verschaffen in de effecten op het pensioenresultaat van het verlagen van de 
opbouwpercentages naar 1,75% voor eindloonregelingen en naar 2% voor 
middelloonregelingen voor werknemers.  
De verlaging van de opbouwpercentages leidt ertoe dat een werknemer langer zal 
moeten werken om hetzelfde pensioen te kunnen bereiken. Het uitgangspunt van het 
voorgestelde Witteveenkader is dat in 40 werkzame jaren een pensioen kan worden 
opgebouwd van 70% van het eindloon. In het huidige Witteveenkader bedraagt deze 
(fictieve) opbouwperiode 35 jaar. In de volgende tabel is de maximaal te bereiken 
pensioenopbouw weergegeven op basis van het huidige Witteveenkader en op basis van 
de in dit wetsvoorstel voorgestelde wijzigingen in het  Witteveenkader. Opmerking 
verdient daarbij dat de gepresenteerde uitkomsten uitgaan van volledige opbouw in het 
oude respectievelijk voorgestelde kader. Bij aanvaarding van dit wetsvoorstel worden de 
effecten slechts via de weg van geleidelijkheid bereikt, omdat reeds opgebouwde 
aanspraken worden gerespecteerd.   
 
Effecten aanpassing Witteveenkader op uiteindelijke fiscaal maximale pensioenresultaat 
 Pensioen- Dienstjaren  Maximale Pensioenresultaat  
richtleeftijd  opbouwpercentages (vanaf de geldende 
richtleeftijd) 
   Eindloon Middelloon Eindloon (in % Middelloon 
per jaar per jaar van (in % van 
laatstverdiende gemiddeld 
loon) verdiende 
loon)  
Huidige 65 35 2,00 2,25 70 79 
Witteveenkader 40 80 90 
Voorgestelde  66 35 1,75 2,0 61 70 
Witteveenkader 40 70 80 
 
Naar de mening van de leden van de ChristenUnie-fractie is wel duidelijk voor de groep 
mensen die voor 2020 65 jaar wordt, dat zij langer zullen moeten doorwerken door de 
verlaging van de opbouwpercentages. Deze leden vragen of dit in feite niet betekent dat 
het kabinet indirect toch inzet op verhoging van de pensioenleeftijd voor 2020. 
Zoals de leden van de ChristenUnie-fractie terecht constateren kan voor deze groep de 
feitelijke uittreedleeftijd opwaarts beïnvloed worden door dit voorstel, zij het afhankelijk 
van de omstandigheden van het geval en ook in mindere mate dan voor jongere 
 9 

Witteveenkader en aan de aanpassing aan de Wet VPL. Het is de bedoeling dat ook de 
thans door het kabinet voorgestelde aanpassing zal worden aangemerkt als een geval 
waarbij de niet-aangepaste pensioenregeling voor arbeidsongeschikte werknemers –
onder voorwaarden– wordt aangewezen als fiscaal te faciliteren pensioenregeling.    
 
De leden van de CDA-fractie vragen om een nadere toelichting van de aanpassing van de 
premieruimte in de derde pijler. Ook de leden van de fractie van de ChristenUnie vragen 
daarnaar.  
Deze opbouwruimte wordt gewijzigd in verband met de aanpassingen in de tweede pijler. 
De fiscaal gefaciliteerde ruimte voor premieaftrek is gebaseerd op 17% van de 
premiegrondslag. De premiegrondslag is kort gezegd het inkomen uit werk en woning 
(box 1) verminderd met een franchise voor de AOW. De aldus berekende ruimte voor 
premieaftrek wordt vervolgens nog verminderd met de pensioenaangroei in de tweede 
pijler en dotaties aan de fiscale oudedagsreserve (FOR). De fiscaal gefaciliteerde ruimtes 
in de tweede en derde pijler werken daardoor als communicerende vaten. Een inperking 
van de tweede pijler zonder inperking van de derde pijler zou ertoe leiden dat de opbouw 
(deels) naar de derde pijler wordt verlegd, hetgeen het beoogde participatie-effect en de 
beoogde budgettaire taakstelling (grotendeels) ongedaan zou kunnen maken. Daarnaast 
wordt met de voorgestelde inperking van de premieruimte bereikt dat van IB-
ondernemers (derde pijler) en werknemers/directeuren-grootaandeelhouders (tweede 
pijler) een vergelijkbare bijdrage wordt gevraagd, zowel budgettair als qua participatie. 
De opbouwruimte in de derde pijler wordt met dit wetsvoorstel daarom vergelijkbaar 
beperkt als in de tweede pijler, hetgeen resulteert in een maximumpremiepercentage 
van 14,5%. 
 
De leden van de fracties van het CDA en de ChristenUnie vragen naar de aanpassing van 
het dotatiepercentage voor de fiscale oudedagsreserve.  
De fiscale oudedagsreserve is een fiscale faciliteit die (mede) is bedoeld de vorming van 
een oudedagsvoorziening voor ondernemers te begeleiden. Vanuit dat oogpunt bezien is 
een aanpassing van de fiscale oudedagsreserve die qua omvang overeenkomt met de 
inperking van de tweede pijler naar het oordeel van het kabinet consistent. Aldus 
resulteert een dotatiepercentage van 10%. 
 
Het 40-deelnemingsjarenpensioen wordt aangepast naar een 41-
deelnemingsjarenpensioen. De leden van de fractie van het CDA vragen welke gevolgen 
dit heeft voor mensen die lastig langer kunnen doorwerken.  
Het 40-deelnemingsjarenpensioen is een regeling die primair is bedoeld voor mensen in 
zware beroepen, die doorgaans veel jaren werken. Voor deze groep gaat met de 
voorgestelde wijziging gelden dat 41 deelnemingsjaren nodig zijn om gebruik te maken 
van deze pensioenvorm. Het 41-deelnemingsjarenpensioen is een voortzetting van het – 
in het kader van de Wet aanpassing fiscale behandeling VUT/prepensioen en introductie 
levensloopregeling (Wet VPL) – ingevoerde 40-deelnemingsjarenpensioen, met dien 
verstande dat voortaan één extra deelnemingsjaar vereist is. Een 41-
deelnemingsjarenpensioen kan uitsluitend worden toegekend indien de werknemer ten 
minste 41 deelnemingsjaren heeft en als het ouderdomspensioen (rekening houdend met 
de AOW vanaf 66 jaar) minder dan 70% van het pensioengevend loon bedraagt, 
uitgaande van een ouderdomspensioen dat ingaat zodra de werknemer de 64-jarige 
leeftijd bereikt. Ook deze groep moet derhalve een jaar langer doorwerken, maar kan 
met toepassing van dit 41-deelnemingsjarenpensioen nog steeds wel in dezelfde mate 
eerder met pensioen als werknemers die geen recht hebben op een 41-
deelnemingsjarenpensioen. 
 
De leden van de CDA-fractie vragen naar de veronderstellingen van het kabinet waarmee 
is becijferd dat de pensioenpremies naar verwachting circa 11% minder zullen stijgen 
dan op basis van continuering van de huidige pensioenregeling mag worden 
verondersteld.  
 11 

Het kabinet merkt op dat in het gedoogakkoord is overeengekomen de 
pensioenrichtleeftijd niet verder te verhogen dan naar 66 jaar en dat voorts een 
aanpassing van het Witteveenkader is overeengekomen met een budgettaire taakstelling 
van € 700 miljoen structureel vanaf 2013. Deze aanpassing resulteert in een verlaging 
van de maximum opbouwpercentages tot 1,75% voor eindloonregelingen en 2,0% voor 
middelloonregelingen.  
De hoogte van de wettelijk te hanteren maximum opbouwpercentages is in beginsel een 
enigszins arbitraire aangelegenheid. Wel verdient in dit kader opmerking dat de in het 
fiscaal kader gehanteerde opbouwpercentages aan het eind van de vorige eeuw zijn 
ingevoerd. Destijds hanteerde de Pensioen- en spaarfondsenwet nog een uiterste 
toetreedleeftijd van 25 jaar en was in de Wet op de loonbelasting 1964 een 
pensioenrichtleeftijd van 60 jaar uitgangspunt (35 dienstjaren). Inmiddels hanteert de 
Pensioenwet als uiterste toetreedleeftijd 21 jaar, geldt fiscaal een pensioenrichtleeftijd 
van 65 jaar en wordt laatstgenoemde leeftijd (evenals de AOW-leeftijd) met dit 
wetsvoorstel verder verhoogd naar 66 jaar (45 dienstjaren). Gegeven deze gewijzigde 
wettelijke grenzen acht het kabinet het niet onredelijk wanneer voor de fiscale facilitering 
van pensioenopbouw 40 dienstjaren tot uitgangspunt worden genomen. De 
oorspronkelijke 35 dienstjaren zijn vastgesteld in een tijd dat het (vanwege allerlei VUT- 
en prepensioenregelingen) maatschappelijk niet ongebruikelijk was vóór de 65-jarige 
leeftijd te pensioneren, maar dat maatschappelijk effect zou in de huidige en komende 
tijd leiden tot een minder evenwichtige verhouding tussen actieven en inactieven. Het 
kabinet is derhalve van oordeel dat het mogelijk is van werknemers te vragen ten minste 
veertig jaren te werken alvorens een pensioen van 70% van het laatstverdiende loon kan 
worden bereikt (of 80% van het gemiddeld verdiende loon). 
 
De leden van de PvdA-fractie vragen een reactie op een voorbeeld van een werknemer 
die eerst op zijn dertigste aanvangt met deelname aan het arbeidsproces en daardoor te 
weinig pensioen opbouwt. Ook wordt gevraagd op welke wijze het kabinet werknemers 
tegemoet wil komen die later dan op 26 jaar aan het werk zijn gegaan.  
Het kabinet merkt op dat de fiscale facilitering van pensioenopbouw is gerelateerd aan de 
mate waarin door een individuele werknemer aan het arbeidsproces wordt deelgenomen. 
Ingeval een werknemer minder dan 40 jaren arbeid verricht, resulteert dit in een lagere 
pensioenopbouw. Zoals hiervoor door het kabinet is opgemerkt, acht het kabinet het 
redelijk wanneer men ten minste 40 jaar in het arbeidsproces participeert. Dat een 
arbeidsparticipatie van minder dan 40 dienstjaren tot minder fiscaal gefaciliteerde 
pensioenopbouw leidt, is inherent aan een faciliteit die verband houdt met het verrichten 
van arbeid. 
 
De leden van de PvdA-fractie vragen in hoeverre de aanpassing van de benodigde 
diensttijd voor een pensioen van 70% van het laatstverdiende loon voor jongeren een 
solidaire maatregel is. Gevraagd wordt ook hoe deze maatregel te zien in het licht van de 
volgens deze leden eerder versoberde middelloonregeling ten opzichte van de 
eindloonregeling.  
Het kabinet merkt op dat de omvang van de fiscale faciliteit geen directe relatie heeft 
met de in een pensioenregeling gehanteerde solidariteit. De verlaging van de 
opbouwpercentages heeft wel tot gevolg dat een lager bedrag als uitgesteld loon aan een 
inkomensvoorziening kan worden toegevoegd. Bij een gelijkblijvende individuele 
loonruimte leidt een inperking van het Witteveenkader ertoe dat een groter deel van de 
loonruimte genoten wordt als regulier loon (aangenomen dat thans de maximale 
opbouwruimte wordt benut). Met het verlagen van de jaarlijkse opbouwruimte wordt het 
beslag op de overheidsfinanciën voor toekomstige opbouw verminderd. Reeds 
opgebouwde aanspraken worden gerespecteerd. Vanuit dit perspectief bezien kan gesteld 
worden dat de maatregel solidair is met jongeren die in de toekomst de belastingen 
opbrengen. Verder merkt het kabinet op dat de overgang van eindloonregelingen naar 
middelloonregelingen door sociale partners is gemaakt. Fiscaal wordt voor 
middelloonregelingen en eindloonregelingen een gelijkwaardige opbouwruimte 
gehanteerd. 
 13 

inspanning van de pensioenuitvoerders. Dat geldt bij een wetsontwerp dat recht doet aan 
het regeerakkoord en bij een ontwerp dat recht doet aan het pensioenakkoord. Het 
kabinet roept alle bij dit proces betrokken partijen daarom op tot de benodigde 
medewerking. Ten aanzien van de extra transactiekosten is van belang dat het kabinet 
ernaar streeft dat deze zo beperkt mogelijk blijven voor pensioenuitvoerders. 
 
De leden van de CDA-fractie vragen waarom er in 2011 en 2012 € 3,1 miljoen aan 
eenmalige uitvoeringskosten is, of dit de kosten per jaar zijn, en waaruit deze kosten 
bestaan. Ook vragen zij waarom de uitvoeringskosten vanaf 2020 naar verwachting 
minder worden. De leden van de VVD-fractie vragen hoog de (structurele) 
uitvoeringskosten zijn vanaf 2020. 
De € 3,1 miljoen betreffen de eenmalige uitvoeringskosten van 2011 en 2012 bij elkaar 
opgeteld. De kosten betreffen ondermeer communicatie over de wijzigingen, verwerken 
van reacties, systeemaanpassingen, herziening AOW-partnertoeslag en bezwaar- en 
beroep. De structurele uitvoeringskosten zullen vanaf 2020 ca. 5% lager worden, omdat 
deze meebewegen met het aantal AOW-gerechtigden. 
 
De leden van de VVD-fractie vragen het kabinet om een onderbouwing van de raming 
van de administratieve lasten voor burgers van € 2.000 en 52.000 uur. 
In verband met het verschuiven van de opbouwperiode zal de SVB een aangepaste 
beschikking verzenden aan iedereen jonger dan 55 jaar die al een pensioenoverzicht 
heeft ontvangen. Dit gaat om ca. 300.000 personen, die kennis moeten nemen van deze 
beschikking. Dit kost ze per persoon ca. 10 minuten. Naar verwachting zal een kleine 
groep van ca. 1.500 personen bezwaar maken tegen de aangepaste beschikking. Dit kost 
per bezwaar ca. 70 minuten en € 1,20 (bijvoorbeeld voor het maken van kopieën). 
 
De leden van de ChristenUnie-fractie stellen, naar aanleiding van kritische opmerkingen 
van de SVB, vragen ten aanzien van de juridische houdbaarheid van de keuze om 
personen, die definitief naar het buitenland zijn geëmigreerd, maximaal 2 % minder 
AOW-pensioen te laten ontvangen. Deze leden vragen of dit ook is getoetst en of het 
kabinet een juridische onderbouwing kan geven.  
De regering heeft na analyse geconcludeerd dat het feit, dat personen die blijvend 
e
emigreren voor hun 65 levensjaar 2% minder AOW-opbouw krijgen, juridisch houdbaar 
is. Overigens is hierbij van belang op te merken dat het verschuiven van de 
opbouwperiode voor lopende AOW-pensioenen geen effect heeft. De effecten hiervan 
blijven beperkt tot diegenen die vanaf 2020 op 66-jarige leeftijd het AOW-pensioen gaan 
ontvangen. 
Tot op heden betreft de jurisprudentie van het Europees Verdrag tot Bescherming van de 
Rechten van de Mens en de Fundamentele Vrijheden (EVRM) slechts inbreuken op 
opeisbare uitkeringsrechten (reeds toegekende uitkeringen). AOW-opbouwjaren vormen 
geen opeisbaar recht. Een opeisbaar recht op een AOW-pensioen ontstaat pas wanneer 
men de AOW-gerechtigde leeftijd heeft bereikt. Er bestaat daarom geen strijdigheid met 
de genoemde jurisprudentie. Daarnaast is voldaan aan de voorwaarden die het EVRM 
stelt voor het inbreuk maken op de als eigendomsrecht te kwalificeren wettelijke 
uitkeringsrechten.  
Het gemaakte onderscheid zal daarnaast door de rechter niet aangemerkt worden als een 
belemmering voor het vrije verkeer van werknemers binnen de EU. Het feit dat 
verschillende lidstaten verschillen in hun sociaal stelsel, betekent dat er altijd marginale 
voor- of nadelen zijn bij het verhuizen van de ene lidstaat naar de ander. Daarnaast is op 
voorhand niet duidelijk of het gemaakte onderscheid voor- of nadelig uitpakt. Dit is 
namelijk afhankelijk van het pensioenstelsel van het land waar men heen gaat en van de 
wijze waarop de pensioenrechten daar worden opgebouwd. 
 
De leden van de ChristenUnie-fractie vragen waarom het ongelijke behandeling zou zijn 
wanneer personen die zich in het verleden hebben ingekocht, premierestitutie zouden 
krijgen voor het verloren opbouwjaar tussen 15-16 jaar. 
 15 

 
De leden van de PVV-fractie vragen of het kabinet inzicht kan geven in de toename van 
de kosten van de AIO als gevolg van het ongewijzigd laten van de opbouwperiode van 
vijftig jaar voor een volledig AOW-pensioen. 
De verschuiving van de opbouwperiode leidt tot een kleine besparing op de 
uitkeringslasten van de AIO. Personen die op latere leeftijd naar Nederland zijn gekomen 
zijn door de verschuiving immers een jaar langer verzekerd. 
 
Wijziging van het Witteveenkader 
 
De leden van de VVD-fractie vragen een overzicht van de besparingen per jaar vanaf 
2013 als gevolg van de aanpassing van de fiscale faciliëring van de opbouw. De leden 
van de PvdA-fractie vragen om een verduidelijking hoe de aanpassing van het 
Witteveenkader leidt to een structurele opbrengst van € 700 miljoen. De leden van de 
CDA-fractie vragen eveneens een onderbouwing van de € 700 miljoen besparing, en of 
de effecten van toeslagen en andere inkomensafhankelijke regelingen zijn meegenomen.  
Het Witteveenkader wordt ingeperkt, op twee manieren. De fiscale pensioenrichtleeftijd 
wordt verhoogd naar 66 jaar en daarnaast worden de maximumopbouwpercentages 
verlaagd. Dit heeft twee gevolgen. In de eerste plaats wordt een deel van het uitgesteld 
loon omgezet in regulier loon. Dat leidt tot meer opbrengsten in box 1. Berekeningen van 
het CPB laten zien dat de hieraan toe te rekenen opbrengst ruim de helft bedraagt van 
de totale taakstelling van € 700 mln. Hierin is de doorwerking naar toeslagen 
meegenomen. In de tweede plaats zullen als gevolg van de fiscale inperking van de aan 
de pensioen te relateren vermogensopbouw mensen meer zelf gaan bij sparen voor hun 
oude dag. Dat leidt tot meer opbrengsten in box 3. Het daar aan toe te rekenen 
budgettaire effect levert het restant van de benodigde taakstelling op.  
De houdbaarheidsopbrengst van € 700 mln. is door het CPB berekend op basis van een 
lange-termijnmodel. Door de versobering van het Witteveenkader zal op lange termijn de 
pensioenpremie lager kunnen uitvallen en zullen de belastingopbrengsten hoger zijn. De 
feitelijke pensioenpremie wordt echter niet alleen bepaald door de kostendekkende 
premie op lange termijn, maar is mede afhankelijk van de dekkingsgraad per 
pensioenfonds. De ervaring van de afgelopen jaren is dat de dekkingsgraad sterk kan 
fluctueren en lastig is te voorspellen. De snelheid waarmee de feitelijke pensioenpremie 
daalt na een versobering van de pensioenregeling is daarom eveneens onzeker. Het CPB 
heeft de afgelopen zomer de informateur een notitie gestuurd met een tentatieve 
schatting van de opbrengst tijdens deze kabinetsperiode: € 600 mln. in 2013, € 1,3 mrd. 
in 2014 en € 2,0 mrd. in 2015.   
 
In reactie op vragen van de leden van de PvdA-fractie over de taakstelling voor het 
Witteveenkader merkt het kabinet het volgende op. De taakstelling van 700 mln. op het 
Witteveenkader wordt bij het overnemen van het pensioenakkoord niet aangepast. Wel 
wordt deze anders ingevuld. De besparing op het Witteveenkader krijgt met het 
pensioenakkoord vorm door de richtleeftijd in 2013 te verhogen naar 66, in 2015 naar 67 
en de richtleeftijd vervolgens te koppelen aan de ontwikkeling van de levensverwachting. 
Daarnaast wordt in het pensioenakkoord de AOW tussen 2013 en 2028 verhoogd met 
0,6% van de AOW voor gehuwden. In samenhang daarmee wordt ook de franchise 
verhoogd. Per saldo wordt door deze wijzigingen ook met het pensioenakkoord € 700 
mln. op het Witteveenkader bezuinigd.  Het is juist dat  verhoging van de AOW-leeftijd 
naar 67 jaar leidt tot minder AOW-uitkeringskosten. Het kabinet kiest er echter voor de 
budgettaire taakstelling op Witteveen niet te verlagen, en de opbrengst in te zetten ter 
verbetering van de houdbaarheid van de overheidsfinanciën. Overnemen van het 
pensioenakkoord zal dientengevolge niet leiden tot een neerwaartse bijstelling van de 
bezuinigingsafspraak voor deze regeerperiode van € 700 mln. structureel op het 
Witteveenkader. 
 
 
6. Overig 
 17 

aanpassen van het leeftijdsontslag doorschuift naar de cao-partijen. De leden van de SP-
fractie vragen of deze groep mensen het recht op doorwerken na 65 zou moeten krijgen. 
Er is op dit moment geen sprake van een wettelijke ontslagleeftijd. Het wetsvoorstel 
voorziet ook niet in de invoering van een wettelijke ontslagleeftijd. De bepaling in de Wet 
gelijke behandeling op grond van leeftijd bij de arbeid dat ontslag in verband met het 
bereiken van de AOW-gerechtigde leeftijd of een bij of krachtens wet vastgestelde of 
tussen partijen overeengekomen hogere leeftijd geen verboden leeftijdonderscheid is, 
wordt met dit wetsvoorstel niet gewijzigd. Tot 2020 blijft de AOW-gerechtigde leeftijd 
gelijk aan 65 jaar. Deze wettelijke bepalingen gelden voor alle werknemers. Het kabinet 
is van mening dat ook de vrijheid voor werkgevers en werknemersorganisaties om bij 
cao andere afspraken te maken onder het principe van rechtsgelijkheid zijn te scharen. 
Het kabinet heeft daarom niet overwogen om in dit wetsvoorstel maatregelen aan te 
kondigen rondom doorwerken na 65 jaar.  
In de reactie op de brief die uw Kamer naar aanleiding van het wetsvoorstel aan de 
minister van Sociale Zaken en Werkgelegenheid heeft gestuurd (kenmerk 
2011Z11174/2011D27685) zal nader ingegaan worden op het langer doorwerken op 
basis van vrijwilligheid. 
 
De leden van CDA-fractie geven aan dat het verhogen van de pensioenleeftijd in heel 
Europa gebeurt, maar niet op parallelle wijze met bijvoorbeeld als gevolg dat 
grensarbeiders gedurende een periode van slechts één ouderdomspensioen moeten 
leven. Ook de SP-fractie benoemt deze situatie en vraagt het kabinet of het wenselijk is 
dat deze personen in de bijstand zouden kunnen geraken. Daarbij vragen de leden van 
de SP-fractie of het kabinet kan beschrijven wat er gebeurt wanneer een persoon zijn 
uitkering in het kader van werkloosheid en arbeidsongeschiktheid verliest omdat deze in 
het werkland de pensioengerechtigde leeftijd heeft bereikt en in het woonland nog niet.  
De leden van de SP-fractie vragen verder of er in de voorlichting over de verhoging van 
de pensioenleeftijd  ook aandacht zal zijn over de gevolgen voor grensarbeiders. 
De leden van de CDA-fractie vragen in hoeverre er effecten te verwachten zijn van de 
verhoging van de AOW-leeftijd van 65 naar 66 jaar voor de grensregio’s in het kader van 
Europese richtlijnen. Met daarbij de vraag op welke wijze het kabinet rekening heeft 
gehouden met problemen met verzekeringen.  
Het kabinet is bekend met het feit dat in verschillende EU-landen er verschillende 
pensioenleeftijden gelden en dat dit ertoe kan leiden dat in het geval men in meerder EU-
landen pensioen heeft opgebouwd, men recht heeft op het ouderdomspensioen in het 
ene land, maar nog niet in het andere land. Overigens is hierbij van belang op te merken 
dat het feit dat de pensioenleeftijden verschillen, niet ten koste gaat van opgebouwde 
rechten.  
Dat de sociale zekerheidsstelsels binnen de Europese Unie sterk uiteen lopen zal blijven 
bestaan zolang lidstaten de vrijheid hebben het eigen sociale zekerheidsstelsel in te 
richten. Binnen de EU is er een verordening die de sociale zekerheidsstelsels coördineert, 
er is geen sprake van harmonisatie. Lidstaten bepalen zelf de inrichting van het eigen 
sociale zekerheidsstelsel. Er is binnen de EU geen draagvlak dit uitgangspunt ter 
discussie te stellen. 
Wanneer een persoon in Nederland een inkomen heeft onder het sociaal minimum, en 
deze persoon voldoet aan alle overige voorwaarden,  kan deze een beroep doen op de 
WWB. Het kabinet ziet daarom geen aanleiding een aparte bijstandsregeling in te stellen 
voor de grensarbeiders, zoals wordt gesuggereerd door de leden van de SP-fractie. 
In antwoord op de vraag van de leden van de SP-fractie kan het kabinet aangegeven dat 
in de voorlichting rond de verhoging van de AOW-leeftijd ook aandacht zal zijn voor de 
situatie van grensarbeiders. 
 
 
 
 
 
 19 

