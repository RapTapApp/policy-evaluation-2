Kiezen voor karakter
Visie erfgoed en ruimte

Kiezen voor karakter
Visie erfgoed en ruimte
1.  Inleiding: ruimte voor eigentijds erfgoedmanagement
De gemoderniseerde monumentenzorg is ontwikkelings- en gebiedsgericht en 
benut de instrumenten van ruimtelijke ordening. De Visie erfgoed en ruimte 
geeft aan hoe het rijk het onroerend cultureel erfgoed borgt in de ruimtelijke 
ordening, welke prioriteiten het kabinet daarbij stelt en hoe het wil samenwer-
ken met publieke en private partijen. Vanuit een brede erfgoedvisie wordt inge-
zoomd op de meest actuele en urgente opgaven van nationaal belang. De visie is 
complementair aan de Structuurvisie infrastructuur en ruimte. 
Particulier initiatief en publieke zaak
Cultureel erfgoed is een zaak van mensen. Mensen van vroeger, mensen van nu, mensen van later. De essen-
tie van de zorg voor het cultureel erfgoed ligt in zorgvuldige overdracht van generatie op generatie. We willen 
waardevolle cultuur die aan ons is nagelaten of een product is van onze eigen tijd, in goede staat overdragen. 
Het mogelijk maken van die overdracht in de toekomst vraagt om een goede zorg voor het erfgoed vandaag.
In veel gevallen kunnen we die zorg met een gerust hart aan de huidige eigenaren en gebruikers overlaten. 
Zij kennen het erfgoed het beste en ze houden er van. Ze weten bovendien als geen ander wat er voor nodig 
is om een karakteristiek gebouw of gebied door de eigen tijd te loodsen. Ze hebben er zelf belang bij om 
eigentijds functioneren te combineren met een duurzame instandhouding. 
Maar de zorg overlaten aan burgers, particulier beheerders en bedrijven gaat niet altijd. Er zijn erfgoed-
opgaven die het belang, de interesse, de draagkracht of de kennis van eigenaren en gebruikers te boven gaan. 
Waar publieke belangen of verantwoordelijkheden aan de orde zijn, komt de overheid in beeld. De overheids-
rol is aanvullend op de rol van eigenaren en particuliere initiatiefnemers. Het stelsel van monumentenzorg in 
Nederland is op die privaat-publieke interactie gebaseerd. 
In het besef dat er publieke belangen in het spel zijn die niet zonder een oplettende en ondersteunende over -
heid kunnen, heeft het kabinet in het regeerakkoord benadrukt dat de zorg voor ons cultureel erfgoed ook 
een overheidsverantwoordelijkheid is en blijft. Bij de invulling van die verantwoordelijkheid heeft het kabinet 
aandacht voor de culturele, maatschappelijke en economische waarde van het erfgoed.
Erfgoedzorg verankeren in de ruimtelijke ordening 
Een belangrijke pijler van de gemoderniseerde monumentenzorg is de verankering van de zorg voor het  
cultureel erfgoed in de ruimtelijke ordening. Die verankering is noodzakelijk voor een zorgvuldige omgang 
met het erfgoed binnen de snelle en omvangrijke veranderingen in de inrichting van stad en land. 
De verankering van cultureel erfgoed in de ruimtelijke ordening vraagt om twee zaken. In de eerste plaats 
dient het belang van het cultureel erfgoed volwaardig mee te worden genomen in de integrale afweging van 
belangen die plaatsvindt ten behoeve van het goed functioneren van de ruimte. In de tweede plaats dient 
cultureel erfgoed dat van bijzondere betekenis is, te worden benoemd. Zo kan er op voorhand rekening mee 
worden gehouden in ruimtelijke plannen en ontwikkelingsprocessen.
3

Afbakening: onroerend erfgoed op alle schaalniveaus
Deze beleidsvisie richt zich op het onroerende erfgoed. Voor dat type erfgoed is de publieke opgave primair 
een ruimtelijke opgave: hoe dient met het erfgoed te worden omgegaan in relatie tot andere ruimtelijke 
belangen en veranderingen? Geografisch is het Nederlandse grondgebied de afbakening. Die afbakening 
wordt vooral ingegeven door de bestuurlijke grenzen, niet door de inhoud van de culturele geschiedenis. 
Die gaat immers voorbij grenzen en bovendien heeft de huidige natiestaat pas in de recente geschiedenis 
betekenis gekregen.
Voor Caribisch Nederland is de betekenis van de visie anders dan die voor de rest van Nederland. De (wet-
telijke) systemen waarop deze visie aanhaakt zijn immers niet of niet allemaal van kracht op de Caribische 
eilanden. Dat neemt niet weg dat de geschiedenis van het overzeese bij die van Nederland hoort en het 
gebiedsgerichte erfgoedbeheer daar ook een zorg van het rijk is. Er wordt daarom in deze visie beknopt 
aandacht gegeven aan Caribisch Nederland.
5

Deze visie richt zich op het deel van dat gebied dat wij sinds en kleine twee eeuwen Nederland noemen. Die 
begrenzing is voor de karakterisering tegelijkertijd wel en niet relevant. Niet relevant, omdat veel kenmerken 
van land en volk bij de grens niet abrupt veranderen en de ‘karaktervorming’ in vroegere eeuwen zich al 
helemaal niets kon aantrekken van de huidige rijksgrens. Wel relevant, omdat de inwoners van de huidige 
natiestaat en zijn voorgangers sommige dingen echt anders doen en deden dan de buren.
Nederland in vier karakteristieken
De spannende, complexe verhouding tussen orde en variatie, wordt wel gezien als de kern van de grote aan-
trekkelijkheid van het Nederlandse landschap. De mede door de fysieke omstandigheden gegeven hang naar 
planning en ordening en de noodzaak tot volledige benutting van de schaarse ruimte, hebben in combinatie 
met eigenzinnige regionale voorkeuren en de niet aflatende creativiteit, geleid tot een enorme ruimtelijke 
variatie. Eenheid in verscheidenheid was niet alleen het devies voor onze decentrale eenheidsstaat, het is 
ook de resultante van onze ruimtelijke ingrepen. 
Maar deze karakterschets is nog te algemeen. Binnen de complexe, subtiele en gevarieerde orde die 
Nederland is, zijn vier karakteristieken te ontwaren die het resultaat zijn van een ongekend rijke cultuur-
geschiedenis en die het aanzien van Nederland nog steeds bepalen: het alom aanwezige bedwongen en 
benutte water, de grote dichtheid aan sterke, relatief kleine steden, het zeer intensief gebruikte landschap en 
de sporen van vrije handel en politieke, religieuze en burgerlijke autonomie. Het zijn vier karakteristieken die 
onlosmakelijk met elkaar samenhangen en tegelijkertijd elk een bijzonder verhaal vertellen over het leven 
in de Noordwest-Europese delta. Deze vier karakteristieken vertegenwoordigen een lange geschiedenis van 
menselijk ingrijpen in de leefomgeving, met vroege manifestaties die teruggaan tot in de prehistorie. 
Hierna worden de karakteristieken afzonderlijk beschreven. Per karakteristiek wordt zowel terug als vooruit 
gekeken. In de cultuurhistorische karakterschets wordt beschreven waarom het betreffende kenmerk zo 
bepalend is geworden voor het karakter van Nederland en in welke fysiek ruimtelijke eigenschappen dat tot 
uiting is gekomen. Vervolgens wordt aangegeven welke cultureel-ruimtelijke opgaven aan de orde zijn bij 
het verder ontwikkelen van die kenmerkende eigenschappen in de toekomst.
 Waterland
 Cultuurhistorische karakterschets
In alle deltagebieden van de wereld hebben de inwoners sinds zij het gebied gingen bewonen, moeten kam-
pen met de grillen van het water. Maar er zijn buiten Nederland maar weinig gebieden waar het leven met 
het water zo bepalend is geworden voor de aard van land en volk. De Nederlanders hebben zich in de loop 
der eeuwen niet slechts verdedigd tegen het water, of er op voor de hand liggend manier van geprofiteerd. 
Er was sprake van een innovatief samenspel tussen de bewoners van de lage landen en het water. Het water 
is een bron geworden van bestuurlijke organisatie, technologische vernieuwing en economische expansie. 
De innige en creatieve band met het water laat zijn sporen nadrukkelijk na in de inrichting van ons land. 
Het woekeren in de delta bracht ons dijken, droogmakerijen en deltawerken. Terpen, trekvaarten en waterli-
nies. Beeklandschappen, molens, havens en handelssteden. En daaronder verscholen de verdronken dorpen, 
de afgedekte landschappen en de restanten van een omvangrijke maritieme traditie. 
 Cultureel-ruimtelijke ontwikkelingsopgave
Ook in de eenentwintigste eeuw blijft de worsteling met het water een van de belangrijkste ruimtelijke 
uitdagingen. Het watersysteem leent zich er niet voor om in bewondering stil te blijven staan bij een rijke 
geschiedenis. Aan waterveiligheid kunnen we geen concessies doen. Met de voorspelde klimaatverandering 
en de enorme economische waarde die zich inmiddels in Nederland onder zeeniveau bevindt, is de waterop-
gave zelfs groter dan ooit. 
Het upgraden van het waterbeheerssysteem vindt doorgaans plaats op dezelfde plaatsen waar ook 
de historisch waardevolle staaltjes van waterbeheer hun diensten bewezen en bewijzen. Behoud daarvan 
zonder meer kan dan ook niet aan de orde zijn. Het gaat erom ontwikkelingsstrategieën toe te passen die 
het verleden zoveel mogelijk recht doen. 
7

 Vrij land
Cultuurhistorische karakterschets
Vrijheid kleeft Nederland aan. Natuurlijk, elk land kent zijn heroïsche en mythische verhalen over succesvol 
verzet tegen vreemde overheersing. En vele volken vinden zichzelf eigenwijs, onafhankelijk en non-
conformistisch. Maar Nederland heeft wel recht van spreken. Het pragmatische doen (‘gewoon doen’) en het 
calvinistische laten (‘gewoondoen’) van de vrije boeren, burgers en buitenlui vormen een bepalende onder-
stoom in onze geschiedenis. En daarop verschenen mondiaal vaak toonaangevende uitingen van vrijheid: 
vrije denkers als Erasmus en Spinoza, een vroeg model voor vrije democratie (De Republiek) en een actieve 
inzet voor vrije markten en vrijheidsrechten. 
Vrijheid was overigens ook in onze geschiedenis lang niet altijd ieders vrijheid: het is een geschiedenis 
van insluiting en uitsluiting, van tolerantie en repressie, van (koloniale) expansie en regressie.
De strijd om (godsdienst)vrijheid, de uiting en kanalisering van verschillen, het profijt van een open 
houding naar de wereld en de ruimte voor persoonlijke en regionale voorkeuren, hebben in Nederland hun 
fysieke sporen nagelaten. Ze zijn zichtbaar in zowel de talloze kleine variaties in ruimtegebruik die het gevolg 
zijn van individuele keuzes, als de grote gebaren die het resultaat zijn van collectieve inspanningen ten 
behoeve van handel, religie en landverdediging. Ze brachten kloosters en kerken, raadhuizen en paleizen, 
handelsroutes en industrielandschappen, villa’s en recreatieoorden, patronen van grenzen, versterkingen en 
verwoestingen en een unieke verzameling aan (verzuilde) collectieve gebouwen en voorzieningen. 
Cultureel-ruimtelijke ontwikkelingsopgave
Het formuleren van een karakterversterkende ontwikkelingsopgave voor het ‘vrije land’ heeft iets 
tegenstrijdigs. Op het eerste gezicht lijkt niets doen, vrijheid geven, het beste recept voor ontwikkeling 
van deze karakteristiek. Maar dat is schijn. De ‘grote gebaren’ vergen een actieve benadering, om iets van 
het historisch karakter te behouden. De sterk veranderende samenleving van de afgelopen halve eeuw in 
sociaal-cultureel, economisch en technologisch opzicht, heeft veel van de religieuze, militaire, industriële en 
institutionele monumenten ook in figuurlijke zin van een andere tijd gemaakt. Door het wegvallen van de 
primaire functie verdwijnt de economische drager. Ruimte maken voor nieuwe functies, door herbestem-
ming en herontwikkeling, is vaak de enige mogelijkheid om de monumenten duurzaam in stand te houden. 
De verdere ontwikkeling van deze karakteristiek vraagt bovendien om de wil om ook bij nieuwe ontwik-
kelingen de inrichting van Nederland ´eigen´ te maken. De bewezen vaardigheid om functionaliteit en 
aantrekkelijkheid te combineren, dient daartoe bij publieke, private en particuliere ruimtelijke ingrepen 
ruimte en aandacht te krijgen.
 Caribisch Nederland
 
Sinds 10-10-2010 zijn de eilanden Saba, St. Eustatius en Bonaire openbare lichamen geworden en onderdeel van 
Nederland. Geografische en fysiek verschillen deze eilanden hemelsbreed van het Nederlandse grondgebied. En ze 
hebben uiteraard al een respectabele geschiedenis die voorafgaat aan het eerste moment dat de Nederlanders er voet 
aan wal zetten Toch zijn er in de wordingsgeschiedenis van deze eilanden voldoende relaties met het Nederlandse 
‘vasteland’, die het interessant maken om ook vanuit de vier karakteristieken naar deze gebieden te kijken. St. Eustatius 
bijvoorbeeld kent een geschiedenis waarin op microniveau alle karakteristieken samenkomen. Nederland vrij land kent 
hier een bijzondere betekenis. Als hoofdkwartier van de West-Indische Compagnie was het eiland decennialang een 
goudkust, een spil in de slavenhandel. Nederland kavelland is nog te herkennen in de karakteristieke plantages, met 
hun hoofdhuizen, de slavendorpen en zelfs de begraafplaatsen. Nederland stedenland vindt zijn uiting in de hoofdstad 
Oranjestad en het waterfront waar met vanuit Nederland ingevoerde IJsselsteentjes tientallen pakhuizen zijn gebouwd. 
Saba is een eiland met een heel ander karakter. Het eiland heeft geen vlakke gebieden; het is een rots met op die 
rots een aantal kleine nederzettingen. Om Saba heen bevinden zich tientallen wrakken. Bonaire is de kleinste van de drie 
ABC-eilanden. De invloed van Nederland is terug te vinden in de uitleg en opzet van Rincon, een mengeling van locale 
invloeden en stedenbouwkundige principes uit Nederland. Bonaire valt vooral op vanwege de waarden onder water van 
zowel natuur als maritiem erfgoed. 
Het Marine Park Bonaire en het eiland Saba zijn door het kabinet geplaatst op de Voorlopige lijst Werelderfgoed. 
St. Eustatius is van de drie eilanden het meest kwetsbaar. Er is relatief veel onbebouwd gebied waar zich grote 
archeologische en landschappelijke waarden bevinden en tegelijkertijd veel druk op de ruimte Ten aanzien van het 
(bege)leiden van ruimtelijke processen en cultuurhistorische instandhoudingsopgaven in Caribisch Nederland zal het rijk 
daarom prioriteit geven aan dit eiland. 
9

 2 People: geef ruimte aan burgers
Erfgoed is van iedereen. De omgang ermee in stedelijke en landschappelijke transformatieprocessen kan 
daarom nooit volledig door overheden en experts worden bepaald. Publiek belang en waardetoekenning 
bestaan altijd naast particuliere belangen en betekenissen. Dit betekent voor de overheid twee dingen. In 
de eerste plaats dat in het integrale ruimtelijke afwegingsproces alle relevante belangen en opinies tot hun 
recht komen. Dit vraagt om transparante procedures, goed gemotiveerde besluiten en het actief betrekken 
van burgers bij de afweging van belangen. In de tweede plaats vraagt dit van overheden terughoudendheid 
bij het van bovenaf poneren van waarden. Een levende cultuur is gebaat bij waardedebatten, smaaktwisten 
en ruimte voor eigen interpretatie. Het benoemen (of juist onbenoemd laten) van culturele betekenissen is 
het gezamenlijk domein van burgers, bedrijven, belangengroepen én overheden, dat geen van deze partijen 
zich kan toe-eigenen. 
 3 Planet: benut en beïnvloed duurzaamheidsopgaven 
De zorg voor cultureel erfgoed is een duurzaamheidsvraagstuk. Zij maakt deel uit van onze ambitie om een 
leefbare planeet na te laten voor toekomstige generaties. Erfgoedopgaven worden echter nog niet vanzelf -
sprekend met andere duurzaamheidsopgaven verbonden. Daarmee blijven kansen liggen om de betekenis 
van cultuurhistorie voor biodiversiteits-, klimaat-, energie- en wateropgaven te vergroten. En vice versa. 
Natuurontwikkeling, waterbeheer, energietransitie en erfgoedzorg zijn zeker niet altijd parallelle belangen. 
Maar het kan veel opleveren als de betrokken sectoren de mogelijke synergie tussen hun belangen centraal 
stellen. De wenselijkheid van geleidelijke, doordachte ruimtelijke veranderingen en een duurzame economi-
sche basis onder het beheer, kan daarbij een verbindend perspectief vormen. 
11

Rijksoverheid
Het rijk is en blijft verantwoordelijk voor goed functionerende systemen van ruimtelijke ordening en 
monumentenzorg. Als wetgever heeft het rijk de taak die systemen up to date te houden door ze op gezette 
tijden te actualiseren, geleid door veranderende omstandigheden. Voor zowel de ruimtelijke ordening als de 
monumentenzorg is dit recent gebeurd. Dit kabinet zal, uitgaande van die actualisatie, de wettelijke stelsels 
verder vereenvoudigen (Eenvoudig Beter; herziening omgevingsrecht).
Daarnaast heeft het rijk een verantwoordelijkheid in het behartigen van nationale belangen: UNESCO 
Werelderfgoed (inclusief de Voorlopige Lijst Werelderfgoed Nederland), kenmerkende stads- en dorps-
gezichten, rijksmonumenten en het maritieme erfgoed. Deze wordt op verschillende manieren ingevuld. 
In bepaalde gevallen kan het rijk zelf initiatief nemen om gewenste ontwikkelingen te realiseren (de Wro 
voorziet daarin, bijvoorbeeld d.m.v. een inpassingsplan) of direct te regelen (bijvoorbeeld per Amvb). In 
veel gevallen is het echter effectiever om andere overheden te vragen of op te dragen om de zorg voor die 
belangen (mee) voor hun rekening te nemen. 
Een derde verantwoordelijkheid van het rijk vloeit voort uit de rol van initiatiefnemer of van grond- en 
vastgoedeigenaar in ruimtelijke processen. Het rijk zal als eigenaar en opdrachtgever invulling geven aan de 
eigen beleidsambities en rekening houdt met (gebiedsgerichte) beleidsprioriteiten zoals verwoord in deze 
Visie erfgoed en ruimte. Het rijk zal zich daarbij inspannen voor een passend gebruik van de monumenten 
in zijn bezit. Centraal daarbij staan een kosteneffectief en klantgericht beheer van de vastgoedportefeuille, 
het creëren van maatschappelijke meerwaarde en versterking van de ruimtelijke kwaliteit. Het rijk hanteert 
het Protocol Cultureel Erfgoed Rijksoverheid van de Rijksvastgoeddiensten, aangesloten bij de Raad voor 
Vastgoed Rijksoverheid.
Ten vierde heeft het rijk kennis en deskundigheid op het gebied van cultureel erfgoed en de omgang ermee. 
Het rijk zal deze kennis en deskundigheid delen met partners en de kennisontwikkeling op dit gebied 
bevorderen.
Vanuit deze verantwoordelijkheid en rolopvatting zal het rijk het volgende doen:
- verder vereenvoudigen van de wettelijke stelsels;
- duidelijkheid scheppen over de bestuurlijke verantwoordelijkheidsverdeling t.a.v. gebiedsgerichte 
erfgoedopgaven (Structuurvisie  infrastructuur en ruimte, Amvb en bestuurlijke afspraken);
- gericht faciliteren van andere overheden bij complexe gedecentraliseerde verantwoordelijkheden, 
bijvoorbeeld door cofinanciering, gerichte advisering en kennisontwikkeling;
- goed eigenaarschap en rijksopdrachtgeverschap (spelregelkader en gebiedsagenda MIRT, protocol 
rijksvastgoeddiensten, rijksinpassingsplannen);
- toezicht houden op het stelsel van wetgeving op het gebied van cultureel erfgoed.
Provincies
De provincie heeft een centrale positie in het domein van de ruimtelijke ontwikkeling en de fysieke leef -
omgeving. Daar liggen de kerntaken van de provincies en zijn provincies wettelijk bevoegd. De provincie 
faciliteert en coördineert in bovenlokale gebiedsontwikkelingen waarbij cultureel erfgoed een belangrijke rol 
speelt. 
Provincies hebben met betrekking tot gebiedsgericht erfgoedbeheer de volgende verantwoordelijkheden:
- integrale afweging van belangen (Ruimtelijke Ordening-kerntaak)
- behartigen van het erfgoedbelang daarin (Cultureel Erfgoed in provinciale structuurvisie en 
verordening)
- regierol bij gemeenteoverschrijdende erfgoedopgaven
- aanwijzing van archeologische attentiegebieden
- ondersteuning gemeenten met kennis en faciliteiten (gedeelde verantwoordelijkheid met het rijk)
Vanuit de Monumentenwet hebben de provincies een verantwoordelijkheid m.b.t. de archeologie. Zij zijn 
bevoegd om archeologische attentiegebieden aan te wijzen en hebben een depotfunctie.
13

3.  Rijksprioriteiten 2011–2015
3.1.  Vijf prioritaire opgaven
Het rijk kiest voor de komende jaren vijf prioriteiten in zijn gebiedsgerichte 
erfgoedbeleid:
1  Werelderfgoed: samenhang borgen, uitstraling vergroten 
2  Eigenheid en veiligheid: zee, kust en rivieren 
3  Herbestemming als (stedelijke) gebiedsopgave: focus op groei en krimp
4  Levend landschap: synergie tussen erfgoed, economie, ecologie 
5  Wederopbouw: tonen van een tijdperk
Tegen de achtergrond van de in de vorige hoofdstukken geschetste visie, kiest het rijk een aantal gebiedsop-
gaven dat de komende jaren leidend is voor de rijksinzet ten behoeve van gebiedsgericht erfgoedmanage-
ment, zowel voor het eigen handelen als voor samenwerkingsagenda’s met andere overheden en private 
partijen. Ten aanzien van deze prioriteiten hebben de karakteristieken Waterland, Stedenland, Kavelland en 
Vrij land een tweeledige rol. In de eerste plaats bepalen de karakteristieken de scope voor het selecteren van 
de prioritaire cultureel-ruimtelijke ontwikkelingsopgaven waarbij het rijk een rol wil spelen, ter versterking 
van het karakter van Nederland. Vervolgens geven ze voeding aan een ‘ruime blik’ op diezelfde opgaven. 
Het beschouwen van deze (en andere) erfgoedopgaven vanuit de karakteristieken, leidt als vanzelf tot een 
gebiedsgerichte en integrale benadering. De karakteristieken werpen daarbij vanuit verschillende invalshoe-
ken licht op die opgaven. Er is dus geen sprake van een één op één koppeling van karakteristieken en prio-
riteiten. Zo’n koppeling zou, gelet op de eigenschappen van de karakteristieken (veelomvattend, gelaagd, 
geografisch overlappend), altijd ongewenst beperkend zijn. 
Bij de keuze van de prioriteiten zijn aldus drie factoren bepalend. Het gaat om opgaven die:
1. Van wezenlijk belang zijn voor behoud en ontwikkeling van het karakter van Nederland (waterland, 
stedenland, kavelland, vrij land);
2. Vragen om een verbindende strategie met andere belangen en versterking van het economische, 
ecologische en/of sociaal-culturele perspectief op de opgaven.
3. Een rijksinzet vereisen, op basis van de interbestuurlijke verantwoordelijkheidsverdeling in de monu-
mentenzorg en de ruimtelijke ordening.
Om te beoordelen of die rijksinzet nodig en legitiem is, is er gelet op het volgende:
- zijn er (inter)nationale verantwoordelijkheden, ruimtelijke en/of erfgoedbelangen in het spel;
- is de opgave van belang voor de doelen van het nationaal ruimtelijk beleid (zie kader);
- hebben medeoverheden regels, richting (bv bij provincieoverschrijdende opgaven) en/of steun nodig 
om goed voor die belangen te zorgen;
- heeft het rijk zelf verbindingsmogelijkheden, bijvoorbeeld als opdrachtgever of eigenaar?
Bij de hierna volgende prioriteiten wordt steeds kort aangegeven waarom het rijk er met voorrang op inzet.
 Nationaal ruimtelijk beleid 
Het Rijk streeft naar een leefbaar, bereikbaar en veilig Nederland. Op basis van de ontwikkelingen en 
ambitie voor 2040 zijn de hoofddoelen van het ruimtelijk en mobiliteitsbeleid voor de middellange 
termijn (2020/2028):
- Het versterken van de ruimtelijk-economische structuur van Nederland. 
- Het verbeteren, in stand houden en ruimtelijk zekerstellen van de bereikbaarheid.
- Het waarborgen van een veilige, gezonde en klimaatbestendige leefomgeving waarin unieke 
natuurlijke en cultuurhistorische waarden behouden zijn.
Om deze doelen te bereiken wordt in de Structuurvisie Infrastructuur en Ruimte een aantal natio-
nale belangen benoemd waarvoor het Rijk verantwoordelijkheid neemt: het cultureel en natuurlijk 
UNESCO Werelderfgoed, kenmerkende stads- en dorpsgezichten, rijksmonumenten en het maritieme 
erfgoed (zie kaart blz 24). 
15

2  Eigenheid & veiligheid zee, kust en rivieren
Rijksprioriteit, want: Rijk als opdrachtgever en eigenaar: zorgen voor goede omgang met 
cultuurhistorische waarden bij rijksprojecten/programma’s m.b.t. beheer en 
versterking van hoofdwatersysteem/primaire waterkeringen. 
Ondersteuning medeoverheden: visieontwikkeling op gemeente- en 
provincieoverschrijdende opgaven.
In het Nationaal Waterplan en het Deltaprogramma heeft het rijk aangegeven waar de komende decennia 
de belangrijke wateropgaven liggen bij het streven naar een veilig en aantrekkelijk Nederland. Vanuit cul-
tureel perspectief verdienen drie gebieden in de komende jaren prioriteit: Noordzee, kust en grote rivieren. 
Deze ruimtelijk zeer dynamische gebieden hebben ook als culturele opgave een onmiskenbaar nationaal 
karakter. De Noordzee vanwege de omvang en unieke verantwoordelijkheid van het rijk, de grote rivieren en 
de kust als lijn/strookvormige structuren die het gebied van een aantal provincies verbinden. De Afsluitdijk 
vormt - op het raakvlak van zee en IJsselmeer – een bijzonder deel van de kustverdediging.
Zowel bij de kust als de grote rivieren liggen er naast de waterveiligheid ontwikkelingspotenties ten behoeve 
van andere functies, waarin zowel kansen als bedreigingen voor het cultureel erfgoed kunnen schuilen. Op 
de Noordzee ligt de cultuurhistorische waarde verborgen op of in de zeebodem, in de vorm van verdronken 
landschappen en scheepswrakken. De ruimtelijke ingrepen die in deze gebieden zullen plaatsvinden, zijn in 
cultureel opzicht om twee redenen van belang: ze vormen de volgende stap in een lange, bijzondere historie 
van waterbeweging en waterverdediging en ze kunnen een bedreiging, dan wel versterking betekenen voor 
in de gebieden aanwezige cultuurhistorische waarden (archeologie, gebouwde monumenten, waterstaat-
kundige en militaire werken, dijken en andere landschapselementen).  
Doelstelling van het rijk is om het culturele karakter van de kuststrook respectievelijk de grote rivieren te ver-
sterken en erfgoed goed te positioneren bij ruimtelijke belangenafwegingen op de Noordzee. Ingrepen ten 
behoeve van de waterveiligheid en energie- en grondstoffenwinning zijn een uitdrukking van de primaire 
functionaliteit van deze gebieden (beheersing van het water). Nadruk op het culturele karakter van deze 
gebieden kan die ingrepen niet in de weg staan, maar ze wel laten plaatsvinden met gevoeligheid voor de 
historische context en aandacht voor de ontwerpkwaliteit van nieuwe ingrepen. Historische structuren als 
waterlinies, stellingen, oude dijklichamen etc. worden gebruikt om bestaande en nieuwe functies mee te 
faciliteren en tegelijkertijd het historische karakter van de gebieden te ontsluiten.
Instrument Uitwerking
Regels Nationaal Waterplan
Deltaprogramma (deltabeslissingen)
Nationaal Kader Kust
Structuurvisie Afsluitdijk
Generiek: Monumentenwet en Besluit ruimtelijke ordening
Bestuurlijke  Nader te bezien in het kader van de samenwerkingsagenda
afspraken
Financieel Cofinanciering van (pilot)projecten
Kennis Pilotproject Kust & Erfgoed met provincies
Samenwerking RCE en Deltaprogramma, in het bijzonder voor deelgebieden Kust en Rivieren
Kennisontwikkeling over archeologische verwachtingen Noordzee
17

4  Levend landschap: versterken synergie tussen erfgoed, economie en ecologie 
Rijksprioriteit, want: Bijdrage aan nationale doelen m.b.t. biodiversiteit, energietransitie en economie.
Rijk als opdrachtgever en eigenaar: visieontwikkeling op omgang met erfgoed bij 
grote/complexe landschappelijke opgaven. 
Ondersteuning medeoverheden: kennis over transformatie van het 
cultuurlandschap als culturele opgave. 
Het landschap is sterk bepalend voor het karakter van Nederland en daarmee een essentieel deel van ons 
cultureel erfgoed. Karakterversterkend ontwikkelen van dat landschap heeft alle kenmerken en complicaties 
van gebiedsgericht erfgoedbeheer in zich: veelomvattende en verscheiden waarden die niet zijn te behouden 
door ze te bevriezen of te isoleren. Landschapsbeheer is management of change. Voor het cultuurlandschap 
geldt bij uitstek de noodzaak om verbindingen te zoeken met andere ruimtelijke opgaven en waarde te 
creëren. 
In het landelijk gebied spelen belangrijke opgaven rond economie en ecologie. In economische zin gaat het 
om sterke economische regio’s en om ruimte voor (agrarisch) ondernemerschap, wonen en recreëren. In 
ecologische zin om biodiversiteit, kwaliteit van bodem, water en lucht, klimaatadaptatie en duurzame ener-
gievoorziening. De focus van het rijk ligt op de economische topregio’s, natuurnetwerk (herijkte Ecologische 
Hoofdstructuur) en energietransitie (m.n. windenergie is hier relevant.) 
Doelstelling van het rijk is om de synergie te versterken tussen inspanningen (publiek en privaat) die zijn 
gericht op de nationale belangen t.a.v. ecologie, economie en cultureel erfgoed. Uitgaande van de sterke 
rol van provincies en gemeenten ten aanzien van deze beide belangen kan dat niet anders dan in interbe-
stuurlijke samenwerking gebeuren. Het rijk ziet hierin voor zichzelf twee rollen: beïnvloeding van Europese 
(financiële) kaders (o.a. het Gemeenschappelijk Landbouwbeleid) en gerichte inzet van kennis en aandacht 
op kenmerkende cultuurhistorische gebieden met een biodiversiteits- of energieopgave. 
Instrument Uitwerking
Regels Nieuwe kaders Gemeenschappelijk Landbouwbeleid
Structuurvisie wind op land + Amvb
Structuurvisie ondergrond + Amvb 
Bestuurlijke  Nader te bepalen in het kader van samenwerkingsagenda
afspraken
Financieel Cofinanciering van (pilot)projecten
Kennis Kennisfunctie RCE
19

3.2  Realisatie
Financieel kader
Het ministerie van OCW stelt binnen zijn begroting financiële middelen beschikbaar ten behoeve van een 
samenwerkingsprogramma erfgoed en ruimte dat zich richt op de vijf speerpunten uit deze visie. Met pro-
vincies, gemeenten en waterschappen worden zo nodig afspraken gemaakt over de gezamenlijke inzet van 
middelen. De beschikbare middelen zijn 0,5 mln. voor het jaar 2012 (opstartjaar) en 8 mln. per jaar voor de 
jaren 2013 t/m 2015 De inzet van middelen zal plaatsvinden in de vorm van toevoegingen aan provincie- en/
of gemeentefonds op basis van nadere bestuurlijke afspraken, en via het subsidie-instrumentarium.
Kennis
Een succesvolle gebiedsgerichte omgang met erfgoed vereist een landsdekkende kennisinfrastructuur, 
waarin overheden, planbureaus en onderzoekscentra, steunpunten en erfgoedhuizen, maatschappelijke 
organisaties en private partijen ieder hun eigen specifieke rol vervullen en naar vermogen hun bijdrage 
leveren.
Binnen dit geheel vervult de RCE een kenniscentrumfunctie, met brede kennis over het cultureel erfgoed 
en dito expertise over behoud en duurzame ontwikkeling van erfgoed. De ontwikkeling en deling van kennis 
staat in samenhang met de uitvoering van wettelijke taken rondom selectie en aanwijzing van beschermd 
erfgoed, advisering en subsidies, en krijgt gestalte vanuit de kennisprogramma’s van de RCE. 
De Visie erfgoed en ruimte vraagt, in aanvulling op wat de RCE en andere partijen nu al doen, om de 
ontwikkeling van een specifieke kennisagenda, die inzoomt op de opgaven en vragen die voortkomen uit de 
gebiedsgerichte benadering, de karakteristieken en de speerpunten uit deze visie. Het Rijk wil deze agenda, 
samen met andere partners binnen de totale kennisinfrastructuur op het snijvlak van erfgoed en ruimte, de 
komende tijd verder ontwikkelen en uitvoeren. 
Een gerichte samenwerkingsagenda
Het rijk wil, in overeenstemming met bovenstaande verantwoordelijkheidsverdeling en op basis van zijn 
eigen prioriteiten zoals verwoord in hoofdstuk 3 van deze visie, tot een gerichte samenwerkingsagenda 
komen met andere overheden en particuliere organisaties. Die agenda zal bestaan uit bestuurlijke afspraken, 
gebieden/thema’s voor gezamenlijke visieontwikkeling, cofinanciering van (pilot)projecten en kennisfaci -
liteiten. De interbestuurlijke afspraken worden gemaakt binnen de kaders van het bestuurakkoord en in 
samenhang met andere toekomstige afspraken over onder andere de verdeling van monumentengelden, 
kennisfuncties en ruimtelijke gebiedsagenda’s. De gesprekken over de samenwerkingsagenda worden na de 
zomer van 2011 gestart. In 2012 volgt de definitie van het gezamenlijke programma en een aantal pilotpro -
jecten. In 2013 start het daadwerkelijke programma.
21

Bijlage 2: 
Kaarten
- Kaart Erfgoed (Structuurvisie infrastructuur en ruimte, Hoofdstuk 3 Van rijksdoelen naar nationale 
belangen, 3.3. Waarborgen kwaliteit leefomgeving, Cultuurhistorische en natuurlijke kwaliteiten)
- Kaart UNESCO werelderfgoed
- Kaart Wederopbouwgebieden (Structuurvisie infrastructuur en ruimte, Bijlage 4 Nationale land-
schappen, UNESCO werelderfgoed en wederopbouwgebieden)
23

25

Bijlage 3: 
Karakteristieken van Wederopbouwgebieden
Op basis van onderzoek van de Rijksdienst voor het Cultureel Erfgoed zijn 30 gebieden geselecteerd uit 
de periode 1940-1965 die van nationaal cultuurhistorisch belang zijn. De gebieden zijn beoordeeld op 
o.a. de kwaliteit van het oorspronkelijke plan c.q. ontwerp, de toenmalige ontwerpprincipes, de huidige 
stedenbouwkundige gaafheid en zeldzaamheid, de voorbeeldfunctie van ontwerp en uitvoering, het (inter)
nationale belang en hun huidige cultuurhistorische waarde. Hierbij is onderscheid gemaakt naar drie typen 
gebieden: 1) de daadwerkelijk wederopgebouwde kernen / gebieden (herstel oorlogsschade), 2) naoorlogse 
woonwijken en 3) landelijk gebied (reconstructie na oorlogsschade, ruilverkavelingen en nieuw land) . 
In deze bijlage worden per gebied een aantal fysieke kwaliteiten genoemd die in de kern beschrijven van de 
kenmerken die het gebied van nationale betekenis maken. Deze beschrijvingen zijn indicatief en zullen in 
overleg met de betrokken gemeenten nader worden geduid en uitgewerkt.
1. Wederopgebouwde kernen / gebieden
Rhenen (Rhenen)
- karakteristieke stedenbouwkundige inrichting binnen de groenstructuur van de oorspronkelijke 
vestingwerken
- kenmerkende hoogteverschillen door de ligging op de hoge steilrand
- traditioneel vormgegeven bebouwing (herstelde oorlogsschade)
Oostelijke binnenstad (Rotterdam)
- deel van grootste wederopbouwgebied van Nederland, met monumentale hoofdstructuur van ruim 
opgezette wegen met groen en hoogbouw
- Noordelijk deel: woonbuurt met strokenbebouwing aan groene hoven
- Zuidelijk deel: gemengd wonen/werken, met typerende bedrijfsverzamelgebouwen rond 
expeditiehoven
Strook Atlantikwall (‘s Gravenhage)
- verbindingszone tussen Ockenburg en de Scheveningsebosje op voormalige defensiestrook
- opdeling in drie zones met eigen karakter (wonen in laagbouw, wonen hoogbouw en gemengd 
wonen en werken’
- combinatie van wegenstructuur (parkway), water- en groenstructuur en monumentale bebouwing 
Strook Atlantikwall (Katwijk)
- herbouwde vissersplaats met besloten bebouwing, 
- familiebadplaats aan boulevard
- individuele en kleinschalig bebouwing in traditionele en sobere bouwstijl
Binnenstad (Hengelo)
- wederopbouwplan met vernieuwd, stedelijk karakter en ruimtelijke functieverdeling
- variatie en samenhang in pandsgewijze bebouwing 
- geheel omgeven door groengordel
Binnenstad (Nijmegen)
- herstelplan met verbeterd verkeersplan
- herstelde historische bouwwerken als identiteitsdragers 
- toegevoegde nieuwe gebouwtypen in moderne stijl
Oostburg (Sluis)
- vernieuwde en uitgebreide dorpskern 
- verbeterde verkeersstructuur en herstelde historische bouwwerken en vestingwerken voor toerisme
- traditionele opbouw en architectuur
27

- Voorzieningen centraal in de wijk op kruispunt van wegen
Nagele (Noordoostpolder)
- structuur en bebouwing volgens de principes van het Nieuwe Bouwen
- groepering van geclusterde bebouwing met platte daken rondom een centrale open groene ruimte, 
- omsluiting van het dorp door opgaande beplanting
Ommoord (Rotterdam)
- voorbeeld van woningproductie op toppunt van standaardisatie en industrialisatie
- woonwijk volgens drie hoofdprincipes: infrastructuur, wooneenheden en groen
- hoogbouwzone met grootschalige knikflats in parkachtige omgeving 
De Halve Maan (Utrecht)
- naoorlogse invulling van vooroorlogs stedenbouwkundig plan 
- gevarieerde bebouwing in een traditionele stedenbouwkundige opzet met hoofdstructuren en 
zichtlijnen,
- bijzondere functies in groene setting
3. Landelijk gebied
De Groep e.o. (Veenendaal) 
- open en halfopen landschap met (indirecte) sporen van oorlogsschade en herstel tijdens WO II
- vele boerderijen uit de vroege wederopbouw
- samenhang en contrast met Grebbelinie
Walcheren (Veere) 
- reconstructie van grootschalig geïnundeerd gebied, met centraal open gebied en perifere besloten 
zones
- herstelde landgoederen en bospartijen, beplanting, deels met coulissekarakter
- gemengd voorkomen van oude bebouwing en wederopbouw
Beltrum I/II (Berkelland) 
- kleinschalig ruilverkavelingslandschap met weiden, bos, akkerlanden
- gedeeltelijk behouden coulisselandschap met bochtige wegen
- verspreid voorkomen van wederopbouw en oudere bebouwing
De Scheeken (St. Oedenrode) 
- kleinschalig landschap met weiden, bos, akkerlanden en boomkwekerij 
- een door gevarieerde boomlinten verkamerd landschap 
- perifere zwermen van wederopbouw en oudere bebouwing 
Haskerveenpolder (Skasterlân) 
- zeer open veenweidegebied met convergerende strookverkaveling
- dwars op kavels nieuwe ontsluitingswegen met jonge boerderijen
- lineaire groenstructuren, eendenkooi, dijkjes, vaarten
Maas en Waal - West (West Maas en Waal)
- sterk gewijzigd, zeer open, grootschalig weide- en akkergebied
- ingepaste eendenkooien, verspreide bosaanleg
- quasi organische structuur van ontsluitingswegen, afwatering en boerderijlinten
Vriezenveen (Twenterand) 
- ingrijpende ruilverkaveling met gedraaid en vergroot kavelpatroon en nog herkenbare 
hoogveenontginning
- jonge boerderijlinten, deels met rijke groensingels
- contrastrijk gebied: open/gesloten en oud/nieuw
29

