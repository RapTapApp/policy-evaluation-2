 
 
 
 
 
> Retouradres Postbus 20401 2500 EK DEN HAAG 
  Directie Juridische Zaken 
Team natuur en 
De Voorzitter van de Tweede Kamer  
gebiedsinrichting 
der Staten-Generaal   
Prins Clauslaan 8 
Postbus 20018 
2595 AJ DEN HAAG 
2500 EA  's-GRAVENHAGE 
Postbus 20401 
2500 EK DEN HAAG 
  
www.rijksoverheid.nl/eleni 
  
  
T 070 3784183 
  
  
  
  
Onze referentie 
  
181034 
 
 
 
Datum 1 maart 2011 
 
Betreft status nationaal park aan natuurlandschappen op de BES-eilanden 
 
 
 
 
Geachte Voorzitter, 
 
Op 17 november 2010 heeft de Tweede Kamer een motie met betrekking tot het 
natuurbeleid in Caribisch Nederland aangenomen. Daarin wordt de regering 
verzocht uiteen te zetten welke maatregelen genomen moeten worden om de 
status van Nederlands nationaal park te kunnen toekennen aan natuurlandschap-
pen op de openbare lichamen Bonaire, Sint Eustatius en Saba (Kamerstukken II, 
2010-2011, 32 368, nr. 14). In deze brief wordt daarop ingegaan.  
 
Natuurbeleid Caribisch Nederland 
Uitgaande van de bestaande situatie op de eilanden richt het beleid zich op het, 
waar nodig, geleidelijk doorvoeren van verbeteringen. Het voldoen aan 
verplichtingen uit internationale verdragen inzake natuurbescherming is verder 
uitgangspunt voor het natuurbeleid op de eilanden. In 2011 zal ik een 
natuurbeleidsplan voor Caribisch Nederland vaststellen voor de periode 2012-
2017. In het plan komen aan de orde de doelstellingen voor natuur en landschap, 
prioriteiten die aangepakt moeten worden en een lijst met natuurparken. Ook zal 
worden beoordeeld of extra beschermingsmaatregelen nodig zijn. Het plan wordt 
voorbereid in nauw overleg met de vertegenwoordigers van de eilandbesturen, 
parkbeheerders en andere natuurbeschermingsorganisaties. Startpunt voor het 
natuurbeleidsplan vormt de evaluatie van het tot 2010 verlengde 
 
natuurbeleidsplan 2000-2005 van de voormalige Nederlandse Antillen. De 
evaluatie wordt uitgevoerd in het eerste kwartaal van 2011 door IMARES (het 
Institute for Marine Resources and Ecosystem Studies van Wageningen 
Universiteit en Research). 
 
 
Juridisch instrumentarium 
Op Caribisch Nederland zijn verschillende verdragen met betrekking tot 
natuurbescherming van toepassing. Caribisch Nederland is geen onderdeel van de 
EU. De Vogel- en Habitatrichtlijnen en de basisverordening CITES zijn daarom niet 
van toepassing. Sinds de transitie is de Wet grondslagen natuurbeheer en  
 
  Pagina 1 van 2 
 PDOC01/181034 
*PDOC01/181034* 

