32 535 Goedkeuring van het op 23 februari 2006 te Genève tot stand gekomen 
Maritiem Arbeidsverdrag, 2006 (Trb. 2007, 93) 
 
 
NOTA NAAR AANLEIDING VAN HET VERSLAG 
 
De regering heeft met genoegen kennisgenomen van het feit dat de vaste commissie voor 
Sociale Zaken en Werkgelegenheid het voorbereidend onderzoek van voorliggend 
wetsvoorstel heeft afgerond. Hieronder worden de vragen beantwoord mede namens de 
Minister van Buitenlandse Zaken, de Minister van Veiligheid en Justitie, de Minister van 
Infrastructuur en Milieu en de Minister van Volkgezondheid, Welzijn en Sport. 
 
Algemeen 
De leden van de VVD-fractie vragen wat de kosten van het aanpassen van nationale wet- en 
regelgeving zijn geweest. Tevens vragen deze leden wat de introductie van nieuwe en extra 
inspectieverplichtingen concreet inhoudt en wat de hiermee samenhangende kosten zijn. De 
leden van de CDA-fractie vragen op welke wijze het toezicht wordt vormgegeven. Nederland 
voldoet op basis van bestaande wet- en regelgeving al aan een groot deel van de 
verplichtingen die voortvloeien uit het Maritiem Arbeidsverdrag (hierna MAV). Met name op 
het gebied van sociale zekerheid, arbeidsomstandigheden, medische zorg en welzijn hoeft de 
wet- en regelgeving niet of nauwelijks te worden aangepast. De belangrijkste gevolgen voor 
Nederland zijn gelegen in de modernisering en aanpassing van de zeevaart- en 
arbeidsregelgeving. Daarnaast zijn er belangrijke noviteiten op het gebied van inspectie en 
handhaving. De concrete inspectieverplichtingen die voortvloeien uit het MAV zijn onder te 
verdelen in drie groepen: 
 
1. Vlaggenstaatverplichtingen: dit zijn de werkzaamheden in verband met het 
inspecteren van schepen onder Nederlandse vlag voorafgaand aan de afgifte van het 
certificaat maritieme arbeid en de handhavende inspecties. De certificerende inspecties 
worden uitgevoerd door “door onze Minister aangewezen rechtspersonen”. Het 
voornemen bestaat om erkende klassenbureaus deze inspecties en de certificering te 
laten verzorgen. De Inspectie Verkeer en Waterstaat (IVW) houdt toezicht op de 
uitvoering van de klassenbureaus door middel van audits. Daarnaast heeft de IVW de 
plicht om alle schepen te inspecteren die binnen de werking van het MAV vallen, 
maar die geen verplichting tot certificatie kennen. Dit zijn met name de schepen van 
minder dan 500 GT. Die schepen mogen wel een certificaat aanvragen.  
2.  Havenstaatverplichtingen: dit zijn de werkzaamheden voor het inspecteren van 
schepen die onder buitenlandse vlag varen en Nederlandse havens aandoen.  
3. Klachtenprocedure: deze werkzaamheden omvatten het onderzoeken van klachten van 
zeevarenden aan boord van Nederlandse schepen of van zeevarenden op schepen die 
onder buitenlandse vlag varen en een Nederlandse haven aandoen. Dit is een 
aanmerkelijke uitbreiding van de huidige klachtenprocedure. Volledigheidshalve 
wordt hierbij opgemerkt dat de klachtenprocedure en daaruit voortvloeide handhaving 
betrekking heeft op de publiekrechtelijke relatie tussen de IVW en de 
scheepsbeheerder. De IVW treedt derhalve niet op als belangenbehartiger van de 
zeevarende. De zeevarende zal zelf moeten opkomen voor zijn rechten in de 
privaatrechtelijke relatie met de scheepsbeheerder en kan hiertoe gebruik maken van 
de bestaande civiele rechtsgang. 
 
 1

De leden van de CDA-fractie vragen zich af wat de status is van de Nederlandse Antillen en 
Aruba. Doen zij ook mee aan het MAV, zo vragen deze leden. Met betrekking tot Aruba is het 
MAV niet van betekenis, gezien de afwezigheid van een handelsvloot en een scheepsregister. 
De Arubaanse regering heeft aangegeven medegelding van dit verdrag voor Aruba niet 
wenselijk te achten. 
Vanwege de staatkundige hervormingen van het Koninkrijk heeft de regering van de 
Nederlandse Antillen in eerste instantie aangegeven medegelding voor dit verdrag niet 
wenselijk te achten.  
In de context van deze ontwikkelingen is het MAV echter wel van belang voor met name het 
Land Curaçao vanwege het aantal zeevarenden en de aanwezigheid van een handelsvloot. Het 
Land Curaçao en het Land Sint Maarten bezien de mogelijkheid van medegelding van het 
MAV. De Nederlandse regering zal op korte termijn de medegeldingsvraag aan beide landen 
voorleggen. Op het moment dat de regeringen van het Land Curaçao en het Land Sint 
Maarten medegelding wenselijk achten en hebben voorzien in eventuele 
uitvoeringswetgeving, kan die medegelding direct tot stand worden gebracht. 
Met betrekking tot Bonaire, St. Eustatius en Saba (Caribisch Nederland) zal de toepassing van 
het MAV in beraad worden genomen. Dat betekent dat het MAV vooralsnog alleen voor het 
Europese deel van Nederland zal gelden. 
 
De leden van de CDA-fractie vragen zich voorts af op welke wijze de belangen van de 
Nederlandse zeevaart hierdoor worden verbeterd. In antwoord hierop kan het volgende 
worden gesteld: Nederland heeft als open economie met een handelsvloot en grote zeehavens 
belang bij een mondiaal level playing field. In dit kader heeft Nederland baat bij 
internationale normen op het gebied van arbeidsvoorwaarden en arbeidsomstandigheden die 
passen bij de huidige stand van zaken in de zeevaart. Het MAV heeft een aanzienlijk aantal 
oudere ILO-Verdragen in de maritieme sector gemoderniseerd en geconsolideerd. Daarnaast 
is het voor schepen die onder Nederlandse vlag varen van belang dat er met het MAV een 
internationaal toezichtskader wordt geïntroduceerd, dat garant staat voor de naleving van de 
verplichtingen die voortvloeien uit het verdrag. Door internationale minimumnormen op het 
gebied van arbeidsvoorwaarden en arbeidsomstandigheden blijft ook het beroep van 
zeevarende aantrekkelijk.  
Ook willen de leden van de CDA-fractie weten in hoeverre er op voldoende wijze rekening is 
gehouden met alle zeevarenden. Het MAV houdt rekening met de huidige 
arbeidsverhoudingen in de zeevaart. Het Verdrag hanteert een definitie van zeevarende. Als 
‘zeevarende’ in de zin van het MAV wordt beschouwd: ‘elke persoon die werkzaam is of is 
gecontracteerd of in enige hoedanigheid werkzaamheden verricht aan boord van een schip 
waarop dit verdrag van toepassing is’. Deze omschrijving is ruim, zodat zelfstandigen hier 
ook onder vallen. Ook het hotelpersoneel en winkelpersoneel dat op cruiseschepen werkzaam 
is, worden als zeevarende aangemerkt. De werkgever van de zeevarende kan de 
scheepsbeheerder zijn, maar ook een derde zoals de concessionair van een winkel of het 
uitzendbureau.  
 
In het voorstel van wet waarin het MAV wordt geïmplementeerd (Kamerstukken II 2010/11, 
32 534, nrs. 1-3) is met de verschillende categorieën zeevarenden rekening gehouden. In de 
voorgestelde afdeling 12 titel 10 Boek 7 van het Burgerlijk Wetboek (BW) over de zee-
arbeidsovereenkomst zijn bepalingen opgenomen voor de zeevarende die op basis van een 
zee-arbeidsovereenkomst in dienst is van de werkgever. Zeevarenden hebben een zee-
arbeidsovereenkomst indien zij zich verbinden arbeid aan boord van een zeeschip te 
verrichten. Voorts wordt op de arbeidsovereenkomst naar buitenlands recht van de zeevarende 
 3

“dubbele werkgeverschap”. Zowel het uitzendbureau als de zeewerkgever ondertekenen bij 
deze constructie de arbeidsovereenkomst.  
Zowel bij de regering als bij sociale partners leefde de wens dat in deze context ook het 
uitzendbureau werkgever van een zeevarende kan zijn. Dit is onderwerp geweest van 
intensieve consultaties tussen regering en sociale partners. Voor de sociale partners was het 
van belang dat de rechtsbescherming van de zeevarenden/uitzendkrachten niet onder druk 
kwam te staan. Een uitzendwerkgever hoeft immers niet in Nederland gevestigd te zijn. Aan 
de zeevarende die als uitzendkracht aan boord van een schip onder Nederlandse vlag werkt, 
wordt bescherming geboden in die zin dat hij jegens de inlener op een aantal artikelen van de 
regeling van de zee-arbeidsovereenkomst (de artikelen 706 tot en met 709, 717 tot en met 
720, 734 tot en met 734l) een beroep kan doen, ongeacht het op de arbeidsovereenkomst en de 
overeenkomst tussen de werkgever en de derde toepasselijke recht. Voorwaarde is dat de 
werkgever (het uitzendbureau) met de nakoming van de uit deze artikelen voortvloeiende 
verplichtingen in gebreke blijft (art. 7:693 BW).  
 
Daarnaast is ter bescherming van de zeevarende voor de gevallen dat de werkgever niet 
tevens de scheepsbeheerder is in de zin van afdeling 12, een artikel over de aansprakelijkheid 
van de scheepsbeheerder opgenomen (art. 7:738 BW). Op grond van dit artikel is de 
scheepsbeheerder aansprakelijk voor de nakoming van een aantal vlaggenstaatverplichtingen 
(de artikelen 706 tot en met 709, 717 tot en met 720, 734 tot en met 734l BW) met betrekking 
tot de zee-arbeidsovereenkomst, als de werkgever onherroepelijk tot nakoming daarvan is 
veroordeeld en met nakoming in gebreke blijft.  
In geval van uitzendwerk kan de uitzendkracht bij het niet nakomen door de werkgever (het 
uitzendbureau), ervoor kiezen de inlener aan te spreken tot nakoming van de verplichtingen 
op basis van de hiervoor aangegeven inlenersaansprakelijkheid (art. 7:643 BW). Wanneer de 
inlener eveneens in gebreke blijft met nakoming, kan de uitzendkracht de scheepsbeheerder 
aanspreken, mits hij een onherroepelijke uitspraak heeft waarin de werkgever (het 
uitzendbureau) tot nakoming van die verplichting is veroordeeld en het uitzendbureau 
vervolgens nalaat na te komen.  
Voor alle zeevarenden bestaat er derhalve een gelijke noodzaak om een onherroepelijk vonnis 
te verkrijgen jegens de werkgever bij niet nakoming door hem van bepaalde verplichtingen 
indien zij de scheepsbeheerder, die niet tevens hun werkgever is, willen aanspreken voor de 
nakoming van die (werkgevers)verplichtingen.  
  
De leden van de CDA-fractie vragen hoe het zit met de rechtsmacht van de Nederlandse 
rechter in het buitenland en in hoeverre dit tot knelpunten leidt. Op deze vraag kan worden 
geantwoord dat de Nederlandse rechter in het buitenland geen rechtsmacht heeft. De 
Nederlandse rechter heeft alleen rechtsmacht in Nederland, zoals de buitenlandse rechter 
alleen rechtsmacht heeft in het betreffende buitenland.  
In het wetsvoorstel is wel voorzien in de uitbreiding van de rechtsmacht van de Nederlandse 
rechter. Naast rechtsmacht in het geval van een individuele arbeidsovereenkomst of een 
agentuurovereenkomst, indien de arbeid gewoonlijk in Nederland wordt verricht of laatstelijk 
gewoonlijk in Nederland werd verricht, wordt ook rechtsmacht toegekend in het geval van 
een individuele arbeidsovereenkomst of agentuurovereenkomst indien de arbeid gewoonlijk 
op een Nederlands zeeschip wordt verricht of laatstelijk gewoonlijk werd verricht (aanvulling 
van artikel 6, onderdeel b, van het Wetboek van Burgerlijke Rechtsvordering). Voor het 
voeren van een procedure in het buitenland is alleen van belang dat de betreffende 
buitenlandse rechter rechtsmacht heeft. 
 
 5

tekortkoming zijn opgeheven) of het schip kan worden aangehouden bij duidelijke 
vermoeidheid van zeevarenden. 
Voor Nederlandse schepen is het bovenstaande eveneens van toepassing op basis van de 
Arbeidstijdenwet en het Arbeidstijdenbesluit vervoer (Atb-v). Daarbovenop kan, als de 
overtredingen zich blijven voordoen, aan de betrokken scheepsbeheerder binnen het kader van 
de Wet zeevarenden (hierna Wz) worden opgedragen om een nieuw bemanningsplan 
(bijvoorbeeld met meer zeevarenden of met een gewijzigde operationele inzet) in te dienen. 
 
De leden van de PvdA-fractie vragen of de regering het met hen eens is dat in de voorgestelde 
afdeling 12 van het BW, ter vergroting van de rechtszekerheid en ter voorkoming van 
misbruik en onnodige belasting van de rechterlijke macht, alsnog een definitie van het begrip 
“zeevarende” moet worden opgenomen die gelijk is aan de definitie van het begrip 
zeevarende in de Wz. Voorts vragen deze leden of de regering het er mee eens is dat, gelet op 
de voor de Wz gekozen methodiek, in plaats van een algemene maatregel van bestuur, een 
ministeriële regeling het geëigende instrument is voor aanwijzing van categorieën van 
personen die niet als zeevarenden worden aangemerkt. Deze leden vragen of de regering het 
er bovendien mee eens is dat bij de aanwijzing van de bedoelde categorieën van personen in 
overeenstemming met Richtlijn 2009/13/EG naar behoren rekening gehouden moet worden 
met de beoordelingscriteria van de IAO-resolutie inzake informatie over beroepsgroepen. 
Hierover kan het volgende worden opgemerkt.  
Het opnemen van een definitie in afdeling 12 van titel 10 van Boek 7 BW komt neer op een 
herhaling van een groot deel van de definitie van zee-arbeidsovereenkomst. De zee-
arbeidsovereenkomst is in het voorgestelde artikel 7:694 lid 1 BW gedefinieerd als de 
arbeidsovereenkomst, waaronder begrepen de uitzendovereenkomst, waarbij de zeevarende 
zich verbindt aan boord van een zeeschip arbeid te verrichten. Een zeevarende is degene die 
zich verbindt aan boord van een zeeschip arbeid te verrichten. Van onduidelijkheid over wie 
als zeevarende kan worden beschouwd is geen sprake en het opnemen van een definitie is 
derhalve niet noodzakelijk. Het opnemen van een definitie van een partij bij de zee-
arbeidsovereenkomst is daarnaast niet wenselijk, omdat dit in Boek 7 BW in de regelingen 
over de arbeidsovereenkomst en over andere bijzondere overeenkomsten evenmin is geschied. 
In deze regelingen wordt steeds de overeenkomst gedefinieerd en niet (een van) de partijen bij 
de overeenkomst. Zo bevat artikel 7:610 BW een definitie van de arbeidsovereenkomst, maar 
zijn in dit artikel niet de werkgever en de werknemer omschreven. De arbeidsovereenkomst 
wordt omschreven als de overeenkomst waarbij de ene partij, de werknemer, zich verbindt in 
dienst van de andere partij, de werkgever, tegen loon gedurende zekere tijd arbeid te 
verrichten. Uit deze definitie volgt dat de werknemer degene is die zich verbindt in dienst van 
de werkgever tegen loon gedurende zekere tijd arbeid te verrichten. Zoals hiervoor is 
aangegeven, volgt het begrip zeevarende op vergelijkbare wijze uit de omschrijving van de 
zee-arbeidsovereenkomst. 
Wanneer een definitie overwogen zou worden, dan is een definitie gelijk aan die in de Wz 
hier niet aangewezen. De definitie in die wet heeft immers een ruimer bereik dan het begrip 
zeevarende in het BW. Op grond van artikel 1, onderdeel z, van de Wz is een zeevarende de 
natuurlijke persoon die in enige hoedanigheid werkzaamheden verricht aan boord van een 
schip. In het BW gaat het om een bepaalde categorie van zeevarenden, namelijk de 
zeevarenden met een zee-arbeidsovereenkomst.  
In artikel 7:694 lid 2 BW is voorgesteld dat bij algemene maatregel van bestuur, na overleg 
met de betrokken organisaties van scheepsbeheerders en zeevarenden, categorieën van 
zeevarenden kunnen worden aangewezen die niet worden aangemerkt als zeevarenden met 
een zee-arbeidsovereenkomst. Het gaat in het BW om uitzonderingen op een beperktere groep 
van zeevarenden dan die in de Wz. 
 7

aan boord van het zeeschip vertegenwoordigd door de kapitein (artikel 7:703 BW). In de 
praktijk zal aan boord van het zeeschip het recht om een arts of tandarts te raadplegen dan ook 
worden ingeroepen jegens de kapitein. 
 
Een zelfstandige heeft geen arbeidsovereenkomst en staat niet in een gezagsverhouding tot de 
kapitein als vertegenwoordiger van de werkgever. Wanneer een zelfstandige in een 
aanloophaven een arts of tandarts wenst te bezoeken, bestaat hiervoor in arbeidsrechtelijke zin 
geen belemmering. Van belang is ook dat het voorgestelde artikel 4, zesde lid, van de Wz 
bepaalt dat de bemanning het schip niet verlaat zonder toestemming van de kapitein. De 
bemanning wordt gevormd door de kapitein, de scheepsofficieren, de scheepsgezellen en de 
overige zeevarenden die in de monsterrol worden genoemd (art. 1, onderdeel k, Wz). Op 
grond van Norm A 4.1, eerste lid, onder c, kan van deze zeevarenden niet worden gevergd dat 
zij aan de kapitein toestemming vragen om een arts of tandarts te raadplegen in een 
aanloophaven indien dit mogelijk is. In de nota van wijziging wordt aan artikel 4 een zevende 
lid toegevoegd waarin wordt geregeld dat het zesde lid in dat geval niet van toepassing is 
  
De leden van de PvdA-fractie vragen of de regering het er mee eens is dat in het voorgestelde 
artikel 7:740 lid 2 BW wordt toegevoegd: “waarbij onder kustvisserij wordt verstaan de 
commerciële visserij in de kustwateren als beschreven in de artikelen 2 en 3 van het Besluit 
aanwijzing zeegebied en kustwateren 1970.” 
In artikel 740 lid 2 is bepaald dat voor de kustvisserij de bepalingen van de 
arbeidsovereenkomst en uitzendovereenkomst gelden. Dit artikel sluit aan bij artikel 453, 
derde lid, Wetboek van Koophandel, waarin evenmin een definitie van kustvisserij is 
opgenomen. Hoewel van problemen door het ontbreken van een definitie niet is gebleken, 
meent de regering dat met het oog op de duidelijkheid alsnog voor het opnemen van een 
definitie kan worden gekozen. Kustvisserij is reeds gedefinieerd in artikel 1, vierde lid, onder 
c, van de Visserijwet 1963. In dit artikelonderdeel is kustvisserij omschreven als het vissen in 
de bij algemene maatregel van bestuur als kustwater aangewezen wateren. In het Besluit 
aanwijzing zeegebied en kustwateren 1970 worden in artikel 2 bepaalde wateren als kustwater 
bedoeld in artikel 1, vierde lid, onder c, van de Visserijwet 1963 aangewezen. In artikel 3 van 
dit besluit worden de grenzen aangegeven van kustwateren die in verbinding staan met 
wateren, bedoeld in artikel 1, vierde lid, onder d (binnenvisserij), van de Visserijwet 1963. 
Met betrekking tot het begrip kustvisserij kan in afdeling 12A BW dan ook verwezen worden 
naar de reeds bestaande definitie in de Visserijwet 1963. Daar afdeling 12A BW een 
definitieartikel kent (artikel 7:739 BW), wordt in de nota van wijziging een onderdeel aan dat 
artikel toegevoegd waarin dit wordt geregeld. 
 
De leden van de PvdA-fractie vragen of de regering het met hen eens is dat de tekst van 
artikel 8:211, onderdeel b, BW ongewijzigd dient te blijven omdat betrokkenen die niet over 
een zee-arbeidsovereenkomst beschikken anders hun bestaande bescherming verliezen, 
hetgeen in strijd zou zijn met de Constitutie van de IAO (art. 19 lid 8). 
Op grond van het huidige artikel 8:211, onderdeel b, BW zijn bevoorrecht de vorderingen 
ontstaan uit de arbeidsovereenkomsten van de kapitein en andere leden van de bemanning, 
met dien verstande dat de vorderingen met betrekking tot loon, salaris of beloningen slechts 
bevoorrecht zijn tot op een bedrag over een tijdvak van twaalf maanden verschuldigd. In het 
wetsvoorstel is het woord “arbeidsovereenkomsten” vervangen door “zee-
arbeidsovereenkomsten” omdat het hier vorderingen van de kapitein en de bemanningsleden 
betreft. Zij zijn bij uitstek personen die zich zullen verbinden om aan boord van een zeeschip 
arbeid te verrichten en zij zullen dan ook steeds beschikken over een zee-
arbeidsovereenkomst in de zin van artikel 7:694 lid 1 BW. Er is geen sprake van verlies van 
 9

In het kader van het Strategisch akkoord van het kabinet Balkenende I zijn reeds in 2004 
afspraken gemaakt over de beperking van subsidie-uitgaven. In dat kader is destijds besloten 
de subsidie aan de Stichting Zeemanswelzijn te beëindigen per 1 januari 2005. De 
zeemanshuizen Nederland worden derhalve al sinds 2005 uit andere bronnen gefinancierd, 
onder andere door de inkomsten die de zeemanshuizen zelf generen, giften en subsidies van 
gemeenten of andere instellingen.  
 
 
DE MINISTER VAN SOCIALE ZAKEN EN WERKGELEGENHEID, 
 
 
 
 
H.G.J. Kamp 
 
 11

