2011Z02677 
 
Vragen van het lid Ortega-Martijn (ChristenUnie) aan de minster van 
Binnenlandse Zaken en Koninkrijksrelaties over de gevolgen van de scheiding van 
kerk en staat op de BES-eilanden sinds 10 oktober 2010 (ingezonden 10 februari 
2011) 
 
1 
Bent u op de hoogte van het feit dat als gevolg van de doorvoering van het 
principe van scheiding en staat op de BES-eilanden sinds 10-10-2010  de 
reguliere bijdragen van de landsbesturen van voor 10 oktober 2010 aan de 
kerken per direct zijn stopgezet?  
 
In Nederland kennen wij geen reguliere bijdrage van de staat aan kerken. Met de 
toetreding van Bonaire, Sint Eustatius en Saba tot het Nederland staatsbestel per 
10 oktober 2010 ligt het voor de hand dat die geldstroom voor de kerken 
weggevallen is. Wel bestaat er overheidssubsidiëring bij de restauratie en 
onderhoud van monumentale kerkgebouwen. Daarnaast zijn er financiële 
betrekkingen op het terrein van het godsdienstig en levensbeschouwelijk 
vormingsonderwijs op openbare scholen. Verder worden opleidingen voor 
geestelijke ambtsdragers (mede) bekostigd door de overheid en wordt vrijstelling 
verleend van OZB.  
 
 
2 
Bent u zich ervan bewust dat, gezien het feit dat de Nederlandse gang van zaken 
als de Actie Kerkbalans op grond waarvan een vrijwillige bijdrage wordt gevraagd 
aan lidmaten niet bekend is op Bonaire, dit ernstige gevolgen heeft voor onder 
meer de Protestantse Gemeente op Bonaire en wellicht een sluiting van deze en 
andere kerken betekent?  
 
De rijksoverheid houdt zich niet bezig met het propageren van de Actie 
Kerkbalans, niet in Nederland en niet in Caribisch Nederland. Welke gevolgen het 
ontbreken van die bekendheid heeft voor kerkgemeenschappen op Bonaire kan ik 
niet inschatten.  
 
3 
Op welke wijze zijn de kerkgenootschappen geïnformeerd over de financiële 
gevolgen van invoering van Nederlandse wetgeving zodat deze kerken zich op de 
nieuwe situatie inhoudende de afschaffing van kerkondersteuning konden 
voorbereiden? 
 
De samenlevingen van Bonaire, Sint Eustatius en Saba: de burgers, het 
bedrijfsleven, de ambtenaren en het maatschappelijk middenveld, zijn uitgebreid 
geïnformeerd over de gevolgen van de transitie. Dit is voortdurend gezamenlijk 
met de lokale gezagsdragers gedaan, om uiting te geven aan de gedeelde 
verantwoordelijkheid en aandacht te hebben voor de specifieke vragen van elke 
eiland. Ik weet niet of daarbij de specifieke situatie van de kerkgenootschappen 
aan de orde is geweest. 
 
4 
Deelt u de mening dat het per direct stopzetten van de reguliere bijdragen van de 
landsbesturen aan de kerken als gevolg van de invoering van de Nederlandse 
wetgeving een onwenselijke situatie is ontstaan en niet in lijn ligt met de destijds 
in Nederland geldende overgangsregeling en afkoopsommen zoals voorzien bij de 
Wet beëindiging financiële verhouding tussen Staat en Kerk uit 1983? (Wet van 7 

