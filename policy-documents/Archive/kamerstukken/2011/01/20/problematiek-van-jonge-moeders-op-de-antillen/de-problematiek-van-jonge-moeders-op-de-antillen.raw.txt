 
 
 
 
 
 
 
 
 
> Retouradres Postbus 90801 2509 LV  Den Haag 
 
 
De Voorzitter van de Tweede Kamer 
Postbus 90801 
der Staten-Generaal 
2509 LV  Den Haag 
Binnenhof 1 A 
Anna van Hannoverstraat 4 
T 070 333 44 44 
2513 AA  S GRAVENHAGE 
F 070 333 40 33 
2513AA22XA 
www.rijksoverheid.nl 
 
 
 
Onze referentie 
RUA/A/2010/24423 
 
Uw referentie 
Datum  20 januari 2011 
Kenm. 2010Z18504 
Betreft Informatieverzoek uit ordedebat 2 december 2010 en motie van Gent c.s.  
(kamerstukken II 2010/'11, 32 500 IV, nr. 15)  
 
 
 
Bij brief van 2 december 2010 heeft u een vraag van het lid Van Gent uit het 
ordedebat van die dag aan ons overgebracht. Met deze brief ontvangt u onze 
reactie op deze vraag, alsmede op de bij gelegenheid van de 
begrotingsbehandeling van BZK ingediende en aanvaarde motie Van Gent c.s. 
(kamerstukken II 2010/’11, 32 500 IV, nr. 15) inzake een plan van aanpak voor 
de actieve ondersteuning van de toekomstperspectieven van zwangere meisjes en 
alleenstaande jonge moeders. Met betrekking tot specifiek de problematiek van 
voortijdig schoolverlaten van zwangere meisjes bent u reeds geïnformeerd (brief 
minister van OCW van 7 december 2010). 
 
Mevrouw Van Gent vroeg in het debat de minister van BZK naar de problematiek 
van jonge moeders op de Antillen. Voor Curaçao en Sint Maarten refereerde de 
minister van BZK aan de verantwoordelijkheid van die landen. Voor Caribisch 
Nederland wees hij op de Centra voor Jeugd en Gezin en op de inspanningen       
– onder meer van de minister van SZW – om na te gaan hoe middelen 
geconcentreerd kunnen worden op dit terrein, de ‘integrale benadering’. 
Overigens is voor de problematiek op Caribisch Nederland nadrukkelijk sprake van 
een verantwoordelijkheid van de eilandbesturen, zoals waar het gaat om 
handhaving van de leerplicht en kinderopvang.  
 
De ontwikkeling van Caribisch Nederland op sociaal econonomisch terrein is een 
gedeelde wens van de bestuurders van de eilanden en Nederland. In het 
Bestuurlijk Akkoord van 18 april 2010 tussen Bonaire, Sint Eustatius, Saba en 
Nederland (namens Nederland gesloten door mijn ambtsvoorganger) is 
geconstateerd dat voor het verbeteren van de welvaart op de eilanden het van 
belang is de economie, arbeidsmarkt en werkgelegenheid te versterken. In het 
akkoord is vastgelegd dat verschillende knelpunten op sociaal-economisch terrein 
daarom voorwerp van aandacht, nader onderzoek en overleg moeten zijn. Vooral 
van belang daarbij is de onderlinge samenhang tussen de diverse onderwerpen, 
zoals arbeidsmarkt, kinderopvang, (sociale) woningbouw en situatie van jongeren.  
 
Als resultaat van deze afspraken is een beschrijving van ontwikkelkansen voor 
Caribisch Nederland tot stand gebracht, met als kernpunt dat een integrale 
aanpak op de verschillende terreinen randvoorwaardelijk is voor resultaat. Hierbij 
gaat het ook om het toepassen van een geïntegreerde werkgeversbenadering om 
vraag en aanbod beter op elkaar af te stemmen. Een ander aspect is het kunnen 
combineren van budgetten om dienstverlening flexibel en op maat te kunnen 
bieden aan de mensen waar het om gaat.  
 Pagina 1 van 2 

