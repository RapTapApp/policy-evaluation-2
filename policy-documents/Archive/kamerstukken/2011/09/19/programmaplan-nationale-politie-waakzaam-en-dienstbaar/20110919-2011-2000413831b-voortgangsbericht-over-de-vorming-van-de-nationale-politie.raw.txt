 
 
 
 
 
 
PROGRAMMAPLAN 
 
NATIONALE POLITIE 
 
 
Waakzaam en Dienstbaar 
 
 
 
 
 
 
 
 
 
 
 
 
 
 
 
  
 
 
 
Den Haag, 19 september 2011 

Inhoudsopgave 
 
 
Waakzaam en Dienstbaar        05 
 
 
1 Doelstelling en reikwijdte programmaplan     07 
2 De opdracht voor de Kwartiermaker Nationale Politie   09 
3 Waarom de Nationale Politie       11 
4 Scope van het programma en interferentiemanagement   13 
5 Producten          17 
6 Aanpak en tijdslijnen        21 
7 Communicatie         27 
8 Programmabeheersing        29 
 
 
 
 
Bijlagen           37 
 
1 Opdracht Kwartiermaker Nationale Politie 
2 Bronnen en geraadpleegde documenten 
3 Metaplanning 
4 Rollen binnen de programmaorganisatie  
5 Begrippenlijst 
6 Landelijke thema’s 
3 
 

WAAKZAAM EN DIENSTBAAR 
 
 
De politie dient de publieke zaak. Als zwaardmacht van de overheid biedt de politie in 
1 
ondergeschiktheid aan het bevoegd gezag bescherming, bestrijdt zij onrecht en draagt zij 
bij aan een goed functionerende rechtsstaat. Van oudsher vertegenwoordigt de politie de 
morele waarden van de rechtsstaat. De politie bindt en reguleert de samenleving door 
‘ontsporingen’ - van burenruzies tot het optreden van criminele groeperingen – te 
bestrijden.  
 
De belangrijkste maatstaf voor goed politiewerk is het vertrouwen dat de burger heeft in 
het werk van ‘haar’ politie.¹ Zij verwacht een politie die er snel is en handelt als de 
burger in nood verkeert. Zij verwacht een politie die het lijf, vrijheid en bezit van mensen 
beschermt. Zij verwacht een politie die mensen op het goede spoor houdt en die mensen 
aanpakt die de vrede en de rust in de samenleving verstoren. Zij verwacht een politie die 
empatisch, vriendelijk en loyaal is. Maar zij verwacht ook dat de politie doortastend en 
streng handelt als dat nodig is. Zij verwacht een moedige politie die in actie komt om de 
burgers te beschermen, als het moet met gevaar voor eigen leven en welzijn. Zij verwacht 
een onafhankelijke en rechtvaardige politie die geen onderscheid maakt tussen 
bevolkingsgroepen, ongeacht hun geloof, geaardheid of maatschappelijke positie. Zij 
verwacht tot slot ook een morele politie die in haar handelen altijd nastreeft dat er recht 
wordt gedaan aan de rechten, belangen en wensen van burgers in de samenleving, 
waakzaam en dienstbaar. 
 
De politie is een organisatie die zorgt voor herkenbare orde in de samenleving. Deze taak 
verandert niet. De context waarin de politie opereert wel. De politie staat in het 
brandpunt van de maatschappelijke ontwikkelingen en publieke aandacht. Het zijn van 
zwaardmacht van de overheid vraagt dan ook om een weloverwogen toepassing van de 
bevoegdheden en een stevige verantwoording van handelen achteraf. Het vertrouwen van 
burgers en bestuurders in goed politiewerk is hierbij van grote betekenis omdat het een 
belangrijke graadmeter is voor de acceptatie van het gezag en het handelen van de 
politie. Naast een normatieve legitimiteit – welke zich baseert op fundamentele beginselen 
of waarden als legaliteit, rechtmatigheid en menselijke waardigheid – baseert de politie 
zich ook op een sociale legitimiteit wat het kader levert van waaruit burgers 
politieoptreden begrijpen en gerechtvaardigd achten. Waar normatieve legitimiteit vraagt 
om enige distantie tussen burger en politie, vraagt sociale legitimiteit juist om 
betrokkenheid tussen de partijen.  
 
Dit spanningsveld vraagt om een flexibele politie die zijn basis vindt in de kernwaarden 
van politiewerk. In de Code Blauw zijn deze genoemd: respect, transparantie, 
verantwoordelijkheid, betrokkenheid, betrouwbaarheid, rechtvaardigheid en balans. Deze 
innerlijke waardenoriëntatie vormt het hart van het politievakmanschap en bepaalt de 
relatie van de politie tot de omgeving – soms dichtbij, soms met enige distantie. 
Politiewerk is in essentie een kwestie van op- en afschalen. Dit op- en afschalen moet snel 
gebeuren, steeds weer opnieuw in wisselende omstandigheden, dag en nacht, zeven dagen 
in de week. Hierbij past een slagvaardige organisatie gevormd door competente 
politiemensen die doortastend en transparant hun werk doen. Actiebereidheid, actie-
intelligentie en steeds weer situationeel overwicht creëren, zijn hierbij belangrijke 
ingrediënten. De kwaliteit van politiewerk bewijst zich op straat, op de plaats delict en in 
gesprekken met slachtoffers en in het contact met daders. Het hiertoe benodigde 
vakmanschap en de professionaliteit vormen het hart van een maatschappelijk 
geïntegreerde politie. 
 
¹ Uit : Essenties van politiewerk, H. Wierda, de schijnwerper op professioneel politiewerk, 2009. 
5 
 

1 Doelstelling en reikwijdte programmaplan 
 
De doelstelling en de reikwijdte van het programmaplan worden hieronder beschreven, 
waarna in paragraaf 1.3 de leeswijzer voor het programmaplan uiteen wordt gezet. 
 
1.1 Doelstelling van het programmaplan  
 
De veiligheid voor burgers en het werk van de agent staan centraal bij het functioneren van de 
nationale politie. Dat wordt bereikt door het geven van ruimte aan de professional, zo weinig 
mogelijk bureaucratie, een minimum aan bestuurlijke drukte en een effectieve opsporing. 
 
De politie moet de burgers helpen hun directe omgeving veilig te houden. Overlast en 
veelvoorkomende criminaliteit zal gericht worden aangepakt. Ook zal de politie de minder 
zichtbare, zware, de maatschappij ontwrichtende criminaliteit bestrijden.  
 
De agenten mogen een organisatie verwachten waarin zij hun werk zo goed mogelijk kunnen 
doen. Een korps dat flexibel en slagvaardig kan inspelen op de behoefte tot aanpak van 
wisselende veiligheidsproblemen. Een politiekorps waarin elke agent goed toegerust en 
opgeleid de straat op gaat. Met leidinggevenden die betrokken zijn bij het welbevinden van 
hun medewerkers. Waarin de professionele ruimte van de medewerkers groot is, de ICT goed 
geregeld en de administratieve lasten beperkt zijn. Een politiekorps waarvan de onderdelen 
goed met elkaar samenwerken, een korps dat functioneert als een hechte eenheid met heldere 
sturingslijnen gebaseerd op actuele informatievoorziening. 
 
Het Uitvoeringsprogramma Nationale Politie (d.d. 31 maart 2011) is een nadere uitwerking 
van de afspraken met betrekking tot de vorming van nationale politie vastgelegd in het regeer- 
en gedoogakkoord van 30 september 2010. De reeds in het Uitvoeringsprogramma genoemde 
Kwartiermakeropdracht werd op 2 mei 2011 vastgesteld.  
 
Het programmaplan Nationale Politie beschrijft de wijze waarop de Nationale Politie vorm 
wordt gegeven, inclusief de opdracht aan en taakverdeling tussen de kwartiermakers en 
wanneer, welke producten gereed zijn. Daarnaast wordt de ondersteuning van de 
Kwartiermaker Nationale Politie (KNP) beschreven om invulling te geven aan diens opdracht 
en wordt ingegaan op de te treffen voorbereidende activiteiten om op ‘dag 1’ te kunnen 
functioneren als Nationale Politie.  
 
1.2 Reikwijdte van het programmaplan 
 
1
Het programma Nationale Politie loopt tot en met 31 december 2013. Dit valt uiteen in twee 
fasen:  
 
- Ontwerp- en voorbereidingsfase - dit beslaat de gehele periode tot inwerkingtreding van 
de nieuwe Politiewet (geplande datum 1 januari 2012) 
- Realisatiefase - van 1 januari 2012 tot en met 31 december 2013 (2 jaar) 
 
Dit programmaplan concentreert zich op de activiteiten die in nauwe samenhang en 
afstemming met de DG Politie moeten worden uitgevoerd tijdens de ontwerp- en 
voorbereidingsfase en geeft een globale doorkijk voor de periode na inwerkingtreding van de 
                                                 
1
 Dit is afhankelijk van de parlementaire behandeling van de wetgeving. 
7 
 

2 De opdracht voor de Kwartiermaker Nationale Politie 
 
De kwartiermakersopdracht behelst de opdracht die de KNP van de Minister van VenJ heeft 
2
gekregen tot vormgeving van de Nationale Politie. Gedurende de ontwerp- en 
voorbereidingsfase zal de politiewet 1993 nog van kracht zijn. Dit betekent zoals afgesproken 
3
in de Transitieafspraken van 22 februari jl. dat er door de KNP voorbereidingen kunnen 
worden getroffen maar er nog geen onomkeerbare stappen gezet zullen worden totdat de 
nieuwe Politiewet in werking is getreden. Het Uitvoeringsprogramma Vorming Nationale 
Politie (31 maart 2011) wordt als uitgangspunt en kader gehanteerd bij het uitwerken van de 
kwartiermakersopdracht. Hiermee wordt geborgd dat de verschillende activiteiten en 
producten die worden uitgevoerd onder de verantwoordelijkheid van de DG Politie en 
daarbinnen ter uitvoering van de kwartiermakersopdracht de activiteiten en producten die 
worden uitgevoerd onder de verantwoordelijkheid van de Kwartiermaker Nationale Politie 
goed op elkaar zijn afgestemd. Het Aanvalsprogramma Informatievoorziening Politie valt niet 
onder de verantwoordelijkheid van de KNP. Organisatorische consequenties zullen worden 
meegenomen in het Ontwerp en het Inrichtingsplan van het politiekorps. 
 
2.1 Kwartiermakersopdracht 
 
De kwartiermakersopdracht is voor de KNP leidend bij het vormgeven van de Nationale 
Politie en bij het realiseren van de Nationale Politie. De opdracht voor de KNP wordt 
uitgesplitst in vier deelopdrachten:  
1. opdrachten die zien op het landelijke korps als geheel; 
2. een deelopdracht die ziet op de landelijke eenheid/eenheden; 
3. een deelopdracht die ziet op de regionale eenheden; 
4. een deelopdracht betreffende de bedrijfsvoering waaronder het Politiedienstencentrum 
(PDC). 
 
2.2 Kernopgave 
 
De kernopgave voor de KNP is, aldus de kwartiermakersopdracht, dat er voor eind 2011 een 
inrichtingsplan en een realisatieplan Nationale Politie zijn gemaakt. Deze kernopgave wordt 
vervolgens nader uitgewerkt in de kwartiermakersopdracht met een beschrijving van:  
• de onderdelen van het inrichtingsplan en het realisatieplan; 
• de organisatie en taakverdeling van één landelijk korps, de landelijke eenheid, de 
regionale eenheden en het PDC; 
• de eisen aan het transitieproces; 
• de planning van de op te leveren producten waarbij drie belangrijke momenten in 2011 
vallen: 
- voor 1 augustus doet de KNP een voorstel voor de wijze waarop de veranderingen 
worden vormgegeven; 
- voor 1 oktober doet de KNP een voorstel voor het ontwerp van één korps, bestaande 
uit 10 regionale eenheden, een landelijke eenheid/eenheden en één landelijke dienst 
voor ondersteunende bedrijfsvoeringstaken: het politiedienstencentrum (PDC); 
- voor 1 december heeft de KNP een inrichtingsplan en een realisatieplan gereed voor 
voorlegging aan de Minister van VenJ via het Directoraat-Generaal Politie. 
                                                 
2
 Opdracht aan KNP d.d. 2 mei 2011 van de Minister van VenJ.  
3
 Transitieafspraken tussen de Minister van VenJ, het korpsbeheerdersberaad en de voorzitter van het College 
van procureurs-generaal ten behoeve van de transitie naar een nationale politie, 22 februari 2011. 
9 
 

 
3 Waarom de Nationale Politie  
 
De Nationale Politie staat waakzaam en dienstbaar voor de waarden van de rechtsstaat. 
Hoofddoelstelling van de Nationale Politie is Nederland veiliger maken. Drijfveren voor de 
vorming van de Nationale Politie zijn het: 
• behouden en vergroten van de legitimiteit van de politie; 
• verhogen van de politieprestaties; 
• vergroten van de professionele ruimte van de diender; 
• verhogen van de efficiency om besparingen te realiseren. 
 
3.1 Behouden en vergroten van de legitimiteit van de politie 
 
Met de vorming van de Nationale Politie wordt de legitimiteit van de politie behouden en 
vergroot door in ondergeschiktheid van het bevoegd gezag, het:  
• (als zwaardmacht) weloverwogen toepassen van de bevoegdheden en een stevige 
verantwoording van handelen achteraf; 
• naast normatieve legitimiteit (gebaseerd op fundamentele beginselen of waarden als 
legaliteit, rechtmatigheid en menselijke waardigheid) nastreven van sociale legitimiteit 
(burgers begrijpen politieoptreden en achten dit gerechtvaardigd);  
• vergroten van de uniformiteit van het politieoptreden; 
• met één gezicht naar buiten treden; 
• hanteren van een probleemgeoriënteerde aanpak waarin maatschappelijke effecten 
centraal staan  
 
3.2 Verhogen politieprestaties 
 
Met de vorming van de Nationale Politie worden de politieprestaties verhoogd door het: 
• vergroten van de operationele slagkracht door flexibel en slagvaardig in te spelen op de 
behoefte tot aanpak van wisselende veiligheidsproblemen; 
• vereenvoudigen van de besturing van de politie door het bouwen van één korps dat in alle 
geledingen optreedt als een eenheid met duidelijk beschreven taken, bevoegdheden en 
verantwoordelijkheden; 
• richten van de sturing op operationeel gebied op prestaties en resultaten, niet op input; 
• verbeteren en vernieuwen van de opsporing; 
• toepassen van effectievere en efficiëntere methoden van werken in de intake, de noodhulp 
en de handhaving; 
• verbeteren van de specialistische ondersteuning van operationele werkzaamheden; 
• intensiveren van de samenwerking met de ketenpartners; 
• verbeteren en vereenvoudigen van de werkprocessen ter vergroting van de effectiviteit; 
• binnen de politie versterken en verdiepen van de informatie-uitwisseling met de overheid 
(zoals Regionale Intelligence en Expertise centra (RIEC’s), veiligheidshuizen, het 
Vastgoed intelligence centrum etc.) en met het bedrijfsleven. 
 
3.3 Vergroten professionele ruimte diender  
 
Met de vorming van de Nationale Politie wordt de professionele ruimte van de diender 
vergroot door: 
11 
 

 
4 Scope van het programma en interferentiemanagement 
 
In deze paragraaf wordt de scope van het programma beschreven. Hiermee wordt bedoeld een 
antwoord te geven op de vraag waarvoor het programma verantwoordelijk is en waarvoor 
niet, om het uiteindelijke programmaresultaat, een Nationale Politie die ingericht is per 
31 december 2013, te realiseren. De scope van de opdracht is gebaseerd op de opdracht die de 
Minister van VenJ aan de KNP heeft verstrekt.  
 
4.1 Scope in relatie tot huidige verantwoordelijkheden 
 
Zolang er geen nieuwe wet is geldt de huidige wet. Dat betekent dat de verantwoordelijkheid 
voor het functioneren van de huidige 26 korpsen (regio’s en het KLPD) berust bij de 
korpsbeheerders, het regionaal college, de hoofdofficieren van justitie en de korpschefs. Dit is 
nog eens vastgelegd in de transitieafspraken tussen de Minister van VenJ, de voorzitter van 
het College van procureurs-generaal en de korpsbeheerders. De Minister heeft aangedrongen 
op ‘rolvastheid’. Dat betekent dat de korpsen tot de inwerkingtreding van de wet 
verantwoordelijk zijn voor de prestaties van en het beheer over de politie. 
 
Partijen die wensen hebben ten aanzien van het ontwerp en de inrichting van de Nationale 
Politie brengen die in bij de Minister van VenJ of de DG Politie, zodat in het 
opdrachtgeversoverleg vastgesteld wordt of er aanvullende opdrachten aan de KNP worden 
verstrekt.  
 
4.2 Scope van het programma 
 
De volgende onderwerpen worden geadresseerd: 
 
1. de entiteiten die binnen en buiten de scope van het programma vallen; 
2. de scope van de ontwerp- en voorbereidingsfase; 
3. de scope van de realisatiefase; 
4. interferentiemanagement. 
 
In de tijd geplaatst is het programma gestart op 2 mei 2011. Bij het bepalen van de verdere 
scope worden twee fasen onderscheiden: de ontwerp- en voorbereidingsfase die loopt tot aan 
de inwerkingtreding van de nieuwe Politiewet, en de realisatiefase die start met de 
5
inwerkingtreding van de nieuwe Politiewet en die, gerekend vanaf 1 januari 2012 , loopt tot 
31 december 2013. 
 
Ad 1. Entiteiten 
 
Ten eerste dient scherp bepaald te worden op welke entiteiten dit programma betrekking 
heeft. Dit zijn de volgende: 
• de huidige 26 korpsen; 
• de Politieacademie; 
• de voorziening tot samenwerking Politie Nederland (vtsPN). 
 
                                                 
5
 afhankelijk van de parlementaire behandeling van de wetgeving 
13 
 

 
Ad 4. Interferentiemanagement 
 
Buiten het programma zijn er tal van parallelle trajecten waar het programma niet voor 
verantwoordelijk is, maar die met het programma kunnen interfereren dan wel waarmee 
afhankelijkheden bestaan. Vandaar dat interferentiemanagement onderdeel uitmaakt van het 
programma Nationale Politie. 
 
In deze paragraaf worden de belangrijkste op dit moment onderkende trajecten genoemd met 
daarbij een beschrijving van de wijze waarop deze interferenties en afhankelijkheden worden 
gemanaged. Hierbij wordt onderscheid gemaakt tussen trajecten die binnen en trajecten die 
buiten de beïnvloedingssfeer van het programma vallen. Uiteraard wordt deze lijst 
stelselmatig up-to-date gehouden.  
 
Onderkende interferenties en trajecten waarmee afhankelijkheden bestaan 
 
1. diverse wetgevingstrajecten (o.a. herziening gerechtelijke kaart) 
2. landelijke prioriteiten 
3. ‘Nederland veiliger’ (versterking opsporing en basispolitiezorg) 
4. de operationele sterkte 
5. het traject meldkamers 
6. de implementatie van het Landelijk Functiehuis Nederlandse Politie (LFNP) 
7. ‘Aanvalsplan bureaucratie’ 
8. de reorganisatie van DG Politie 
9. ‘Aanvalsprogramma Informatievoorziening Politie’ 
10. ontwikkelingen op het terrein van de Politieacademie 
11. vtsPN 
12. de besparingen in de bedrijfsvoering 
13. de benoeming van de korpsleiding en de leiding van de eenheden 
14. ontwikkelingen ten aanzien van veiligheidsregio’s 
 
Wijze van managen van onderkende interferenties en afhankelijkheden 
 
Alhoewel de genoemde onderwerpen niet binnen de scope van het programma Nationale 
Politie vallen wordt er vanwege de interferentie dan wel afhankelijkheid een actie gekoppeld 
aan elk onderwerp. Deze actie kan zijn: 
• monitoren van interferenties en afhankelijkheden, de KNP is echter niet verantwoordelijk 
voor de effecten/uitkomsten; 
• afstemming zoeken over dan wel participeren in de onderwerpen, de KNP is echter niet 
verantwoordelijk voor de effecten/uitkomsten. 
 
 
15 
 

5 Producten  
 
De hierna te noemen producten zijn onderdeel van de kernopdracht van de KNP om de 
voorwaarden te creëren voor het inrichten van de Nationale Politie. Het voorstel voor het 
ontwerp van één korps, het inrichtingsplan en het realisatieplan zijn verplicht op grond van de 
opdracht van de KNP. De aanvullende plannen worden door de KNP noodzakelijk geacht 
voor het welslagen van de vorming van het politiekorps. 
 
5.1 Producten op grond van de opdracht van de Minister 
 
Tijdens de ontwerp- en voorbereidingsfase zullen conform de opdracht van de Minister van 
VenJ de volgende producten worden opgeleverd: 
 
Voorstel voor het ontwerp van één korps – voor 1 oktober 2011 
 
Het ontwerp bevat de toekomstige hoofdstructuur van de organisatie van het politiekorps, een 
globale beschrijving van de werkprocessen en de samenwerking en de hoofdlijnen van het 
externe en interne besturingsmodel. De bezetting van 49.500 operationele functies, inclusief 
de politiemensen in opleiding, is daarbij een verplicht uitgangspunt.  
 
In het voorstel tot ontwerp van één nationaal politiekorps is de eerste ordening aangebracht 
naar welke taken worden ondergebracht in: 
• de regionale eenheden. 
• de landelijke operationele eenheid. 
• het PDC. 
• de korpsstaf. 
 
Zoals aangegeven in het Uitvoeringsprogramma zal de VtsPN, die met ingang van de datum 
van inwerkingtreding van de nieuwe Politiewet onder algemene titel opgaat in het nationale 
politiekorps, pas volledig worden geïncorporeerd in het PDC, nadat de organisatie voldoende 
op orde is. 
 
Alle huidige bovenregionale hulpstructuren worden beoordeeld op hun meerwaarde binnen de 
organisatie van het politiekorps en, voor zover nuttig en nodig, ondergebracht bij één van de 
vier genoemde onderdelen in de Nationale Politie. 
 
Daarnaast wordt in het voorstel de visie op de bedrijfsvoering geformuleerd en wordt de 
vormgeving van de bedrijfsvoering geconcretiseerd. Uitgangspunt is dat een zo efficiënt 
mogelijk ingerichte bedrijfsvoering ten dienste staat van het operationele werk. 
 
Inrichtingsplan – voor 1 december 2011 
 
Het inrichtingsplan bevat een uitwerking van de structuur van het korps tot op het niveau van 
territoriale eenheden en functionele eenheden. De door de Minister van VenJ verstrekte 
kaders inzake de organisatie, de beleids- en beheercyclus en de bedrijfsvoering worden hierin 
verwerkt, evenals de uitkomsten van de onder verantwoordelijkheid van de KNP aanvullend 
uitgevoerde businesscases. Tevens zal een voorstel worden gedaan voor de inrichting van de 
internationale politiesamenwerking, teneinde invulling te geven aan en regie te kunnen voeren 
op de door de minister gestelde prioriteiten. Voor zover nuttig of verplicht wordt de totale 
17 
 

 
Het plan richt zich op het: 
• communiceren met gezag, medewerkers en andere belanghebbenden om hen te betrekken 
bij de ontwikkeling van de Nationale Politie en het traject van organisatieverandering;  
• managen van verwachtingen betreffende de prestaties van de Nationale Politie; 
• ondersteunen bij het bouwen van één landelijke politiecultuur en één manier van werken.  
 
De inrichting van de communicatiefunctie maakt deel uit van het inrichtingsplan en wordt 
reeds deels voorbereid als onderdeel van de activiteiten die moeten worden uitgevoerd voor 
‘dag 1’. Het communicatieplan wordt nauw afgestemd op het communicatieplan van de 
minister conform de rolverdeling zoals verder beschreven in paragraaf 7.1, zodat het samen 1 
geheel vormt. 
 
‘Dag 1’ – voor 1 januari 2012 
 
Ten behoeve van ‘dag 1’ dient een aantal feitelijke voorbereidingsmaatregelen te worden 
getroffen die minimaal noodzakelijk zijn om als één korps te kunnen functioneren op de dag 
dat de nieuwe Politiewet van kracht wordt.  
 
Het gaat daarbij in ieder geval om onderwerpen op de volgende gebieden: 
1. Voldoen aan wet- en regelgeving 
2. Bevoegdheden uitoefenen conform de nieuwe situatie 
3. Sturing op resultaten 
4. Goed werkgeverschap 
5. Gemeenschappelijk imago 
6. Medezeggenschap 
 
Op basis van een thans lopende inventarisatie van noodzakelijke onderwerpen zal een keuze 
worden gemaakt door de KNP wat minimaal noodzakelijk is op ‘dag 1’. In overleg met de 
DG Politie zal vervolgens een beslissing worden genomen over de door de verschillende 
betrokkenen te verrichten voorbereidingsactiviteiten. 
 
De medezeggenschap binnen het politiekorps wordt ingericht in overeenstemming met de 
vereisten van de Wet op de ondernemingsraden (WOR). Daarbij is de interne verdeling van de 
bevoegdheden op het gebied van de organisatie en de bedrijfsvoering leidend voor de 
structurering van de Centrale Ondernemingsraad. Afspraken hierover en over de verkiezingen 
worden gemaakt tussen de KNP en de vertegenwoordigers van de huidige ondernemingsraden 
van de korpsen, verenigd in de COR i.o. 
 
 
 
19 
 

6 Aanpak en tijdlijnen 
 
Het programma tot vorming van het nationale politiekorps loopt, gerekend vanaf 1 januari 
2012, tot en met 31 december 2013. De datum waarop de nieuwe Politiewet van kracht wordt 
vormt daarbij een duidelijke cesuur in de bevoegdheden en de verantwoordelijkheden binnen 
het politiebestel. Voor het programma betekent die scheidslijn dat er tot het moment dat de 
Politiewet in werking treedt, sprake is van een ontwerp- en voorbereidingsfase. Zodra de wet 
van kracht is geworden, is er sprake van één korps met een nieuwe topstructuur onder leiding 
van één Korpschef. Vanaf het moment dat de nieuwe Politiewet van kracht is, zal sprake zijn 
van een geordende, geleidelijke ontwikkeling waarbij de grote lijnen steeds gedetailleerder en 
weloverwogen worden ingevuld.  
 
De aanpak is methodisch opgezet en kent een duidelijke focus. De programmaopdracht zal 
worden uitgevoerd binnen door of namens de minister door DG Politie verstrekte kaders. De 
producten zullen worden goedgekeurd door de minister, op advies van de DG Politie. Vanuit 
de onderscheiden verantwoordelijkheden trekken de kwartiermakersorganisatie en het 
departement zoveel mogelijk samen op en zal aan de gedachte van co-creatie vormgegeven 
worden. Verder is er tijdens het hele traject nadrukkelijk verbinding met het gezag en de 
huidige politiekorpsen. 
 
6.1 Ontwikkel- en veranderstrategie 
 
De vorming van het nationale politiekorps wordt geen ‘big bang’. Het betreft niet een 
‘klassieke’ organisatieverandering waarvoor vooraf een gedetailleerd ‘grand design’ van de 
hele organisatie wordt ontworpen dat vervolgens in een beperkt tijdbestek volledig wordt 
verwezenlijkt. 
 
De hoofdlijn van het programma is de ontwikkeling van organisatieontwerp dat zich 
geleidelijk ontwikkelt van grof naar fijn. Het doel is het realiseren van een 
toekomstbestendige organisatie. Daarbij gaat het om een bestaande organisatie met een 
cruciale overheidstaak, waarvan de uitvoering zich, binnen de bestuurlijke inbedding en 
maatschappelijke netwerken, kenmerkt door grote complexiteit en dynamiek. Al met al 
vereist dit zorgvuldigheid, de nodige reflectie en daarmee tijd voor uitwerking; zonder dat 
overigens de urgentie buiten beeld raakt. 
 
Er zal dus worden geprioriteerd, waarbij voorrang wordt gegeven aan het uitwerken en 
invoeren van onderwerpen die van essentieel belang zijn voor het operationeel proces of de 
bedrijfsvoering. Ook wordt beoogd al snel eerste vruchten te kunnen plukken. 
 
Bij de realisatie wordt de noodzakelijke flexibiliteit ingebouwd. Immers, tussentijds 
wijzigende inzichten (operationeel, politiek) zullen tijdens de realisatiefase aanleiding geven 
tot aanvulling of bijstelling van het oorspronkelijke ontwerp. 
 
Bij het ontwerp, de voorbereiding en de realisatie zal een breed draagvlak worden gezocht, 
buiten en binnen de organisatie van de Nederlandse politie. Er wordt bij het ontwerp en de 
inrichting van het nationale politiekorps maximaal gebruik gemaakt van de kennis van 
medewerkers van de politiekorpsen. De kwartiermakerorganisatie maakt daarnaast gebruik 
van diverse bestaande ambtelijke netwerken, zoals politiële experts via het Nederlands Politie 
Instituut (NPI), de ondersteuners van de regioburgemeesters, het Openbaar Ministerie, de 
beleidsadviseurs van korpsbeheerders en de strategische adviseurs van korpschefs. 
21 
 

C. De kwartiermaker is verantwoordelijk voor het uitvoeren van de activiteiten om op ‘dag 
1’ gereed te zijn voor de invoering van de Nationale Politie (bijdrage aan het 
1 januari 2012-product). 
D. De kwartiermaker richt binnen de eigen eenheid, ter ondersteuning bij de uitvoering van 
de opdrachten, een projectorganisatie in. 
E. De kwartiermaker van de eenheid is ambassadeur voor de vorming van NP, draagt binnen 
de eenheid en daarbuiten uit dat de vorming van de NP een noodzakelijke stap is om het 
prestatieniveau van de politie te verbeteren, zowel qua efficiency als qua effectiviteit. 
 
Er is een interactief proces waarin de deelopdrachten op elkaar worden afgestemd en waarin 
de KNP de beslissingen voor het ontwerp, de voorbereiding en de realisatie neemt. 
 
6.4 ‘Going concern’ 
 
Tijdens de ontwerp- en voorbereidingsfase blijven de bevoegdheden van de korpsbeheerders 
en de korpschefs ongewijzigd. Er is wel een relatie tussen lopende ontwikkelingen en de 
toekomstige inrichting van het korps. In opdracht van de minister heeft de KNP daarom 
enkele quick wins in de bedrijfsvoering geformuleerd ten behoeve van het ‘going concern’. 
  
De landelijk kwartiermaker bedrijfsvoering, die tevens voorzitter van de Raad van Korpschefs 
(RKC) is, continueert zijn voorzitterschap tot inwerkingtreding van de Politiewet. 
Kwartiermakers van de (regionale en landelijke) eenheden, die nu nog geen korpschef zijn, 
participeren in deze gecombineerde vergadering. Hiermee wordt een goede verbinding 
gerealiseerd tussen de verantwoordelijken voor de huidige operatie, de zittende korpschefs en 
de korpsbeheerders, en de verantwoordelijken voor de bouw van de Nationale Politie. Een 
goede verbinding met going concern wordt tevens geborgd door nauwe afstemming met het 
korpsbeheerdersberaad.  
 
De maandelijkse briefing betreffende de voortgang van de operationele prestaties wordt 
gecontinueerd. Activiteiten binnen landelijke portefeuilles worden afgestemd met de 
verantwoordelijke kwartiermaker.  
 
Op basis van de transitieafspraken tussen de Minister van VenJ, de voorzitter van het College 
van procureurs-generaal en de korpsbeheerders stemmen de korpsen vooraf af met de KNP en 
de DG Politie over beleidsvoornemens die structurele effecten van enige importantie hebben 
op inrichting en organisatie van de korpsen.  
 
6.5 Betrekken van gezag en andere partners van het veiligheidsdomein 
 
Een succesfactor voor het traject naar de inrichting van de Nationale Politie is de mate waarin 
de gezagsdragers en andere invloedrijke partners van de politie bij het proces van vorming 
van de Nationale Politie worden betrokken. Inhoudelijke formele consultatie van de plannen 
die binnen de programmaorganisatie tot stand komen is een dragende pijler voor het 
programma Nationale Politie. De politie opereert immers altijd onder het gezag van het 
Openbaar Ministerie (OM) en burgemeesters en in samenwerking met andere partners van het 
veiligheidsdomein, lokaal, regionaal, nationaal en internationaal. Daar komt bij dat de 
plannen van de KNP en de ‘going concern’-activiteiten ook met elkaar moeten 
overeenkomen: constante informele afstemming is daarvoor noodzakelijk. 
 
 
23 
 

• in de realisatiefase betrekken van groepen bestaande uit een dwarsdoorsnede van de 
medewerkers om plan en dagelijkse praktijk bij elkaar te houden. 
 
Er zijn op cruciale momenten overleggen gepland met vakbonden en de COR i.o., die vanuit 
de invalshoek van de medewerker het ontwerp en het inrichtingsplan beoordelen. 
 
De KNP voert zoals aangegeven in hoofdstuk 5 afstemmingsoverleg met de COR i.o. 
gedurende de ontwerp- en voorbereidingsfase. In de ontwerp- en voorbereidingsfase ontwerpt 
de KNP een medezeggenschapsstructuur voor de Nationale Politie die past bij de WOR. 
 
Vanwege de standaardisatie van werkprocessen van de afgelopen jaren is er door de 
programmamanagementorganisatie gestart met het verzamelen van alle afgesproken 
referentiekaders en werkwijzen in alle domeinen van het operationele politiewerk. Op basis 
van die verzameling wordt door de KNP gekozen welke domeinen en werkwijzen onverkort 
worden overgenomen in de Nationale Politie en welke domeinen en/of werkprocessen vragen 
om nadere uitwerking of aanpassing aan de nieuwe situatie. Bij die uitwerking wordt via 
opdrachten en kaders vanuit de KNP aan lijnverantwoordelijken en experts op die domeinen 
en werkprocessen om voorstellen en bijdragen gevraagd. Dat heeft een drievoudig voordeel. 
De programmaorganisatie blijft klein, de juiste experts zijn betrokken zodat kwaliteit van de 
voorstellen verwacht mag worden en het draagvlak voor hetgeen gebouwd wordt neemt 
vanwege brede inbreng en betrokkenheid toe. 
 
De organisatie van de betrokkenheid van de medewerkers zal verder worden uitgewerkt in het 
realisatieplan.
25 
 

7 Communicatie 
 
De ontwikkeling van de Nationale Politie betekent veranderingen voor een diverse groep 
betrokkenen: medewerkers van de politieorganisatie, huidige korpschefs en andere 
leidinggevenden, het gezag, bestuurders, de medezeggenschap. Het betrekken van deze 
groepen in zowel de ontwerp- en voorbereidingsfase als de realisatiefase wordt als een 
succesfactor gezien voor het programma Nationale Politie. Zij geven input, worden 
geconsulteerd en geïnformeerd. Communicatie speelt in dit proces een belangrijke 
(ondersteunende) rol.  
 
In zowel de ontwerp- en voorbereidingsfase als de realisatiefase levert communicatie een 
bijdrage aan:  
• centrale regie op verwachtingen over politieprestaties; 
• het bouwen aan een één politiekorps, één politiecultuur en één manier van werken; 
• draagvlak voor Nationale Politie. De kwartiermakers Nationale Politie krijgen ‘een 
gezicht’. Er moet draagvlak zijn voor het proces en de plannen van de Nationale Politie. 
 
7.1 Communicatie in de ontwerp- en voorbereidingsfase 
 
In deze periode is het uitgangspunt dat de Minister van VenJ communiceert over het totale 
programma ‘vorming Nationale Politie’, daar waar het politieke en bestuurlijke onderwerpen 
betreft. De KNP richt zich op de communicatie met de politieorganisatie en verwante 
organisaties. Medewerkers van de politieorganisatie worden regelmatig geïnformeerd over de 
plannen. Medewerkers weten zodoende tijdig wat de vorming van de Nationale Politie voor 
hen betekent. De korpsen en het NPI (dat ook de woordvoering vanuit het 
korpsbeheerdersberaad en de regioburgemeesters verzorgt) zijn over onderwerpen die ‘going 
concern’ aangaan verantwoordelijk voor de communicatie in de korpsen. Zo nodig stemmen 
zij af met de programmamanagementorganisatie. Onder de verantwoordelijkheid van de KNP 
gaat communicatie naar het politieveld vóór communicatie naar andere partijen. 
 
Inmiddels is er een nieuwsbrief gestart voor het informeren van het politieveld, alsook een 
landelijke intranetpagina waar al het nieuws over de vorming van de Nationale Politie en alle 
openbare documenten op gebundeld worden. Bij mijlpalen worden nieuwsberichten voor de 
korpsen geschreven. De KNP gaat in dialoog met de verschillende groepen binnen de 
politieorganisatie. Input en consultatie worden door communicatie ondersteund. Voor het 
bouwen aan een landelijke politiecultuur levert communicatie een bijdrage aan het verder 
uitwerken van de missie, visie en kernwaarden. Ook wordt communicatie uitdrukkelijk 
betrokken bij het proces om te komen tot één korpscultuur.  
 
7.2 Inrichting landelijke communicatie  
 
Voor de communicatie over de Nederlandse Politie is ‘corporate’ communicatie een vereiste. 
In de ontwerp- en voorbereidingsfase wordt de communicatie over de Nationale Politie dan 
ook al op deze manier ingericht. Er komen landelijke kaders, ondersteuning en uitvoering van 
communicatie. Corporate communicatie biedt de kans om te bouwen aan een sterk en 
eenduidig beeld van een slagvaardige en daadkrachtige politieorganisatie. Er wordt daarom in 
dit verband voorrang gegeven aan de komst van één intranet voor de gehele politiekorps. Ook 
komt er een verbeterd internet voor een betere bereikbaarheid en interactie met burgers. De 
businesscase ‘Communicatie’ geeft de komende maanden input voor het inrichtingsplan. Dat 
geeft antwoord op de vragen: welke landelijke taken komen in de korpsstaf, welke taken in 
27 
 

8 Programmabeheersing 
 
In dit hoofdstuk worden de structuur van het programma, de sturing op en binnen het 
programma en het kwaliteitsmanagement van het programma beschreven. 
 
8.1 Programmastructuur 
 
8.1.1 Centrale programmastructuur 
De structuur van de programmaorganisatie van de KNP is ingericht om de programmadoelen 
te realiseren en tijdig de afgesproken producten vanuit de projecten op te leveren conform de 
gestelde criteria. 
 
Figuur 1 – Programmaorganisatie KNP 
 
MMiinisnistterer van van V&J V&J
DDGG Polit Politieie
KKwwarartiertiermmaakkeerr NP NP
MTMT KKNNPP
AdviesAdviesororgaangaan
PrProg. mog. manageanagemmenentt  InterInterffeerrentie-entie-
ororgganisanisaatietie mmaananagegemmeentnt
PrProgrogramammmaammanaanagerger
PrProgrogramammmaammanaanagerger
Dag 1Dag 1
PrProjojececttmmananaagerger  
OnOnttwweerrp NPp NP InrInriicchtingshtingsplan en plan en 
Dag 1Dag 1
ccoommmmunicunicaatietiepplanlan
rrealisealisatatiepiepllanan
MiMiMissississieee,,, v v viiisisisieee,,,   
ConcConcConceeerrrnsnsnstatatafff ICICICTTT HRMHRMHRM FFFaaacilitacilitacilitaiiirrr
stststrararattteeegigigieee
Regionale eenheden Regionale eenheden Regionale eenheden 
FiFiFinannannan--- JurJurJuriii---
InkInkInkoopoopoop
BesBesBesttturururinginging
ciënciënciën dischdischdisch
(10(10(10)))
OOOpppererera-a-a- CCCooommummummu---
OOOperperperatiënatiënatiën LandelijLandelijLandelijkkkeee e e eenheidenheidenheid P&CP&CP&C
tiestiesties nininicaticaticatieee
BedrBedrBedrijijijfffsssvovovoerereringinging BedrBedrBedrijijijfffsssvoervoervoeringinging
 
 
Algemeen 
De structuur van de programmaorganisatie is weergegeven in figuur 1. Hierin staat de 
inrichting van de programmaorganistie centraal. In de programmastructuur komen de 
6
uitsplitsing naar projecten en de separate aansturing van ‘dag 1’ tot uitdrukking. De vijf op te 
                                                 
6
 Ontwerp Nationale Politie, inrichtingsplan, realisatieplan, communicatieplan en ‘Dag 1’ 
29 
 

• Risico- en issuemanagement* 
• Scope- en wijzigingsmanagement 
• Planning van mensen en middelen 
• Kostenmanagement* (batenmanagement zal gedurende de ontwerp- en voorbereidingsfase 
worden ingericht) 
• Informatiebeheersing* (inclusief autorisatiemanagement) 
• Interferentiemanagement* 
 
Deze processen zijn binnen een gemeenschappelijke informatie-infrastructuur geborgd. Voor 
de gemeenschappelijke informatie-infrastructuur is gekozen voor een beveiligde SharePoint-
omgeving welke voorziet in o.a. automatisch versiebeheer en redundante opslag (back-up) 
van documenten. 
 
De hierbovengenoemde gemarkeerde (*) processen worden in paragraaf 8.3 nader 
beschreven. Voor het beheerproces interferentiemanagement wordt verwezen naar paragraaf 
4.2. 
 
Competenties 
In de programmamanagementorganisatie zijn de volgende competenties vertegenwoordigd: 
• bestuursondersteuning 
• politieoperationele advisering 
• bestuurlijke advisering 
• communicatie advisering 
• medezeggenschapsadvisering 
• juridische advisering 
• bedrijfsvoeringadvisering 
 
Per competentie is achtervang georganiseerd. De programmamanagementorganisatie is 
samengesteld met medewerkers uit korpsen, het NPI en het departement. 
 
8.1.2 Decentrale programmastructuur 
 
Inrichting projectorganisatie eenheden 
De structuur van de projectorganisatie eenheden is weergegeven in figuur 2. Hierin staat de 
inrichting van de projectorganisatie voor de (regionale en landelijke) eenheden centraal. 
 
31 
 

op mijlpalen en gerapporteerd over de voortgang met behulp van formats die worden 
aangereikt door het programmabureau. 
 
8.3 Beheersprocessen 
 
8.3.1 Kwaliteit 
 
Kwaliteitsmanagement in het programma is integraal opgezet met als doel de kwaliteit van 
het programma, de programmaorganisatie en haar op te leveren producten en resultaten te 
beheersen. Voor deze beheersing wordt gebruikgemaakt van een kwaliteitsmanagement-
methodiek over het gehele programma. Het beheersen van deze onderdelen heeft als doel om 
het vooraf bepaalde niveau te behalen en gedurende het proces regelmatig te toetsen of 
realisatie in de lijn der verwachting ligt. De inrichting van het programma en de 
kwaliteitsmanagementmethodiek is neergezet met ondersteuning van een onafhankelijk 
organisatieadviesbureau. 
 
Kwaliteitsmanagement (ofwel Quality Assurance) in het programma omvat alle activiteiten 
die zich richten op het beheersen van het programma, de resultaten en de op te leveren 
producten van de projecten.  
 
In het programma zijn drie vormen van kwaliteitsmanagement te onderscheiden: 
1 Kwaliteitsreview op belangrijke producten volgens vooraf gestelde normen 
2 Continue monitoring door collegiale review en onafhankelijke blik vanuit de programma-
managementorganisatie 
3 De binnen de publieke sector bekende methode Gateway review voor periodieke 
kwaliteitsreview 
 
De kwaliteitsmanagement review methoden worden hieronder in detail beschreven: 
 
1. Op te leveren producten worden volgens kwaliteitsnormen afgestemd en getoetst 
Ten behoeve van de kwaliteit van de op te leveren producten worden vooraf 
productbeschrijvingen opgesteld en kwaliteitscriteria gedefinieerd zodat de producten worden 
vormgegeven met het eindresultaat in zicht. De resultaten en op te leveren producten van het 
programma worden tussentijds en achteraf afgestemd en getoetst. Bovendien vindt ten 
behoeve van het ontwerp van één korps op deelterreinen ambtelijke afstemming plaats door 
de kwartiermakers van de eenheden. 
 
2. Collegiale kwaliteittoets op producten 
Geïntegreerd onderdeel van het programma is de collegiale toets. Met politiemensen wordt 
samengewerkt om input te verkrijgen op de producten. En tevens worden voorstellen 
teruggelegd ter toetsing. Hiermee wordt gewaarborgd dat voorstellen en producten vanuit het 
programma gedragen worden door het veld. Daarnaast monitort de 
programmamanagementorganisatie continu de producten met een onafhankelijke blik. 
33 
 

8.3.4 Financieel programmabeheer 
 
Er is programmabudget voor de KNP, voor de besteding waarvan separaat een begroting zal 
worden opgesteld door de KNP. De omvang ervan is € 4 miljoen. Doel van dat budget is het 
mogelijk maken voor de KNP dat de nationale politie adequaat wordt vormgegeven en 
ingericht. De verplichtingen worden onder verantwoordelijkheid van de KNP adequaat 
vastgelegd, terwijl de daadwerkelijke betalingen plaatsvinden door tussenkomst en met 
goedkeuring van de DG Politie. 
 
Het in het uitvoeringsprogramma genoemde bedrag van € 130 miljoen voor de 
organisatieverandering en € 100 miljoen voor het PDC wordt beheerd door DG Politie. De 
KNP doet in het Realisatieplan voorstellen voor de besteding daarvan. Een deel van dit 
budget zal mogelijk ook dienen te worden aangewend ter bekostiging van activiteiten die 
plaatsvinden voor de voorbereiding van ‘dag 1’.  
35 
 

Bijlage 1 Opdracht Kwartiermaker Nationale Politie 
 
Inleiding. 
In het uitvoeringsprogramma vorming nationale politie is opgenomen dat voor de ontwerpfase 
(1 mei tot 31 december 2011) door de minister opdrachten worden geformuleerd voor de 
kwartiermaker voor de opbouw van het nationale korps. Gedurende deze periode zal de 
politiewet 1993 nog van kracht zijn. Dit betekent zoals afgesproken in de Transitieafspraken 
van 22 februari jl., dat er door de kwartiermaker voorbereidingen kunnen worden getroffen 
maar er nog geen onomkeerbare stappen gezet zullen worden totdat de nieuwe politiewet 
inwerking is getreden. De verantwoordelijkheden van de huidige korpschefs, 
korpsbeheerders, regionale colleges en het openbaar ministerie blijven gedurende deze 
periode intact. De opdracht ten behoeve van de voorbereiding van nationale politie krijgt 
vorm door één totaalopdracht aan de kwartiermaker nationale politie en de overige 
kwartiermakers gezamenlijk te geven. De opdracht valt uiteen in vier delen. De 
kwartiermaker nationale politie is (als enige) verantwoordelijk voor het geheel en voor het 
(laten) uitwerken van de deelopdrachten: 
• opdrachten die zien op het landelijke korps als geheel; 
• een deelopdracht die ziet op de landelijke eenheid/eenheden; 
• een deelopdracht die ziet op de regionale eenheden; en 
• een deelopdracht betreffende de bedrijfsvoering waaronder het Politiedienstencentrum 
(PDC). 
 
Kernopgave. 
De kwartiermaker nationale politie maakt voor eind 2011, een inrichting- en realisatieplan 
nationale politie. De opdracht wordt uitgevoerd gegeven de uitgangspunten en de tijdlijn zoals 
opgenomen in het uitvoeringsprogramma en de kaders van de wet zoals deze straks geldt. 
Voor de invulling van onder andere het (financieel) beheer, de organisatie en de 
bedrijfsvoering zullen door de minister nog nadere kaders en regelgeving worden vastgesteld 
in overleg met de kwartiermaker. De vorming van nationale politie wordt hiernaast 
gerealiseerd binnen de voorwaarden dat: 
• prestaties van de politie worden beter; 
• landelijke en lokale prioriteiten worden gerealiseerd; 
• aanvalsplan bureaucratie wordt uitgevoerd, onder regie van DG Politie i.o.; 
• de ICT wordt verbeterd vanaf 1 mei, onder regie van de DG Politie i.o.; 
• operationele politiesterkte blijft 49.500 fte; 
• binnen de budgettaire voorwaarden van het Regeerakkoord, inclusief de efficiency 
maatregelen op de overhead en de daarmee samenhangende besparingen. 
 
Inrichting- en realisatieplan. 
Het inrichting- en realisatieplan bevat de volgende onderdelen: 
 
1. Inrichtingsprincipes één korps. 
• De kwartiermaker beschrijft in het plan, aanvullend op Politie in ontwikkeling (PIO) de 
Werkgeversvisie en de visie op Leiderschap, een visie voor het nationale korps. De visie 
geeft richting aan de belangrijkste inrichtingsaspecten van het nationale korps, zoals 
strategie, structuur, cultuur, mensen, middelen, resultaten en ziet toe op de besturing en 
samenhang van deze aspecten. De visie identificeert de samenbindende elementen van de 
cultuur en de “teamspirit” van één landelijk korps. 
37 
 

onderdelen is mogelijk als operationele of bijzondere regionale omstandigheden dit vereisen. 
• Recherche en basispolitiezorg dienen herkenbaar te zijn georganiseerd. 
• De kwartiermaker beschrijft in het plan een frontoffice-backoffice model, waarmee het 
werk van de diender op straat beter en makkelijker wordt gemaakt. 
 
Politiedienstencentrum. 
• De kwartiermaker doet in het plan een voorstel voor het dienstverleningsmodel, het 
organisatie- en sturingsconcept van het PDC, de inrichting en inpassing van PIOFACH-
taken binnen of buiten het PDC en het transitiepad. Als basis dienen de verschillende 
studies en business cases die zijn verricht. 
• Uitgangspunt is een efficiënte en effectieve inrichting en organisatie van ondersteunende 
diensten en een adequaat niveau van dienstverlening. 
 
3. Transitieproces. 
• De kwartiermaker stelt een veranderstrategie op die nodig is om te komen tot één landelijk 
korps en doet daarbij in het plan een voorstel voor de inrichting van het realisatieproces. 
• De kwartiermaker beschrijft in het plan de aanpak om de gewenste werkwijze en wijze 
van samenwerken binnen het korps te bereiken. 
• De kwartiermaker draagt zorg voor het draagvlak binnen de politie voor het 
verandertraject en geeft vorm aan de hiervoor benodigde communicatie. 
• De kwartiermaker draagt zorg voor de afstemming en uitvoering van de (deel)opdrachten 
met gezagdragers, burgemeesters en het OM. 
• Dat geldt ook voor de afstemming met de andere ketenpartners en met relevante 
medezeggenschap gremia. 
• De kwartiermaker doet in het plan een voorstel voor een medezeggenschapsstructuur die 
conform de Wet op de Ondernemingsraden aansluit op de inrichting van de nationale 
politie. 
• De kwartiermaker neemt in het plan een bestedingsplan op voor de vorming van nationale 
politie en maakt transitiekosten inzichtelijk. 
• De regionale begrotingen 2012 en meerjarenramingen zijn opgesteld binnen de richtlijnen 
van nationale politie. Deze fungeren als startbegroting voor 1 januari. De kwartiermaker 
stelt op basis hiervan voor 1 april 2012 een geconsolideerde begroting 2012 en 
meerjarenraming op. Ook stelt de kwartiermaker een openingsbalans op, waarin de 
bezittingen, schulden en verplichtingen van de politie, stand 1 januari 2012, gewaardeerd 
zijn. Deze zal medio 2012 gereed zijn. 
• De kwartiermaker neemt in het plan een concept beheersplan 2012 op. 
• Het plan geeft inzicht in de toekomstige organisatie en formatieve omvang van het 
nationale korps. 
 
Planning en opleveren van producten. 
Voor 1 augustus 2011: De kwartiermaker doet een voorstel voor de wijze waarop de 
veranderingen vorm gegeven wordt. Hierbij wordt aangegeven wat de opdracht- en 
taakverdeling is tussen de kwartiermakers en welke producten wanneer gereed zijn. Tevens 
wordt een voorstel gedaan voor de benodigde ondersteuning. 
Voor 1 oktober 2011: De kwartiermaker doet een voorstel voor het ontwerp van één 
nationaal korps, bestaande uit 10 regionale eenheden, een landelijke eenheid/eenheden en één 
landelijke dienst voor ondersteunende bedrijfsvoeringstaken het Politiedienstencentrum. 
Voor 1 december 2011: Heeft de kwartiermaker nationale politie een inrichting- en 
39 
 

Bijlage 2 Bronnen en geraadpleegde documenten  
   
1. Eindrapport bovenregionale samenwerking, Commissie De Graaf, september 2008. 
 
2. ‘De schijnwerper op professioneel politiewerk’, 2009. 
 
3. Hoofdlijnenbrief van de Minister van VenJ aan de Tweede Kamer, 14 december 2010. 
 
4. Opdracht Kwartiermaker Nationale Politie van de Minister van VenJ, 2 mei 2011. 
 
5. Transitieafspraken tussen de Minister van VenJ, het korpsbeheerdersberaad en de 
voorzitter van het College van procureurs-generaal ten behoeve van de transitie naar een 
Nationale Politie, 22 februari 2011. 
 
6. Uitvoeringsprogramma Vorming Nationale politie, 31 maart 2011. 
 
7. Vaststelling van een nieuwe Politiewet, nota van wijziging, Vergaderjaar 2010-2011 
kamerstuk 30 880, nr. 11. 
 
8. Vaststelling van een nieuwe Politiewet, advies Raad van State en nader rapport, 
Vergaderjaar 2010-2011, kamerstuk 30 880, nr. 12.  
 
9. ‘Vrijheid en verantwoordelijkheid’, regeerakkoord VVD-CDA, 30 september 2010.  
 
 
41 
 

 
Bijlage 4 Rollen binnen de programmaorganisatie 
 
De Kwartiermaker Nationale Politie 
• Heeft het mandaat om strategische besluiten te nemen. 
• Is opdrachtnemer van de Minister van VenJ van de opdracht tot inrichting van de 
Nationale Politie. Is opdrachtgever van het programma. 
• In gelegenheid om te communiceren en te onderhandelen met stakeholders. 
• De hoogste functionele manager/directeur van het gebied dat het programma bestrijkt. 
Verantwoordelijk voor het programma en kan worden aangesproken op het resultaat, de 
investeringen en de uitgaven. 
• Leidend en zichtbaar aanwezig in de communicatie. 
 
Het MT KNP 
• Samengesteld uit de vier landelijke kwartiermakers en aangevuld met de Landelijke CIO 
(daar waar het ICT-onderwerpen betreft) die zich hebben gecommitteerd aan het 
programma en de beoogde doelen. 
• Ondersteunt de veranderingen die het programma introduceert. 
• Borgt dat de bekwaamheden die het programma oplevert in de organisatie en aan de 
werknemers worden gebruikt om de beoogde voordelen te behalen. 
• Opdrachtgeverschap naar het programma (direct of indirect). 
 
De programmamanager 
• Stuurt de dagelijkse gang van zaken binnen het programma. 
• Programmamanager is facilitator. 
• Verantwoordelijk voor de dagelijkse besturing van het programma, de risico’s, de 
aandachtspunten, de conflicten, de prioriteiten, de communicatie en verzekert de levering 
van de producten en de nieuwe bekwaamheden. 
• Houdt het budget en de kosten in de gaten in relatie tot de behaalde voordelen 
(doelstellingen). 
• Plant en bewaakt de uitvoering van het programma, stelt het bij en legt verantwoording af 
aan de KNP en het MT KNP. 
• Ondersteunt het operationeel management om de voordelen (beoogde doelstellingen) van 
het programma te realiseren om zodoende de strategische doelen te bereiken. 
• Faciliteert de programmamedewerkers ten aanzien van standaarden, procedures en kennis 
en verdeelt de resources en expertise over de projecten. 
• Verzekert de levering van nieuwe producten, diensten en bekwaamheden uit de projecten 
binnen de gestelde tijd, het beschikbare budget en de gestelde kwaliteitseisen. 
• Verantwoordelijk voor kwaliteitsmanagement. 
• Verantwoordelijk voor de consistentie en volledigheid van de organisatie, de processen en 
de procedures die gecreëerd of veranderd worden als onderdeel van het programma. 
• Verantwoordelijkheid voor de aansluiting van de infrastructuur en de technische 
omgeving, die nodig is voor de ondersteuning van de nieuwe organisatie, op het beleid en 
de standaards van de organisatie. 
• Communiceert met alle stakeholders.  
• Bewaakt de consistentie van het projectenportfolio en bestuurt de afhankelijkheden en 
interfaces tussen de projecten evenals de risico’s. 
• Verantwoordelijk en bevoegd om het project te leiden. 

 
Bijlage 5 Begrippenlijst  
 
Term Definitie 
Beheersplan Het product dat op 1 december 2011 aan de Minister van 
Veiligheid en Justitie wordt opgeleverd. In dit plan is de 
beheercyclus of planningcyclus en controlcyclus opgenomen voor 
de jaarplannen 2012 en verder. 
Besturingsmodel Het besturingsmodel omvat de taken, verantwoordelijkheden en 
bevoegdheden in de topstructuur, de beleids- en beheercyclus, de 
rapportagelijnen, de wijze van aansluiting van de politiecyclus op 
die van het Ministerie van VenJ, de wijze waarop gezag kan 
sturen. Is onderdeel van het voorstel voor ontwerp en de basis van 
het inrichtingsplan, beheersplan en realisatieplan. 
Missie, visie, strategie Is bedoeld om, ter gelegenheid van de bestelwijziging, aan te 
geven wat voor “soort’ politie we willen bouwen. 
Dag 1 Omvat alle activiteiten om ervoor te zorgen dat men ‘in control’ is 
op de dag dat de KNP formeel van start gaat. In control zijn 
betekent dat de KNP kan voldoen aan de wet- en regelgeving en in 
in- en externe uitingen overkomt als één concern. 
Deelproject Grote projecten kunnen onderverdeeld worden in meerdere (deel) 
projecten. 
Directeur Lid van de korpsleiding die verantwoordelijk is voor de 
bedrijfsvoering bedrijfsvoering. 
Directeur operatiën Lid van de korpsleiding die verantwoordelijk is voor een deel van 
de operatie. 
Directeur operatiën, Lid van de korpsleiding die verantwoordelijk is voor een deel van 
plaatsvervangend de operatie en tevens plaatsvervangend Korpschef is. 
Korpschef 
Eenheid Een regionale of landelijke eenheid. 
Hoofd landelijke eenheid Dagelijkse leiding van de landelijke eenheid. 
Inrichtingsplan Het product dat op 1 december 2011 aan de Minister van 
Veiligheid en Justitie wordt opgeleverd. In dit plan is het voorstel 
voor ontwerp van één korps uitgewerkt. Dit product is geschikt als 
basis voor de voorbereiding van de personele wijzigingen. 
Issues Issues zijn risico’s die zich manifesteren. (Er is brand). Issues 
binnen het programma worden vastgelegd in het issuelog. Issues 
kunnen via de escalatieprocedure direct voorgelegd worden aan 
het MT KNP. 
Korpschef Korpschef Nationale Politie (1 functie), verantwoordelijk voor de 
Nationale Politie vanaf de inwerkingtreding van de herziene 
Politiewet. 
Kwartiermaker Aangewezen door de Minister van Veiligheid en Justitie, 
bedrijfsvoering verantwoordelijk voor de bedrijfsvoering van de Nationale Politie 
vanaf de inwerkingtreding van de herziene Politiewet. 
Kwartiermaker De Kwartiermaker Nationale Politie (KNP) is aangewezen door de 
Nationale Politie Minister van Veiligheid en Justitie en is opdrachtnemer om het 
inrichtingsplan en realisatieplan op te leveren per 1 december. Hij 
is tevens beoogd korpschef. 
 45
 

 
Term Definitie 
verantwoording af aan het MT KNP 
Project Een project is een clustering van activiteiten. De doelstellingen en 
scope van het project zijn vastgesteld door het MT KNP. 
Projectmanager Stuurt de dagelijkse gang van zaken binnen de projectorganisatie, 
ondersteunt door een projectbureau en functionele 
vertegenwoordigers, binnen de met de kwartiermaker van de 
eenheid afgesproken grenzen. Plant en bewaakt de uitvoering van 
een project, stelt het bij en legt verantwoording af aan de 
kwartiermaker van de eenheid. 
Realisatieplan Het product dat op 1 december 2011 aan de Minister van 
Veiligheid en Justitie wordt opgeleverd. In dit plan staat hoe de 
fasering en de volgordelijkheid van verandering in de periode na 
inwerkingtreding van de nieuwe Politiewet eruit ziet 
Regionale eenheid Één van de 10 regionale eenheden van het korps Nationale Politie, 
zijn belast met de uitvoering van de politietaak. 
Risico’s Risico’s zijn onzekere gebeurtenissen die het programma of een 
project nadelig kunnen beïnvloeden. Risico’s worden vastgelegd 
in het risicolog, hierin wordt tevens opgenomen welke actie 
ondernomen wordt om het risico te mitigeren en wie hiervoor 
verantwoordelijk is. Over risico’s wordt gerapporteerd in de 
voortgangsrapportage. 
SharePoint Online infrastructuur voor het delen van informatie tussen 
programma medewerkers. 
Territoriale eenheid Gebiedsgebonden onderdeel van een regionale eenheid. 
Voorstel voor ontwerp Het product dat op 1 oktober 2011 aan de Minister van Ven J 
van één korps wordt opgeleverd. Hierin is op hoofdlijnen de verdeling van taken 
over de regionale eenheden, de landelijke eenheid en het PDC 
vastgelegd. 
Voortgangsrapportage Periodieke rapportage waarin per project gerapporteerd word over 
de voortgang, de risico’s en issues en eventuele besluiten die 
voorgelegd zijn of voorgelegd worden aan het MT KNP 
 
 
 47
 

 
• Dienstverlening 
5. Noodhulp: 
• Het proces noodhulp 
• Meldkamer 
6. Intelligence: 
• Het informatie proces (IGP, NIM2.0) 
• Real time intelligence 
• RID, CIE 
• ANPR 
7. Infrastructuur 
• Politionele verkeerstaak (Dienst verkeerspolitie en BVOM en regionale 
verkeersdiensten) 
• Politietaak te water (dienst waterpolitie, havenpolitie) 
• Spoorwegpolitie 
• Luchtvaartpolitie 
8. Vreemdelingentaak 
9. Politiële jeugdtaak 
10. Internationale (politie)samenwerking en rechtshulp 
11. Samenwerking met de KMAR 
12. Publiek-private samenwerking 
Ondersteunende / specialistische diensten 
13. AOE, DSI, bewaken en beveiligen (w.o. DKDB) 
14. Parketpolitie 
15. Arrestantenzorg 
16. Levende have (surveillancehonden/bereden politie) 
 
 49
 

