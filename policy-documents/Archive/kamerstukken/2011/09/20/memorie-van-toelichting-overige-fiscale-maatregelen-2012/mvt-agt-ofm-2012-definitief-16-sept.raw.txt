Wijziging van enkele belastingwetten en enige 
andere wetten (Overige fiscale maatregelen 
2012) 
 
 
Memorie van toelichting 
 
 
Inhoudsopgave 
 
I. ALGEMEEN ...................................................................................................................... 3 
1. Inleiding ...................................................................................................................... 3 
2. Wet inkomstenbelasting 2001 ........................................................................................ 3 
2.1. Samengestelde gezinnen ......................................................................................... 3 
2.2. Doorschuiving terbeschikkingstelling bij echtscheiding................................................. 4 
2.3. Waardering verpachte woningen ............................................................................... 4 
2.4. Uitgaven voor specifieke zorgkosten ......................................................................... 5 
2.5. Defiscalisering vorderingen/schulden krachtens erfrecht .............................................. 5 
3. Wet op de loonbelasting 1964 / gegevensverkeer met inhoudingsplichtigen ......................... 6 
4. Wet vermindering afdracht loonbelasting en premie voor de volksverz./verduidelijking bbl .... 7 
5. Wet op de vennootschapsbelasting 1969 ......................................................................... 7 
5.1. Modernisering vrijstelling zorginstellingen .................................................................. 7 
5.2. Aftrek fictieve kosten vrijwilligers ............................................................................. 8 
5.3. Fondswervende instellingen ..................................................................................... 9 
6. Wet op belastingen van rechtsverkeer 1970 / fiscaal vertegenwoordiger assurantiebelasting 10 
7. Wet op de omzetbelasting 1968 .................................................................................... 10 
7.1. Delegatiebevoegdheid listinggrens ........................................................................... 10 
7.2. Vereenvoudiging bij nummerverwerving ................................................................... 10 
8. Wet op de belasting van personenauto’s en motorrijwielen 1992 ....................................... 11 
8.1. Toepassing forfaitaire tabel in binnenlandse situaties ................................................. 11 
8.2. Vergunning aangifte per tijdvak ............................................................................... 12 
8.3. BPM-heffing omgebouwde motorrijtuigen.................................................................. 12 
8.4. Buitenlandse leaseauto’s ........................................................................................ 13 
9. Wet op de motorrijtuigenbelasting 1994 ......................................................................... 14 
9.1. Houderschapssystematiek autobussen...................................................................... 14 
9.2. Minimumbedrag teruggaaf en heffing bij kort tijdvak.................................................. 14 
9.3. Minimumbedrag heffing bij tariefwijzigingen ............................................................. 15 
10. Wet op de accijns / binnenlandse commerciële vluchten ................................................. 15 
11. Algemene wet rijksbelastingen .................................................................................... 16 
 
1 

I. ALGEMEEN 
 
1. Inleiding 
De fiscale wetgeving staat voortdurend bloot aan veranderingen. Dit vergt steeds inhoudelijke 
wijzigingen en technisch onderhoud van de wetgeving. Zoals gebruikelijk bevat het pakket 
Belastingplan 2012 c.a. een wetsvoorstel voor overige fiscale maatregelen die nauwelijks of geen 
gevolgen hebben voor het budgettaire en koopkrachtbeeld voor 2012. Het gaat om maatregelen 
waarvoor inwerkingtreding per 1 januari 2012 wenselijk is of die weliswaar later in werking treden, 
maar vanwege de benodigde voorbereidingstijd voor de Belastingdienst of voor belastingplichtigen 
moeten worden opgenomen in een wetsvoorstel dat op 1 januari 2012 in werking treedt. Dit 
wetsvoorstel bevat onder meer wijzigingen in verband met de Fiscale agenda, EU-aspecten en 
moties en toezeggingen.  
 
Het algemeen deel van deze toelichting is ingedeeld aan de hand van de verschillende 
belastingwetten die worden gewijzigd. Aan het slot van het algemeen deel van de toelichting wordt 
in een aantal hoofdstukken ingegaan op de budgettaire effecten, de EU-aspecten, de 
duurzaamheidsaspecten, de gevolgen voor de uitvoeringskosten van de Belastingdienst en de 
gevolgen voor bedrijfsleven en burger van dit wetsvoorstel. 
 
2. Wet inkomstenbelasting 2001 
2.1. Samengestelde gezinnen 
Bij de parlementaire behandeling van de invoering van het partnerbegrip bij de Fiscale 
vereenvoudigingswet 2010 heeft de Tweede Kamer aandacht gevraagd voor de situatie van 
ongehuwd samenwonenden die kinderen in hun gezin hebben uit een andere relatie, de 
zogenaamde "samengestelde gezinnen". Gebleken is dat deze gezinnen ten opzichte van andere 
gezinnen met kinderen een aanzienlijk voordeel kunnen genieten in het geval niet aan één van de 
bestaande partnercriteria wordt voldaan. Dit voordeel bleek zich vooral voor te doen bij de 
kindgerelateerde toeslagen en de inkomensafhankelijke combinatiekorting. Het kabinet heeft 
1
toegezegd om een oplossing te vinden voor deze situatie. Hiertoe stelt het kabinet voor om aan de 
bestaande partnercriteria een nieuw criterium toe te voegen op grond waarvan ongehuwd 
samenwonenden ook als partners worden aangemerkt indien zij samen met een kind van een van 
beiden op hetzelfde adres in de gemeentelijke basisadministratie (GBA) staan ingeschreven. Deze 
2
aanvulling vindt mede naar aanleiding van de moties Omtzigt c.s. plaats. Om ongewenste effecten 
te voorkomen wordt een tegenbewijsregeling opgenomen voor de situatie waarin sprake is van 
(onder)huur. 
 
 
                                                      
1
 Handelingen II 2010/11, nr. 23, blz. 87. 
2
 Zie de motie van de leden Omtzigt, Tang en Cramer, Kamerstukken II 2009/10, 32 128, nr. 41, en de motie van de leden Omtzigt en 
Dijkgraaf, Kamerstukken II 2010/11, 32 504, nr. 59. 
 
3 

wordt als voorwaarde gesteld dat de pachtovereenkomst voor ten minste 12 jaar wordt aangegaan. 
Het gaat hierbij om het moment van het aangaan van de pachtovereenkomst, en niet om de 
resterende looptijd van de pachtovereenkomst op het peilmoment voor box 3 of het moment van 
schenking of overlijden voor de schenk- en erfbelasting.  
 
2.4. Uitgaven voor specifieke zorgkosten 
Uitgaven voor genees- en heelkundige hulp zijn binnen de uitgaven voor specifieke zorgkosten op 
basis van vaste jurisprudentie alleen aftrekbaar indien de onderliggende behandeling is uitgevoerd 
door een arts of indien die behandeling op voorschrift en onder begeleiding van een arts door een 
paramedicus is uitgevoerd. Deze eisen worden in dit wetsvoorstel gecodificeerd. Voor bepaalde 
paramedici geldt echter op basis van de Wet op de beroepen in de individuele gezondheidszorg 
(Wet BIG) zogenoemde directe toegankelijkheid. Dat wil zeggen dat voor behandeling door een 
dergelijke paramedicus geen verwijzing nodig is van een arts. Met de eis van doorverwijzing door 
een arts zijn de voorwaarden voor fiscale aftrekbaarheid stringenter dan de eisen die gelden voor 
de Wet BIG. Voorgesteld wordt voor de fiscaliteit aan te sluiten bij de Wet BIG. Voor de 
categorieën paramedici waarvoor op basis van die wet directe toegankelijkheid geldt, wordt ook 
voor de aftrekbaarheid van de kosten van behandelingen door die paramedici niet langer 
doorverwijzing door een arts als eis gesteld.  
 
2.5. Defiscalisering vorderingen/schulden krachtens erfrecht 
Op dit moment worden in de Wet inkomstenbelasting 2001 (Wet IB 2001) vorderingen en schulden 
die voortvloeien uit het wettelijk erfrecht fiscaal genegeerd. De crediteur hoeft ze niet op te geven 
als bezitting in box 3 en de debiteur kan ze niet als schuld in box 3 opvoeren. In box 1 en box 2 is 
voor betaalde rente op deze schulden geen renteaftrek toegelaten. Het gaat hierbij om vorderingen 
van kinderen op de langstlevende ouder of stiefouder en de daartegenover staande schulden van 
die (stief)ouder aan de kinderen. In bepaalde gevallen wordt ook een vruchtgebruik dat voortvloeit 
uit het wettelijk erfrecht gedefiscaliseerd, wat inhoudt dat bij de vruchtgebruiker de volledige 
eigendom wordt belast en bij de blote eigenaar niets in de heffing wordt betrokken. Hiermee sluit 
de belastingheffing aan bij de maatschappelijke realiteit in erfrechtelijke situaties: degene die de 
beschikking heeft over de vererfde bezittingen wordt voor die bezittingen belast, en degene die 
slechts een (niet-opeisbare) vordering of het blote eigendom heeft wordt niet belast. Dit stelsel is 
ook van toepassing op de zogenoemde ouderlijke boedelverdeling die voortvloeit uit een testament 
5
 
dat nog onder het oude erfrecht is opgemaakt. Zoals reeds aangekondigd in de Fiscale agenda
wordt voorgesteld deze regeling uit te breiden tot gevallen waarbij weliswaar niet het wettelijk 
erfrecht is gevolgd maar waar op grond van een testament of van een verdeling van de 
nalatenschap een situatie ontstaat die materieel voldoende vergelijkbaar is met het wettelijk 
erfrecht. Daaronder vallen onder meer: partiële verdelingen van een nalatenschap, (keuze)legaten 
tegen inbreng van de waarde waarbij de inbreng wordt schuldig gebleven, 
vruchtgebruiktestamenten en legitieme vorderingen van een onterfd kind. De defiscalisering blijft 
wel beperkt tot vorderingen/schulden of genotsrechten in gevallen waarin de erflater, zoals dat 
maatschappelijk gebruikelijk is, goederen nalaat aan zijn langstlevende partner, en kinderen van 
                                                      
5
 Kamerstukken II 2010/11, 32 740, nr. 1, blz. 62. 
 
5 

verdere bijdrage geleverd aan een efficiëntere overheid die eenmaal uitgevraagde gegevens niet 
meer opnieuw uitvraagt en worden administratieve lasten van werkgevers en burgers beperkt. 
 
4. Wet vermindering afdracht loonbelasting en premie voor de volksverz./verduidelijking bbl 
In de praktijk blijkt onduidelijkheid te bestaan over de toepassing van de Wet vermindering 
afdracht loonbelasting en premie voor de volksverzekeringen (WVA) bij de afdrachtvermindering 
onderwijs voor de beroepsbegeleidende leerweg (bbl). De onduidelijkheid betreft de situatie dat de 
inhoudingsplichtige niet tevens het erkende leerbedrijf is waar de bbl-deelnemer zijn 
praktijkervaring opdoet. Om deze onduidelijkheid weg te nemen wordt geregeld dat wanneer de 
inhoudingsplichtige en het erkende leerbedrijf niet dezelfde entiteit zijn, de inhoudingsplichtige 
alleen gebruik kan maken van de afdrachtvermindering onderwijs voor bbl ingeval er een 
overeenkomst van opdracht bestaat tussen de inhoudingsplichtige en het erkende leerbedrijf 
waarin onder meer is vastgelegd dat het voordeel van de afdrachtvermindering toekomt aan het 
leerbedrijf. Op deze wijze wordt het erkende leerbedrijf niet belemmerd in zijn keuze om een 
intermediaire werkgever in te schakelen voor het aanbieden van zijn 
beroepspraktijkvormingsplaats. Tevens wordt aangesloten bij doel en strekking van de regeling 
waarbij uitgangspunt is dat het erkende leerbedrijf een tegemoetkoming ontvangt voor de tijd van 
begeleiding en verminderde inzetbaarheid van de bbl-deelnemer. 
 
5. Wet op de vennootschapsbelasting 1969 
 
5.1. Modernisering vrijstelling zorginstellingen 
De huidige vrijstelling in de Wet op de vennootschapsbelasting 1969 (Wet Vpb 1969) voor 
zorginstellingen vindt haar oorsprong in het midden van de vorige eeuw. Een tijd waarin de zorg 
overzichtelijk was. De taken van ziekenhuizen, het kruiswerk en andere zorginstellingen waren 
afgebakend en in handen van de overheid of private non-profitinstellingen. Over prijzen werd niet 
onderhandeld. Sindsdien is de wettelijke bepaling vrijwel onveranderd gebleven, ondanks de 
wijzigingen die zich in de afgelopen decennia binnen de zorgsector hebben voorgedaan. Door 
bezuinigingen, nieuwe (financierings)structuren, de invoering van marktwerking, de toename van 
private zorg en de vermenging van publieke en marktactiviteiten, loopt de praktijk meer en meer 
tegen vragen aan over de toepassing van de vrijstelling voor de vennootschapsbelasting zoals die 
in de huidige regelgeving is opgenomen. Die verleent - kort gezegd - een vrijstelling van de 
vennootschapsbelasting aan lichamen die “uitsluitend of nagenoeg uitsluitend” zieken genezen en 
verplegen en dat niet doen vanuit een winstoogmerk, maar vanuit een jaren ’50 oogmerk van 
weldadigheid dan wel algemeen nut. 
 
Als gevolg van maatschappelijke en economische ontwikkelingen is een ziekenhuis, een 
thuiszorginstelling of een verpleeg- of verzorgingshuis tegenwoordig vaak een concern met 
verschillende vennootschappen. In deze vennootschappen worden afzonderlijke activiteiten 
ondergebracht. Te denken valt bijvoorbeeld aan het exploiteren van vastgoed, een uitzendbureau 
voor verplegend personeel en een schoonmaakbedrijf. Schaalvergroting, fusies en 
samenwerkingsverbanden komen steeds vaker voor. Tevens neemt de stroom derden-inkomsten 
 
7 

de aftrek ernstige concurrentieverstoring optreedt. 
 
De regeling leidt in de praktijk steeds vaker tot de discussie of er sprake is van het "behartigen van 
een algemeen maatschappelijk of sociaal belang". Daarnaast bestaat in de praktijk onduidelijkheid 
over de voorwaarde dat de regeling alleen toepassing vindt als er geen sprake is van ernstige 
concurrentieverstoring als gevolg van de aftrek. De uitleg die de rechter aan deze zinsnede heeft 
9
gegeven, is anders dan destijds beoogd werd. In een onderschrift bij een tweetal uitspraken is 
daarom wetgeving aangekondigd waarin de wettekst meer in overeenstemming wordt gebracht 
met de oorspronkelijke doelstelling. 
 
Om de onduidelijkheden met betrekking tot de begrippen "behartigen van een algemeen 
maatschappelijk of sociaal belang" weg te nemen wordt voortaan aangesloten bij het begrip ANBI. 
Voorts wordt voor het sociaal belang de voorwaarde versoepeld doordat er geen kwantitatieve eis 
meer wordt gesteld aan de mate waarin het sociaal belang behartigd moet worden. Ten slotte 
wordt voorgesteld om de bewijslast van "(ernstige) concurrentieverstoring” niet meer neer te 
leggen bij de inspecteur, maar dit zo nodig te regelen bij ministeriële regeling.  
 
5.3. Fondswervende instellingen 
In de huidige regelgeving is een faciliteit opgenomen voor fondswervende instellingen. Aanleiding 
hiervoor was een aantal gevallen waarbij stichtingen en verenigingen al dan niet met behulp van 
vrijwilligers inzamelingsacties organiseerden waarvan de opbrengsten bedoeld waren voor het 
goede doel. Zij deden dat zo succesvol dat zij met deze activiteiten onder de heffing van 
vennootschapsbelasting vielen en daardoor een kleiner deel van hun opbrengsten aan het goede 
doel konden uitkeren. De huidige bepaling geeft – kort gezegd – aan fondswervende instellingen de 
mogelijkheid de opbrengsten die zij met fondswervende activiteiten behalen ten laste van de winst 
te brengen als zij deze uitkeren aan het goede doel. Ook een goeddoelinstelling die zelf dergelijke 
fondswervende activiteiten verricht, komt in beginsel in aanmerking voor deze faciliteit. Aan de 
aftrek is een aantal voorwaarden verbonden.  
 
De huidige wettekst en de voorwaarden bleken in de praktijk tot onduidelijkheid te leiden en zijn 
aan de rechter voorgelegd. De uitleg die de rechter aan de bepaling heeft gegeven, is anders dan 
destijds door de wetgever is bedoeld. Deze uitleg leidt er in de praktijk toe dat commerciële 
winsten, ongeacht de aard van de activiteiten, geheel buiten de heffing van 
10
vennootschapsbelasting kunnen blijven. In een onderschrift bij een tweetal uitspraken is daarom 
wetgeving aangekondigd. Aangegeven is dat de wettekst meer in overeenstemming zal worden 
gebracht met de oorspronkelijke doelstelling. Daarom worden de inzet van vrijwilligers en de 
kenbaarheid van fondswervende activiteiten, essentiële kenmerken van fondswerving, thans 
uitdrukkelijk als voorwaarden in de wet opgenomen. 
 
                                                      
9
 Toelichting Staatssecretaris van Financiën van 25 november 2010, nr. DB 2010-7612, VN 2011/4.9. 
10
 Toelichting Staatssecretaris van Financiën van 25 november 2010, nr. DB 2010-7612, VN 2011/4.9. 
 
9 

waarbij de ondernemer die verwerving verricht onder het btw-identificatienummer dat hem is 
toegekend door een andere lidstaat, bijvoorbeeld de lidstaat waar hij is gevestigd. In deze gevallen 
wordt zowel de lidstaat waar de verworven goederen daadwerkelijk aankomen als de lidstaat die 
aan de ondernemer het btw-identificatienummer heeft verstrekt waaronder hij de verwerving 
verricht, aangemerkt als lidstaat waarin de intracommunautaire verwerving plaatsvindt. Om 
dubbele heffing te voorkomen, kan er op verzoek teruggaaf van omzetbelasting ter zake van deze 
nummerverwerving worden verleend door de lidstaat waarin deze verwerving wordt verricht. Het 
HvJ EU oordeelt dat er geen onmiddellijk recht op aftrek van belasting bestaat voor deze 
nummerverwerving.  
 
Naar aanleiding van deze uitspraak van het HvJ EU heeft de Tweede Kamer der Staten-Generaal 
gevraagd of kan worden verduidelijkt of het moeten terugvragen van btw ter zake van deze 
nummerverwerving via een apart teruggaafverzoek in plaats van via dezelfde btw-aangifte als 
waarop een dergelijke verwerving wordt aangegeven, ook geldt voor situaties waarin de zogeheten 
13
vereenvoudigde ABC-regeling van toepassing is. Wettelijk geldt hiervoor namelijk eveneens een  
(aparte) teruggaafprocedure. In antwoord op deze vraag is toegezegd dat zal worden beoordeeld in 
hoeverre het mogelijk is om voor deze gevallen te komen tot een wettelijke vereenvoudiging van 
de teruggaafprocedure.  
 
De nationale wetgeving kan op dit punt eenvoudiger en meer richtlijnconform worden gemaakt 
door af te zien van heffing ter zake van de nummerverwerving bij toepassing van een 
vereenvoudigde ABC-regeling. Dit wetsvoorstel voorziet daarin. 
 
8. Wet op de belasting van personenauto’s en motorrijwielen 1992  
8.1. Toepassing forfaitaire tabel in binnenlandse situaties  
In het verleden werd bij import van gebruikte motorrijtuigen de verschuldigde belasting van 
personenauto’s en motorrijwielen (BPM) in beginsel vastgesteld aan de hand van een forfaitaire 
afschrijvingstabel. Voor binnenlandse situaties werd bij deze regeling aangesloten, bijvoorbeeld 
voor het berekenen van een bijzondere teruggaaf voor een gebruikte auto of voor het berekenen 
van de verschuldigde belasting als niet langer werd voldaan aan de voorwaarden van een eerder 
verleende vrijstelling of teruggaaf. Ingevolge Europese jurisprudentie is echter sinds 2007 de 
forfaitaire afschrijvingstabel optioneel. Hoofdregel is sindsdien de eerder al optioneel mogelijk 
gemaakte aangifte naar de individuele waarde van het motorrijtuig. Daarmee kan desgewenst voor 
iedere uit een ander land afkomstige auto rekening worden gehouden met de voor die auto 
geldende individuele afschrijving. Hiermee is gewaarborgd dat de BPM voor een motorrijtuig uit een 
andere lidstaat niet meer bedraagt dan de BPM die nog drukt op een vergelijkbaar motorrijtuig dat 
vanaf het begin in de BPM-heffing is betrokken. De regeling voorkomt dat de BPM-heffing op dit 
punt een ongeoorloofde belemmering kan vormen voor het vrije verkeer van goederen en diensten 
tussen de lidstaten. Voor zover de diverse bijzondere regelingen voor binnenlandse auto’s 
aansloten bij de afschrijvingsregels voor geïmporteerde auto’s, had deze wijziging echter tot gevolg 
dat de BPM ook voor binnenlandse situaties berekend zou kunnen worden aan de hand van een 
individuele waardebepaling. Hoewel tot nu toe in dergelijke situaties overwegend gebruik wordt 
 
11 

is betrokken ter zake van de aanvang van het gebruik van de weg. De wet regelt niet hoe in deze 
situaties moet worden omgegaan met al betaalde belasting. In het verleden kon dit ook alleen 
maar spelen bij de zelden voorkomende ombouw van motor tot personenauto of omgekeerd. Sinds 
echter ook particuliere bestelauto’s in de BPM-heffing worden betrokken is de vraag actueler 
geworden, hoe in deze situaties moet worden omgegaan met de eerder betaalde belasting. Een 
redelijke wetstoepassing zou ertoe moeten leiden, dat bij de BPM-heffing voor een omgebouwd 
motorrijtuig rekening wordt gehouden met eerder voor dat motorrijtuig betaalde BPM. In de 
praktijk wordt daarom de eerder voor een motorrijtuig betaalde belasting zodanig verrekend, dat 
de belasting per saldo alleen wordt geheven voor zover de belasting na ombouw hoger is dan de 
belasting zoals die voor dat motorrijtuig gold vóór ombouw. Deze verrekening krijgt nu een 
wettelijke basis. Het te verrekenen bedrag wordt gemaximaliseerd tot het bedrag van de 
verschuldigde belasting. Er wordt dus geen teruggaaf verleend indien het bij het motorrijtuig 
behorende belastingbedrag vóór de ombouw meer bedroeg dan na de ombouw. Verder wordt 
expliciet geregeld dat de belasting ter zake van de ombouw van een al in Nederland geregistreerd 
gebruikt motorrijtuig wordt berekend met toepassing van de forfaitaire afschrijvingstabel. Van de 
gelegenheid wordt gebruik gemaakt om de formulering van het belastbare feit bij ombouw van een 
geregistreerd motorrijtuig redactioneel aan te passen. 
 
8.4. Buitenlandse leaseauto’s  
Voor auto’s die vanuit een andere lidstaat ter beschikking worden gesteld aan een inwoner van 
Nederland, is de BPM verschuldigd vóór de aanvang van het gebruik van de weg in Nederland. Bij 
beëindiging van het gebruik in Nederland wordt onder voorwaarden teruggaaf verleend van het 
gedeelte van de belasting dat kan worden toegerekend aan de periode na beëindiging van het 
gebruik in Nederland. De wet maakt hierbij geen verschil tussen niet-zakelijke situaties en 
zakelijke situaties waarbij de duur van de overeenkomst, en daarmee de gebruiksperiode in 
Nederland, vooraf kenbaar is aan de hand van de huur- of leaseovereenkomst. Ingevolge een 
uitspraak van het HvJ EU moet echter bij de berekening van de verschuldigde belasting voor een in 
een andere lidstaat geregistreerd en gehuurd voertuig rekening worden gehouden met de 
gebruiksduur van het Nederlandse wegennet. Vooruitlopend op wetgeving is daarom in de 
uitvoeringssfeer goedgekeurd, dat voor een in andere EU-lidstaat of EER-staat geregistreerde 
leaseauto onder voorwaarden al direct bij de aangifte BPM de teruggaaf bij export wordt 
verrekend. Per saldo wordt dan alleen de BPM betaald die betrekking heeft op de gebruiksperiode 
in Nederland. Deze goedkeuring wordt nu vervangen door een vergelijkbare wettelijke regeling. De 
maximale overeengekomen huurperiode waarbij de regeling kan worden toegepast, is vier jaar. 
Wordt een langere huurperiode overeengekomen of geen einddatum genoemd, dan is feitelijk 
sprake van permanent duurzaam gebruik in Nederland en wordt de teruggaaf verleend volgens de 
normale teruggaafregeling bij export, als het gebruik in Nederland daadwerkelijk wordt beëindigd 
en de auto weer buiten Nederland wordt gebracht. Bij wijziging van de overeengekomen 
huurperiode, of als niet langer aan de voorwaarden voor verrekening wordt voldaan, wordt de 
verrekende teruggaaf herzien. 
 
 
13 

ook mede toegepast voor eventueel te heffen belastingbedragen voor zo’n kort tijdvak. Ter 
vermijding van onduidelijkheid op dit punt wordt nu de minimumdrempel ook voor heffingssituaties 
expliciet in de wet opgenomen.  
 
9.3. Minimumbedrag heffing bij tariefwijzigingen 
Wijzigingen van de tarieven van de motorrijtuigenbelasting gelden met ingang van het eerste 
(driemaands)tijdvak dat aanvangt na de inwerkingtreding van de wijziging. Het tijdvak wordt 
gerekend vanaf de datum van eerste tenaamstelling van het kenteken. In de loop van het eerste 
kwartaal na de tariefaanpassing gaat het nieuwe tarief dus voor alle motorrijtuigen gelden. 
Wanneer een belastingplichtige voor een jaar vooruit heeft betaald, wordt voor nog niet 
aangevangen tijdvakken een correctie toegepast. Bij een verlaging van het verschuldigde bedrag 
wordt het verschil teruggegeven. Bij een verhoging vindt een aanvullende betaling plaats. De Wet 
MRB voorziet daarbij voor de teruggaafsituatie in een minimumdrempel. Bedragen van € 10 en 
minder worden niet terugbetaald. Uit oogpunt van een evenwichtige belastingheffing is het 
wenselijk bij tariefwijzigingen een gelijke minimumdrempel te hanteren bij teruggaaf en heffing 
van belasting. In de praktijk wordt de minimumdrempel dan ook mede toegepast voor eventueel te 
heffen belastingbedragen bij tariefwijzigingen. Ter vermijding van onduidelijkheid op dit punt wordt 
deze minimumdrempel nu ook voor de heffingssituatie expliciet in de wet opgenomen. 
 
10. Wet op de accijns / binnenlandse commerciële vluchten 
Tot 1 januari 2005 gold een vrijstelling van accijns dan wel de mogelijkheid tot teruggaaf van 
accijns voor motorbrandstoffen gebruikt door luchtvaartuigen, anders dan voor plezierluchtvaart. 
Bij het Belastingplan 2005 zijn deze vrijstelling en mogelijkheid tot teruggaaf met ingang van 
1 januari 2005 vervallen in geval van binnenlandse vluchten, andere dan militaire vluchten. Beoogd 
werd hiermee een opbrengst te genereren van € 14 mln. per jaar. In de praktijk is de opbrengst 
echter slechts zo’n 10 procent van dit bedrag. Dit komt onder meer doordat bedrijven die voorheen 
nagenoeg alleen commerciële binnenlandse vluchten uitvoerden en hiertoe tankten op een 
binnenlands vliegveld hun vluchten sinds de afschaffing van de vrijstelling vaak starten of 
beëindigen op een vliegveld net over de grens. Hierdoor kwalificeert de vlucht als een buitenlandse 
vlucht. Bovendien tanken bedrijven ook regelmatig in de ons omringende landen. Verder blijkt het 
toezicht in de praktijk veel bewerkelijker dan aanvankelijk was ingeschat, mede omdat de controle 
zich ook uitstrekt tot buitenlandse bedrijven die hier binnenlandse vluchten uitvoeren. Voor de 
Belastingdienst brengt de regeling relatief hoge uitvoeringskosten met zich mee. Ook de 
administratieve lasten voor de betrokken bedrijven (onder meer oliemaatschappijen, 
opslagbedrijven, tankdiensten en luchtvaartmaatschappijen) zijn relatief hoog.  
 
Gezien het voorgaande zal de vrijstelling respectievelijk de teruggaaf van accijns voor 
motorbrandstoffen ten behoeve van luchtvaartuigen met ingang van 1 januari 2012 weer mede 
gaan gelden voor binnenlandse vluchten. Hierdoor loopt Nederland weer in de pas met de ons 
omringende landen. Tevens wordt hierdoor uitvoering gegeven aan de motie van de leden Omtzigt 
14
en Weekers. Hierin werd de regering verzocht om voor enkele grote historische vliegtuigen, die 
een belangrijk onderdeel vormen van het Nederlands cultureel erfgoed en waarbij behoud van 
 
15 

11.2. Vergrijpboete na verzuimboete bij nieuwe bezwaren  
Een passende straf 
Op grond van jurisprudentie kan niet tweemaal een fiscale boete worden opgelegd voor hetzelfde 
feit. Sinds 1 juli 2009 is deze jurisprudentie, die voortvloeit uit het ne-bis-in-idem beginsel, voor 
alle bestuurlijke boeten in de wet vastgelegd. Zoals is geantwoord op vragen van het lid Omtzigt 
leidt dit in belastingzaken tot een handhavingstekort. Indien na het opleggen van een 
verzuimboete wordt geconstateerd dat sprake is van opzet of grove schuld vrijwaart de opgelegde 
verzuimboete de overtreder van een passende straf, namelijk van een vergrijpboete. Daarom stelt 
het kabinet thans voor het opleggen van een vergrijpboete na een verzuimboete mogelijk te 
maken indien sprake is van nieuwe bezwaren. Daarmee wordt voorzien in een gepast alternatief 
voor de bestaande mogelijkheid om in deze gevallen strafvervolging in te stellen. Naar verwachting 
zal de voorgestelde regeling met name toepassing vinden bij de boeten wegens het (gedeeltelijk) 
niet of niet tijdig betalen van een aangiftebelasting, zoals de omzetbelasting en de loonbelasting. 
In andere gevallen wijkt de delictsomschrijving bij verzuim- en vergrijpboeten van elkaar af, zodat 
minder snel sprake is van hetzelfde feit, of kent de wet geen vergrijpboete voor hetzelfde feit.  
 
Huidige situatie 
In belastingzaken kennen we twee soorten boeten: verzuimboeten en vergrijpboeten. Voor een 
verzuimboete, die wordt opgelegd indien is gehandeld in strijd met een bepaald voorschrift, is niet 
vereist dat sprake is van opzet of grove schuld. Voor het opleggen van een vergrijpboete 
daarentegen is wel de aanwezigheid van opzet of grove schuld vereist. Dit aanzienlijke verschil in 
de mate van verwijtbaarheid tussen verzuim- en vergrijpboeten werkt in meerdere opzichten door. 
Vanzelfsprekend werkt het door in de hoogte van de op te leggen boete. Maar ook gelden andere 
procedurele voorschriften. Het opmaken van een rapport en het vooraf horen zijn bij 
vergrijpboeten verplicht en bij verzuimboeten niet. Terwijl het opleggen van verzuimboeten in het 
algemeen geautomatiseerd plaatsvindt, zijn vergrijpboeten maatwerk en worden deze dus 
individueel opgelegd door de inspecteur. 
 
Geautomatiseerde oplegging van verzuimboeten heeft belangrijke voordelen. De pakkans is hoog 
en de bestraffing volgt kort op het constateren van de overtreding. Geautomatiseerde oplegging 
leidt daardoor tot een effectieve handhaving van de onderliggende voorschriften. De voordelen 
hebben echter een keerzijde. Op het moment van het opleggen van een verzuimboete zijn niet 
altijd alle feiten en omstandigheden volledig bekend of onderzocht. Het gaat daarbij dan niet om 
het feit dat een overtreding heeft plaatsgevonden, maar met name om die feiten en 
omstandigheden die een bewustheid of intentie bij de overtreder aantonen. Indien later blijkt dat 
hij zich met grove schuld of opzet onttrokken heeft aan zijn fiscale verplichtingen, is het niet 
wenselijk dat naar het strafrecht moet worden gegrepen, enkel omdat dat de enige weg is om de 
overtreder alsnog zwaarder te bestraffen. Niet alleen op individueel niveau is een adequate 
straftoemeting noodzakelijk, maar ook voor de algemene belastingmoraal. Het kabinet kan en wil 
niet aan de maatschappij uitleggen dat de huidige wetgeving tot gevolg heeft dat een overtreder 
zijn passende straf ontloopt.  
 
Het ne-bis-in-idem beginsel 
 
17 

benadrukt het belang dat het kabinet aan de verplichting hecht. Het wetsvoorstel voorziet 
uitsluitend in de mogelijkheid om een vergrijpboete op te leggen. De informatieverplichting geldt 
namelijk alleen indien de belastingplichtige bekend is of wordt met bepaalde onjuistheden of 
onvolledigheden. Bij het niet doen van mededeling daarvan in strijd met de hem opgelegde 
verplichting daartoe past geen verzuimboete. De inspecteur zal uiteraard moeten bewijzen dat de 
onjuistheid of onvolledigheid de belastingplichtige bekend is (geworden). De vergrijpboete 
bedraagt maximaal 100 percent van het bedrag aan belasting dat als gevolg van het niet nakomen 
van de informatieverplichting niet is of niet zou zijn geheven. 
 
11.4. Bestrijden Edelweissroute  
Tijdens de parlementaire behandeling van Overige fiscale maatregelen 2011 is de zogenoemde 
Edelweissroute uitvoerig aan de orde geweest. De Edelweissroute is erop gericht erfbelasting over 
zwart vermogen van de erflater te ontduiken. De executeur verzwijgt dit zwarte vermogen in de 
aangifte erfbelasting en voor de erfgenamen, al dan niet met een beroep op een ambtsgeheim of 
bankgeheim. Nadat de navorderingstermijn - bij buitenlandse vermogensbestanddelen twaalf jaar - 
is verstreken, brengt hij de erfgenamen alsnog op de hoogte en geeft hij hun toegang tot het 
zwarte vermogen. Bij de erfgenamen kan dan geen erfbelasting nagevorderd worden en de 
executeur of de erfgenamen kunnen niet meer worden gestraft voor het onjuist doen van aangifte 
erfbelasting. Bij de Edelweissroute is simpelweg sprake van belastingfraude.  
 
Bij de behandeling van Overige fiscale maatregelen 2011 in de Tweede Kamer zijn twee 
amendementen aangenomen die beogen de Edelweissroute af te snijden. Het kabinet kan zich 
uiteraard ten volle vinden in de onderliggende gedachte om belastingfraude te bestrijden. Tevens 
waardeert het kabinet het dat inwerkingtreding van de amendementen destijds een jaar is 
uitgesteld tot 1 januari 2012 zodat gezocht kon worden naar oplossingen om aan bezwaren van de 
uitvoeringspraktijk tegemoet te komen. Daarover is overlegd met de KNB, de NOVEX en de 
indieners van de amendementen, de heren Braakhuis en Bashir. Met hen is in het bijzonder van 
gedachten gewisseld over de vraag of de Edelweissroute wellicht nog effectiever bestreden kan 
worden. De bedoeling van de indieners van de amendementen om de kenbaarheid van de aangifte 
erfbelasting voor de erfgenamen te verzekeren en de toepassing van de fiscale boete- en 
strafrechtelijke bepalingen te handhaven stond daarbij voorop.  
 
Deze gedachtewisseling heeft tot een positief resultaat geleid. Thans stelt het kabinet voor: 
1. om de verplichting om alsnog een juiste en volledige aangifte te doen zodra de erfgenaam 
kennis neemt van onjuistheden of onvolledigheden te brengen onder de algemene 
informatieverplichting die in dit wetsvoorstel is opgenomen,  
2. op het niet nakomen van deze verplichting een boete te stellen,  
3. de executeur niet langer de bevoegdheid te geven om aangifte erfbelasting te doen maar om 
hem in alle gevallen daartoe te verplichten, en  
4. de Belastingdienst te verplichten de erfgenamen desgevraagd inzage te geven in de voor de 
belastingheffing te zijnen aanzien relevante stukken.  
 
                                                                                                                                                                      
refereert ook aan de wens om de nationale autoriteiten niet op een onacceptabele wijze te belasten. Soortgelijke overwegingen zijn 
 
19 

opgegeven rekeningnummers niet de eis geldt dat zij op naam van de belanghebbende zijn 
gesteld. Maar belangrijker nog is de kans op misbruik van een rekeningnummer door iemand die 
geen recht heeft op een belastingteruggaaf of een toeslag. Het gaat dan bijvoorbeeld om malafide 
personen of instanties die het burgerservicenummer van iemand anders gebruiken om vervolgens 
in combinatie met de DigiD van de betrokkene een aanvraag te doen en daarbij het 
bankrekeningnummer van zichzelf opgeven. Vervolgens gaat deze derde er met de 
belastingteruggaaf of toeslag vandoor. Dit soort fraude behoort tot de zogenoemde 
”systeemfraude”: het opzettelijk verstrekken van onjuiste gegevens aan de Belastingdienst 
teneinde een uitbetaling te verkrijgen.  
 
Nieuwe systematiek 
17
Zoals is aangekondigd in de Fiscale agenda treft het kabinet een maatregel met een tweeledig 
karakter: 
1. alleen nog uitbetalen van teruggaven inkomstenbelasting, omzetbelasting, premie voor de 
volksverzekeringen, inkomensafhankelijke bijdrage voor de Zorgverzekeringswet en van 
toeslagen op een bankrekening die op naam staat van de belanghebbende; 
2. gebruik van éénzelfde bankrekeningnummer voor alle genoemde uitbetalingen met 
uitzondering van teruggaven omzetbelasting.  
De keuze voor de genoemde middelen hangt samen met het feit dat in de praktijk blijkt dat zich 
daar het makkelijkst systeemfraude kan voordoen. 
 
Ad 1: tenaamstelling 
Het uitsluitend nog kunnen laten uitbetalen op rekening van de belanghebbende verkleint het risico 
dat de teruggaaf of toeslag terecht komt bij iemand die er geen recht op heeft. Bijkomend gevolg 
is dat de mogelijkheid vervalt om de kinderopvangtoeslag rechtstreeks te laten uitbetalen aan de 
kinderopvanginstelling, de zorgtoeslag aan de zorgverzekeraar of de huurtoeslag aan de 
verhuurder. Wel blijft de mogelijkheid bestaan dat de Belastingdienst/Toeslagen uit te betalen 
toeslagen aan hen afdraagt in het geval incassomaatregelen moeten worden toegepast 
bijvoorbeeld in verband met het onbetaald laten van de zorgpremie. Ook blijft de mogelijkheid 
bestaan om de toeslag uit te betalen op de bankrekening van de bewindvoerder in het geval een 
toeslaggerechtigde in een schuldsaneringsregeling zit. Ook vervalt het geclusterd betalen van de 
huurtoeslag aan woningcorporaties. Dit alles heeft te maken met de uitvoeringsproblemen die deze 
vorm van dienstverlening met zich brengt. Zo verliest de burger het zicht op zijn toeslag, waardoor 
de kans groot is dat vergeten wordt om relevante wijzigingen door te geven. Dit leidt dan weer tot 
terugvorderingen door de Belastingdienst/Toeslagen. Daarnaast is de kans op fouten bij de 
Belastingdienst/Toeslagen en de ontvangende instantie groter. Zo gebeurt het nogal eens dat bij 
verhuizing de huurtoeslag te lang wordt doorbetaald aan de verkeerde verhuurder. Hetzelfde doet 
zich voor in de kinderopvang waar zich veel mutaties voordoen die van invloed zijn op de hoogte 
van de toeslag (afgenomen aantal uren, soort kinderopvang). In geval van huurtoeslag kan 
uitbetaling aan de verkeerde woningcorporatie uiteindelijk leiden tot onnodige huisuitzetting. 
Betalen aan de Belastingdienst blijft overigens mogelijk vanaf elk gewenst rekeningnummer, dat al 
                                                      
17
 Kamerstukken II 2010/11, 32 740, nr. 1, paragraaf 7.3. 
 
21 

echtgenoot doorgaans alle goederen van de nalatenschap en verkrijgen de kinderen een vordering 
voor hun erfdeel op de langstlevende ouder. Een dergelijke onderbedelingsvordering is meestal pas 
opeisbaar bij het overlijden van de langstlevende partner. Net als bij een vruchtgebruiktestament 
krijgen de kinderen dus niet de beschikking over de middelen uit de nalatenschap. Daarom is de 
uitstelfaciliteit van overeenkomstige toepassing op het deel van de onderbedelingsvordering dat is 
toe te rekenen aan de eigen woning. De middelentoets die voor de uitstelfaciliteit geldt, zou naar 
de strekking van het amendement moeten gelden voor de langstlevende ouder. Deze verkrijgt 
immers de beschikking over de boedel en is daarom wettelijk verplicht namens de kinderen de 
erfbelasting te betalen. De middelentoets is thans nog toegeschreven op de belastingschuldige. Dat 
zijn in dit geval de kinderen. De uitstelfaciliteit wordt op dit punt aangepast en tegelijkertijd 
verruimd door de eigen woning volledig uit te zonderen van de vermogenstoets. Nu is alleen de 
blote eigendom uitgezonderd. 
 
12.4. Conserverende aanslag pensioen/lijfrente bij emigratie 
De regeling voor conserverende aanslagen ter zake van lijfrente- en pensioenaanspraken bij 
emigratie wordt op twee punten in overeenstemming gebracht met een arrest van de Hoge Raad 
20
inzake een belastingplichtige die naar België is verhuisd. Dit wordt geregeld in de 
Invorderingswet 1990. Allereerst is de ontvanger voortaan verplicht om op het moment dat afkoop 
of een soortgelijke onregelmatige afwikkeling plaatsvindt, te beoordelen of Nederland 
heffingsbevoegd is ter zake van die handeling. Onder het sinds 2009 geldende regime van de 
conserverende aanslag zal deze toets nagenoeg altijd positief uitvallen. De hoogte van de 
conserverende aanslag is namelijk mede afhankelijk gesteld van het belastingverdrag dat is 
gesloten met de woonstaat van de geëmigreerde belastingplichtige. Alleen in specifieke situaties 
waarin de heffingsbevoegdheid ter zake van de afkoop van een pensioen of lijfrente in het 
belastingverdrag is toegewezen aan het woonland en de conserverende aanslag niet gebaseerd is 
op de heffingsbevoegdheid van het woonland, kan het ontbreken van de heffingsbevoegdheid van 
Nederland in de weg staan aan effectuering van de conserverende aanslag door de ontvanger. Voor 
die gevallen wordt voortaan kwijtschelding verleend voor het gedeelte van de afkoopsom dat niet 
in Nederland belastbaar is. 
 
Daarnaast wordt de regeling verder afgestemd op de vrijverkeersregels van het EU-recht. Nu wordt 
bij de afwikkeling van de conserverende aanslag alleen nog rekening gehouden met een 
waardedaling van de heffingsgrondslag. Dit wordt uitgebreid met een tariefvergelijking. Daarbij 
worden ook formele belemmeringen zoals een schriftelijk kwijtscheldingsverzoek weggenomen. Dit 
zal leiden tot een aanpassing van de Uitvoeringsregeling invorderingswet 1990. In het verlengde 
hiervan wordt ook de systematiek van de conserverende aanslagen ter zake van aanmerkelijk 
belang en van de kapitaalverzekering eigen woning in geval van emigratie in overeenstemming 
gebracht met de vrijverkeerbepalingen van het EU-recht.  
 
                                                                                                                                                                      
19
 Kamerstukken II 2009/10, 31 930, nr. 75. 
20
 Arrest van de Hoge Raad van 15 april 2011, nr. 10/00990, LJN: BN8728. 
 
23 

Bestuurlijke Boeten Belastingdienst/Toeslagen zal worden aangepast in lijn met de wijzigingen van 
de aanpak van misbruik en oneigenlijk gebruik die het kabinet voorstaat.  
 
Net als de fiscale boetes, zullen de boetes in de Awir voortaan automatisch worden geïndexeerd. 
 
13.2. Maatregelen IBO toeslagen 
22
In de eindrapportage van het Interdepartementaal Beleidsonderzoek Vereenvoudiging Toeslagen 
is voorgesteld om op een aantal onderdelen de regelgeving minder complex te maken ten behoeve 
van een vereenvoudiging van het uitvoeringsproces van toeslagen. In de reactie op dit 
Beleidsonderzoek heeft het vorige kabinet aangekondigd deze voorstellen per 1 januari 2011 uit te 
23
voeren. Door de val van het vorige kabinet is de uitvoering van de voorstellen blijven liggen. Het 
kabinet stelt voor om deze maatregelen alsnog uit te voeren. Dit voorstel maakt deel uit van de 
24
Fiscale agenda en past binnen het streven naar vereenvoudiging van regelgeving. 
  
De 10%-regeling 
Voor gevallen waarin het partnerschap wordt beëindigd in de loop van het berekeningsjaar, geldt 
de zogenoemde 10%-regeling. Aanleiding voor de regeling is geweest dat ook bij beëindiging van 
het partnerschap in de loop van het berekeningsjaar wordt uitgegaan van het jaarinkomen van 
beide partners. Voor de hoogte van de toeslag over de maanden waarin het partnerschap heeft 
bestaan, wordt dus ook uitgegaan van het jaarinkomen van de inmiddels vertrokken partner. Dit is 
inherent aan de jaarinkomensystematiek van de Awir. De inkomensstijging bij de ex-partner kan 
echter op verzoek van de belanghebbende buiten beschouwing blijven door middel van toepassing 
van de 10%-regeling. Een verzoek om toepassing van de 10%-regeling wordt uitsluitend 
toegekend indien dit tot een toetsingsinkomen leidt dat ten minste 10% lager is dan het 
toetsingsinkomen dat zonder die regeling in aanmerking zou worden genomen. Het is een 
ingewikkelde regeling waar in de praktijk weinig gebruik van wordt gemaakt: de regeling is voor de 
meeste belanghebbenden te complex. Daarom schaft het kabinet deze regeling af. 
 
Herleiden van het inkomen na overlijden 
Indien de toeslaggerechtigde, zijn eventuele partner of een medebewoner komt te overlijden, 
wordt het door die toeslaggerechtigde, diens partner of medebewoner tot het moment van 
overlijden genoten inkomen door de Belastingdienst/Toeslagen herleid tot een jaarinkomen. Bij het 
toekennen van de toeslag wordt het aldus herleide inkomen van de overledene gebruikt voor de 
vaststelling van de draagkracht gedurende de periode voorafgaand aan het overlijden. Met deze 
maatregel werd beoogd de draagkracht zo goed mogelijk te bepalen. Gebleken is echter dat deze 
regeling onredelijk kan uitwerken in situaties waarin er sprake is van een achterblijvende partner 
die na het overlijden meer inkomen krijgt. Met een beroep op de 10%-regeling zou deze 
onredelijke uitwerking weliswaar kunnen worden ondervangen. Zoals hiervoor echter is 
aangegeven, is de 10%-regeling complex en wordt er in de praktijk weinig gebruik van gemaakt. 
Het kabinet schaft deze herleiding daarom af voor alle overlijdenssituaties waarin sprake is van een 
achterblijvende partner of medebewoner. Zoals in antwoord op Kamervragen over deze regeling is 
                                                      
22
 Kamerstukken II 2009/10, 31 580, nr. 3, Bijlage. 
23
 Kamerstukken II 2009/10, 31 580, nr. 3, blz. 3. 
24
 Kamerstukken II 2010/11, 32 740, nr. 1, blz. 45. 
 
25 

14. BES-wetgeving 
Op 1 januari 2011 is het nieuwe fiscale stelsel voor Bonaire, Sint Eustatius en Saba in werking 
getreden. Over de opzet en uitwerking van dat fiscale stelsel is door mijn ambtsvoorganger diverse 
malen uitgebreid van gedachten gewisseld met de eilandsbesturen. Tijdens die gedachtewisseling 
is onder meer afgesproken dat er jaarlijks een bestuurlijk overleg zal plaatsvinden over het fiscale 
26
stelsel in Caribisch Nederland en over eventuele aanpassingen daarvan.  
 
Het eerste bestuurlijke overleg over het fiscale stelsel van Caribisch Nederland heeft 
plaatsgevonden in de periode van 21 tot en met 24 juni 2011. Tijdens bezoeken aan Bonaire, Sint 
Eustatius en Saba is gesproken met gezaghebbers, gedeputeerden en met eilandraadsleden. Van 
de gelegenheid is gebruik gemaakt om ook van gedachten te wisselen met de Kamers van 
Koophandel op de eilanden en met (vertegenwoordigers van) het bedrijfsleven. Daarnaast zijn 
werkbezoeken gebracht aan de kantoren van de Belastingdienst / Caribisch Nederland (B/CN) en 
aan de douanefaciliteiten in de havens. Tijdens de gesprekken is duidelijk geworden dat 
bestuurders, inwoners en bedrijven zich zorgen maken over de gevolgen en de toepassing van het 
nieuwe fiscale stelsel dat op 1 januari 2011 op Bonaire, Sint Eustatius en Saba in werking is 
getreden. Belastingplichtigen merken de beoogde voordelen van het nieuwe stelsel (nog) niet of in 
ieder geval onvoldoende. Verder zijn er nog verbeteringen mogelijk in de informatievoorziening aan 
belastingplichtigen en in wijze waarop B/CN het nieuwe stelsel uitvoert.  
 
In Caribisch Nederland hebben zich, zo is inmiddels ook uit cijfers van het CBS gebleken, in de eerste 
helft van dit jaar behoorlijke prijsstijgingen voorgedaan. Aan het einde van het eerste kwartaal van 
2011 bedroeg de inflatie 4,6%. Aan het einde van het tweede kwartaal van dit jaar was deze inflatie 
opgelopen tot 5,9%. Een deel van die prijsstijgingen vloeit voort uit de keuze die is gemaakt om in het 
nieuwe fiscale stelsel voor Caribisch Nederland ten opzichte van het oude Nederlands Antilliaanse fiscale 
stelsel dat tot voor kort op de eilanden van toepassing was, de indirecte belastingen iets te verhogen en 
de directe belastingen iets te verlagen. Er zijn echter meer factoren die aan de prijsstijgingen ten 
grondslag (kunnen) liggen, zoals de stijgende prijzen op de wereldmarkt voor olie en voedsel en 
wellicht ook gewijzigde marges van handelaren, restaurants en winkeliers. Niettemin zijn deze 
prijsstijgingen een punt van zorg. Veel inwoners van Caribisch Nederland ervaren als gevolg daarvan 
een lagere koopkracht, ondanks het feit dat de netto inkomens door verlaging van de tarieven in de 
loon- en inkomstenbelasting en verhoging van de AOV- en onderstandsuitkeringen voor veel inwoners 
iets zijn gestegen. Daarbij speelt ook een rol dat veel burgers en bedrijven stellen dat zij per saldo 
meer belasting betalen dan onder het oude, Nederlands Antilliaanse belastingstelsel het geval was. 
 
Mede gelet op het vorenstaande is er door de Ministeries van BZK, EL&I, Financiën, SZW en VWS 
inmiddels een interdepartementaal onderzoek opgestart. Doel van dit onderzoek is de economische 
situatie op Bonaire, Sint Eustatius en Saba (beter) in kaart te brengen. In dat kader zal onder 
andere worden gekeken naar de ontwikkeling van de prijzen en de oorzaken die aan de 
prijsstijgingen ten grondslag liggen, de ontwikkeling van de koopkracht en de aspecten die daarbij 
een rol spelen (niet alleen fiscaal, ook de invloed van de premieheffing en wijzigingen in loon- en 
                                                      
26
 Op 1 september 2011 heeft de Staatssecretaris van Financiën een brief (Kamerstukken II 2010/11, 32 893, nr. 1) naar de Tweede 
Kamer gestuurd waarin onder andere wordt ingegaan op de in dit wetsvoorstel opgenomen maatregelen tot aanpassing van het fiscale 
stelsel van Caribisch Nederland.  
 
27 

Een deel van de hierboven opgesomde maatregelen zal via een daartoe strekkend beleidsbesluit 
reeds op 1 oktober a.s. in werking treden. Op grond van dit wetsvoorstel worden deze wijzigingen 
met terugwerkende kracht tot die datum wettelijk vastgelegd. 
 
De ontvangen reacties op het pakket quick wins zijn, kort samengevat, over het algemeen vrij 
positief, met uitzondering van de reacties op de voorstellen om het toptarief in de IB bij een lager 
inkomen te laten beginnen en het tarief voor voordelen uit aanmerkelijk belang te verhogen van 
5% naar 15%. In Caribisch Nederland bestaat waardering voor het feit dat de gemaakte kritische 
kanttekeningen over de situatie op de eilanden serieus zijn genomen en op relatief korte termijn 
hebben geleid tot een aantal constructieve voorstellen om enkele knelpunten in het nieuwe fiscale 
stelsel te verzachten. Wel had men in Caribisch Nederland gehoopt en verwacht dat er meer en 
verdergaande tegemoetkomingen zouden komen. 
 
14.2. Aanvullende maatregelen in verband met meeropbrengst 
Een belangrijk uitgangspunt bij het ontwerpen van het nieuwe belastingstelsel voor Caribisch 
Nederland was dat de totale belastingopbrengst ongeveer gelijk zou moeten blijven, circa 
USD 52 mln. op jaarbasis, ten opzichte van de totale opbrengst van het oude Nederlands 
Antilliaanse belastingstelsel op Bonaire, Sint Eustatius en Saba. Inmiddels is uit de begin augustus 
beschikbaar gekomen voorlopige opbrengstcijfers over het eerste halfjaar van 2011 naar voren 
gekomen dat de opbrengst van zowel de ABB als van de accijnzen USD 5 mln. hoger is dan 
geraamd. Als deze tendens zich voortzet, is er op jaarbasis voor beide heffingen een 
meeropbrengst van circa USD 10 mln. Wat betreft de opbrengst van de overige belastingen kan op 
dit moment nog geen conclusie worden getrokken. De voorlopige opbrengstcijfers voor de ABB en 
de accijnzen vormen voor het kabinet echter wel aanleiding om ten opzichte van het pakket aan 
quick wins dat in juli aan Bonaire, Sint Eustatius en Saba is voorgelegd, aanvullende maatregelen 
te treffen.  
 
Op dit moment acht het kabinet het niet wenselijk om het hiervoor genoemde bedrag van 
USD 10 mln. potentiële meeropbrengst van ABB en accijnzen al volledig in te zetten. Dit hangt 
samen met het feit dat het in dit stadium nog onzeker is wat de omvang zal zijn van de 
meeropbrengst die daadwerkelijk zal worden gerealiseerd. Bovendien wil het kabinet bij de 
afwegingen omtrent de aanwending van het eventuele restant van de daadwerkelijk gerealiseerde 
meeropbrengst ook de uitkomsten van het interdepartementale onderzoek betrekken. Gekozen is 
voor een pakket aanvullende maatregelen met een budgettair belang van circa USD 6 mln. 
 
Bij de keuze van deze aanvullende maatregelen is in eerste instantie gekeken naar het uitbreiden 
(of het uitstellen) van de in het pakket quick wins opgenomen maatregelen. Dit niet alleen omdat 
deze maatregelen reeds aan de bestuurscolleges van Bonaire, Sint Eustatius en Saba zijn 
voorgelegd en redelijk positief zijn ontvangen, maar ook omdat deze maatregelen snel zijn in te 
voeren en goed inpasbaar zijn in het fiscale stelsel van Caribisch Nederland. Vervolgens is bezien 
welke overige, eventuele tijdelijke maatregelen, op korte termijn zouden kunnen worden 
geïmplementeerd. Tegen deze achtergrond worden de volgende maatregelen voorgesteld: 
 
29 

rechtsbescherming uitvoering gegeven aan het amendement van de bijzondere gedelegeerde 
27
Bikker. Het hoger beroep op de BES zal dan ook pas worden opengesteld nadat ACS ook hun 
Landsverordeningen op dit punt hebben aangepast. Nadat het hoger beroep op de BES en ACS is 
geregeld, kan beroep in cassatie in belastingzaken bij de Hoge Raad worden ingevoerd. 
 
15. Provinciale opcenten 
In het Regeer- en Gedoogakkoord is afgesproken dat de normering van de provinciale opcenten 
wordt aangescherpt. Over de uitwerking van deze afspraak in het Regeer- en Gedoogakkoord heeft 
overleg plaatsgevonden met het Interprovinciaal Overleg (IPO). Dit overleg heeft geresulteerd in 
een afspraak over de aanscherping van de normering die onderdeel uitmaakt van de tussen rijk en 
medeoverheden gemaakte bestuursafspraken 2011-2015. In dit wetsvoorstel wordt deze afspraak 
geëffectueerd. Met ingang van 1 januari 2012 wordt het aantal opcenten op de 
motorrijtuigenbelasting dat provincies mogen heffen gemaximeerd op 105. Het huidige wettelijke 
maximum (vastgesteld voor de periode van 1 april 2011 tot en met 31 maart 2012) bedraagt 
119,4. Het nieuwe maximum van 105 wordt jaarlijks, voor het eerst per 1 januari 2013, 
geïndexeerd met de tabelcorrectiefactor. Nu wordt het maximumpercentage jaarlijks aangepast op 
basis van het vierjaarlijks voortschrijdend gemiddelde van de gerealiseerde nominale ontwikkeling 
van het nationaal inkomen. De datum waarop provincies de opcenten kunnen wijzigen, wordt 
verlegd van 1 april naar 1 januari van enig jaar. Daarmee wordt aangesloten bij de voor fiscale 
maatregelen gebruikelijke wijzigingsdatum. In 2011 ligt het aantal opcenten in alle provincies nog 
ruim onder het nieuwe maximum van 105. Dit betekent dat met deze wetswijziging geen enkele 
provincie het huidige aantal opcenten dat door haar wordt geheven in 2012 behoeft te verlagen. 
Anders gezegd: de ruimte voor toekomstige verhoging van de provinciale opcenten op de 
motorrijtuigenbelasting wordt door deze wijziging ingeperkt, maar op een wijze dat geen enkele 
provincie gedwongen wordt het huidige tarief te verlagen. 
 
16. Overige aanpassingen 
Met ingang van 2012 zullen de EIA/MIA/VAMIL-meldingen volledig digitaal plaatsvinden. Daarmee 
wordt de gehele aanvraag van deze regelingen ondergebracht in het E-loket van het 
AgentschapNL. Daarnaast wordt de vrijstelling van de voordelen uit mobiliteitsprojecten uitgebreid 
met projecten in het kader van het programma Beter Benutten (opvolger van het project Anders 
betalen voor mobiliteit). Een aantal andere meer technische wijzigingen wordt alleen toegelicht in 
het artikelsgewijze deel van de toelichting. 
 
17. Budgettaire aspecten 
Dit wetsvoorstel bevat slechts één maatregel met budgettaire gevolgen voor de 
belastinginkomsten, namelijk de aanpassing van de partnercriteria bij samengestelde gezinnen met 
een opbrengst van € 2 mln. Voor de budgettaire consequenties voor de toeslagen wordt verwezen 
naar de budgettaire paragraaf in het wetsvoorstel Belastingplan 2012. 
 
                                                      
27
 Kamerstukken II 2009/10, 32 186 (R1901), nr. 18. 
 
31 

Tabel 2 Uitvoeringskosten en besparingen (bedragen in mln. €) 
 2012 2013 2014 2015 2016 
Uitvoeringskosten 8,2 0,5 0,5 0,5 0,5 
Besparingen -3,7 -9,5 -9,5 -9,5 -9,5 
Saldo 4,5 -9,0 -9,0 -9,0 -9,0 
 
 
21. Gevolgen voor bedrijfsleven en burger 
In deze paragraaf worden de gevolgen voor de administratieve lasten voor burgers en bedrijfsleven 
voor zover relevant per maatregel toegelicht en waar van toepassing gekwantificeerd. Het 
wetsvoorstel leidt per saldo tot een daling van de administratieve lasten voor bedrijven met € 0,1 
mln. 
 
Regeling samengestelde gezinnen 
Aan het voorstel met betrekking tot samengestelde gezinnen is een geringe administratieve 
lastenverzwaring verbonden omdat het voorstel een tegenbewijsregeling bevat waar de 
belastingplichtige gebruik van kan maken. Omdat de groep die onder de uitbreiding van het 
partnerbegrip wordt gebracht naar verwachting gering is en een nog geringer aantal gebruik zal 
maken van de tegenbewijsregeling is deze lastenverzwaring verwaarloosbaar. 
 
Defiscalisering vorderingen/schulden box 3 
De uitbreiding van de defiscalisering van onder andere vorderingen en schulden krachtens erfrecht 
zal leiden tot een vermindering van administratieve lasten voor de betrokkenen. Een bloot 
eigendom, een vordering (bij een kind) dan wel schuld (bij de partner van de erflater) hoeft niet 
meer te worden aangegeven in box 3. Daarmee vervalt ook de noodzaak voor de belastingplichtige 
om de contante waarde van de blote eigendom of de waarde van de vordering respectievelijk de 
schuld te berekenen. De langstlevende partner die een vruchtgebruik heeft geërfd moet voortaan 
de volle waarde aangeven van de bezittingen waar het vruchtgebruik op rust en hoeft niet langer 
de waarde van het vruchtgebruik te berekenen. 
 
Maatregelen Vpb 
Voor zorgcorporaties die niet langer gebruik zullen kunnen maken van de vrijstelling van 
vennootschapsbelasting, zal het opstellen van een openingsbalans tot een eenmalige extra 
administratieve lastenverzwaring leiden. Daarnaast zullen deze corporaties ieder jaar een aangifte 
vennootschapsbelasting moeten doen. 
 
Btw 
De wijziging tot het afzien van heffing van btw ter zake van een nummerverwerving bij toepassing 
van de vereenvoudigde ABC-regeling leidt in beginsel tot een verlichting van de administratieve 
lasten. Door deze uitwerking hoeft er immers geen aangifte en verzoek om teruggaaf te worden 
gedaan van belasting ter zake van een nummerverwerving in Nederland indien de vereenvoudigde 
ABC-regeling van toepassing is en de ondernemer heeft voldaan aan overige voorwaarden in de 
BTW-richtlijn 2006. Echter, in de praktijk wordt reeds soepel omgegaan met het teruggaafverzoek. 
Zo wordt, indien is voldaan aan de materiële eis dat de ondernemer de goederen heeft geleverd in 
 
33 

Toeslaggerechtigden of hun nabestaanden hoeven geen bezwaar meer aan te tekenen tegen een 
naar hun oordeel onjuiste herleiding van het inkomen en ook hoeft straks geen beroep meer te 
worden gedaan op de ingewikkelde 10%-regeling. De fictie in de Awir bij ontbrekende 
inkomensgegevens geeft duidelijkheid aan de uitvoering en toeslaggerechtigden in de situatie dat 
er geen inkomen is. Omdat de toeslaggerechtigde in bezwaar en beroep kan gaan tegen de 
beschikking van de inspecteur dat er geen inkomen is, zal de aanvulling een kleine toename van de 
administratieve lasten tot gevolg hebben voor de desbetreffende burger. 
 
Informatieverplichting 
De toename van de administratieve lasten die kunnen voortvloeien uit de informatieverplichting is 
naar verwachting zeer beperkt. Deze verwachting is deels erop gebaseerd dat in de gevallen 
waarbij de informatieverplichting gaat gelden belastingplichtigen nu ook al eigener beweging 
onjuiste informatie corrigeren (suppleties omzetbelasting) of het aantal belastingplichtigen dat 
moet corrigeren zeer gering is (Edelweiss). Bij de verklaringen rondom de ter beschikking gestelde 
auto staat tegenover de mogelijk extra last van het intrekken van de verklaring dat door het 
afleggen daarvan andere lasten zoals het bijhouden van een rittenadministratie vervallen. Voor de 
gevallen waarin de informatieverplichting gaat gelden worden bovendien digitale formulieren 
ontwikkeld, zodat eenvoudig aan de informatieverplichting voldaan kan worden.  
 
Vaste verandermomenten 
De maatregelen in dit wetsvoorstel houden de vaste verandermomenten van 1 januari en 1 juli 
aan. Dit uitgezonderd maatregelen ter zake van het fiscale stelsel voor Caribisch Nederland 
waarvan sommige op 1 oktober 2011 worden geëffectueerd. Dat niet wordt gewacht tot 1 januari 
2012 hangt samen met het feit dat in Caribisch Nederland op 1 januari 2011 een nieuw fiscaal 
stelsel is geïntroduceerd en de eerste ervaringen met dat nieuwe stelsel ertoe nopen om op zo kort 
mogelijke termijn enkele verzachtingen door te voeren.
 
35 

toegevoegd die worden gehouden in het kader van het programma Beter Benutten. Ook hierbij 
geldt dat de mobiliteitsprojecten die in aanmerking komen voor een vrijstelling zullen worden 
aangewezen in de Uitvoeringsregeling inkomstenbelasting 2001 door de Minister van Financiën in 
overeenstemming met de Minister van Infrastructuur en Milieu. 
De vrijstelling van de voordelen uit mobiliteitsprojecten geldt niet alleen voor ondernemers 
in de zin van de Wet IB 2001, maar gelet op de artikelen 2.14 en 3.95 van de Wet IB 2001 en 
artikel 8 van de Wet op de vennootschapsbelasting 1969 (Wet Vpb 1969) ook voor werknemers, 
voor zogenoemde resultaatgenieters en voor vennootschapsbelastingplichtige lichamen. 
 
Artikel I, onderdelen C, D en E (artikelen 3.36, 3.42 en 3.42a van de Wet 
inkomstenbelasting 2001) 
 
De wijzigingen van de artikelen 3.42 en 3.42a houden verband met de overdracht van de 
zogenoemde EIA/MIA/VAMIL-meldingen aan AgentschapNL. Met ingang van 2012 zullen deze 
meldingen volledig digitaal plaatsvinden. Daarmee wordt de gehele aanvraag van de 
EIA/MIA/VAMIL ondergebracht in het E-loket van het AgentschapNL. De overdracht aan 
AgentschapNL leidt bij de Belastingdienst tot een kleine besparing van uitvoeringskosten. 
 
Artikel I, onderdeel F (artikel 3.98d van de Wet inkomstenbelasting 2001) 
 
Artikel 3.92, vierde lid, van de Wet IB 2001 stelt met ingang van 1 januari 2011 dat ingeval 
tot de huwelijksgemeenschap een vermogensbestanddeel als bedoeld in artikel 3.92, eerste of 
tweede lid, van de Wet IB 2001 behoort, dat vermogensbestanddeel voor de helft aan iedere 
echtgenoot wordt toegerekend. Bij echtscheiding kan zich de situatie voordoen dat bij de verdeling 
van de huwelijksgemeenschap de aandelen in de vennootschap en het aan die vennootschap ter 
beschikking gestelde vermogensbestanddeel aan één van de echtgenoten worden toebedeeld die 
de terbeschikkingstelling voortzet (voortzettende gewezen echtgenoot). Op grond van artikel 3.95, 
eerste lid, van de Wet IB 2001 is artikel 3.59 van die wet van overeenkomstige toepassing op de 
ontbinding van de huwelijksgemeenschap. Onzeker is of door het bepaalde in artikel 3.92, vierde 
lid, van de Wet IB het doel van artikel 3.59, tweede lid, van die wet bereikt wordt, te weten het 
onbelast kunnen doorschuiven van het vermogensbestanddeel naar de echtgenoot die de 
terbeschikkingstelling voortzet. Artikel 3.59, tweede lid, van de Wet IB 2001 kan namelijk zo 
worden uitgelegd dat slechts de helft van het deel van vermogensbestanddeel dat op grond van 
artikel 3.92, vierde lid, van de Wet IB 2001 aan de niet-voortzettende echtgenoot wordt 
toegerekend, daadwerkelijk geruisloos doorgeschoven kan worden naar de voortzettende gewezen 
echtegenoot. Het gevolg hiervan zou zijn dat over een kwart, te weten de helft van de helft van het 
vermogensbestanddeel dat aan de niet-voortzettende echtgenoot wordt toegerekend, dient te 
worden afgerekend. De redenering hierachter is dat slechts de helft van het deel van het 
vermogensbestanddeel dat op grond van artikel 3.92, vierde lid van de Wet IB 2001 aan de niet-
voortzettende echtgenoot wordt toegerekend en na scheiding aan de voortzettende echtgenoot 
toekomt, de voortzettende echtgenoot toekomt krachtens huwelijksvermogensrecht. De andere 
helft van dit deel van het vermogensbestanddeel komt hem toe op grond van de verdeling van de 
huwelijksgemeenschap waar artikel 3.59, tweede lid van de Wet IB 2001 niet op ziet, waardoor op 
37 
 

Artikel I, onderdeel G (artikel 3.146 van de Wet inkomstenbelasting 2001) 
 
In artikel 3.146, tweede lid, van de Wet IB 2001 is een technische aanpassing opgenomen 
die het gevolg is van de aanpassing van het genietingsmoment in de loonsfeer. Voor een nadere 
toelichting wordt verwezen naar de toelichting op artikel II, onderdeel A (artikel 13a van de Wet op 
de loonbelasting 1964, hierna: Wet LB 1964). 
 
Artikel I, onderheel H (artikel 5.4 van de Wet inkomstenbelasting 2001) 
 
In artikel 5.4 van de Wet IB 2001 worden wijzigingen aangebracht die ertoe strekken de 
defiscalisering van vorderingen/schulden en blooteigendom/vruchtgebruiksituaties die zijn ontstaan 
krachtens erfrecht uit te breiden. Daartoe worden de eerste vier leden van genoemd artikel 5.4 
vrijwel geheel herzien.  
In het eerste lid van artikel 5.4 van de Wet IB 2001 wordt een opsomming gegeven van de 
vorderingen die voor het bepalen van de rendementsgrondslag niet tot de bezittingen van de 
belastingplichtige behoren. Uit de aanhef van de nieuwe tekst van het eerste lid volgt dat het 
daarbij gaat om vorderingen van de belastingplichtige op de echtgenoot van de overleden ouder 
van de belastingplichtige. Op grond van het zesde lid van artikel 5.4 van de Wet IB 2001 wordt 
voor de toepassing van dit artikel onder echtgenoot mede begrepen de partner van de erflater voor 
de bepalingen die zien op de heffing van erfbelasting, bedoeld in artikel 1a, eerste, tweede, derde 
en vijfde lid, van de Successiewet 1956. De bepaling is tevens van toepassing op vorderingen van 
de belastingplichtige op zijn ouder die voortvloeien uit het overlijden van de echtgenoot van zijn 
ouder, ook als die overleden echtgenoot niet de ouder van de belastingplichtige is. Dit vloeit voort 
uit de voorgestelde tekst van het zesde lid (zie de toelichting op het zesde lid). 
De eerste categorie vorderingen die worden gedefiscaliseerd zijn vorderingen die 
voortvloeien uit de verdeling van de nalatenschap (artikel 5.4, eerste lid, onderdeel a, van de Wet 
IB 2001). Bij de verdeling van de nalatenschap kan het onder meer gaan om de wettelijke 
verdeling die voortvloeit uit artikel 13 van Boek 4 van het Burgerlijk Wetboek (BW) of om een 
ouderlijke boedelverdeling die voortvloeit uit een testament dat onder het oude erfrecht is 
opgemaakt. Voor de toepassing van deze bepaling hoeft een verdeling echter niet voort te vloeien 
uit de wet of uit een testament. Het huidige eerste lid van artikel 5.4 van de Wet IB 2001 stelt als 
eis dat bij de verdeling van de nalatenschap alle goederen van de nalatenschap op de 
langstlevende echtgenoot overgaan. Deze eis komt in de voorgestelde bepaling niet meer terug, 
zodat bijvoorbeeld ook vorderingen die voortvloeien uit een partiële verdeling van de nalatenschap 
worden gedefiscaliseerd. 
De tweede categorie vorderingen die worden gedefiscaliseerd zijn vorderingen die ontstaan 
indien bij een legaat tegen inbreng van de waarde de inbreng wordt schuldig gebleven (artikel 5.4, 
eerste lid, onderdeel b, van de Wet IB 2001). Deze situatie komt materieel overeen met de 
situaties, bedoeld in het huidige artikel 5.4, eerste lid, onderdeel a, van de Wet IB 2001. 
De derde categorie betreft gevallen waarin de overbedeling van de langstlevende en de 
daarmee corresponderende onderbedelingsvordering van het kind voortvloeien uit het testament 
van de erflater (artikel 5.4, eerste lid, onderdeel c, van de Wet IB 2001). 
39 
 

Het nieuwe artikel 5.4, derde lid, onderdeel a, van de Wet IB 2001 ziet op gevallen waarin 
op grond van het testament van de erflater een vruchtgebruik is gevestigd ten behoeve van de 
langstlevende echtgenoot. Door deze bepaling vallen onder meer de klassieke 
vruchtgebruiktestamenten onder de defiscalisering. Door deze bepaling wordt ook het huidige 
artikel 5.4, vierde lid, van de Wet IB 2001 overbodig. In het huidige vierde lid van genoemd artikel 
is de defiscalisering geregeld van blooteigendom/vruchtgebruiksituaties die zijn ontstaan door de 
uitoefening door het kind van een wilsrecht op grond van een testament dat materieel 
overeenkomt met het wettelijk erfrecht. De eis dat defiscalisering alleen kan plaatsvinden in 
situaties die materieel overeenstemmen met het wettelijk erfrecht wordt in de voorgestelde opzet 
van artikel 5.4 van de Wet IB 2001 niet langer gesteld. Daarmee valt de 
blooteigendom/vruchtgebruiksituatie die is ontstaan door de uitoefening van een testamentair 
wilsrecht onder de werking van het voorgestelde derde en vierde lid van artikel 5.4 van de Wet IB 
2001 zonder dat daarvoor een aanvullende bepaling nodig is. 
Het nieuwe artikel 5.4, derde lid, onderdeel b, van de Wet IB 2001 is, afgezien van een 
tekstuele wijziging zonder inhoudelijke gevolgen, gelijkluidend aan het huidige artikel 5.4, tweede 
lid, van de Wet IB 2001. Dit onderdeel heeft betrekking op gevallen waarin een kind de blote 
eigendom van goederen heeft verworven door de uitoefening van een wilsrecht op grond van 
artikel 19 of artikel 21 van Boek 4 van het BW. 
Het nieuwe artikel 5.4, derde lid, onderdeel c, van de Wet IB 2001 heeft betrekking op 
gevallen waarin op grond van de artikelen 29 of 30 van Boek 4 van het BW ten behoeve van de 
langstlevende echtgenoot een vruchtgebruik is gevestigd op de voormalige echtelijke woning of op 
andere goederen van de nalatenschap. Op de artikelen 29 en 30 van Boek 4 van het BW is 
ingegaan in de toelichting op artikel 5.4, eerste lid, onderdeel d, van de Wet IB 2001. 
Het nieuwe artikel 5.4, vierde lid, van de Wet IB 2001 bewerkstelligt dat in de gevallen 
waarin een bloot eigendom van goederen bij een kind niet tot de bezittingen in box 3 wordt 
gerekend, bij de langstlevende echtgenoot niet de waarde van het vruchtgebruik maar de volle 
waarde van de goederen in aanmerking wordt genomen. Dit vierde lid is een aanpassing van het 
huidige derde lid aan de nieuwe opzet van artikel 5.4 van de Wet IB 2001.  
De wijzigingen van artikel 5.4, vijfde lid, van de Wet IB 2001 behelzen de aanpassing van 
enkele verwijzingen aan de voorgestelde tekst van de eerste vier leden van artikel 5.4 van de Wet 
IB 2001. 
De wijziging van artikel 5.4, zesde lid, van de Wet IB 2001 behelst een uitbreiding van het 
begrip “ouder” voor de toepassing van artikel 5.4 van de Wet IB 2001. Dit is van belang in gevallen 
waarin de echtgenoot van de ouder van de belastingplichtige, niet de ouder van de 
belastingplichtige is. Het kan daarbij gaan om een stiefouder, als de ouder van de 
belastingplichtige gehuwd is, maar ook om een ongehuwde partner die voldoet aan de eisen van 
het bestaande artikel 5.4, zesde lid van de Wet IB 2001. De belastingplichtige wordt in dat laatste 
geval wel aangeduid als een quasi-stiefkind van die partner. Het is wenselijk dat artikel 5.4 van de 
Wet IB 2001 ook van toepassing is indien een (quasi)stiefouder komt te overlijden en de 
belastingplichtige en diens familierechtelijke ouder als erfgenamen of legatarissen nalaat. Op grond 
van de bestaande tekst van artikel 5.4 van de Wet IB 2001 is dat niet zo. De tekst van het huidige 
artikel gaat er immers van uit dat de familierechtelijke ouder van de belastingplichtige is 
overleden. Door de voorgestelde toevoeging dat onder ouder mede wordt verstaan de echtgenoot 
41 
 

het besluit van 21 januari 2010, nr. DGB2010/372M (Stcrt. 2010, 1307), gecodificeerd waarin de 
eis van een doorverwijzing al is losgelaten voor behandeling door een fysiotherapeut. Uiteraard 
blijft voor de aftrekbaarheid van behandelingen door voornoemde paramedici wel de eis gelden dat 
de uitgaven wegens ziekte of invaliditeit zijn gedaan. Preventieve behandelingen vloeien niet voort 
uit ziekte of invaliditeit en zijn in beginsel dus niet aftrekbaar. Dit geldt bijvoorbeeld voor 
(sport)massages door fysiotherapeuten en cosmetische huidbehandelingen door een huidtherapeut. 
Ook behandelingen door een mondhygiënist zijn doorgaans preventief van aard. Slechts in het 
geval een bepaalde behandeling voortvloeit uit ziekte of invaliditeit, komt aftrekbaarheid van de 
kosten in beeld. Behandeling door een paramedicus leidt dus niet per definitie tot aftrek ongeacht 
of hier wel of geen verwijzing van een arts aan ten grondslag ligt. Om discussies in de praktijk te 
voorkomen of een behandeling voortvloeit uit ziekte of invaliditeit of dat deze preventief van aard 
is, zijn de kosten van de behandelingen door paramedici waarvoor directe toegankelijkheid bestaat 
alleen aftrekbaar indien de belastingplichtige beschikt over een verklaring van de paramedicus 
waaruit onder andere het al dan niet medische karakter van de (reeks van) behandeling(en) moet 
blijken. De voorwaarden waaraan de verklaring moet voldoen worden bij ministeriële regeling 
nader ingevuld. Aan de verklaring zullen met de reeds bestaande dieetverklaring overeenkomende 
eisen, zoals opgenomen in artikel 37, vijfde lid, van de Uitvoeringsregeling inkomstenbelasting 
2001, worden gesteld. 
 
Artikel II 
 
Artikel II, onderdeel A (artikel 13a van de Wet op de loonbelasting 1964) 
 
Aan artikel 13a van de Wet LB 1964 wordt een zevende lid toegevoegd, waarin wordt 
toegestaan dat een inhoudingsplichtige correcties op het loon met terugwerkende kracht binnen 
het kalenderjaar mag toerekenen aan het tijdvak of de tijdvakken waarop dat loon betrekking 
heeft. Dit toegerekende loon wordt geacht in het tijdvak of die tijdvakken waaraan het wordt 
toegerekend, te zijn genoten. Als voorwaarden daarbij geldt dat de inhoudingsplichtige bij de 
toerekening een bestendige gedragslijn volgt. Deze maatregel vormt de codificering van de 
gangbare praktijk van “loon over” en vervangt, tezamen met de elders in dit wetsvoorstel 
opgenomen aanpassing in artikel 3.146 van de Wet IB 2001, de thans in artikel 39a van de Wet LB 
1964 opgenomen overgangsmaatregel. Inhoudelijk is geen wijziging beoogd. 
 
Artikel II, onderdeel B (artikel 28a van de Wet op de loonbelasting 1964) 
 
Artikel 28a van de Wet LB 1964 geeft regels inzake correctieberichten. De in dit onderdeel 
opgenomen wijzigingen in het eerste lid van artikel 28a vloeien voort uit de codificering van de 
huidige praktijk van jaarloonuitvraag. In het eerste lid wordt expliciet opgenomen dat een 
inhoudingsplichtige die constateert dat hij een onvolledige of onjuiste aangifte heeft gedaan, 
verplicht is dit gelijktijdig met de eerstvolgende aangifte, of de daarop volgende aangifte door 
middel van een correctiebericht te herstellen. 
In het nieuwe artikel 28a, tweede lid, van de Wet LB 1964 wordt de bevoegdheid 
opgenomen dat ingeval de gegevens, benodigd voor de aanslagregeling inkomstenbelasting, de 
43 
 

vervangen door een structurele maatregel, opgenomen in artikel 28a van de Wet LB 1964 (artikel 
II, onderdeel B). 
 
Artikel III 
 
Artikel III, onderdeel A (artikel 14 van de Wet vermindering afdracht loonbelasting en 
premie voor de volksverzekeringen) 
 
In artikel 14, eerste lid, onderdeel a, van de Wet vermindering afdracht loonbelasting en 
premie voor de volksverzekeringen (WVA) is de afdrachtvermindering onderwijs voor de 
beroepsbegeleidende leerweg (bbl) opgenomen. Zoals in het algemeen deel van deze memorie is 
toegelicht, wordt in het voorgestelde artikel 14, tweede lid, van de WVA bepaald dat in de situaties 
waarin de inhoudingsplichtige en het erkende leerbedrijf niet dezelfde entiteit zijn, de 
inhoudingsplichtige alleen in aanmerking kan komen voor de afdrachtvermindering bbl, wanneer de 
tussen voornoemde partijen gesloten overeenkomst van opdracht voldoet aan bij ministeriële 
regeling te stellen voorwaarden. Bij ministeriële regeling zal worden bepaald welke gegevens de 
overeenkomst van opdracht ten minste moet bevatten alsmede dat het voordeel van de 
afdrachtvermindering onderwijs voor bbl moet toekomen aan het op grond van artikel 7.2.10 van 
de Wet educatie en beroepsonderwijs erkende leerbedrijf. Hierbij zal tevens worden aangegeven 
dat het voordeel minimaal het bedrag bedraagt dat het erkende leerbedrijf zelf op basis van de af 
te dragen loonbelasting en premie voor de volksverzekeringen voor de desbetreffende bbl-er in 
aanmerking zou kunnen nemen en maximaal het op basis van de wet toekomende 
maximumbedrag. Op grond van de voorgestelde wijziging van artikel 14, zesde lid, van de WVA 
moet de inhoudingsplichtige een afschrift van de overeenkomst van opdracht bij zijn 
loonadministratie bewaren. Bij de wijziging van het zesde lid is uitgegaan van de tekst zoals deze 
komt te luiden na de wijziging zoals opgenomen in het Belastingplan 2012. 
 
Artikel III, onderdeel B (artikel 17 van de Wet vermindering afdracht loonbelasting en 
premie voor de volksverzekeringen) 
 
De wijziging van artikel 17 van de WVA is technisch van aard en betreft herstel van een 
foutieve verwijzing. 
 
Artikel IV 
 
Artikel IV, onderdeel A (artikel 2 van de Wet op de vennootschapsbelasting 1969) 
 
Op 26 november 2009 heeft de Staat een 100% belang in Ultra Centrifuge Nederland N.V. 
verworven door alle resterende aandelen van de minderheidsaandeelhouders over te nemen. Om 
te voorkomen dat de aankoop van de resterende aandelen door de Staat tot gevolg zou hebben dat 
Ultra Centrifuge Nederland N.V. van vennootschapsbelasting zou worden vrijgesteld, had de 
vennootschap op 26 november 2009 moeten worden toegevoegd aan de lijst van belastingplichtige 
overheidsbedrijven. Dit is per abuis niet gebeurd. Door Ultra Centrifuge Nederland N.V. met 
45 
 

“lichaam waarbij het algemeen maatschappelijk belang op de voorgrond staat” vervangen door 
“algemeen nut beogende instelling”, zoals deze ingevolge het wetsvoorstel Geefwet vanaf 
1 januari 2012 in de AWR wordt opgenomen. Verder is de term “lichaam waarbij een sociaal belang 
op de voorgrond staat” gewijzigd in “lichaam dat een sociaal belang behartigt”. De eis dat een 
dergelijk lichaam zijn winst hoofdzakelijk dient te behalen met behulp van vrijwilligers blijft 
gehandhaafd, omdat dit een belangrijk kenmerk is van instellingen die sociale activiteiten 
ontplooien, in tegenstelling tot en ter afbakening van commerciële activiteiten.  
In het nieuwe vierde lid worden enkele voorwaarden gesteld waaraan moet zijn voldaan om 
in aanmerking te kunnen komen voor de regeling. Deze voorwaarden zijn op dit moment 
opgenomen in artikel 7aa, derde lid, van het Uitvoeringsbesluit vennootschapsbelasting 1971, dat 
daarmee komt te vervallen. 
Met het vijfde lid (thans nog vierde lid) wordt bereikt dat de fictieve vrijwilligerskosten niet 
tot een (verrekenbaar) verlies kunnen leiden bij de desbetreffende instelling. Dit betreft geen 
inhoudelijke wijziging. De wijzigingen zijn redactioneel van aard en houden verband met de 
samenhang van deze aftrek en de zogenoemde fondswerversaftrek, welke in de huidige tekst is 
opgenomen in artikel 9, eerste lid, onderdeel h, van de Wet Vpb 1969 en thans wordt voorgesteld 
als artikel 9a van de Wet Vpb 1969. In de eerste volzin van het voorgestelde vijfde lid wordt 
geregeld dat de aftrek op basis van artikel 9a van de Wet Vpb 1969 voorrang heeft op de aftrek 
van fictieve vrijwilligerskosten in geval van samenloop van beide faciliteiten. De samenloopregeling 
leidt ertoe dat nooit meer dan het hoogste bedrag van de twee regelingen van de winst aftrekbaar 
is en dat de aftrek nooit tot een verlies kan leiden. 
 
Voorbeeld samenloop aftrek fictieve vrijwilligerskosten en fondswerversaftrek: 
Een ANBI heeft een kenbare fondsverwervende activiteit waarvoor het lichaam de aftrek, bedoeld in 
het nieuwe artikel 9a, eerste lid, onderdeel a, kan toepassen. Daarnaast exploiteert de ANBI een kleine 
winkel (niet kwalificeerbaar als fondswerving). Beide activiteiten worden verricht met behulp van 
vrijwilligers (ten minste 30% bij de fondswervende activiteit). Met de fondswervende activiteit wordt 
€ 1000 opgehaald voor het goede doel. De winst van de winkel bedraagt € 2000. De fictieve kosten die 
aan de vrijwilligers kunnen worden toegerekend bedragen € 2500. De ANBI wil zowel gebruik maken 
van de fondswerversaftrek als van de aftrek van fictieve vrijwilligerskosten.  
Op basis van de eerste volzin van het vijfde lid mag slechts € 1500, zijnde het verschil tussen € 2500 
(de fictieve vrijwilligerskosten) en € 1000 (de fondswerving), in aanmerking worden genomen als 
fictieve vrijwilligerskosten. 
  
Berekening winst ANBI  
Totale winst ANBI: € 3000.   
Aftrekbaar onder 9a-1-a (nieuw):  € 1000 
Aftrekbaar onder 9-1-h (nieuw): € 1500  
Winst na de aftrekposten: € 500  
 
Ten slotte wordt voorgesteld een nieuw zesde lid in te voegen waarmee de bewijslast van 
"(ernstige) concurrentieverstoring” niet meer wordt neergelegd bij de inspecteur, doch dat dit zo 
nodig kan worden geregeld bij ministeriële regeling. Hiermee wordt de in de huidige regeling 
opgenomen passage “tenzij als gevolg van deze aftrek ernstige concurrentieverstoring zou 
47 
 

brengen nagenoeg uitsluitend, moet worden uitgekeerd aan een algemeen nut beogende instelling 
ingevolge de statuten of een separate overeenkomst. Een fondswervende instelling wordt voor het 
deel van de winst dat niet wordt uitgekeerd aan een algemeen nut beogende instelling, maar dat 
ter beschikking blijft van de eigen onderneming, in de heffing van de vennootschapsbelasting wordt 
betrokken. Zo blijft een fiscaal gelijk speelveld bestaan met andere ondernemingen. 
Met het vierde lid wordt bereikt dat de fondswerversaftrek niet tot een (verrekenbaar) 
verlies van de ANBI of fondswerver kan leiden. Dit is overeenkomstig het nieuwe vijfde lid van 
artikel 9 van de Wet Vpb 1969 en beoogt geen inhoudelijke wijziging. 
 
Artikel IV, onderdeel E (artikel 27 van de Wet op de vennootschapsbelasting 1969) 
 
Het voorgestelde artikel 27 van de Wet Vpb 1969 is nagenoeg een kopie van artikel 9.5 van 
de Wet IB 2001. Ook voorlopige aanslagen vennootschapsbelasting kunnen voortaan worden 
gewijzigd door een verzoek om herziening in te dienen. Het herzieningsverzoek wordt door de 
inspecteur gehonoreerd voor zover de voorlopige aanslag waarop het verzoek ziet op een ander 
bedrag is vastgesteld dan het bedrag waarop de aanslag, na verrekening in de zin van artikel 15 
van de AWR van de voorlopige aanslagen en voorheffingen, vermoedelijk zal worden vastgesteld. 
De term “een ander bedrag” impliceert dat het zowel om een voorlopige aanslag kan gaan die op 
een hoger bedrag, als om een voorlopige aanslag die op een lager bedrag is vastgesteld dan het 
bedrag waarop de aanslag vermoedelijk zal worden vastgesteld. Het kan voorkomen dat de 
belastingplichtige op eigen verzoek een hogere voorlopige aanslag wenst te ontvangen, 
bijvoorbeeld omdat zijn winst hoger is dan hij aanvankelijk had ingeschat. Door te verzoeken om 
een hogere voorlopige aanslag bewerkstelligt de belastingplichtige dat hij de verschuldigde 
belasting alvast lopende het belastingjaar gespreid kan betalen en voorkomt hij dat hij rente 
verschuldigd wordt.  
Voor het doen van verzoek om herziening stelt de Belastingdienst een formulier ter 
beschikking. Van dit formulier staat een digitale versie op de website van de Belastingdienst. De 
digitale versie bevat handige rekenhulpen waardoor het invullen wordt vergemakkelijkt en de kans 
op fouten kleiner is. Bovendien is direct zichtbaar wat de gevolgen van de wijziging zijn voor het te 
betalen of te ontvangen bedrag. Een herzieningsverzoek wordt door de inspecteur conform afdeling 
4.1.3 van de Algemene wet bestuursrecht (Awb) afgehandeld: in beginsel binnen acht weken. De 
Belastingdienst streeft ernaar dat de belastingplichtige binnen 4 tot 5 weken bericht ontvangt. 
Overigens zij opgemerkt dat de Belastingdienst automatisch de invorderingsmaatregelen zal 
opschorten voor de voorlopige aanslag als er verzocht is om een lagere voorlopige aanslag. 
Het tweede en derde lid regelen dat in de voorlopige aanslagregeling pas formaliteiten aan 
de orde komen als daarvoor een noodzaak bestaat, namelijk bij een geschil tussen de 
Belastingdienst en belastingplichtige. Volgens het tweede lid staat tegen de beslissing van de 
inspecteur een herzieningsverzoek geheel of gedeeltelijk af te wijzen de mogelijkheid van bezwaar 
open. Daarom is het ook niet nodig dat de voorlopige aanslag zelf voor bezwaar vatbaar is (derde 
lid). Voordat de inspecteur een herzieningsverzoek geheel of gedeeltelijk afwijst, neemt hij contact 
op met de belastingplichtige. Een gehele of gedeeltelijke afwijzing van een herzieningsverzoek leidt 
altijd tot een voor bezwaar vatbare beschikking, zelfs als uit het contact vooraf met 
belastingplichtige blijkt dat deze het eens is met de afwijzing. Mocht de belastingplichtige toch in 
49 
 

aanslagbelastingen en in elk geval voor definitieve aanslagen inkomstenbelasting. Artikel 27 van de 
Wet Vpb 1969 en artikel 9.5 van de Wet IB 2001 kunnen dan weer vervallen. Dan zal ook bekeken 
worden of in alle gevallen rechtsbescherming geboden moet worden tegen de afwijzing van een 
verzoek om een voorlopige aanslag op te leggen. 
 
Artikel V 
 
Artikel V, onderdeel A (artikel 21 van de Successiewet 1956) 
 
De WOZ-waarde van duurzaam verpachte woningen wijkt significant af van de waarde in 
het economische verkeer van die woningen. Voor de schenk- en erfbelasting worden deze 
woningen op grond van artikel 21 van de Successiewet 1956 echter gewaardeerd op de WOZ-
6
waarde. Voor 2010 is bij beleidsbesluit , vooruitlopend op wetgeving, bepaald dat voor de schenk- 
en erfbelasting en voor box 3 voor de waardering van verpachte woningen aangesloten mag 
worden bij de waardering van verhuurde woningen die onder de huurbescherming vallen, omdat 
waardering van verpachte woningen aan de hand van de tabel voor verhuurde woningen leidt tot 
een goede benadering van de waarde in het economische verkeer van die verpachte woningen. 
Dergelijke verhuurde woningen worden gewaardeerd door de WOZ-waarde te vermenigvuldigen 
met een leegwaarderatio die bij algemene maatregel van bestuur is vastgesteld. Deze van de 
WOZ-waarde afwijkende waardering voor verpachte woningen wordt met de voorgestelde wijziging 
van artikel 5.20 van de Wet IB 2001 nu wettelijk verankerd voor jaren na 2010. Deze afwijkende 
waardering voor verpachte woningen geldt alleen als de pachtovereenkomst voor ten minste 12 
jaar is aangegaan, omdat de waardedruk als gevolg van verpachting zich alleen voordoet bij 
duurzaam verpachte woningen. Artikel 7:325, eerste lid, van het BW bepaalt dat een 
pachtovereenkomst in beginsel voor 12 jaar wordt vastgesteld en dat een dergelijke overeenkomst 
daarna telkens van rechtswege met 6 jaar wordt verlengd. Uit zo’n overeenkomst spreekt de 
vereiste duurzaamheid en daarom wordt vereist dat de pachtovereenkomst voor ten minste 12 jaar 
is aangegaan. Deze wijziging werkt terug tot en met 1 januari 2011. 
 
Artikel V, onderdeel B (artikel 66 van de Successiewet 1956) 
 
De wijziging per 1 januari 2010 van artikel 66, eerste lid, van de Successiewet 1956 
beoogde de toepassing van de lange verjaringstermijnen voor de schenkbelasting te beperken tot 
die gevallen waarin dat gerechtvaardigd was. Die termijnen zijn bij die gelegenheid voorbehouden 
aan de situatie waarin in het geheel geen aangifte is gedaan, terwijl de normale verjaringsregels 
van toepassing zijn als er tijdig aangifte is gedaan. Bij de wijziging is echter nog niet geregeld op 
welk moment de verjaringstermijn begint te lopen indien er wel aangifte is gedaan maar niet op 
tijd, dus te laat. Om te voorkomen dat de bestaande tekst letterlijk wordt genomen en de gedachte 
zou opkomen dat in die situatie geen navordering mogelijk is omdat de verjaringstermijn is 
verstreken, wordt thans voorgesteld de verjaringstermijn in dat geval te laten aanvangen op de 
dag na de te late aangifte. 
                                                
6
 Besluit van de Staatssecretaris van Financiën van 17 maart 2011, nr. BLKB2011/248M (Stcrt. 2011, 5145). 
51 
 

aangemerkt te worden. Ditzelfde regime geldt in beginsel ook voor verzekeraars uit de EER-staten 
Liechtenstein, Noorwegen en IJsland. Zodra Nederland een verdrag met één van deze staten sluit 
dat voorziet in wederzijdse bijstand bij heffing en invordering van assurantiebelasting, zal deze 
staat bij ministeriële regeling worden aangewezen. Voor verzekeraars uit een staat die bij 
ministeriële regeling aangewezen is, geldt hetzelfde regime als voor niet in Nederland wonende of 
gevestigde verzekeraars uit een lidstaat van de Europese Unie. 
 
Artikel VII 
 
Artikel VII, onderdeel A (artikel 15 van de Wet op de omzetbelasting 1968) 
 
De vereenvoudigde ABC-regeling geldt voor intracommunautaire transacties, waarbij drie 
partijen (A, B en C) in drie verschillende lidstaten (A, B, en C) zijn betrokken en er slechts sprake 
is van één vervoersbeweging. Van een vereenvoudigde ABC-transactie is ingevolge de BTW-
richtlijn 2006 sprake indien ondernemer A uit lidstaat A goederen levert aan ondernemer B uit 
lidstaat B, die vervolgens deze goederen levert aan ondernemer C in lidstaat C, waarbij de 
goederen rechtstreeks worden verzonden of vervoerd van A naar C. Kern van deze bijzondere 
regeling is dat de intracommunautaire verwervingen van B in de lidstaten B en C wegvallen en dat 
voor de levering van B aan C een verleggingsregeling geldt (verlegging van de subjectieve 
belastingplicht van ondernemer B naar afnemer C). Als gevolg hiervan wordt B als tussenschakel, 
noch ter zake van de intracommunautaire verwerving, hetzij in lidstaat B, hetzij in lidstaat C, noch 
ter zake van de levering in lidstaat C belasting verschuldigd. Afnemer C is als enige belasting 
verschuldigd in lidstaat C ten aanzien van de lokale levering die B aan C aldaar verricht. 
Voorwaarde daarbij is wel dat ondernemer B in de eigen lidstaat voldoet aan de ter zake geldende 
zogenoemde listingsvoorwaarden.  
Ingeval de vereenvoudigde ABC-regeling van toepassing is en de Nederlandse ondernemer, 
die onder zijn Nederlandse btw-identificatienummer een intracommunautaire verwerving in een 
andere lidstaat verricht, voldoet aan de voorwaarden van het voorgestelde artikel 17b, derde lid, 
van de Wet op de omzetbelasting 1968 (Wet OB 1968), is er geen sprake van een 
nummerverwerving in Nederland als bedoeld in artikel 17b, tweede lid, van de Wet OB 1968. Het 
teruggaafverzoek dat samenhangt met deze nummerverwerving vervalt daarom ingevolge artikel 
VII, onderdeel C. De verwijzing naar dit teruggaafverzoek in artikel 15, eerste lid, tweede volzin, 
van de Wet OB 1968 vervalt in verband hiermee eveneens. 
 
Artikel VII, onderdeel B (artikel 17b van de Wet op de omzetbelasting 1968) 
 
Het voorgestelde artikel 17b, derde lid, van de Wet OB 1968 is een uitwerking van artikel 
42 van de BTW-richtlijn 2006. Door het in de wet uitwerken van deze richtlijnbepaling is er geen 
sprake meer van een nummerverwerving in Nederland indien de vereenvoudigde ABC-regeling van 
toepassing is. Hierbij moet de ondernemer wel aantonen dat hij die verwerving heeft verricht met 
het oog op een daaropvolgende levering binnen het grondgebied van de lidstaat van aankomst van 
de goederen. Voorts dient hij aan de ter zake geldende listingverplichting van artikel 37a van de 
Wet OB 1968 te voldoen.  
53 
 

Artikel VIII 
 
Artikel VIII, onderdeel A (artikel 1 van de Wet op de belasting van personenauto’s en 
motorrijwielen 1992) 
 
De formulering in artikel 1, derde lid, van de Wet op de belasting van personenauto’s en 
motorrijwielen 1992 (Wet BPM 1992), van het belastingbare feit bij ombouw van een al 
geregistreerd motorrijtuig, wordt redactioneel aangepast. De bepaling wordt inhoudelijk niet 
gewijzigd. 
 
Artikel VIII, onderdeel B (artikel 8 van de Wet op de belasting van personenauto’s en 
motorrijwielen 1992) 
 
Artikel 8 van de Wet BPM 1992 voorziet in de mogelijkheid voor ondernemers die 
regelmatig kentekens laten registreren op naam van anderen (klanten) en die voldoen aan bij 
ministeriële regeling te stellen voorwaarden, om de daarbij verschuldigde BPM achteraf per tijdvak 
te voldoen. Deze voorwaarden, uitgewerkt in artikel 6 van de Uitvoeringsregeling BPM, liggen 
voornamelijk op administratief terrein. Voor gebruikte auto is het wenselijk dat de inspecteur naast 
administratieve voorwaarden ook beperkingen in de vergunning kan opnemen. De 
delegatiegrondslag in artikel 8 wordt daarom aangevuld. 
 
Artikel VIII, onderdeel C (artikel 10c van de Wet op de belasting van personenauto’s en 
motorrijwielen 1992) 
 
In de Wet BPM 1992 wordt een nieuw artikel 10c opgenomen met betrekking tot de 
belastingheffing van motorrijtuigen die worden omgebouwd tot personenauto, motorrijwiel of 
bestelauto. Voor een geregistreerd motorrijtuig is in die situatie de belasting ingevolge artikel 1, 
derde lid, van de Wet BPM 1992, verschuldigd bij de registratie als personenauto, motorrijwiel of 
bestelauto, dan wel, indien geen nieuwe registratie plaatsvindt, ter zake van de aanvang van het 
gebruik van de weg in Nederland.  
In het eerste lid van artikel 10c wordt expliciet geregeld dat in een dergelijk geval de 
vermindering van de belasting ingevolge artikel 10, eerste lid, van de Wet BPM 1992, in afwijking 
van artikel 10, tweede lid, van die wet, wordt vastgesteld met overeenkomstige toepassing van 
artikel 10, zesde lid, van de Wet BPM 1992. De vermindering wordt voor deze binnenlandse situatie 
dus vastgesteld met toepassing van de forfaitaire afschrijvingstabel.  
Het tweede lid van artikel 10c voorziet in een in de praktijk al bestaande regeling voor 
verrekening van eerder voor het motorrijtuig betaalde belasting. Onder bij ministeriële regeling te 
stellen voorwaarden en beperkingen wordt het bedrag van de verschuldigde belasting verminderd 
met een bedrag ter zake van de eerder betaalde belasting.  
Het derde lid van artikel 10c regelt een vergelijkbare verrekening voor niet in Nederland 
geregistreerde motorrijtuigen die worden omgebouwd tot personenauto, motorrijwiel of bestelauto. 
Als ingevolge artikel 1, zesde lid, van de Wet BPM 1992 belasting verschuldigd is ter zake van de 
aanvang van het gebruik van de weg met zo’n omgebouwd, niet in Nederland geregistreerd 
55 
 

dezelfde persoon die voor het motorrijtuig op aangifte de verschuldigde belasting heeft voldaan 
met toepassing van de in het eerste lid bedoelde verrekening van de teruggaaf. Ingevolge artikel 
5, tweede lid, van de Wet BPM 1992 is dat degenen die het motorrijtuig feitelijk ter beschikking 
heeft, zijnde de inwoner van Nederland die het motorrijtuig heeft gehuurd.  
Het derde lid van artikel 14b voorziet in een herziening van de verrekening van de 
teruggaaf als niet langer aan de voorwaarden voor de verrekening wordt voldaan, daaronder 
begrepen de situatie dat de overeengekomen huurperiode zodanig wordt veranderde dat de totale 
huurperiode meer bedraagt dan vier jaar. Het maakt daarbij dus geen verschil of een bestaand 
huurcontract wordt verlengd, dan wel een nieuw huurcontract wordt afgesloten voor hetzelfde 
motorrijtuig. De verrekening wordt in dergelijke gevallen teruggedraaid en het nog niet betaalde 
gedeelte van de belasting wordt volledig verschuldigd. Dit is de belasting die betrekking heeft op 
de periode na afloop van de overeengekomen huurperiode, zoals deze is verrekend aan de hand 
van de overeengekomen huurperiode inclusief eventuele verkortingen of verlengingen. De 
belasting die betrekking heeft op de overeengekomen huurperiode zelf is immers al betaald.  
Artikel 14b, vierde lid, voorziet in een expliciete informatieverplichting van de huurder 
ingeval de huurperiode wordt gewijzigd of niet langer aan de voorwaarden en beperkingen van de 
verrekening wordt voldaan. Dergelijke wijzigingen brengt de huurder onverwijld schriftelijk ter 
kennis van de inspecteur. 
Het bedrag van de teruggaaf, alsook een eventuele aanvullende teruggaaf bij verkorting 
van de overeengekomen huurperiode, worden ingevolge artikel 14b, vijfde lid, door de inspecteur 
vastgesteld bij voor bezwaar vatbare beschikking. 
Artikel 14b, zesde lid, regelt dat de verrekening van de teruggaaf ingevolge het eerste lid, 
alsook een herziening van deze verrekening ingevolge het tweede of derde lid, voor de toepassing 
van de Wet BPM 1992 wordt aangemerkt als een teruggaaf bij export ingevolge artikel 14a van die 
wet, respectievelijk als een herziening van deze teruggaaf. Dit is van belang in situaties waarbij het 
motorrijtuig op een later tijdstip opnieuw in de BPM-heffing wordt betrokken of op een later tijdstip 
voor het motorrijtuig teruggaaf van de belasting wordt gevraagd. 
Het zevende lid van artikel 14b voorziet in de mogelijkheid om bij ministeriële regeling 
nadere uitvoeringsregels te stellen. 
 
Artikel IX 
 
Artikel IX, onderdeel A (artikel 1 van de Wet op de motorrijtuigenbelasting 1994) 
 
In onderdeel A van dit artikel wordt het onderscheid in artikel 1, eerste lid, van de Wet op 
de motorrijtuigenbelasting 1994 (Wet MRB 1994) beëindigd tussen enerzijds personenauto’s, 
bestelauto’s motorrijwielen en vrachtauto’s en anderzijds autobussen. Vanaf 1 januari 2012 wordt 
ook voor autobussen de MRB geheven ter zake van het houderschap van de autobus. 
 
  
57 
 

 Afdeling 3 Aangifte      artikel 65 
 Afdeling 4 Teruggaaf      artikel 66 
 Afdeling 5 Tarief       artikelen 67 en 68 
 Afdeling 6 Naheffing      artikelen 69 en 70 
Hoofdstuk VIII Vrijstellingen      artikelen 71 t/m 77 
Hoofdstuk IX Controle       artikelen 78 en 79 
Hoofdstuk X Bijzondere bepalingen     artikelen 80 t/m 84 
Hoofdstuk XI Slotbepalingen      artikelen 85 en 86 
 
Artikel IX, onderdeel C (artikel 6 van de Wet op de motorrijtuigenbelasting 1994) 
 
Onderdeel C van artikel IX vervangt in artikel 6 van de Wet MRB 1994 de opsomming van 
personenauto, bestelauto, motorrijwiel en vrachtauto door de verzamelterm “motorrijtuig”, nu de 
belastingplichtige ook voor autobussen degene is die bij de aanvang van een tijdvak het 
motorrijtuig houdt. 
 
Artikel IX, onderdeel D (artikel 7 van de Wet op de motorrijtuigenbelasting 1994) 
 
In artikel 7 van de Wet MRB 1994 wordt nader omschreven wie de houder van een 
motorrijtuig is. In onderdeel D van artikel IX wordt de verwijzing naar artikel 6 van de Wet MRB 
1994, die autobussen van deze omschrijving uitsluit, geschrapt, nu artikel 7 ook van toepassing 
wordt voor de MRB-heffing van autobussen. 
 
Artikel IX, onderdeel G (artikel 15 van de Wet op de motorrijtuigenbelasting 1994) 
 
Artikel 15, derde lid, van de Wet MRB 1994 voorziet in de mogelijkheid om de belasting 
voor personenauto’s, bestelauto’s en motorrijwielen in maandelijkse termijnen te betalen. Deze 
mogelijkheid wordt ingevolge onderdeel G van artikel IX uitgebreid tot autobussen. Anders dan bij 
vrachtauto’s is het goed mogelijk om de autobussen in de huidige geautomatiseerde systemen mee 
te laten lopen in de automatische incasso per maand. Hierbij speelt een rol dat de opzet van het 
tariefsysteem voor autobussen relatief eenvoudig is. 
 
Artikel IX, onderdelen I en V (artikelen 19 en 35a van de Wet op de motorrijtuigenbelasting 
1994) 
 
In onderdeel I van artikel IX wordt de minimale schorsingperiode waarbij geen MRB 
verschuldigd is, ook voor autobussen gesteld op een maand. Daartoe worden autobussen 
opgenomen in artikel 19, tweede lid, onderdeel b, van de Wet MRB 1994, dat al van toepassing is 
voor vrachtauto’s. Voor de overige categorieën geldt ingevolge onderdeel a van het tweede lid van 
artikel 19 een minimale schorsingsperiode van drie maanden. Indien de schorsing binnen de 
gestelde termijn wordt beëindigd, wordt ingevolge artikel 35a, onderdeel a, van de Wet MRB 1994, 
de ter zake van de schorsing teruggeven en te weinig geheven belasting nageheven. Ingevolge 
59 
 

 
Artikel IX, onderdeel DD (artikel 83 van de Wet op de motorrijtuigenbelasting 1994) 
 
Ingevolge artikel 83 gelden tariefwijzigingen niet voor al ingegane tijdvakken. Voor nog 
niet ingegane, vooruitbetaalde tijdvakken worden tariefwijzigingen wel toegepast. Het verschil 
wordt in dergelijke gevallen teruggegeven of nageheven. Ingevolge onderdeel DD van artikel IX 
vervallen in artikel 83 van de Wet MRB 1994 de verwijzingen naar artikel 40, eerste lid, van de Wet 
MRB 1994. Nu voor autobussen geen afwijkende regeling meer geldt, kan in artikel 83, eerste lid 
en tweede lid, van de Wet MRB 1994 worden volstaan met verwijzing naar artikel 10 en 11, eerste 
lid, respectievelijk artikel 16, van de Wet MRB 1994, en kan het vijfde lid vervallen. Verder wordt in 
artikel 83, derde lid, van de Wet MRB 1994 opgenomen dat bedragen van € 10 en minder niet 
worden geheven. Deze drempel bij heffing wordt in de praktijk al toegepast, omdat bij teruggaaf 
ingevolge het huidige zesde lid van artikel 83 van de Wet MRB 1994 ook een drempel van € 10 
geldt. Tenslotte wordt de in het zesde lid opgenomen drempel bij teruggaaf overgebracht naar het 
bestaande vierde lid van artikel 83 van de Wet MRB 1994 waar de drempel betrekking op heeft. 
Het zesde lid vervalt. 
 
Artikel X 
 
Artikel X, onderdeel A (artikel 27 van de Wet op de accijns) 
 
In artikel 27, tweede lid, van de Wet op de accijns is een verlaagd accijnstarief van 
€ 221,77 per 1000 liter opgenomen voor halfzware olie en gasolie bestemd voor de voortstuwing 
van luchtvaartuigen. Het betreft met name motorbrandstof gebruikt voor de plezierluchtvaart in de 
zin van het huidige vierde lid van artikel 66, vierde lid, van de Wet op de accijns en binnenlandse 
vluchten, alsmede motorbrandstof voor het testen van niet aan een toestel verbonden motoren. 
Voor buitenlandse vluchten die niet worden aangemerkt als plezierluchtvaart, geldt ingevolge 
artikel 66 van de wet een vrijstelling. Artikel X, onderdelen D en E, van dit wetsvoorstel voorzien er 
in om de vrijstelling van accijns en de mogelijkheid tot teruggaaf van accijns opnieuw in te voeren 
voor motorbrandstoffen ten behoeve van binnenlandse vluchten die niet worden aangemerkt als 
plezierluchtvaart. De hiermee gemoeide derving aan accijns zal ongeveer € 1 mln. bedragen. Dit 
wordt grotendeels gedekt door het verlaagde accijnstarief voor halfzware olie en gasolie bestemd 
voor de voortstuwing van luchtvaartuigen af te schaffen. Hiertoe vervalt artikel 27, tweede lid, van 
de Wet op de accijns. Dit heeft tot gevolg dat voor met name de plezierluchtvaart en het testen 
van niet aan het toestel verbonden motoren voortaan het reguliere tarief van halfzware olie en 
gasolie geldt (€ 423,60 per 1000 liter, tarief 2011). Wegens het grote aantal verwijzingen in de 
regelgeving is er voor gekozen om de overige leden van artikel 27 niet te vernummeren. 
 
Artikel X, onderdeel B (artikel 27a van de Wet op de accijns) 
 
Artikel 27a van de Wet op de accijns regelt de indexatie van bepaalde accijnstarieven. Als 
gevolg van het vervallen van artikel 27, tweede lid, van de Wet op de accijns wordt artikel 27a 
aangepast. 
61 
 

 
Artikel XI 
 
Artikel XI, onderdeel A (artikel 1 van de Algemene wet inzake rijksbelastingen) 
 
Tegelijkertijd met het invoeren van hoger beroep op de BES wordt het beroep in 
belastingzaken in eerste aanleg ondergebracht bij het Gerecht in eerste aanleg van Bonaire, Sint 
Eustatius en Saba. Dit betekent dat de verwijzing in artikel 1, eerste lid, van de AWR naar het 
huidige college, de Raad van beroep voor belastingzaken, vervangen moet worden door een 
verwijzing naar het Gerecht in eerste aanleg van Bonaire, Sint Eustatius en Saba. 
 
Artikel XI, onderdeel B (artikel 10a van de Algemene wet inzake rijksbelastingen) 
 
De fiscale wetgeving kent een drietal situaties waarin de belastingplichtige, de 
inhoudingsplichtige daaronder begrepen, verplicht is aan de Belastingdienst informatie te 
verstrekken, op voorafgaand ‘verzoek’ of eigener beweging. De belangrijkste en meest 
voorkomende situatie is het doen van aangifte. De twee andere situaties – als de inspecteur bij de 
belastingplichtige specifieke informatie opvraagt en de renseigneringsverplichting – dienen ter 
aanvulling en de controle op de in de aangifte verstrekte informatie. Met uitzondering van de 
loonbelasting (de correctieberichten) is de belastingplichtige niet verplicht om mededeling te doen 
aan de Belastingdienst indien hem bekend is of wordt dat door hem eerder verstrekte informatie 
onjuist of onvolledig is. De belastingplichtige kan achterover leunen. Dit past niet bij de gedeelde 
verantwoordelijkheid die de Belastingdienst en de belastingplichtige hebben voor de 
beschikbaarheid van de voor de belastingheffing relevante informatie. Er zijn op dit moment drie 
gevallen waarin het kabinet de belastingplichtige wil verplichten open kaart richting de 
Belastingdienst te spelen, namelijk bij de ingevolge het wetsvoorstel Wet uitwerking autobrief te 
introduceren “verklaring uitsluitend zakelijk gebruik bestelauto”, in het kader van de bestrijding 
van de Edelweissroute en bij suppleties omzetbelasting. De wettelijke regeling van deze drie 
gevallen is nieuw. Daarnaast stelt het kabinet op grond van meer wettechnische redenen voor om 
de informatieverplichting ook te laten gelden voor de al bestaande “verklaring geen privé-gebruik”. 
In plaats van het treffen van een afzonderlijke regeling voor elk van deze gevallen stelt het 
kabinet voor in artikel 10a van de AWR een algemene delegatiebepaling op te nemen. Deze 
delegatiebepaling biedt de mogelijkheid om in bepaalde gevallen de belastingplichtige of 
inhoudingsplichtige te verplichten eigener beweging de inspecteur van onjuistheden of 
onvolledigheden mededeling te doen zodra hij met die onjuistheden of onvolledigheden bekend is 
of wordt. Tevens kan worden voorgeschreven wanneer en hoe de belastingplichtige deze 
mededeling moet doen. De uitwerking van de informatieverplichting vindt plaats bij algemene 
maatregel van bestuur. De hoofdlijnen van deze uitwerking voor de vier gevallen waarop het 
kabinet nu het oog heeft, worden hierna geschetst.  
Op het niet nakomen van de verplichting om actief informatie te verstrekken of het niet 
tijdig of niet op de voorgeschreven wijze verstrekken van die informatie kan een vergrijpboete 
gesteld worden. Ook op deze boete zijn de formele boetebepalingen die zijn opgenomen in 
hoofdstuk VIIIA, afdeling 2, van de AWR van toepassing.  
63 
 

voor de gevallen waarin de “verklaring geen gebruik” moet worden ingetrokken. Inhoudelijk wijzigt 
de regeling niet. 
 
Bestrijding Edelweissroute 
Artikel VII, onderdeel D, van Overige fiscale maatregelen 2011 wijzigt artikel 66 van de 
Successiewet 1956. Deze wijziging vloeit voort uit een aangenomen amendement ter bestrijding 
7
van de Edelweissroute. Enerzijds wordt de erfgenaam verplicht alsnog een juiste en volledige 
aangifte te doen zodra hij ervan kennis neemt dat de aangifte erfbelasting over een bestanddeel 
van het voorwerp van die belasting dat in het buitenland wordt gehouden of is opgekomen niet, 
onjuist of onvolledig is gedaan. Anderzijds vervalt de navorderingstermijn in deze gevallen niet. De 
wijziging treedt in werking op 1 januari 2012. Voorgesteld wordt om de verplichting alsnog een 
juiste en volledige aangifte te doen onder de algemene informatiebepaling in artikel 10a van de 
AWR te brengen. Dit deel wordt dus weer uit de wijziging van artikel 66 van de Successiewet 1956 
geschrapt. 
In lagere regelgeving zal worden vastgelegd dat de erfgenaam alsnog een juiste en 
volledige aangifte moet doen zodra hij ervan kennis neemt dat de aangifte erfbelasting over een 
bestanddeel van het voorwerp van die belasting dat in het buitenland wordt gehouden of is 
opgekomen niet, onjuist of onvolledig is gedaan. De onjuiste aangifte erfbelasting heeft ook 
gevolgen voor de aangiften inkomstenbelasting van de erfgenaam over de afgelopen (twaalf) jaren. 
Omdat het geërfde zwarte vermogen daarin ontbreekt, zullen ook deze aangiften niet juist gedaan 
zijn. Voor de correctie van de aangiften inkomstenbelasting wordt het gebruik van de Verklaring 
vrijwillige verbetering buitenlands vermogen voorgeschreven. Deze verklaring kan gedownload 
worden van de website van de Belastingdienst. Voor de erfbelasting zal een soortgelijk formulier 
ontwikkeld worden. 
Op het niet nakomen van de informatieverplichting voor de erfbelasting zal een 
vergrijpboete gesteld worden. Gelet op de situaties die het kabinet voor ogen heeft, namelijk die 
waarin de Edelweissroute wordt of is bewandeld, is namelijk niet goed denkbaar dat de erfgenaam 
‘per ongeluk’ de Belastingdienst niet informeert nadat hij van het zwarte vermogen van de erflater 
op de hoogte komt. Dat ook buitenlands vermogen betrokken moet worden in de heffing van 
inkomstenbelasting en erfbelasting mag bekend worden verondersteld. Indien de erfgenaam wel 
tijdig aan zijn informatieverplichting voldoet, geldt de inkeerregeling. Voor zover de juiste en 
volledige aangifte of de juiste en volledige inlichtingen, gegevens of aanwijzingen betrekking 
hebben op een aangifte die minder dan twee jaar geleden is of had moeten worden gedaan, wordt 
geen vergrijpboete opgelegd. Voor oudere aangiften is het voldoen aan de informatieverplichting 
een omstandigheid die aanleiding geeft tot matiging van de vergrijpboete. Vanzelfsprekend kan 
niet meer aan de informatieverplichting worden voldaan, en vindt de inkeerregeling dus geen 
toepassing, nadat de erfgenaam weet of redelijkerwijs moet vermoeden dat de inspecteur met de 
onjuistheid of onvolledigheid van de aangifte bekend is of bekend zal worden. Het voorstaande 
geldt zowel voor de correctie van de aangifte erfbelasting als van de aangifte inkomstenbelasting 
van de erfgenaam zelf. 
 
                                                
7
 Kamerstukken II 2010/11 32 505, nr. 27. 
65 
 

formulier kan de belastingplichtige voor meerdere tijdvakken aangeven of hij nog belasting moet 
betalen dan wel aanspraak maakt op een teruggaaf.  
Tot slot benadrukt het kabinet dat de informatieverplichting niet afdoet aan de aangifte- en 
betaalverplichting van de belastingplichtige. Indien de Belastingdienst lopende het kalenderjaar 
achterhaalt dat de belastingplichtige een onjuiste aangifte gedaan heeft of de verschuldigde 
belasting niet, niet tijdig of niet volledig heeft betaald, kan de Belastingdienst een 
naheffingsaanslag opleggen met een eventuele boete. 
 
Artikel XI, onderdeel C (artikel 67q van de Algemene wet inzake rijksbelastingen) 
 
Het voorgestelde artikel 67q van de AWR voorziet in een regeling om na een verzuimboete 
een vergrijpboete op te leggen voor hetzelfde feit. Daarvoor moeten nieuwe bezwaren aanwezig 
zijn. Als bezwaren kunnen worden aangemerkt verklaringen van de belastingplichtige of de 
inhoudingsplichtige of van derden en boeken, bescheiden en andere gegevensdragers of de inhoud 
daarvan. Deze bezwaren zijn nieuw indien zij bekend zijn geworden na het opleggen van de 
verzuimboete of ten tijde van het opleggen van de verzuimboete niet zijn onderzocht. Het niet 
bekend of niet onderzocht zijn, is een feitelijk gegeven. Anders dan bijvoorbeeld in het kader van 
het ambtelijk verzuim bij navordering is niet van belang of de verklaringen en stukken destijds 
redelijkerwijs bekend of onderzocht hadden kunnen zijn. Met deze regeling wordt volledig 
aangesloten bij artikel 255 van het Wetboek van Strafvordering. 
In de huidige situatie is het opleggen van een vergrijpboete na een verzuimboete niet in 
het algemeen ontoelaatbaar, maar alleen voor hetzelfde feit. Recentelijk heeft de Hoge Raad voor 
9
het strafrecht nader verduidelijkt wanneer een feit hetzelfde is. Kort gezegd is de aan te leggen 
maatstaf een combinatie van juridische elementen en feitelijke componenten. Specifiek voor het 
belastingrecht heeft de Hoge Raad geoordeeld dat de enkele omstandigheid dat een tweede boete 
wordt opgelegd in verband met belastingverplichtingen over een en hetzelfde tijdvak niet reeds de 
slotsom rechtvaardigt dat sprake is van herhaalde beboeting wegens hetzelfde feit. Dat de 
verschillende boetes worden opgelegd ter zake van overtreding van dezelfde wettelijke norm is 
evenmin doorslaggevend. Bij de beoordeling van de vraag of sprake is van herhaalde beboeting 
wegens hetzelfde feit komt het meer aan op de omschrijving van de beboetbare gedraging 
10
waarvoor de eerste boete is opgelegd. Indien een feit niet hetzelfde is, is het ne-bis-in-idem 
beginsel niet aan de orde en staat ook niets anders in de weg aan het opleggen van de tweede 
boete.  
Indien het voornemen bestaat om een vergrijpboete op te leggen moet altijd een rapport 
worden opgemaakt als bedoeld in artikel 5:48 van de Awb. Dit rapport wordt bij de uitnodiging 
voor het horen aan de overtreder toegezonden of uitgereikt (artikel 5:50 van de Awb). In het 
voorgestelde artikel 67q, derde lid, van de AWR wordt daaraan toegevoegd dat het rapport ook de 
nieuwe bezwaren vermeldt. Daarmee wordt gewaarborgd dat de overtreder vooraf met de nieuwe 
bezwaren bekend is, en zich dus vooraf tegen het bestaan van nieuwe bezwaren kan verweren. In 
het Besluit Bestuurlijke Boeten Belastingdienst (BBBB) zal daarnaast het horen vooraf en de 
beslissing om toch na een verzuimboete een vergrijpboete op te leggen voor hetzelfde feit worden 
                                                
9
 HR 1 februari 2011, LJN: BM9102. 
10
 HR 17 september 2010, 07/10043, LJN: BD3160; vgl. ook HR 26 juni 2009, nr. 42764, LJN BD0200, BNB 2010/5. 
67 
 

Artikel XII, onderdeel B (artikel 7a van de Invorderingswet 1990) 
 
Artikel 7a van de IW 1990 regelt de wijze waarop de Belastingdienst belastingteruggaven 
uitbetaalt aan de rechthebbende. Deze regeling sluit aan bij de systematiek van de Awb, waarin als 
hoofdregel wordt uitgegaan van de crediteurenvrijheid. De schuldeiser, in dit geval degene die een 
belastingteruggaaf ontvangt, mag bepalen op welke rekening hij het bedrag gestort wil hebben. Als 
de betrokkene verzuimt om een bankrekening aan te wijzen, maakt de ontvanger gebruik van een 
bij de Belastingdienst bekend zijnde bankrekening die op naam staat van de belastingschuldige. 
Voorgesteld wordt om dit systeem voor teruggaven inkomstenbelasting, omzetbelasting, 
premie voor de volksverzekeringen, inkomensafhankelijke bijdrage voor de Zorgverzekeringswet 
en toeslagen te wijzigen. Voortaan wordt uitsluitend nog uitbetaald op een rekening die op naam 
staat van de belanghebbende. Dit wordt geregeld in het nieuwe eerste lid van artikel 7a van de IW 
1990. De tweede volzin van genoemd artikel 7a, eerste lid, bepaalt dat voor alle teruggaven 
inkomstenbelasting éénzelfde bankrekeningnummer wordt gebruikt. Als de belastingschuldige 
verschillende rekeningnummers aan de Belastingdienst heeft doorgegeven, bijvoorbeeld een voor 
de voorlopige teruggaaf inkomstenbelasting en een voor teruggaven naar aanleiding van de 
definitieve aanslag inkomstenbelasting, moet hij aangeven welke gebruikt moet worden. Als hij bij 
de Belastingdienst/Toeslagen een bankrekening heeft doorgegeven waarop hij zijn toeslagen 
uitbetaald wil hebben, wordt dat automatisch het rekeningnummer voor alle 
inkomstenbelastingteruggaven en omgekeerd. 
Voor de toeslagen wordt in dit wetsvoorstel in artikel 25, eerste lid, van de Algemene wet 
inkomensafhankelijke regelingen (Awir) een soortgelijke regeling opgenomen als artikel 7a, eerste 
lid, van de IW 1990. Voor de premie voor de volksverzekeringen is geen afzonderlijke regeling 
nodig. De invordering (in dit geval uitbetaling) van deze premies verloopt overeenkomstig de 
systematiek van de invordering van inkomstenbelasting (zie artikel 60 van de Wet financiering 
sociale verzekeringen). Hetzelfde geldt voor de inkomensafhankelijke bijdrage voor de 
Zorgverzekeringswet (zie artikel 51 van de Zorgverzekeringswet). Voor de omzetbelasting geldt 
alleen de verplichting van de tenaamstelling. De tweede volzin van artikel 7a, eerste lid, van de IW 
1990 inzake het gebruik van eenzelfde bankrekeningnummer is niet van toepassing op de 
omzetbelasting. 
De wijziging van het tot derde lid te vernummeren tweede lid van artikel 7a van de IW 
1990 betreft een verwijzing. 
 
Artikel XII, onderdeel C (artikel 18 van de Invorderingswet 1990) 
 
Voorwaarde voor het effectief kunnen optreden van de fiscus bij handhavingsacties op basis 
van voertuigherkenning of automatische nummerplaatherkenning (ANPR-acties) is de bevoegdheid 
om een bestuurder te verplichten zijn voertuig tot stilstand te brengen. Op dit moment kan de 
Belastingdienst bij ANPR-acties uitsluitend iemand staande houden als sprake is van een onbetaald 
gebleven naheffingsaanslag motorrijtuigenbelasting. Bij andere onbetaalde belastingschulden staat 
de ontvanger met lege handen. Teneinde de Belastingdienst de mogelijkheid te geven om bij 
ANPR-acties volwaardig te kunnen meedoen, is het wenselijk om de wettelijke bevoegdheid tot 
staande houden uit te breiden tot alle belastingaanslagen. Dit wordt geregeld in het eerste lid van 
69 
 

van pensioen- of lijfrenteaanspraken. Het gaat om situaties waarin de heffingsgrondslag is gedaald 
ten opzichte van het moment dat de conserverende aanslag werd opgelegd (of nadien werd 
aangepast in verband met een wijziging van de heffingsbevoegdheid ten gevolge van door-
emigratie). Voorgesteld wordt om deze regeling uit te breiden met het oog op de 
vrijverkeerbepalingen van het EU-recht. Daartoe wordt in het derde lid, in het nieuwe onderdeel a, 
bepaald dat op het moment dat het verleende betalingsuitstel wordt beëindigd vanwege een 
onregelmatige afwikkeling (zoals afkoop) van de aanspraak een vergelijking wordt gemaakt met de 
belasting die zou zijn geheven ter zake van de hiervoor bedoelde omstandigheid indien de 
belastingschuldige op het moment waarop die omstandigheid zich voordeed in Nederland zou 
hebben gewoond. Als de ‘binnenlandse’ heffing lager zou uitvallen, wordt voor het verschil 
kwijtschelding verleend. 
In het derde lid, in het nieuwe onderdeel b wordt geregeld dat door de ontvanger 
kwijtschelding kan worden verleend indien de heffingsbevoegdheid ter zake van de afkoop van de 
pensioen- of lijfrenteaanspraak aan het woonland van de emigrant is toegewezen, terwijl daar bij 
het opleggen van de conserverende aanslag door de inspecteur nog geen rekening mee is 
gehouden. 
De wijziging van het vijfde lid en de invoeging van het nieuwe zesde lid betreffen 
aanpassingen die in lijn zijn met het voorgestelde derde lid, onderdeel a. Geregeld wordt dat ook 
voor een bij emigratie opgelegde conserverende aanslag ter zake van aanmerkelijkbelangaandelen 
of een kapitaalverzekering eigen woning wordt nagegaan of het bedrag waarvoor de conserverende 
aanslag wordt geïnd niet hoger is dan de verschuldigde belasting in de situatie dat iemand niet zou 
zijn geëmigreerd. 
 
Artikel XII, onderdeel F (artikel 43 van de Invorderingswet 1990) 
 
De wijziging van artikel 43 van de IW 1990 hangt samen met de in het voorgestelde artikel 
7a, eerste lid, van de IW 1990 opgenomen verplichting tot uitbetaling op een bankrekening die op 
naam van de belastingschuldige staat (zie artikel XII, onderdeel B). 
Ingeval van een fiscale eenheid voor de omzetbelasting, leidt deze 
tenaamstellingsverplichting bij uitbetaling van een vermindering of teruggaaf tot problemen. 
Immers, een fiscale eenheid voor de omzetbelasting is geen zelfstandig rechtssubject buiten de 
fiscaliteit. Een bankrekening zal dan ook niet op naam van een dergelijke fiscale eenheid staan. 
Daarom bevat artikel 43, tweede lid, van de IW 1990 een uitbetalingsvoorschrift, inhoudende dat 
aan elk van de afzonderlijke onderdelen van de fiscale eenheid bevrijdend kan worden uitbetaald. 
Dit gebeurt dan in afwijking van de verplichting van artikel 7a, eerste lid, van de IW 1990. Dit 
laatste wordt geregeld in artikel 43, tweede lid, van de IW 1990. 
 
Artikel XIII 
 
Artikel XIII, onderdeel A (artikel 8 van de Algemene wet inkomensafhankelijke regelingen) 
 
In het derde en vierde lid van artikel 8 van de Awir is thans de zogenoemde 10%-regeling 
opgenomen. Deze regeling is in de Awir opgenomen met het oog op gevallen waarin het 
71 
 

Artikel XIII, onderdelen B, D en F (artikelen 14, 20 en 37 van de Algemene wet 
inkomensafhankelijke regelingen) 
 
Indien op het moment van de toekenning van een tegemoetkoming ten name van de 
belanghebbende, zijn partner of een medebewoner over het berekeningsjaar geen 
inkomensgegeven in de basisregistratie inkomen (BRI) is opgenomen, die persoon ook niet is 
uitgenodigd tot het doen van aangifte inkomstenbelasting en van die persoon ook geen niet in 
Nederland belastbaar inkomen is of wordt vastgesteld, is er geen toetsingsinkomen van die 
persoon in de zin van de Awir. In de praktijk werd bij een definitieve toekenning dan veelal 
gerekend met een toetsingsinkomen van nihil.  
De wijziging van artikel 14 van de Awir strekt ertoe deze praktijk van het gewenste 
juridische kader te voorzien. De aanvulling werkt terug tot en met de invoering van de Awir 
(berekeningsjaar 2006 en verder) en geldt alleen voor tegemoetkomingen die op 1 januari 2012 
nog niet zijn toegekend. 
De toeslaggerechtigde kan bij de definitieve toekenning van bijvoorbeeld de 
kinderopvangtoeslag nadelige gevolgen ondervinden van het op basis van de fictiebepaling rekenen 
met een toetsingsinkomen van nihil als de inspecteur de beschikking heeft genomen dat er kort 
gezegd geen inkomen is. Daarom wordt met de wijziging van artikel 14 van de Awir tevens 
geregeld dat tegen die beschikking bezwaar en beroep kan worden ingesteld. In samenhang 
daarmee wordt in artikel 37 van de Awir geregeld dat de burger kan volstaan met één 
bezwaarschrift ook al zijn er verschillende beschikkingen in een en hetzelfde geschrift vervat en 
verschillende bestuursorganen bevoegd, te weten de Belastingdienst/Toeslagen voor de toekenning 
van de tegemoetkoming en de inspecteur voor de beschikking inzake geen inkomen. De 
automatische herziening van de toegekende tegemoetkoming als er alsnog een inkomensgegeven 
of niet in Nederland belastbaar inkomen beschikbaar komt wordt op grond van dit wetsvoorstel 
geregeld in artikel 20 van de Awir. Tot slot wordt opgemerkt dat informatie over het inkomen 
opgegeven door aanvrager zelf bij het aanvragen van de toeslag op basis van artikel 39 van de 
Awir door BT aan de inspecteur in zijn hoedanigheid van basisregistratiehouder van de BRI en 
vaststeller van het niet in Nederland belastbare inkomen zal worden verstrekt. Deze informatie kan 
voor de inspecteur als basisregistratiehouder BRI aanleiding zijn om te onderzoeken of er fiscaal 
inkomen is. Dit vloeit voort uit de zorgplicht in het kader van de BRI zoals opgenomen in artikel 
21b, derde lid, van de AWR. 
 
Artikel XIII, onderdeel C (artikel 15 van de Algemene wet inkomensafhankelijke regelingen) 
 
Op dit moment kan een aanvraag voor een tegemoetkoming worden gedaan tot 1 april van 
het jaar volgend op het berekeningsjaar waarvoor de tegemoetkoming wordt aangevraagd, tenzij 
de aanvrager, zijn partner of een medebewoner uitstel heeft voor het doen van de aangifte 
inkomstenbelasting tot na deze datum. Door de voorgestelde wijziging kunnen toeslaggerechtigden 
een aanvraag doen tot 1 september van het jaar volgend op het jaar waarop de tegemoetkoming 
betrekking heeft (het berekeningsjaar). Door aan te sluiten bij de standaarduitsteltermijn voor de 
aangifte inkomstenbelasting hoeft de Belastingdienst/Toeslagen minder te controleren of er 
daadwerkelijk uitstel van het doen van aangifte is aangevraagd. 
73 
 

boete opleggen van - afgezien van de in artikel 41, tweede lid, van de Awir bedoelde situaties - 
maximaal € 1500. Voorgesteld wordt om deze boete, in lijn met wat in de fiscaliteit gebruikelijk is 
bij een soortgelijk verzuim, te verhogen tot € 4920.  
Indien het aan opzet of grove schuld van de hiervoor bedoelde derde te wijten is, dat 
gegevens en inlichtingen niet, onjuist of onvolledig zijn verstrekt, kan de Belastingdienst/Toeslagen 
op grond van artikel 41, eerste lid, van de Awir op dit moment die derde een bestuurlijke boete 
opleggen van ten hoogste € 5000. Voorgesteld wordt om het maximum van deze boete eveneens 
te verhogen. Een boetebedrag van de vierde categorie, oftewel ten hoogste € 19.000 (cijfers 
2011), acht het kabinet passend in verhouding tot de grote financiële gevolgen die het niet, 
onvolledig of onjuist verstrekken van gegevens of inlichtingen kan veroorzaken.  
De genoemde boetebedragen zijn zoals uit het voorgaande volgt maximumbedragen. De 
hoogte van de boete in een concreet geval is afhankelijk van de individuele omstandigheden. 
Beleidsregels bij het opleggen van bestuurlijke boeten worden gegeven in het Besluit Bestuurlijke 
Boeten Belastingdienst/Toeslagen. 
 
Artikel XIII, onderdeel I (artikel 41a van de Algemene wet inkomensafhankelijke 
regelingen) 
 
Op grond van het voorgestelde artikel 41a van de Awir worden de in de artikelen 40 en 41 
van die wet genoemde boetebedragen op dezelfde wijze geïndexeerd als in artikel 67cb van de 
AWR is geregeld voor de fiscaliteit. Ook voor de Belastingdienst/Toeslagen geldt dat het om de 
complexiteit in de automatisering te beperken, beter uitvoerbaar is om de boetes eens per vijf jaar 
aan te passen. Door net als in de AWR de inflatiecorrectie toe te passen die wordt gebruikt in de 
Wet IB 2001 en de indexatie, net als voor de boeten in de AWR, voor het eerst te laten 
plaatsvinden per 1 januari 2015, blijven de genoemde bedragen voor de toeslagen en voor de 
fiscaliteit ook na toekomstige indexaties aan elkaar gelijk. 
 
Artikel XIII, onderdeel J (artikel 46 van de Algemene wet inkomensafhankelijke regelingen) 
 
De sociale zekerheid is per Europese lidstaat verschillend geregeld. De Europese Unie zorgt 
voor coördinatie van de verschillende regelingen. Vanaf 1 mei 2010 geldt een nieuwe Europese 
verordening: Verordening (EU) nr. 987/2009 van het Europees Parlement en de Raad van de 
Europese Unie van 16 september 2009 (PbEU L 284) tot vaststelling van de wijze van toepassing 
van Verordening (EU) nr. 883/2004 betreffende de coördinatie van de sociale zekerheidsstelsels 
(hierna: de verordening). Deze verordening geeft uitvoering aan de basisverordening (EU nr. 
883/2004). De bepalingen van de verordening zijn van toepassing op alle klassieke takken van 
sociale zekerheid: ziekte, moederschap, beroepsziekten, invaliditeitsuitkeringen, 
werkloosheidsuitkeringen, gezinsbijslagen, pensioenen en uitkeringen bij overlijden. Ook 
tegemoetkomingen op grond van de Wet op de Zorgtoeslag, de Wet Kinderopvang en 
kwaliteitseisen peuterspeelzalen en de Wet op het kindgebonden budget vallen onder de 
werkingssfeer van de verordening. Het is wenselijk de uitvoeringsregels die gelden voor de 
Belastingdienst/Toeslagen op grond van de Awir in overeenstemming te brengen met de regels van 
75 
 

opleverende bouwondernemer recht op aftrek van zijn voorbelasting heeft. Als zijn opdrachtgever 
een ondernemer is, kwalificeert hij ook als producent, indien hij zijn onroerende zaak (grond en het 
daarop nieuw vervaardigde gebouw) vervolgens verkoopt aan een derde; er is dan sprake van een 
ABB belaste levering door een producent. Deze heeft ter zake ook recht op aftrek van aan hem, bij 
factuur van de bouwondernemer, in rekening gebrachte ABB. 
 
Artikel XIV, onderdeel C (artikel 6.10 van de Belastingwet BES) 
 
Dit onderdeel strekt er toe een afzonderlijk verlaagd ABB tarief te introduceren voor het 
verrichten van diensten. Zoals in het algemeen deel van deze memorie is toegelicht, is de 
cumulatie van belasting in de sfeer van het verrichten van diensten onderwerp van het genoemde 
bestuurlijke overleg geweest. De ABB is een verbeterde en gemoderniseerde samenvoeging van de 
voorheen op de BES eilanden geheven omzetbelasting (OB) – op Bonaire met een tarief van 5% - 
respectievelijk belasting op bedrijfsomzetten (BBO) – op Sint Eustatius en Saba met een tarief van 
3%. Zowel de OB - nog van toepassing op Curaçao - als de BBO - nog van toepassing op Sint 
Maarten - hebben een sterk cumulatief karakter. Op Sint Maarten is recent het  BBO tarief 
opgetrokken van 3% naar 5%. In de modernere, alsmede eenvoudige, opzet van de ABB - met een 
algemeen tarief van 8% op Bonaire en 6% op de Bovenwindse eilanden - kan door de slechts 
éénmalige heffing van ABB bij invoer van goederen bij de binnenlandse verkoop daarna van die 
goederen geen cumulatie optreden. Wel ligt in de - overeenkomstig het verzoek van de 
bestuurders van de BES eilanden op de OB en BBO gebaseerde - systematiek van de ABB besloten 
dat bij het verrichten van diensten wel enige cumulatie kan optreden. Dat is in de wetsgeschiedenis 
en de parlementaire behandeling van de wet ook uitdrukkelijk aan de orde gekomen. De mate van 
die cumulatie is daarbij – net zoals voorheen onder de heffing van OB en BBO – overigens 
verschillend per dienstensector. Dit is afhankelijk van de mate waarin ter zake van een dienst aan 
te wenden (input) goederen in die dienst opgaan en is uiteraard afhankelijk van het toe te passen 
ABB tarief. Gelet op de in deze memorie beschreven huidige omstandigheden, wordt voorgesteld, 
om ter matiging van de cumulatie effecten bij het verrichten van diensten, generiek een 
afzonderlijk verlaagd ABB tarief voor diensten te introduceren. Het betreft een afzonderlijk ABB 
tarief voor Bonaire van 6% en voor Sint Eustatius en Saba van 4%; zie daarvoor onderdeel D. 
Daarbij is ook rekening gehouden met de, op grond van de verschillende fiscale 'start' 
posities gebaseerde, huidige verschillen in het toe te passen ABB tarief op enerzijds Bonaire en 
anderzijds de Bovenwindse eilanden.  Het gaat dus om een voor alle drie de eilanden gelijkelijke 
verlaging van het ABB tarief voor diensten met 2%-punt. Daarmee zijn die tarieven slechts 1%-
punt hoger dan de vroegere OB op Bonaire (5%) of de vroegere BBO op de Bovenwinden (3%, op 
St. Maarten nu zelfs 5%). Deze maatregel doet als zodanig geen afbreuk aan de beoogde 
verschuiving in de belastingmix, de doorgevoerde verlaging van de directe belastingen met enige 
verhoging van indirecte belastingen, op de BES eilanden. De maatregel vermindert ook de 
spanning in belastingdruk die in een systeem als de ABB in enige mate optreedt tussen het 
éénmalig bij invoer belasten van goederen en de heffing over de volledige vergoeding voor het 
binnenlands verrichten van diensten. 
De toepassing van dit voorgestelde verlaagde ABB tarief voor diensten, krijgt ook gevolgen 
voor de hoogte van het in de wet opgenomen afzonderlijke ABB tarief ter zake van verzekeringen. 
77 
 

 
Artikel XIV, onderdeel F (artikel 6.19a van de Belastingwet BES) 
 
In dit artikel is een aantal uitzonderingen op het ABB tarief voor Sint Eustatius en Saba 
vastgelegd. In dit onderdeel  worden een aantal wijzigingen voorgesteld in de tariefbepalingen ter 
zake van de heffing van ABB bij invoer op Sint Eustatius of Saba. Deze wijzigingen vloeien voort uit 
de eerder in deze memorie toegelichte voorstellen voor enkele wijzigingen aangaande de 
tariefstelling in de ABB. 
 
Artikel XIV, onderdeel K (artikelen 8.102a en 8.102b van de Belastingwet BES) 
 
Het Gerecht in eerste aanleg valt onder de werking van de Rijkswet Gemeenschappelijk Hof 
van Justitie en de daarop rustende bepalingen (de Rijkswet). De bepalingen van deze Rijkswet, 
bijvoorbeeld over de inrichting en taakverdeling van de Gerechten in eerste aanleg, worden ook 
van toepassing op de belastingrechter. Belastingzaken worden immers ondergebracht bij het 
Gerecht in eerste aanleg. Dit geldt ook voor het uitgangspunt in de Rijkswet dat zaken bij het 
Gerecht in eerste aanleg in enkelvoudige kamer worden behandeld en beslist (artikel 12, eerste lid, 
van de Rijkswet). De Rijkswet staat evenwel de mogelijkheid toe om bij wet een behandeling door 
een meervoudige kamer voor te schrijven. Van deze mogelijkheid wordt in het voorgestelde artikel 
8.102a van de BelBES gebruikgemaakt. Het is de verwachting dat behandeling door een 
meervoudige kamer in uitzonderingsgevallen gebeurt, bijvoorbeeld bij een zeer ingewikkelde zaak 
met een groot (geldelijk) belang. Bij een behandeling in een meervoudige kamer is artikel 13 van 
de Rijkswet van toepassing, waarin is opgenomen hoe de besluitvorming in een meervoudige 
kamer plaatsvindt. Het bepaalde omtrent deze besluitvorming is gelijk aan de besluitvorming bij de 
behandeling van een beroep zoals dat thans door de Raad van Beroep voor belastingzaken 
plaatsvindt. 
Het uitgangspunt dat belastingzaken in eerste aanleg door een enkelvoudige kamer worden 
behandeld, vereist een rechter die een grote mate van kennis heeft van het belastingrecht. Deze 
rechter zal worden aangetrokken en op vaste basis in het Caribisch deel van het Rijk werkzaam zijn 
voor het Gerecht in eerste aanleg. Ook bij het Gemeenschappelijk Hof zullen voorzieningen 
getroffen moeten worden om als hogerberoepsrechter in belastingzaken te fungeren. Omdat in 
hoger beroep het uitgangspunt is dat in meervoudige kamers wordt rechtgesproken (artikel 18, 
eerste lid, van de Rijkswet), is het goed denkbaar dat hiertoe, gelijk thans gebeurt bij de Raad van 
Beroep voor belastingzaken, tweemaal per jaar belastingrechters naar Curaçao, Aruba, Sint 
Maarten en de BES komen teneinde belastingzaken te behandelen. Van belang is nog op te merken 
dat artikel 17, vierde lid, van de Rijkswet bepaalt dat de rechters die in eerste aanleg kennis 
hebben genomen van een zaak niet deel kunnen nemen aan de behandeling voor het 
Gemeenschappelijk Hof van Justitie.  
In het belastingprocesrecht worden bij de behandeling van een zaak allerlei bevoegdheden 
en taken aan het Gerecht in eerste aanleg toebedeeld. Hiermee wordt gedoeld op de enkelvoudige 
of op de meervoudige kamer van het Gerecht in eerste aanleg die met de behandeling van de 
desbetreffende zaak is belast. In het nieuwe artikel 8.102b van de BelBES wordt geregeld dat 
bevoegdheden en taken die aan de voorzitter van de meervoudige kamer zijn toegekend, evenzo 
79 
 

toezending van de uitspraak van het Gerecht in eerste aanleg. De bepalingen over het beroep in 
eerste aanleg zijn in beginsel van overeenkomstige toepassing, met uitzondering van de 
voorgestelde artikelen 8.102a en 8.102b van de BelBES. Anders dan in eerste aanleg is in hoger 
beroep namelijk het uitgangspunt dat in meervoudige kamers wordt rechtgesproken (artikel 18, 
eerste lid, van de Rijkswet).  
Daarnaast wordt voorgesteld om het griffierecht in hoger beroep vast te stellen op 
tweemaal het bedrag van het griffierecht in eerste aanleg. Ook in Nederland is in belastingzaken 
het griffierecht in hoger beroep hoger dan in eerste aanleg. De heffing van griffierecht beoogt 
tweeërlei. In de eerste plaats mag van de belanghebbende die beroep wenst in te stellen, een 
zekere bijdrage worden verlangd in de kosten van een gerechtelijke procedure. Als zodanig dient 
de heffing mede een budgettair doel. Omdat het Hof in meervoudige kamer zit en de rechters 
vermoedelijk vanuit Nederland komen, zijn de kosten in hoger beroep hoger dan in eerste aanleg. 
In de tweede plaats draagt de verschuldigdheid van griffierecht mede bij aan de afweging of het 
instellen van beroep zinvol is. Ook dit argument telt zwaarder bij het instellen van hoger beroep en 
rechtvaardigt een hoger griffierecht. Het kabinet meent dat een griffierecht van USD 60 een 
aanvaardbaar bedrag is en de toegang tot de onafhankelijke rechter niet belemmert. 
 
Artikel XV 
 
Artikel XV, onderdeel A (artikel 2.87 van de Douane- en Accijnswet BES) 
 
Tegelijkertijd met het invoeren van hoger beroep op de BES wordt het beroep in 
belastingzaken in eerste aanleg ondergebracht bij het Gerecht in eerste aanleg. Dit betekent dat de 
verwijzing in artikel 2.87 van de Douane en Accijnswet BES naar het huidige college, de Raad van 
Beroep voor belastingzaken, vervangen moeten worden door een verwijzing naar het Gerecht in 
eerste aanleg. Het Gerecht in eerste aanleg valt onder de werking van de Rijkswet. Afdeling 2 van 
hoofdstuk VIII van de BelBES kan daarom vervallen. Ook de verwijzing naar deze afdeling in artikel 
2.87 van de Douane- en Accijnswet BES wordt aangepast. 
 
Artikel XV, onderdeel B (artikel 3.46 van de Douane- en Accijnswet BES) 
 
Ten aanzien van de toepassing van de in de Douane- en Accijnswet BES opgenomen 
vrijstellingen bij invoer, die ook van toepassing zijn bij de heffing van ABB bij invoer, wordt een 
verruiming voorgesteld van de zogenoemde reizigersvrijstelling. De aanleiding daartoe is in het 
algemeen deel van deze memorie toegelicht. Het gaat daarbij om de invoer van goederen die door 
reizigers bij aankomst op Bonaire, Sint Eustatius of op Saba in hun persoonlijke bagage worden 
meegenomen. Dit onderdeel strekt er toe de verruiming vorm te geven door de bedragen van die 
invoervrijstelling te verhogen naar USD 500 voor personen van 15 jaar en ouder en naar USD 150 
voor jongeren tot 15 jaar. 
 
  
81 
 

belastingvrije som. Dit leidt ertoe dat de bedragen van de kindertoeslag op 1 januari 2011 stijgen 
van USD 1250/USD 2500 naar USD 1284/USD 2568. 
Het bedrag van de ouderentoeslag wordt ook voor 5,9% inflatie gecorrigeerd. Daarnaast 
vindt een aanvullende verhoging met 5% plaats. Dit leidt, met terugwerkende kracht tot en met 
1 januari 2011, tot een verhoging van deze toeslag met USD 5. Daarnaast vindt per die datum, ter 
verbetering van de koopkracht van degenen die voor deze toeslag in aanmerking komen, een 
aanvullende verhoging van de ouderentoeslag plaats van USD 1000 op jaarbasis. Deze aanvullende 
verhoging leidt voor degenen die voor de toepassing van de ouderentoeslag in aanmerking komen 
tot een netto voordeel, bovenop het voordeel van circa USD 27 dat voortvloeit uit de 
inflatiecorrectie van de belastingvrije som, van USD 25 op maandbasis (USD 1000 x tarief van 
30,4% gedeeld door 12 maanden). Omdat deze verhoging alleen het laatste kwartaal in de 
loonbelasting kan worden meegenomen, bedraagt de aanvullende verhoging van de 
ouderentoeslag per 1 januari 2011 USD 250 (voor het vierde kwartaal van 2011 komt dat neer op 
USD 82,24 per maand x tarief van 30,4% = USD 25 voordeel per maand). In totaal komt de 
ouderentoeslag daardoor met ingang van 1 januari 2011 uit op USD 455. 
Per 1 januari 2012 vindt vervolgens het nog resterende deel van de inflatiecorrectie plaats, 
alsmede het nog resterende deel van de aanvullende verhoging. 
 
Artikel XVI, onderdeel B (artikel 24 van de Wet inkomstenbelasting BES) 
 
Via artikel XVI, onderdeel A, worden met terugwerkende kracht tot en met 1 januari 2011 
de bedragen van de belastingvrije som, de kindertoeslag en de ouderentoeslag gecorrigeerd voor 
de inflatie die aan het einde van het tweede kwartaal van 2011 door het CBS is gemeten in 
Caribisch Nederland. Daarbij is uitgegaan van een inflatie van 5,9%, op basis van de door het CBS 
vastgestelde inflatiecijfers voor Caribisch Nederland tot en met het tweede kwartaal van 2011. Dit 
is toegelicht bij artikel XVI, onderdeel A, van dit wetsvoorstel. Daar is ook aangegeven dat per 
1 januari 2011 slechts een kwart van de inflatiecorrectie is toegepast, omdat deze inflatiecorrectie 
in de loonbelasting alleen in het laatste kwartaal van 2011 kan worden toegepast. Het resterende 
deel van deze inflatiecorrectie wordt per 1 januari 2012 toegepast. Hetzelfde geldt voor de 
aanvullende verhoging van 5% van de belastingvrije som, de kindertoeslag en de ouderentoeslag. 
Een kwart van de verhoging wordt per 1 januari 2011 doorgevoerd, het restant wordt per 
1 januari 2012 doorgevoerd. De aan de hand van het aantal inwoners gewogen gemiddelde inflatie 
voor Caribisch Nederland tot en met het tweede kwartaal bedraagt 5,9%. In verband daarmee 
wordt in dit onderdeel per 1 januari 2012 het bedrag van de belastingvrije som, dat ingevolge 
onderdeel A per 1 januari 2011 is verhoogd van USD 9750 naar USD 10.016, verder verhoogd naar 
USD 10.813 (= USD 9750 x 1,109). De bedragen van de kindertoeslag, die per 1 januari 2011 zijn 
verhoogd van USD 1250 / USD 2500 naar USD 1284/ USD 2568, worden per 1 januari 2012 verder 
verhoogd naar USD 1386 / USD 2772 (USD 1250 x 1,109 / USD 2500 x 1,109). 
Het bedrag van de ouderentoeslag wordt ingevolge onderdeel A per 1 januari 2011 
verhoogd van USD 200 naar USD 455. USD 250 van die verhoging betreft een aanvullende 
verhoging. Per 1 januari 2012 wordt het bedrag van de ouderentoeslag verder verhoogd tot USD 
1222 (USD 200 x 1,109 plus het resterende deel van de verhoging met USD 1000). 
 
83 
 

aanmerking genomen van in beginsel USD 20.000 op jaarbasis. Afhankelijk van de individuele 
omstandigheden kan dit gebruikelijke loon op een lager of op een hoger bedrag worden 
vastgesteld. Omdat vanuit Caribisch Nederland het signaal kwam dat het gebruikelijk loon in veel 
gevallen (veel) te hoog is, omdat het daar gebruikelijk is dat veel ondernemers zonder personeel 
(zoals taxichauffeurs) hun onderneming in de vorm van een NV drijven, wordt voorgesteld het 
gebruikelijk loon te verlagen tot USD 14.000. De systematiek van de gebruikelijk loonregeling blijft 
echter ongewijzigd, zodat afhankelijk van de individuele omstandigheden het gebruikelijke loon nog 
steeds lager of hoger zal kunnen worden vastgesteld. De verlaging tot USD 14.000 heeft echter als 
voordeel dat minder belastingplichtigen bij B/CN aannemelijk hoeven te maken dat het bij hen op 
grond van deze regeling te belasten loon lager is dan het standaardbedrag. 
 
Artikel XIX 
 
Artikel XIX, onderdelen A en B (artikelen 222 en 222a van de Provinciewet) 
 
De heffing van provinciale opcenten op de motorrijtuigenbelasting is geregeld in de 
artikelen 222, 222a en 232g van de Provinciewet. Daarbij geldt ingevolge artikel 222, tweede 
lid,met ingang van 1 april 1997 een maximaal te heffen aantal opcenten van 66,4. Dit percentage 
is sindsdien ingevolge het vierde lid van artikel 222 jaarlijks bij regeling van de Minister van 
Financiën gewijzigd aan de hand van het vierjaarlijks voortschrijdend gemiddelde van de 
gerealiseerde nominale ontwikkeling van het nationaal inkomen. Inmiddels bedraagt het maximale 
aantal opcenten 119,4. Voor de periode van 1april 2012 tot 31 maart 2013 is het maximum 
11
vastgesteld op 123,0. De door provincies op dit moment geheven opcenten bedragen gemiddeld 
79,1 en variëren van 67,9 (Noord-Holland) tot 95,0 (Zuid-Holland). Daarmee blijven alle provincies 
ruim onder het geldende maximum. 
Ingevolge de in artikel XIX, onderdeel A, opgenomen wijziging van artikel 222 van de 
Provinciewet wordt het maximale aantal opcenten, opgenomen in het tweede lid van dat artikel, 
met ingang van 1 januari 2012 vastgesteld op 105. Daarbij wordt het maximale aantal opcenten 
ingevolge het vierde lid van artikel 222 met ingang van 1 januari 2013 jaarlijks aangepast aan de 
ontwikkeling van de gemiddelde prijsindexcijfers. Dit gebeurt voortaan bij ministeriele regeling van 
de Minister van Financiën conform de vergelijkbare regelingen in de fiscale wetgeving waarmee 
jaarlijkse de diverse belastingtarieven worden aangepast aan de prijsontwikkeling. Dit bevordert 
tevens de vindbaarheid van de juiste aantallen opcenten in het geconsolideerde wettenbestand op 
wetten.nl. Jaarlijks wordt het geldende maximale aantal opcenten vermenigvuldigd met de 
tabelcorrectiefactor, bedoeld in artikel 10.2 van de Wet IB 2001. De uitkomst wordt afgerond op 
één decimaal, conform de regeling in artikel 10.1 van de Wet IB 2001. Van de gelegenheid wordt 
gebruik gemaakt een redactionele verbetering aan te brengen in het derde lid. 
Ingevolge de in artikel XIX, onderdeel B, opgenomen wijziging van artikel 222a wordt de 
datum waarop de provincies de opcenten kunnen wijzigen verlegd van 1 april naar 1 januari van 
enig jaar. Met het oog op een tijdige verwerking in de geautomatiseerde systemen van de 
                                                
11
 Regeling maximum aantal provinciale opcenten motorrijtuigenbelasting 2012 van 30 juni 2011). 
85 
 

opgenomen in Overige fiscale maatregelen 2009, hun belang verloren en kunnen die onderdelen 
van Overige fiscale maatregelen 2009 derhalve vervallen. Voor verdere toelichting wordt verwezen 
naar het desbetreffende onderdeel in het algemeen deel van deze memorie.  
Daarnaast is in Overige fiscale maatregelen 2009 een bepaling opgenomen (artikel V) 
waarin de tijdelijkheid van de jaarloonuitvraag is opgenomen (artikel 39b van de Wet LB 1964). Nu 
de tijdelijke regeling wordt omgezet in een structurele invulling van de jaarloonuitvraag heeft 
artikel V zijn belang verloren en en kan ook dit onderdeel van Overige fiscale maatregelen 2009 
vervallen. 
 
Artikel XXII 
 
Artikel XXII, onderdeel A (artikel XIX van de Fiscale vereenvoudigingswet 2010) 
 
In artikel 3, tweede lid, van de Awir, zoals dat ingevolge de Fiscale vereenvoudigingswet 
2010 op een bij koninklijk besluit te bepalen tijdstip komt te luiden, zijn in aanvulling op het 
basispartnerbegrip dat is opgenomen in artikel 5a van de AWR, aanvullende partnercriteria voor de 
Awir opgenomen. Met de in het onderhavige wetsvoorstel opgenomen wijziging van artikel 3 van 
de Awir, zoals dat zal gaan luiden op een bij koninklijk besluit te bepalen tijdstip, wordt aan de 
daarin vermelde partnercriteria een nieuw criterium toegevoegd op grond waarvan ongehuwd 
samenwonenden die ingeschreven staan op hetzelfde GBA-adres eveneens als partners worden 
aangemerkt indien op dat adres tevens een minderjarig kind van ten minste één van hen beiden 
staat ingeschreven. Met deze bepaling wordt beoogd om zogenoemde samengestelde gezinnen in 
een vergelijkbare situatie te brengen als gezinnen waarvan de ouders voor de fiscaliteit en 
toeslagen wel als partner worden aangemerkt. Hiermee wordt voorkomen dat samengestelde 
gezinnen waarvan de ouders niet onder de bestaande partnercriteria vallen een voordeel kunnen 
genieten ten opzichte van gezinnen waarvan de ouders voor de fiscaliteit en toeslagen wel als 
partner worden aangemerkt. De voordelen voor deze samengestelde gezinnen bevinden zich vooral 
in de kindgerelateerde faciliteiten zoals de inkomensafhankelijke combinatiekorting en de 
kindgerelateerde toeslagen waaronder het kindgebonden budget. Dit is met name van belang bij 
kinderen tot 18 jaar. Daarom wordt via de voorwaarde van minderjarigheid van het kind een 
leeftijdsgrens van 18 jaar aangebracht. Voorts wordt om ongewenste effecten te voorkomen een 
tegenbewijsregeling opgenomen voor het geval sprake is van een (onder)huursituatie. Bij 
ministeriële regeling kunnen regels worden gesteld met betrekking tot de inhoud en vorm van de 
zakelijke huurovereenkomst. 
 
Artikel XXII, onderdeel B (artikel XX van de Fiscale vereenvoudigingswet 2010) 
 
Deze aanpassingen vloeien voort uit de ingevolge artikel XXII, onderdeel A, in artikel XIX 
van de Fiscale vereenvoudigingswet 2010 aan te brengen wijzigingen. 
 
  
87 
 

zeker gesteld dat deze vennootschap belastingplichtig blijft, samen met de door haar onmiddellijk 
of middellijk gehouden belangen. Met de terugwerkende kracht wordt tevens voorkomen dat 
Ultracentrifuge Nederland N.V. per datum van overname geconfronteerd wordt met een 
eindafrekening, waarna deze per 2012 wederom in de belastingheffing getrokken zou worden. 
In de toelichting op de wijziging van artikel 46 van de Awir is aangegeven wat de reden is 
voor de terugwerkende kracht van de in het derde lid genoemde wijziging. 
In dit wetsvoorstel is in artikel XIV voor de heffing van de ABB voorzien in onder meer de 
verwerking in de BelBES en de Douane- en Accijnswet BES van eerder bij beleidsbesluit 
vastgestelde richtlijnen. In voornoemd besluit is aangegeven dat een deel van de daarin 
opgenomen maatregelen (artikel XIV, onderdelen B en E) kunnen worden toegepast vanaf 
1 januari 2011 en een deel vanaf 1 oktober 2011 (artikel XIV, onderdelen C, D en F). De 
bepalingen inzake inwerkingtreding volgen die data. Voor wat betreft het tarief voor de levering en 
de invoer van auto’s is sprake van een systeemwijziging met voor auto’s zowel positieve als 
negatieve gevolgen. In dat verband moet worden voorzien in inwerkingtreding per 1 januari 2012. 
Voor de wijziging in de tarieven ter zake van verzekeringen, welke wijzigingen als zodanig ook 
terugwerken tot en met 1 oktober 2011, is nog een bijzondere overgangsmaatregel opgenomen 
voor verzekeringen die – kortweg gezegd – al voor die datum lopende waren. De tariefwijzigingen 
voor die lopende verzekeringen gaan  pas in bij het na 30 september 2011 vervallen van de 
premies van die verzekeringen. In het vierde lid is voorts geregeld dat artikel XVI, onderdeel A 
(verhoging van de belastingvrije som, de kindertoeslag en de ouderentoeslag) en artikel XIV, 
onderdelen A en B (introductie negatief loonbepaling voor pensioengerechtigden die vanwege 
onvolledig pensioen nog pensioenpremie moeten betalen en verlaging gebruikelijk loon) 
terugwerken tot en met 1 oktober 2011. 
De terugwerkende kracht tot en met 1 januari 2011 die ingevolge het vijfde lid aan de 
inwerkingtreding van artikel I, onderdeel I, en aan artikel V, onderdeel A, wordt verleend houdt 
verband met het feit dat het beleidsbesluit dat met deze wijziging wordt gecodificeerd alleen geldt 
voor het jaar 2010. Om de aangepaste waardering ook voor het jaar 2011 te laten gelden, is bij 
deze maatregel voorzien in terugwerkende kracht. De terugwerkende kracht van artikel XVI, 
onderdeel A, houdt verband met de vervroegde inflatiecorrectie van de bedragen van de 
belastingvrije som, de kindertoeslag en de ouderentoeslag (via de loonbelasting wordt deze 
correctie met ingang van 1 oktober 2011 geëffectueerd, via de aangifte inkomstenbelasting kan 
deze voor degenen die niet onder de loonbelasting vallen worden geëffectueerd). De 
terugwerkende kracht van artikel XVI, onderdeel C, vloeit voort uit het feit dat de 
berekeningsmethodiek van de jaarlijkse inflatiecorrectie per die datum dient te worden aangepast 
omdat het CBS geen gezamenlijk prijsindexcijfer voor Bonaire, Sint Eustatius en Saba vaststelt.  
De inwerkingtreding van artikel XIII, onderdelen G, H en I, ingevolge het zesde lid met 
ingang van 1 juli 2012 en artikel XIII, onderdeel C, ingevolge het zevende lid met ingang van 
1 januari 2013, houdt verband met de voorbereidingstijd die de Belastingdienst/Toeslagen nodig 
heeft voor het implementeren van deze maatregelen. 
De inwerkingtreding van artikel XI, onderdeel A, artikel XIV, onderdelen A, G, H, I, J, K, L, 
M en N, en artikel XV, onderdeel A, van het wetsvoorstel treden vindt plaats per koninklijk besluit. 
Aan het voorstel tot het openstellen van hoger beroep op de BES is overleg voorafgegaan met 
vertegenwoordigers van ACS en met de Raad van Beroep voor belastingzaken en het 
89 
 

