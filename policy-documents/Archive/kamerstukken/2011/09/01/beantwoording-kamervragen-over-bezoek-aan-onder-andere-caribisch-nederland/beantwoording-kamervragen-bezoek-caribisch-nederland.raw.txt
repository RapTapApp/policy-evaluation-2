 
 
> Retouradres Postbus 20011 2500 EA  Den Haag 
 
Aan de Voorzitter van de Tweede Kamer der Staten-Generaal 
DGBK 
KR 
Postbus 20018 
2500 EA  Den Haag Schedeldoekshaven 200 
2511 EZ  Den Haag 
Postbus 20011 
2500 EA  Den Haag 
www.rijksoverheid.nl 
Contactpersoon 
Jeroen van Bochove  
 T 070-4266651 
jeroen.bochove@minbzk.nl 
 
Kenmerk 
2011-2000383034 
 
Datum 1 september 2011  
Betreft Antwoord op schriftelijke vragen met kenmerk 2011D29000 
Bijlagen 
1 
 
 
 
 
Hierbij bied ik u namens het kabinet de antwoorden op de schriftelijke vragen van 
de vaste commissie Koninkrijksrelaties. Deze vragen waren gesteld naar aanleiding 
van mijn brief over het bezoek aan onder andere Caribisch Nederland (32500 IV nr. 
30). 
 
 
De vragen zijn gericht aan het voltallige kabinet en betreffen vele verschillende 
onderwerpen. Ik verzoek u toekomstige vragen over Caribisch Nederland te 
beperken tot één thema en te richten aan de verantwoordelijke bewindspersonen. 
Dit zorgt voor bespoediging van de behandeling van de vragen. 
 
Tot slot merk ik op dat deze specifieke vragen mij niet via de reguliere procedure 
hebben bereikt. Mijn departement heeft hiervan pas later kennisgenomen na 
berichtgeving in het Antilliaanse Dagblad en via de website van de Tweede Kamer. 
Ook dit heeft geleid tot tijdsverlies in de beantwoording van de vragen. 
 
De minister van Binnenlandse Zaken en Koninkrijksrelaties, 
 
 
 
 
 
J.P.H. Donner 
 
  Pagina 1 van 1 
 

Antwoord op vraag 6:  
De Inspectie van het Onderwijs heeft in oktober 2008 in opdracht van de minister van Onderwijs, 
Cultuur en Wetenschap (OCW) een onderzoek verricht naar de kwaliteit van het onderwijs op de 
BES-eilanden (Caribisch Nederland). De inspectie heeft geconstateerd dat de leerlingen op de 
scholen een aanzienlijke leerachterstand hadden, oplopend tot 2 à 3 jaar. In 2009 is het ministerie 
van OCW samen met de scholen een onderwijsverbeterprogramma gestart. De scholen zijn onder 
andere begonnen met het regelmatig toetsen van hun leerlingen. De uitkomsten van de toetsen 
laten een stijgende lijn zien. Het streven is erop gericht dat de onderwijskwaliteit van de scholen in 
Caribisch Nederland in 2016 op een naar Nederlands en Caribisch aanvaardbaar niveau is. Zie 
tevens het antwoord op vraag 34.  
Tijdens de onderwijsconferentie in maart 2011 hebben de minister van OCW en de schoolbesturen 
de ‘Onderwijsagenda voor Caribisch Nederland: samen werken aan kwaliteit’ besproken en 
vastgesteld. Zie kamerstukken: Tweede Kamer, vergaderjaar 2010–2011, 32 500 VIII, nr. 166 2; 
Eerste Kamer, vergaderjaar 2010–2011, 32 419, F onder griffienummer 148365. De afspraken die 
zijn vastgelegd in de onderwijsagenda worden door de scholen uitgewerkt in 
schoolonderwijsverbeterplannen. In deze plannen leggen de scholen vast hoe zij denken binnen vijf 
jaar op aanvaardbaar niveau te komen. Zij ontvangen hierbij ondersteuning van het ministerie van 
OCW onder meer door het ter beschikking stellen van schoolcoaches. 
 
Vraag 7. 
Hoe verklaart het kabinet de grote stijging van de inflatie op de BES eilanden en in het bijzonder 
op Sint-Eustatius? Is er hier sprake van stijgende prijzen door hogere belastingdruk of door andere 
na de transitie ingevoerde regelgeving? 
 
Zie antwoord op vraag 44. 
 
Vraag 8.  
Is het kabinet bekend met de problemen op het terrein van zorg op de eilanden? 
 
Antwoord op vraag 8: 
Ja.  
 
Vraag 9.  
Is bekend dat de zorgverzekering tot grote problemen leidt?  
 
Antwoord op vraag 9: 
Het is het kabinet bekend dat de nieuwe zorgverzekering per 1 januari 2011 tot bepaalde 
problemen heeft geleid. Deze betreffen met name medische uitzendingen, waaronder het niet meer 
verstrekken van cheques, interne sturingsproblemen vanwege overname van bestaand personeel 
en problemen omtrent spoedvervoer.  Op veel onderwerpen is de invoering van de zorgverzekering 
goed verlopen. De helikopter op Saba is thans operationeel voor nachtvluchten, er zijn afspraken 
gemaakt over vergoedingen bij medische uitzendingen, er zijn contracten gesloten met grote 
zorginstellingen in de omgeving en de privatisering van de zorginstellingen op de eilanden is 
voltooid. Er is daarnaast regulier overleg om knelpunten te inventariseren en op te lossen. 
 
Vraag 10.  
Waarom staat de helikopter, nodig voor transport van zieken van en naar Saba en Sint Eustatius, 
sinds april 2011 op Sint Maarten en vliegt deze niet? Wat gaat het kabinet doen om hierin 
verandering te brengen? 
 
Antwoord op vraag 10: 
De zorgstichtingen op Saba en Sint Eustatius hebben in 2010 een contract gesloten met het bedrijf 
National Helicopters voor medisch spoedvervoer per helikopter op Saba en Sint Eustatius, in 
aanvulling op het medisch vervoer dat al plaatsvindt met vliegtuigen. De helikopter is voornamelijk 
bedoeld voor vervoer tijdens de nachtelijke uren op Saba als daar geen vliegtuigen kunnen 
opstijgen en landen. Aangezien het voorzieningenniveau voor de helikopter op Sint Maarten beter 
is dan op Saba en Sint Eustatius, is voor plaatsing op Sint Maarten gekozen. De aanvliegtijden van 
Sint Maarten naar Saba en Sint Eustatius belopen slechts enkele tientallen minuten en leveren 
dientengevolge nauwelijks vertraging op. Deze tijd is overigens ook nodig om de patiënt te 
stabiliseren en naar het vliegveld te transporteren. 
Er zijn geen belemmeringen voor de helikopter voor dag en nachtvluchten van en naar Sint 
Eustatius. Wel geldt voor Saba dat nachtvluchten pas mogelijk waren nadat op het vliegveld 
adequate verlichting is geplaatst. De noodverlichting is thans met financiering van VWS 
aangeschaft en uitgevoerd door VWS. 

Nederlands- en Franssprekend echtpaar. Medische bezoeken aan het Franse deel van Sint Maarten 
zijn overigens niets anders dan een voortzetting van al lang bestaande praktijk en daarbij heb ik 
geen signalen ontvangen over taalproblemen. In Spaanstalig Colombia worden de inwoners van 
Caribisch Nederland grotendeels door Engels sprekende specialisten en verpleegkundigen te woord 
gestaan. In Caribisch Nederland waar zowel Papiaments, Engels, Nederlands als Spaans wordt 
gesproken, zijn taalproblemen in enige vorm echter onvermijdelijk. 
 
Vraag 16. 
Is de lijst van problemen zoals deze door het eilandsbestuur is gedefinieerd het kabinet bekend?  
 
Zie antwoord op vraag 17. 
 
Vraag 17. 
Wat gaat het kabinet per onderdeel doen om deze problemen aan te pakken en op te lossen? 
 
Antwoord op vragen 16 en 17: 
Mij is niet bekend op welke specifieke lijst wordt gedoeld of over welk specifieke eilandbestuur deze 
vragen gaan. Navraag bij de griffier van de vaste commissie Koninkrijksrelaties heeft wat dit 
betreft geen uitsluitsel geboden.  
 
Vraag 18. 
Kent het kabinet het probleem van bestuurders op Saba, St. Eustatius en Bonaire dat zij voor elk 
onderwerp contact moeten opnemen met een ander ministerie en dat zij door de bomen het bos 
niet meer zien?  
 
Zie antwoord op vraag 20. 
 
Vraag 19. 
Kent het kabinet de praktische problemen die zijn ontstaan op de kleine eilanden bij de 
implementatie van Nederlandse regels?  
 
Antwoord op vragen 1, 12 en 19: 
Tijdens het transitieproces is met de eilandbesturen van Bonaire, Sint Eustatius en Saba 
overeengekomen te komen tot een binnen Nederland aanvaardbaar voorzieningenniveau. Gezien 
de specifieke (regionale) omstandigheden en de afwijkende regelgeving is bewust niet gekozen 
voor een niveau dat gelijk is aan dat van Nederland. Dat zou een aanzuigende werking hebben en 
de concurrentiepositie van de eilanden ernstig verzwakken. In het belang van het 
ondernemingsklimaat betaalt men op de eilanden bovendien significant minder belasting dan men 
doet in het Europese deel van Nederland.  
Het kabinet streeft ernaar zichtbare verbeteringen te realiseren voor de bevolking van de eilanden. 
Dat is een proces waar enige tijd overheen gaat. Veel gaat goed, waardoor verbeteringen 
gerealiseerd zijn. Er doen zich ook problemen voor bij de implementatie, en dat heeft de 
nadrukkelijke aandacht van het kabinet.  
 
Vraag 20. 
Is het kabinet bereid voor bestuurders op Saba, St. Eustatius en Bonaire een aanspreekpunt op te 
richten voor de communicatie tussen de eilanden en de ministeries? 
 
Antwoord op vragen 18 en 20: 
Sinds 10 oktober 2010 zijn Nederlandse bewindspersonen verantwoordelijk voor hun respectieve 
beleidsterreinen in Caribisch Nederland. Waar eilandbesturen voorheen te maken hadden met 
bewindspersonen en ministeries van het voormalige land Nederlandse Antillen, hebben zij – nu zij 
onderdeel zijn van ons land – contact met Nederlandse bewindspersonen en ministeries. De 
rijksoverheid is op de eilanden ambtelijk aanwezig. Daarnaast ontvangen de eilandbesturen met 
enige regelmaat Nederlandse bewindspersonen op hun eiland. Mede gezien de grote fysieke 
afstand tot Den Haag is er op basis van de Wet openbare lichamen BES (WolBES) een 
Rijksvertegenwoordiger, de vooruitgeschoven post van de Nederlandse regering. Voor de 
eilandbestuurders is de Rijksvertegenwoordiger het eerste aanspreekpunt op bestuurlijk niveau. 
Daarnaast heb ik mij richting de eilandbesturen bereid getoond voor hen coördinerend op te 
treden, in die zin dat ik gaarne bereid ben de eilandbesturen te helpen bij het in contact komen 
met de juiste collega-bewindspersoon. Naar mijn mening zijn dit voldoende waarborgen om ervoor 
te zorgen dat eilandbestuurders in contact komen met de juiste ministers en ministeries. 
 

Antwoord op vraag 25:  
In Caribisch Nederland verschilt de kwaliteit van de aanwezige computers per school. Daar waar ze 
aanwezig zijn, zijn ze veelal sterk verouderd dan wel niet aangesloten op een netwerk. Er zijn 
scholen die per klas een aantal (twee tot vier) computers tot hun beschikking hebben, andere 
scholen geven de voorkeur aan een computerlab. Verder zijn op een aantal scholen de eerste 
stappen gezet met het gebruik van het digibord. Het gebruik van educatieve software staat nog in 
de kinderschoenen. In Caribisch Nederland is de ict-kennis van docenten nog beperkt.  
 
In 2009 zijn de scholen in het kader van het onderwijsverbeterprogramma gestart met de 
invoering van een leerlingvolgsysteem. Op dit moment is dat nog een papieren 
leerlingvolgsysteem. De komende tijd zal dit in samenwerking met het Cito worden omgezet in een 
digitaal systeem. Voorwaarde daarvoor is dat op de scholen een degelijke ict- infrastructuur 
aanwezig is.  
 
Daar waar scholen nog niet beschikken over een leerlingadministratiesysteem, wordt die op dit 
moment met subsidie van OCW aangeschaft. Het doel is dat alle scholen in Caribisch Nederland 
uiterlijk 1 oktober 2011 beschikken over een geautomatiseerd leerling-administratiesysteem. Het 
leerlingvolgsysteem zal daaraan gekoppeld moeten kunnen worden. Ook hier is de aanwezigheid 
van een degelijke ict-infrastructuur van groot belang.  
 
De beschikbaarheid van internet is momenteel een belangrijke belemmering. De scholen 
beschikken nu veelal over een door de overheid beschikbaar gestelde internetverbinding. Echter, 
deze verbinding is van een dusdanige kwaliteit en snelheid dat gebruik door meerdere mensen 
tegelijkertijd een enorme terugval in performance veroorzaakt. Om de scholen aan een betere 
internetperformance te helpen, zullen door de plaatselijke afdeling OCW van het ministerie van 
OCW in samenwerking met de lokale bestuurders afspraken worden gemaakt over verbetering van 
de internetcapaciteit. 
 
Op dit moment wordt een project uitgevoerd waarbij in september 2011 ruim 600 computers door 
het ministerie van OCW aan de scholen in Caribisch Nederland beschikbaar worden gesteld. 
Gemiddeld zijn dit 30-35 computers per school. Om de computers adequaat te laten functioneren, 
worden op dit moment de noodzakelijke stappen gezet voor het realiseren van een goed werkende 
ict-infrastructuur. 
 
Vraag 26.  
Hoeveel computers zijn er per leerling beschikbaar op de BES-eilanden? 
 
Antwoord op vraag 26:  
Op de meeste scholen zijn minimaal 10 computers aanwezig, in verschillende staat van onderhoud. 
Daar komen in september ca. 30 computers per school bij, als gevolg van de beschikbaarstelling 
van computers door het ministerie van OCW. 
Het aantal computers per leerling varieert op dit moment van 1 op 4 tot 1 op 10. 
  
Vraag 27. 
Hoe verhoudt het aantal computers per leerling op de BES-eilanden zich tot de verhouding in het 
Europese deel van Nederland? 
 
Antwoord op vraag 27:  
Voor Caribisch Nederland is het op dit moment gemiddeld 1 computer per ca. 7 leerlingen in 
primair en voortgezet ondewijs gezamenlijk en in Europees Nederland 1 computer per 5 leerlingen 
1
in het primair onderwijs en 1 computer per 4 à 5 leerlingen in het voortgezet onderwijs . 
 
Vraag 28.  
Hoe beoordeelt het kabinet de regiefunctie van het Centrum voor Jeugd en Gezin op de BES-
eilanden? Wat is de stand van zaken van de reorganisatie van het Centrum voor Jeugd en Gezin op 
de BES-eilanden? Welke knelpunten signaleert het kabinet betreffende het Centrum voor Jeugd en 
Gezin op de BES-eilanden? 
 
                                                 
1
 bron: Vier in Balans Monitor 2010, pag. 67 

 
Antwoord op vraag 32: 
Het uitgangspunt in Caribisch Nederland is, dat iedereen die komt voor hulp zo goed mogelijk 
geholpen wordt. De hulp is zeer dichtbij, zowel fysiek als qua tijd, omdat de lijnen kort zijn en men 
samen kijkt wie wat kan bijdragen aan een oplossing. Met deze werkwijze wordt een fenomeen als 
wachttijden en wachtlijsten buiten de deur gehouden. Hierbij is het de uitdaging bij de verdere 
ontwikkeling van de hulpverlening in Caribisch Nederland een praktische werkwijze te blijven 
hanteren en veel gebruik te blijven maken van de inzet van het gezin en zijn sociale omgeving.  
 
Vraag 33.  
Welke verschillen bestaan er tussen de stand van de jeugdzorg op Bonaire, Sint Eustatius en Saba? 
 
Antwoord op vraag 33: 
Op Saba en Sint Eustatius zijn de Centra voor Jeugd en Gezin kleinschalige integrale voorzieningen 
voor opvoedingsondersteuning en jeugdzorg. Op deze eilanden is alleen pleegzorg een 
mogelijkheid voor uithuisplaatsing. Op Bonaire is meer differentiatie in de jeugdzorg: er is 
ambulante zorg, en een ‘logeerhuis’ voor jongens en meisjes met zes bedden en twee 
crisisplekken, en er is een tehuis waar tienermeiden (met en zonder baby) enige tijd kunnen 
verblijven. Vanwege de kleinschaligheid wordt meer integraal samengewerkt.  
Verder volgen de jeugdzorgmedewerkers op de verschillende eilanden veelal dezelfde trainingen, is 
er regelmatig onderling contact en de medewerkers zijn ook via hetzelfde computersysteem met 
elkaar verbonden. 
 
Vraag 34. 
Wat moet worden verstaan onder Nederlandse en Caribische maatstaven in de zin: “in de 
onderwijsagenda wordt in de tweede alinea gesproken over het bereiken in 2016 van een naar 
Nederlandse en Caribische maatstaven aanvaardbare niveau”? 
 
Antwoord op vraag 34:  
Het streven is erop gericht dat de onderwijskwaliteit van de scholen in Caribisch Nederland in 2016 
op een vergelijkbaar niveau is als de kwaliteit van de scholen in Europees Nederland. Echter er 
moet rekening worden gehouden met de bijzondere context van de eilanden. Die context wordt 
niet alleen bepaald door het verschil in taal, cultuur en geschiedenis, ook van de eilanden 
onderling, maar ook door de grote geografische afstand van Europees Nederland. Zonder af te 
willen doen aan de te realiseren kwaliteitsmaatstaven, zal met deze verschillen rekening moeten 
worden gehouden.  
 
Vraag 35. 
Is het kabinet voldoende bekend met de omvang van de leer- en gedragsproblemen op de 
eilanden? 
 
Antwoord op vraag 35:  
Op dit moment is de omvang van de leer- en gedragsproblemen nog niet voldoende bekend. Op elk 
eiland is per 1 augustus 2011 een expertisecentrum onderwijszorg (EOZ) operationeel. Het EOZ zal 
samen met de scholen en experts in kaart brengen hoeveel leerlingen onderwijszorg nodig hebben 
en wat de aard van deze zorg is. 
 
Vraag 36.  
Is de zorgsituatie voldoende onderzocht op de eilanden? 
 
Antwoord op vraag 36: 
Vanuit de rapporten die op basis van analyses voor en tijdens de transitie zijn opgesteld over de 
situatie op de drie eilanden, was voldoende bekend om een goede start te kunnen maken met het 
op niveau brengen van de zorg en de jeugdhulpverlening. Eveneens worden er parallel aan de 
uitvoering, bepaalde onderzoeken gedaan. VWS heeft met de eilanden afgesproken dat er de 
komende tijd ondersteuning komt voor de verdere uitbouw van voorzieningen publieke gezondheid. 
Het meer systematisch doen van gezondheidsonderzoeken zal hierbij ook aan de orde komen.  
 
Vraag 37.  
Kent het kabinet het document dat de delegatie van Sint Eustatius heeft vastgesteld? Wat is de 
opvatting daarover? 
 

tijd vergen. Voor wat betreft het vraagstuk van het voorzieningenniveau in vergelijking tot het 
Europese deel van Nederland, verwijs ik u naar het antwoord op vraag 19. 
 
Vraag 43.  
Wordt de Kamer geïnformeerd over de verbetering van de praktische uitvoering van de wetgeving 
inzake de zorgverzekering? 
 
Antwoord op vraag 43: 
Ja. Bij de parlementaire behandeling van het wetgevingscomplex inzake de transitie van de 
eilanden van Caribisch Nederland, is verzocht het parlement te informeren over de werking van het 
besluit in de praktijk. Daartoe is in het Besluit zorgverzekering BES een bepaling opgenomen 
(artikel 31) op grond waarvan de minister van VWS binnen twee jaar na inwerkingtreding van het 
besluit (dat wil zeggen vóór 1 januari 2013) een verslag over de werking van het besluit in de 
praktijk aan de Staten-Generaal zendt. 
 
Vraag 44. 
Hoe gaat het nu verder met het verbeteren van het nieuwe fiscale systeem op de BES eilanden? 
 
Antwoord op vragen 2, 3, 7 en 44: 
De vraag of de belastingdruk na de overgang van directe naar indirecte belastingen in sommige 
economische sectoren is gestegen en, zo dat het geval is, in welke sectoren en in welke mate dat 
het geval is, kan op dit moment nog niet worden beantwoord. Hetzelfde geldt voor de vraag of, en 
zo ja in welke mate, de belastingdruk na de overgang van directe naar indirecte belastingen bij 
inwoners van de BES eilanden is gestegen. 
 
De Kamer constateert terecht dat het nieuwe belastingstelsel, dat met ingang van 1 januari 2011 
van toepassing is in Caribisch Nederland, ten opzichte van het oude Nederlands-Antilliaanse 
belastingstelsel een hogere druk van indirecte belastingen kent en een lagere druk van directe 
belastingen. Per saldo wordt evenwel geen hogere belastingopbrengst nagestreefd. Het is dus op 
macrobasis niet de bedoeling dat Caribisch Nederland als gevolg van de invoering van het nieuwe 
belastingstelsel meer belasting moet gaan betalen dan voorheen het geval was. Daarmee is niet 
gezegd dat de invoering van het nieuwe belastingstelsel ook voor alle belastingplichtigen op 
microniveau of voor alle sectoren neutraal zou uitpakken. Op dit moment bestaat nog onvoldoende 
inzicht in de effecten van het nieuwe belastingstelsel om te kunnen beoordelen hoe dat tot nu toe 
voor de verschillende sectoren heeft uitgepakt. Mede in verband daarmee wordt een 
interdepartementaal onderzoek opgestart door de departementen van BZK, EL&I, Financiën, SZW 
en VWS met – kort samengevat – als doel de economische situatie op Bonaire, Sint Eustatius en 
Saba (beter) in kaart te brengen. In dat kader zal onder andere worden gekeken naar de 
ontwikkeling van de prijzen en de oorzaken die aan de prijsstijgingen ten grondslag liggen, de 
ontwikkeling van de koopkracht en de aspecten die daarbij een rol spelen (niet alleen fiscaal, ook 
de invloed van de premieheffing en wijzigingen in loon- en uitkeringsniveau’s zal daarbij worden 
meegenomen), en naar de ontwikkeling van de belastingdruk en -opbrengsten. Ook zal meer 
inzicht moeten ontstaan in de oorsprong van de handelsstromen naar Saba en Sint Eustatius 
enerzijds en naar die van Bonaire anderzijds. Volledigheidshalve merk ik tot slot nog op dat de 
hogere indirecte belastingen in het nieuwe belastingstelsel kunnen hebben bijgedragen aan de 
relatief hoge inflatie in Caribisch Nederland, maar dat aan die hoge inflatie ook andere factoren ten 
grondslag zullen liggen, zoals de stijgende prijzen op de wereldmarkt voor voedsel en olie en 
andere grondstoffen, de dollarisatie en andere marges door handelaren en winkeliers.  
 
Naar aanleiding van de vraag van de commissie hoe het nu verder gaat met het verbeteren van het 
fiscale stelsel op de BES eilanden merk ik op dat vooruitlopend op de resultaten van het hiervoor 
genoemde interdepartementale onderzoek in het op Prinsjesdag aan de Staten-Generaal aan te 
bieden wetsvoorstel Overige fiscale maatregelen 2012 diverse maatregelen zullen worden 
opgenomen om het fiscale stelsel voor Caribisch Nederland aan te passen. Over dit onderwerp zal 
staatssecretaris Weekers op donderdag 8 september een Algemeen Overleg hebben met de vaste 
commissie voor Financiën.  
 
Vraag 45. 
Hoe moet de alinea met betrekking tot de bijzondere context van de eilanden precies worden 
begrepen? 
 
Antwoord op vraag 45: 
Zoals u weet kunnen voor Caribisch Nederland regels worden gesteld en andere specifieke 
maatregelen worden getroffen met het oog op de economische en sociale omstandigheden, de 

