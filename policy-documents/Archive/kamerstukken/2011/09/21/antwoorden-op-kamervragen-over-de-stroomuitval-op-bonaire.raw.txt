 
 
 
> Retouradres Postbus 20101 2500 EC Den Haag 
 
Directoraat-generaal voor 
De Voorzitter van de Tweede Kamer 
Energie, Telecom en 
Mededinging 
der Staten-Generaal 
Directie Energiemarkt 
Binnenhof 4 
Bezoekadres 
2513 AA  ’s-GRAVENHAGE 
Bezuidenhoutseweg 30 
2594 AV Den Haag 
Postadres 
Postbus 20101 
2500 EC Den Haag 
Factuuradres 
Postbus 16180 
2500 BD Den Haag 
 
Overheidsidentificatienr 
00000001003214369000 
Datum 20 september 2011 
T 070 379 8911 (algemeen) 
 
www.rijksoverheid.nl/eleni 
Betreft Beantwoording vragen over de stroomuitval op Bonaire: conflict 
 
Ecopower - WEB 
  
Ons kenmerk 
 
ETM/EM / 11133906 
 
Uw kenmerk 
Geachte voorzitter, 
2011Z16473 
 
 
Hierbij zend ik u, mede namens de minister van Binnenlandse Zaken en 
Koninkrijksrelaties, de antwoorden op de vragen die zijn gesteld door de leden 
Bosman en Leegte (beiden VVD) over stroomuitval op Bonaire. De vragen werden 
ons toegestuurd op 24 augustus jl. onder nummer 2011Z16473.  
 
1  
Bent u bekend met de berichten ‘Bonaire urenlang zonder stroom’ en ‘Bonaire 
zonder stroom’?  
 
Antwoord 
Ja. 
 
2  
Kunt u aangeven hoe het mogelijk is dat de betalingsachterstand van het 
distributiebedrijf WEB aan de energieproducent Ecopower zo groot is geworden 
dat de stroomvoorziening op Bonaire niet langer gegarandeerd is? Hoe rijmt deze 
situatie met de leveringsplicht van WEB? 
 
Antwoord  
De betrokken partijen zijn al snel na de start van Ecopower in augustus vorig jaar 
met elkaar in conflict gekomen over de manier waarop kosten van 
elektriciteitsproductie doorberekend kunnen worden op basis van de Power 
Purchasing Agreement (PPA). Dit verschil van interpretatie is de reden dat WEB de 
rekeningen van Ecopower voor geleverde elektriciteit niet volledig en met 
vertraging betaalt. Ecopower stelt hierdoor voortdurend in liquiditeitsproblemen te 
verkeren waardoor de (tijdige) aanschaf van brandstof voor de dieselgeneratoren 
regelmatig in gevaar komt. Partijen zijn er niet in geslaagd het conflict binnen een 
redelijke termijn tot een oplossing te brengen. Noch hebben ze tussenkomst van 
arbiter of rechter ingeroepen. 
 
Het staken van de levering als gevolg van het conflict verdraagt zich niet met de 
leveringsplicht. 
 Pagina 1 van 3 
 
 

 
 
Directoraat-generaal voor 
 
Energie, Telecom en 
Mededinging 
 
 
Directie Energiemarkt 
 
  
Ons kenmerk 
 
 
ETM/EM / 11133906 
 
Antwoord  
De gezaghebber heeft een verantwoordelijkheid voor het handhaven van de 
openbare orde en heeft met het oog daarop ingegrepen op basis van artikel 178 
van de Wet openbare lichamen Bonaire, Sint Eustatius en Saba. De betaling van 
de rekening van Ecopower door de overheids-NV WEB is privaatrechtelijk geregeld 
in de PPA. 
Op grond van de Wet Elektriciteitsconcessies BES zijn de Bestuurscolleges van 
Bonaire, Saba en Sint Eustatius bevoegd om een concessie te verlenen voor de 
productie van elektriciteit. De Rijksoverheid heeft derhalve geen directe 
verantwoordelijkheid voor de opwekking van energie in Caribisch Nederland. 
 
6 
Is een investering op Bonaire, zoals een investering in Ecopower, een risico voor 
investeerders door het gebrekkig betalen van rekeningen? Lopen Bonaire en 
mogelijk ook Saba en Sint Eustatius het risico dat vanwege het slechte 
betalingsgedrag er geen of minder investeringen meer worden gedaan?  
 
Antwoord  
Het gaat hier voorshands om een individueel geval en het lijkt onwaarschijnlijk dat 
dit geschil van invloed zal zijn op andere investeringsbeslissingen in Bonaire, Saba 
of Sint Eustatius.  
 
7 
Deelt u de mening dat de stroomvoorziening in heel Nederland, dus inclusief de 
BES-eilanden, ten alle tijden gegarandeerd moet zijn? Zo ja, bent u bereid om 
erop toe te zien dat de stroomvoorziening op Bonaire in de toekomst 
gegarandeerd is? Zo nee, waarom niet? 
 
Antwoord  
Ja, de elektriciteitsvoorziening is van vitaal belang voor de gemeenschap op 
Bonaire. Deze dient dan ook te zijn verzekerd, net zoals dat in heel Nederland het 
geval is. Verder is van belang dat, gegeven de schaal en het insulaire karakter 
van het eiland, verstoringen minder goed zijn op te vangen dan in Europa. Het 
lokale bestuur heeft een primaire verantwoordelijkheid voor de 
stroomvoorziening. Naast het eerder genoemde initiatief inzake bemiddeling 
tussen beide partijen, zal ik bezien of nadere regulering bij kan dragen aan een 
zekere, betaalbare en duurzame elektriciteitsvoorziening. 
 
 
 
 
 
 
(w.g.) drs. M.J.M. Verhagen 
Minister van Economische Zaken, Landbouw en Innovatie 
 
 
 Pagina 3 van 3 
 

