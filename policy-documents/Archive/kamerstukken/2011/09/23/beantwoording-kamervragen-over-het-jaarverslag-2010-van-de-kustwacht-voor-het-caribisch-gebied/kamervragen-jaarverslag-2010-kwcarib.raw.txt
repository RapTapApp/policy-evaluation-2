 
 
 
 
Retouradres Postbus 20701 2500 ES Den Haag 
 
De Voorzitter van de Tweede Kamer Ministerie van Defensie 
 
der Staten-Generaal 
Plein 4 
MPC 58 B 
Plein 2 
Postbus 20701 
2511 CR Den Haag 
2500 ES Den Haag 
www.defensie.nl 
 
 
 
 
 
 
 
Onze referentie 
BS/2011030166 
Datum 23 september 2011 Bij beantwoording datum, 
onze referentie en betreft 
Betreft Antwoorden op vragen over het Jaarverslag 2010 van de Kustwacht 
vermelden. 
voor het Caribisch gebied. 
 
 
Hierbij bied ik u de antwoorden aan op de vragen van de vaste commissie voor 
Defensie van 16 september jl. over het Jaarverslag 2010 van de Kustwacht voor 
het Koninkrijk der Nederlanden in het Caribisch gebied (32500-X-
109/2011D43897). 
 
 
 
DE MINISTER VAN DEFENSIE 
 
drs. J.S.J. Hillen 
 
 
 Pagina 1 van 6 
 
 

 
 
 
De eerdere weigeringen hadden directe gevolgen voor de vliegduur, zoals voor  
 
vluchten van en naar Sint Maarten, omdat moest worden omgevlogen. Ook waren er 
 
gevolgen voor de opbouw van het beeld op zee, onder andere ten behoeve van 
antidrugsoperaties. De weigeringen hebben niet tot onveilige situaties geleid.  
 
 
 Vraag 4 
Kunt u uitgebreid uiteenzetten waarom de uitvoering en afronding van de 
langdurige (Europese) aanbesteding- en investeringstrajecten vertraging 
hebben opgelopen? 
 
De planning en de uitvoering van investeringstrajecten kunnen uiteenlopen doordat 
het proces van behoeftestelling tot verwerving (juridisch) complex is, er veel interne 
partijen bij betrokken zijn en de mogelijkheid bestaat rechtsmiddelen aan te wenden 
bij de gunning. Thans wordt per project bezien op welke wijze deze vertraging zo veel 
mogelijk kan worden beperkt.  
  
Vraag 5 
Kunt u nader aangeven of de uitbreiding van het walradarsysteem naar de 
Bovenwindse eilanden om zodoende bij te dragen aan de bestrijding van 
illegale immigratie en drugs, financieel haalbaar is? Zal Nederland financieel 
bijdragen aan een dergelijk systeem? Zo ja, met hoeveel geld?  
   
De haalbaarheid van een walradarsysteem voor de Bovenwindse eilanden is, ook in 
financiële zin, nog onderwerp van overleg tussen de landen. Daarbij moet onder meer 
worden beoordeeld of de operationele meerwaarde van het systeem opweegt tegen de 
kosten. 
  
Vraag 7 
Hoe is de jaarlijkse oefening Open Eyes met Venezuela verlopen?  
 
De jaarlijkse Open Eyes oefening met Venezuela is naar tevredenheid verlopen. De 
oefening is in 2010 georganiseerd door Venezuela vanuit Punto Fijo en richtte zich  
vooral op Search-and-Rescue aspecten. De Kustwacht heeft deelgenomen met de 
cutter Jaguar, een DASH-8 patrouillevliegtuig en de AS355 helikopter. 
 
 Vraag 8 
Hoe komt het dat in 2010 zoveel minder drugs in beslag is genomen dan het 
jaar ervoor, terwijl het walradarsysteem goed functioneert, de bevoegdheden 
van de Kustwacht zijn verruimd en de samenwerking met andere landen is 
verbeterd op basis van het verdrag van San José? Is de informatievoorziening 
van de Kustwacht wel adequaat? 
 
In 2010 heeft de Kustwacht minder drugs onderschept dan in voorgaande jaren. De 
Kustwacht heeft echter wel een actie geïnitieerd en gecoördineerd waarbij door de 
Koninklijke Marine 1483 kg drugs is onderschept. Dit illustreert niet alleen de nauwe 
samenwerking met partners maar ook het feit dat de Kustwacht slechts een onderdeel 
is van een rechtshandhavingketen, aangestuurd door de Openbaar Ministeries van de 
landen. De ervaring leert dat smokkelaars hun routes verleggen als de weerstand 
toeneemt. De drugsstroom naar de landen in het Caribisch deel van het Koninkrijk (en 
vervolgens naar Europa) is de laatste jaren gestaag afgenomen. De gezamenlijke 
inspanningen van de Kustwacht en haar ketenpartners lijken daar een rol bij te spelen. 
  
 
 Pagina 3 van 6 
 
 

 
 
 
van de Kustwacht?  
 
 
 
De Kustwacht opereert in nauwe samenwerking met nationale en internationale 
partners. De drugsvangst door de Hr. Ms. Van Speijk is geïnitieerd en gecoördineerd 
 
door de Kustwacht. Op het moment van de drugsvangst door de Hr. Ms. Van Speijk 
voer deze echter in internationaal taakgroepverband, onder Amerikaans commando. 
  
Vraag 14 
In hoeverre zijn er momenteel nog steeds technische problemen met de Lynx 
waardoor de inzetbaarheid onder druk is komen te staan?  
 
De technische problemen zijn een gevolg van de veroudering van de Lynx, reden 
waarom de Lynx helikopter wordt uitgefaseerd en vervangen door de NH-90 
helikopter. In de overgangsperiode kan de inzetbaarheid van een helikopter ten 
behoeve van de kustwacht onder druk komen te staan. 
  
Vraag 15 
Kunt u nader ingaan op het integriteitvoorval in 2010? Hoeveel geld is er door 
een kustwachtmedewerker gebruikt voor privé doeleinden en op welke wijze 
is betrokkene bestraft? 
 
De betrokken burgerambtenaar heeft 1.500 Antilliaanse guldens mee naar huis 
genomen om op korte termijn een aantal rekeningen te kunnen betalen. Voordat het 
geld kon worden uitgegeven, is het voorval ontdekt en heeft betrokkene het gehele 
bedrag teruggegeven. Op basis van de uitslag van een intern onderzoek is betrokkene 
disciplinair gestraft en overgeplaatst. 
  
Vraag 16 
Waarom wordt de norm Jaarplan voor het opleidingsrendement, de personele 
gereedheid en de personele bezettingsgraad van 80% niet verhoogd, mede 
gezien de goede prestaties van de Kustwacht in 2010? 
 
Omdat de effecten van de ontmanteling van de Nederlandse Antillen op de personele 
gereedheid van de Kustwacht nog niet geheel te overzien zijn, is dezelfde 
bezettingsgraad als in 2009 gehanteerd. Deze is tot stand gekomen na vergelijking 
van bezettingsgraden, zoals gehanteerd door ketenpartners in het gebied.  
  
Vraag 17 
Wat gebeurt er met de niet uitgegeven gelden van de begroting 2010 
(3.336.000 euro)?  
 
Deze middelen vloeien terug naar de Rijksbegroting. 
  
Vraag 18 
Zijn er landen met betalingsachterstanden voor wat betreft hun aandeel in de 
financiering van de kosten van de Kustwacht? Zo ja, welke landen zijn dit en 
om welke bedragen gaat het? 
  
Curaçao en Aruba hebben aan hun betalingsverplichting voldaan. Momenteel heeft 
alleen Sint Maarten een betalingsachterstand in het aandeel van de financiering van de 
kosten van de Kustwacht voor 2010. Het gaat om een bedrag van € 128.842. Sint 
Maarten heeft toegezegd zijn aandeel op korte termijn te voldoen.  
 
 Pagina 5 van 6 
 
 

