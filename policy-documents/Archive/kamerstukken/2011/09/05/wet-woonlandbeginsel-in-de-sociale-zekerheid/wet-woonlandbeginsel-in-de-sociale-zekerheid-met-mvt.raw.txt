 
 
 
 
 
 
 
 
 
 
 
Voorstel van wet  
tot wijziging van enkele socialezekerheidswetten in verband met aanpassing van de hoogte van de 
uitkering aan het woonland (Wet woonlandbeginsel in de sociale zekerheid)  
 
Allen die deze zullen zien of horen lezen, saluut! doen te weten: 
 
Alzo Wij in overweging genomen hebben, dat het wenselijk is, gelet op het karakter van de 
kinderbijslag, het kindgebonden budget, de nabestaandenuitkeringen en de vervolguitkering van de 
WGA-uitkering, te regelen dat deze worden aangepast aan het kostenniveau van een land waar een 
kind of de uitkeringsgerechtigde woont; 
Zo is het dat Wij, de Afdeling advisering van de Raad van State gehoord, en met gemeen overleg 
der Staten-Generaal, hebben goedgevonden en verstaan, gelijk Wij goedvinden en verstaan bij 
deze: 
 
 
Artikel I Algemene Kinderbijslagwet 
 
De Algemene Kinderbijslagwet wordt als volgt gewijzigd. 
 
A 
 
Artikel 12 wordt als volgt gewijzigd: 
 
1. Onder vernummering van het tweede lid tot derde lid wordt een lid ingevoegd, luidende: 
2. Het basiskinderbijslagbedrag bedraagt voor een kind dat woont buiten Nederland, een van de 
andere lidstaten van de Europese Unie, een andere staat die partij is bij de Overeenkomst 
betreffende de Europese Economische Ruimte en Zwitserland, een bij ministeriële regeling 
vastgesteld percentage van het bedrag, genoemd in het eerste lid. Het percentage wordt zo bepaald 
dat het een weergave is van de verhouding tussen het kostenniveau van het land waar het kind 
woonachtig is en dat van Nederland. Het percentage bedraagt maximaal 100.  
 
2. In het derde lid (nieuw) wordt “in het eerste lid” vervangen door: op grond van het eerste en 
tweede lid. 
 
B 
 
Artikel 13 wordt als volgt gewijzigd: 
 
1. In het eerste lid wordt “De bedragen, genoemd in artikel 12, worden” vervangen door: Het 
bedrag, genoemd in artikel 12, eerste lid, wordt. 
 
2. In het tweede lid wordt “De bedragen, genoemd in artikel 12, worden” vervangen door “Het 
bedrag, genoemd in artikel 12, eerste lid, wordt” en wordt “worden deze bedragen” vervangen door: 
wordt dit bedrag. 
 
3. Het derde lid komt te luiden: 
3. Het overeenkomstig het tweede lid herziene bedrag treedt in de plaats van het bedrag, genoemd 
in artikel 12, eerste lid. 
 
4. In het vierde lid wordt “kunnen de bedragen, genoemd in artikel 12” vervangen door “kan het 
bedrag, genoemd in artikel 12, eerste lid” en wordt “De ingevolge de vorige volzin verhoogde 
bedragen treden in de plaats van de bedragen, genoemd in artikel 12.” vervangen door: Het 
 

 
Europese Economische Ruimte en Zwitserland, een bij ministeriële regeling vastgesteld percentage 
van het op grond van het eerste en tweede lid vastgestelde bedrag. Het percentage wordt zo 
bepaald dat het een weergave is van de verhouding tussen het kostenniveau van het land waar het 
kind woonachtig is en dat van Nederland. Het percentage bedraagt maximaal 100.  
 
E 
 
In artikel 29a wordt, onder vernummering van het achtste tot negende lid, een lid ingevoegd, 
luidende: 
8. De tegemoetkoming bedraagt indien de nabestaande, de halfwees ten behoeve van wie de 
tegemoetkoming wordt ontvangen of de wees woont buiten Nederland, een van de andere lidstaten 
van de Europese Unie, een andere staat die partij is bij de Overeenkomst betreffende de Europese 
Economische Ruimte en Zwitserland, een bij ministeriële regeling vastgesteld percentage van het op 
grond van het eerste tot en met zevende lid vastgestelde bedrag. Het percentage wordt zo bepaald 
dat het een weergave is van de verhouding tussen het kostenniveau van het land waar de 
nabestaande, de halfwees of wees woonachtig is en dat van Nederland. Het percentage bedraagt 
maximaal 100.  
 
F 
 
In artikel 32, eerste lid, wordt “artikel 17, tweede of derde lid” vervangen door: artikel 17, tweede, 
derde of vierde lid. 
 
G 
 
Aan artikel 67 wordt een lid toegevoegd, luidende: 
12. De nabestaandenuitkering en de halfwezenuitkering bedragen voor de nabestaande een bij 
ministeriële regeling vastgesteld percentage van het op grond van het eerste tot en met het elfde lid 
vastgestelde bedrag indien de nabestaande respectievelijk de halfwees woont buiten Nederland, een 
van de andere lidstaten van de Europese Unie, een andere staat die partij is bij de Overeenkomst 
betreffende de Europese Economische Ruimte en Zwitserland,. Het percentage wordt zo bepaald dat 
het een weergave is van de verhouding tussen het kostenniveau van het land waar de nabestaande 
respectievelijk de hafwees woonachtig is en dat van Nederland. Het percentage bedraagt maximaal 
100.  
 
 
Artikel III Wet op het kindgebonden budget 
 
De Wet op het kindgebonden budget wordt als volgt gewijzigd:  
 
A 
 
Artikel 1, eerste lid, onderdeel a, komt te luiden: 
 
a. Onze minister: Onze Minister van Sociale Zaken en Werkgelegenheid; 
 
B 
 
Aan artikel 2 worden twee leden toegevoegd, luidende: 
10. Indien de ouder:  
a. aanspraak heeft op kindgebonden budget voor een kind, en  
b. voor dat kind voor de toepassing van de Algemene Kinderbijslagwet een ander land dan  
Nederland, een van de andere lidstaten van de Europese Unie, een andere staat die partij is bij de 
Overeenkomst betreffende de Europese Economische Ruimte en Zwitserland als woonland in 
aanmerking wordt genomen,  
bedraagt het kindgebonden budget een bij ministeriële regeling vastgesteld percentage van de in 
het tweede lid, onderdeel a, vierde, vijfde en zesde lid bedoelde bedragen. Het percentage wordt zo 
bepaald dat het een weergave is van de verhouding tussen het kostenniveau van het land dat als 
woonland in aanmerking wordt genomen en dat van Nederland. Het percentage bedraagt maximaal 
100.  
11. Indien de ouder:  
3 
  

 
 
Artikel VI Citeertitel 
 
Deze wet wordt aangehaald als: Wet woonlandbeginsel in de sociale zekerheid. 
 
 
Lasten en bevelen dat deze in het Staatsblad zal worden geplaatst en dat alle ministeries, 
autoriteiten, colleges en ambtenaren wie zulks aangaat, aan de nauwkeurige uitvoering de hand 
zullen houden. 
 
 
 
 
 
 
 
De Minister van Sociale Zaken  
en Werkgelegenheid, 
 
 
 
 
H.G.J. Kamp 
 
5 
  

 
uitkeringsgerechtigde woont dan wel degene met betrekking tot wie de uitkering wordt ontvangen. De vaststelling 
van de hoogte geschiedt met behulp van economische kerncijfers zoals de koopkrachtpariteit (Purchasing Power 
Parity, afgekort: PPP). De PPP tussen twee landen geeft aan wat de wisselkoers tussen twee valuta’s is zodanig dat 
het mogelijk is om met een bepaald bedrag dezelfde producten en diensten te kopen in beide landen. Als een 
product in Nederland 1 euro kost en in Japan ditzelfde product 50 Yen kost dan is de PPP (euro/yen) gelijk aan 
1/50 = 0.02. Als de PPP vergeleken wordt met de “echte” of nominale wisselkoers, dan kan het kostenniveau 
tussen twee landen worden bepaald. Als de wisselkoers (euro/yen) bijvoorbeeld 0.01 is, dan krijgt men voor elke 
euro honderd yen en daarvoor krijgt men in Japan twee producten in plaats van één in Nederland. Het 
kostenniveau in Nederland is dan twee keer zo hoog.  
Het gaat om een internationaal algemeen geaccepteerde indicator, die periodiek door onder andere de Wereldbank 
en de Organisatie voor Economische Samenwerking en Ontwikkeling (OESO) gepubliceerd wordt. De gegevens van 
de Wereldbank omvatten een groot aantal landen inclusief de OESO-landen.  
 
Aan de hand van de PPP kan zo een percentage worden vastgesteld wat het kostenniveau aangeeft van een 
bepaald land ten opzichte van het kostenniveau in Nederland. Naar de mening van de regering is het 
kostenniveau, zoals weergegeven door de koopkrachtpariteit, de beste en meest objectieve parameter voor een 
vergelijking van de kosten van levensonderhoud in diverse landen.  
 
De bij ministeriële regeling vast te stellen percentages zullen in principe jaarlijks worden herzien. Aangezien de 
regering voor de vaststelling van de percentages echter afhankelijk is van cijfers van derden is dit principe niet 
wettelijk vastgelegd. 
 
De hoogte van de uitkeringen blijft gebaseerd op het Nederlandse kostenniveau. Daarom kan de te exporteren 
uitkering nooit dit niveau overstijgen. Het percentage kan dus maximaal 100 zijn. Hierdoor blijft de hoogte van de 
uitkering voor betrokkenen in landen waar het kostenniveau boven dat van Nederland ligt volledig gelijk aan het 
huidige niveau. 
 
Sinds 2000 exporteert Nederland alleen nog bepaalde uitkeringen als met het desbetreffende land in een verdrag 
handhavingsafspraken zijn gemaakt. De export van uitkeringen ziet daarom in beginsel op een beperkt aantal 
landen. Voor de meeste landen waar Nederland een verdrag mee heeft afgesloten is de PPP beschikbaar en is het 
derhalve eenvoudig om het kostenniveau van dat land vast te stellen.  
3
Voor een aantal bijzondere categorieën werkenden, die werkzaamheden verrichten in het algemeen belang in het 
buitenland, is het toegestaan ook naar niet-verdragslanden uitkeringen te exporteren. Hierbij gaat het bijvoorbeeld 
om Nederlandse diplomaten werkzaam op een ambassade in het buitenland, ontwikkelingswerkers en personen die 
werkzaamheden verrichten voor een volkenrechtelijke organisatie in het buitenland. Ook vindt export van Anw-
uitkeringen op grond van artikel 68 Anw plaats naar niet-verdragslanden op grond van de Pardonregeling Wet 
4
beperking export . Het gaat hier om mensen die vóór 1 januari 2000 een Anw-uitkering hadden en op  
31 december 2005 nog steeds met uitkering in dat niet-verdragsland woonden. Deze groep is beperkt en neemt in 
de tijd af.  
Hoewel het dus om geringe aantallen betrokkenen gaat, kan export ook plaatsvinden naar landen waarvan de PPP 
niet bekend is. Voor deze landen zal het kostenniveau worden afgeleid van andere economische kerncijfers dan het 
PPP. Te denken valt aan het Bruto Binnenlands Product (BBP) per hoofd van de bevolking.  
 
3. Internationaalrechtelijke aspecten 
Nederland exporteert sinds 2000 alleen nog bepaalde uitkeringen als met het desbetreffende land in een verdrag 
handhavingafspraken zijn gemaakt. Daarbij moet er onderscheid worden gemaakt tussen de landen die tot de EU 
behoren en landen buiten de EU waarmee Nederland bilaterale verdragen heeft afgesloten. 
  
Binnen de EU is het vrije verkeer van werknemers één van de pijlers waarop de interne Europese markt rust. Op 
het terrein van de sociale zekerheid brengt dit met zich mee dat iemand die gebruik maakt van zijn recht op vrij 
verkeer geen nadelen in zijn sociale zekerheidspositie mag ondervinden. Hiertoe zijn verordeningen opgesteld die 
de socialezekerheidsstelsels van landen binnen de EU coördineren. Wat betreft kinderbijslag schrijft artikel 67 van 
Verordening (EG) nr.883/2004 (PbEU, L 166) zelfs uitdrukkelijk voor dat een persoon die volgens de Nederlandse 
wetgeving recht heeft op een gezinsbijslag, dat recht ook heeft voor gezinsleden die in een andere lidstaat wonen, 
alsof deze in eerstbedoelde lidstaat woonden. Dat betekent dat deze persoon, als zijn kinderen in een andere EU-
                                                
3
 Zie Besluit afwijkende regels beperking export uitkeringen. 
4
 Wet van de Minister van Sociale zaken en werkgelegenheid van 7 december 2006, houdende wijziging van enkele 
socialeverzekeringswetten betreffende de definitieve vaststelling van de uitkeringspositie van uitkeringsgerechtigden woonachtig 
in het buitenland (Stb. 697). 
7 
  

 
daartoe een verplichting bestaat. Het arrest Akdas heeft daarom voor de invoering van het woonlandbeginsel geen 
consequenties.  
 
Gelijke behandeling 
De verplichting tot gelijke behandeling, waaraan Nederland is gebonden op grond van bilaterale en multilaterale 
verdragen, zoals het Internationaal Verdrag inzake Burgerlijke en Politieke rechten (BUPO) en het Europees 
Verdrag inzake de rechten van de mens (EVRM), houdt niet alleen in dat gelijke gevallen gelijk moeten worden 
behandeld, maar ook dat ongelijke gevallen ongelijk mogen dan wel moeten worden behandeld, rekening houdend 
met en rechtdoend aan de relevante verschillen.  
 
5
Het Europese Hof voor de Rechten van de Mens heeft geoordeeld dat personen die niet in een bepaalde staat 
wonen zich niet in een gelijke positie bevinden als personen die daar wel wonen, met name niet als het gaat om de 
toepassing van sociale zekerheidsregelingen die voorzien in een uitkering op het sociaal minimum. Omdat de 
woonplaats van een persoon een kwestie is van eigen keuze, is het Hof bovendien van oordeel dat iemand niet 
dezelfde mate van bescherming tegen ongelijke behandeling op grond van woonplaats behoeft als tegen ongelijke 
behandeling op gronden als geslacht of ras.  
Naar de mening van de regering is er geen sprake van (ongerechtvaardigde) ongelijke behandeling als de hoogte 
van een uitkering, die is gebaseerd op het niveau van het sociaal minimum en de kosten van levensonderhoud, 
voor betrokkenen buiten Nederland wordt gebaseerd op het kostenniveau in het land waarin de betrokkene woont.  
 
Normverdragen 
In een aantal verdragen, zoals de Europese Code inzake sociale zekerheid en de ILO-verdragen nrs. 102, 121 en 
6
128 , zijn minimumnormen voor de hoogte van de uitkering opgenomen. Deze normverdragen bevatten geen 
exportverplichting. Het wordt aan de verdragsstaten overgelaten om te beslissen of een uitkering wordt 
geëxporteerd naar het buitenland. Als een staat ervoor kiest om uitkeringen te exporteren, mogen uitkeringen 
waarop recht bestaat op grond van de nationale wetgeving geheel of gedeeltelijk worden geschorst, zolang de 
belanghebbende zich niet op het grondgebied van de desbetreffende staat bevindt. Dit betekent dat deze 
verdragen er niet toe verplichten aan belanghebbenden in het buitenland dezelfde uitkeringen te verstrekken als 
aan belanghebbenden op het eigen grondgebied. 
De regering is derhalve van mening dat deze normverdragen invoering van het woonlandbeginsel zoals in dit 
wetsvoorstel voorzien evenmin in de weg staan.  
 
Ongestoord genot van eigendomsrechten  
Artikel 1 van Protocol nr. 1 bij het EVRM schrijft voor dat iedere natuurlijke of rechtspersoon recht heeft op het 
ongestoorde genot van zijn eigendom. Het eigendomsrecht is echter niet absoluut. De overheid heeft het recht om 
wetten toe te passen en wetten te wijzigen, indien dit noodzakelijk is in het algemeen belang.  
Het Europese Hof voor de Rechten van de Mens heeft bepaald dat ook uit de wet voortvloeiende uitkeringsrechten 
onder het begrip eigendom in de zin van dit artikel vallen. Uit de jurisprudentie die ziet op uitkeringen die lopen op 
het moment dat een wet wordt aangepast, blijkt dat de overheid een ruime beoordelingsvrijheid heeft bij het 
bepalen of een maatregel in het algemeen belang is. Wel moet het algemeen belang goed worden afgewogen 
tegen de benodigde bescherming van individuele rechten. Er moet sprake zijn van evenredigheid tussen de 
getroffen maatregel en het nagestreefde doel. Dit houdt ook in dat een maatregel niet een kleine groep 
belanghebbenden onevenredig zwaarder mag treffen dan anderen. Een depriverende maatregel in het algemeen 
belang zonder enige vorm van compensatie voor de betrokkenen, zal alleen in bijzondere gevallen als een 
7
gerechtvaardigde inbreuk op het eigendomsrecht worden geacht. 
 
De regering is van mening dat met het onderhavige wetsvoorstel een gerechtvaardigde ingreep wordt gedaan op 
de uitkeringsrechten. Door invoering van het woonlandbeginsel wordt bereikt dat de hoogte van een uitkering 
wordt afgestemd op het kostenniveau van het land waar de belanghebbende woont. Op die manier wordt het doel 
van een uitkering ten aanzien van belanghebbende in het buitenland op dezelfde manier nagestreefd als ten 
aanzien van belanghebbenden in Nederland.  
                                                
5
 Arresten Carson tegen het Verenigd Koninkrijk d.d. 4-11-2008 en 16-3-2010, nr. 42184/05  
 
6
 ILO-verdrag nr. 102 Minimumnormen van sociale zekerheid (Trb. 1953, 69), ILO-verdrag nr. 121 De Prestaties bij 
arbeidsongevallen en beroepsziekten (Trb. 1966, 137 en Trb. 1982, 48) en ILO-verdrag nr. 128 Uitkeringen bij invaliditeit en 
ouderdom en aan nagelaten betrekkingen (Trb. 1968, 131). 
7
 Arresten Stec e.a. d.d. 12-4-2006, nrs. 65731/01 en 65900/01 en Asmundsson d.d. 12-20-2004, nr. 60669/00, en de 
beschikking Goudswaard, d.d. 22-9-2005, nr. 75255/01. 
 
 
9 
  

 
respectievelijk het kindgebonden budget slechts worden uitbetaald voor zover deze uitkeringen, na toepassing van 
het woonlandbeginsel, deze tegemoetkomingen overtreffen. Daartoe zal aanpassing van de lagere regelgeving 
plaatsvinden.  
 
5. Algemene nabestaandenwet 
De Anw voorziet onder andere in uitkeringen voor nabestaanden van personen die in Nederland verzekerd zijn. 
Deze uitkeringen hebben het karakter van een inkomstenvoorziening op minimumniveau en zijn gekoppeld aan het 
wettelijk minimumloon. In landen waar het kostenniveau lager is dan in Nederland, kan de uitkering uit de pas 
gaan lopen. De regering acht dit niet wenselijk. Om dit te voorkomen wordt de hoogte van de Anw-uitkeringen 
(nabestaanden- halfwezen- en wezenuitkering, inclusief vakantie-uitkering) aangepast aan het lokale kostenniveau 
door toepassing van het woonlandbeginsel.  
 
Recht op een Anw-nabestaandenuitkering hebben achterblijvende partners die een kind verzorgen dat jonger is 
dan 18 jaar, arbeidsongeschikt zijn, of geboren zijn voor 1950. De hoogte van de nabestaandenuitkering is gelijk 
aan 70% van het wettelijk minimumloon. De nabestaandenuitkering kent een inkomenstoets. Om de 
arbeidsparticipatie niet te ontmoedigen is hierbij sprake van een vrijlating van inkomen uit arbeid van 50% van het 
wettelijk minimumloon plus éénderde van het meerdere. Het woonlandbeginsel zal ook op deze vrijlating van 
toepassing zijn. De vrijlating is immers gekoppeld aan het sociaal minimum. Zo wordt voorkomen dat de vrijlating 
onevenredig hoog zou worden ten opzichte van de hoogte van de uitkering.   
 
De ouders of verzorgers van een halfwees of halfwezen hebben recht op een Anw-halfwezenuitkering van 20% van 
het wettelijk minimumloon. Deze uitkering heeft het karakter van een minimumuitkering en is bedoeld voor het 
levensonderhoud van het kind of kinderen van de overledene. De regering acht het wenselijk de hoogte van de 
halfwezenuitkering aan te passen aan het kostenniveau van het land waar het kind woont. Bij toepassing van het 
woonlandbeginsel op de halfwezenuitkering is daarom de woonplaats van de halfwees bepalend.  
Indien recht op halfwezenuitkering bestaat ten behoeve van meerdere kinderen en deze kinderen in verschillende 
landen wonen, is het woonland met het hoogste kostenniveau bepalend voor toepassing van het woonlandbeginsel.  
 
Wezen komen in aanmerking voor een wezenuitkering, waarvan de hoogte, afhankelijk van de leeftijd, varieert van 
32% tot 64% van het wettelijk minimumloon. De hoogte van de uitkering zal worden aangepast aan het 
kostenniveau van het land waar de wees woont.  
 
Personen met een Anw-uitkering hebben in aanvulling op de uitkering recht op een maandelijkse financiële 
tegemoetkoming. Het woonlandbeginsel zal ook op deze tegemoetkoming van toepassing zijn. De Anw-
tegemoetkoming is ingevoerd om koopkrachtverlies dat sommige nabestaanden als gevolg van invoering van de 
Zorgverzekeringswet ondervonden te compenseren. Ook nabestaanden in het buitenland konden hiermee te 
maken krijgen. In de Zorgverzekeringswet heeft inmiddels premiedifferentiatie plaatsgevonden naar de hoogte van 
de zorgkosten in het woonland. Het is daarom niet meer nodig het koopkrachtverlies op het Nederlandse niveau te 
compenseren.  
 
6. Wet WIA 
De regering wil het woonlandbeginsel introduceren in de Wet WIA bij het bepalen van de hoogte van de WGA-
vervolguitkering buiten de EU. De reden hiervoor is dat de WGA-vervolguitkering een uitkering is die georiënteerd 
is op het sociaal minimum. Hiermee wordt onder meer beoogd, een stimulans te bieden tot arbeidsparticipatie.  
 
De WGA-vervolguitkering wordt toegekend als de verzekerde, die een arbeidsongeschiktheidspercentage heeft 
tussen de 35 en 80, de maximumduur van de WGA-loongerelateerde uitkering heeft bereikt. De WGA-
vervolguitkering is een percentage van het wettelijk minimumloon of van het maandloon als dat lager was dan het 
minimumloon. De oriëntatie op het sociaal minimum blijkt uit de wijze waarop de hoogte van de uitkering wordt 
bepaald. Daartoe wordt het percentage dat het midden van de arbeidsongeschiktheidsklasse waarin de verzekerde 
is ingedeeld vormt, vermenigvuldigd met 70% van het wettelijk minimumloon. De regering acht het 
gerechtvaardigd een koppeling aan te brengen met het kostenniveau en daarmee met de kosten van het bestaan 
in het woonland.  
 
Met deze oriëntatie op het sociaal minimum wordt tevens beoogd een stimulans te bieden tot arbeidsparticipatie. 
Deze stimulans komt tot uiting in de vergelijking tussen de relatief lage WGA-vervolguitkering en de relatief hogere 
WGA-loonaanvullingsuitkering. Als men voldoet aan de zogenaamde inkomenseis, inhoudende dat betrokkene met 
arbeid tenminste 50% van zijn resterende verdiencapaciteit benut, komt men in aanmerking voor de aanzienlijk 
hogere (loongerelateerde) loonaanvullingsuitkering. Verdient betrokkene minder dan deze 50%, dan bestaat er 
recht op de WGA-vervolguitkering. Het verschil in uitkeringshoogte stimuleert betrokkene om zoveel als mogelijk 
de resterende verdiencapaciteit te benutten. Echter als de WGA-vervolguitkering wordt geëxporteerd naar een land 
11 
  

 
onderwijs buiten Nederland volgt. Een wetsvoorstel voor de registratie van vrijstellingen op grond van de 
Leerplichtwet is in voorbereiding.  
Daarnaast krijgt de uitvoering bij aanvaarding van het wetsvoorstel huisbezoeken (Kamerstukken, 31 929) een 
instrument in handen om door middel van een aanbod tot huisbezoek de woonsituatie van de belanghebbende of 
het kind makkelijker te controleren.  
9
Uitkeringsgerechtigden dienen op grond van de informatieplicht die in de verschillende wetten is opgenomen zelf 
alle feiten en omstandigheden te melden aan de uitvoerende instantie die van belang zijn voor de vaststelling van 
de hoogte van de uitkering. Als het woonlandbeginsel wordt ingevoerd, vallen derhalve gegevens met betrekking 
tot het woonland van de uitkeringsgerechtigde en/of zijn kind(eren) derhalve ook onder deze 
informatieverplichting. 
 
Inwerkingtreding  
De regering streeft ernaar de gewijzigde wetgeving rond 1 januari 2012 te publiceren en voor alle in het 
wetsvoorstel genoemde wetten op 1 juli 2012 in werking te laten treden, met uitzondering van de Wet op het 
kindgebonden budget. De wijzigingen in de WKB zullen om uitvoeringstechnische redenen (met name de door de 
Belastingdienst/Toeslagen gehanteerde jaarsystematiek) met ingang van 1 januari 2013 in werking treden. Op het 
moment dat het wijzigingsvoorstel door het parlement is aangenomen, zal hier publicitair aandacht aan worden 
besteed. De uitvoeringsorganen zullen direct na publicatie van de wet hun klanten hierover informeren via de 
geëigende communicatiekanalen. Op deze manier wordt alle betrokkenen een periode van minimaal een half jaar 
gegeven waarin maatregelen kunnen worden getroffen om de eventuele toekomstige verlaging van de uitkering of 
de tegemoetkoming op te vangen. 
 
8. Financiële gevolgen 
Het woonlandbeginsel wordt toegepast op de AKW, WKB, WGA-vervolguitkering en de Anw. Het woonlandbeginsel 
wordt vastgesteld op basis van de koopkrachtpariteiten zoals deze periodiek worden vastgesteld door de 
Wereldbank (zie hiervoor paragraaf 2). Binnen de EU zal het woonlandbeginsel niet worden toegepast. 
 
 Budgettaire gevolgen 
 
 
 
Toelichting: de uitvoeringskosten zijn afgerond op hele miljoenen; de exacte omvang daarvan wordt nader 
toegelicht in deze paragraaf. 
 
De besparing op de uitkeringslasten AKW blijft stabiel, maar schommelt door afrondingsverschillen in de tabel. De 
uitkeringslasten Anw nemen af, omdat de instroom afneemt. Personen die vóór 1950 zijn geboren kunnen onder 
voorwaarden instromen in de Anw, vanaf 2015 zijn zij 65 jaar oud en ontvangt deze groep AOW. 
 
Achtergrond 
Om een beeld te geven van de omvang van de export is onderstaande tabel opgenomen. 
Uitkering Aantallen export w.v. buiten EU Export w.v. buiten EU Jaar 
uitkeringslasten 
AKW 49.700 14.200 € 49 mln € 14 mln Ultimo 2009 
Anw 7.700 2.600 € 68 mln € 36 mln Ultimo 2009 
Anw-tg 7.700 2.600 € 2 mln € 1 mln Ultimo 2009 
WKB 12.300 1.700 € 13 mln € 1 mln 2010 
WGA verwaarloosbaar 
 
 
                                                
9
 Deze plicht is opgenomen in artikel 35 Anw, artikel 15 AKW, artikel 27 Wet WIA en voor wat de WKB betreft is deze plicht 
opgenomen in artikel 17 van de Algemene wet inkomensafhankelijke regelingen (AWIR). 
13 
  

 
Het UWV acht het wetsvoorstel uitvoerbaar en handhaafbaar. Wel zien het UWV en de SVB een risico in relatie tot 
het verdragsrecht. Verder merkt het UWV op dat toepassing van de woonlandfactor in bepaalde niet-EU landen 
gecompenseerd wordt door de toeslag die op verdragsrechtelijke gronden het inkomen alsnog aanvult als het 
13
gezinsinkomen onder het toetsbedrag ligt. Het UWV en de SVB gaan uit van de vooronderstelling dat met de 
introductie van het woonlandbeginsel een verboden wooneis in het kader van het verdragenrecht wordt gesteld. 
Het woonland is echter niet bepalend voor het recht op een uitkering of een tegemoetkoming, maar is een factor in 
de berekening van de hoogte van de uitkering of een tegemoetkoming. Na invoering van het woonlandbeginsel 
vloeit uit de Nederlandse wetgeving voort hoe hoog een uitkering is en die uitkering wordt geëxporteerd.   
Naar aanleiding van de hiervoor genoemde suggestie van het UWV is besloten het woonlandbeginsel ook toe te 
passen op de toeslag op grond van de TW die de WGA-vervolguitkering aanvult.    
De LOM-samenwerkingsverbanden hebben fundamentele bezwaren tegen invoering van het woonlandbeginsel in 
de sociale zekerheid. Zij achten het voorstel juridisch onhoudbaar en vinden dat het tot indirecte discriminatie zou 
leiden. De regering stelt zich op het standpunt dat hiervan geen sprake is. Het woonlandbeginsel maakt geen 
onderscheid naar nationaliteit en toepassing ervan leidt er niet toe dat een bepaalde groep ongunstiger wordt 
behandeld dan een andere; hooguit wordt een onbedoelde bevoordeling ongedaan gemaakt. 
                                                
13
 Brief van 31 maart 2011 met kenmerk SBK/82644/AB/EvH 
15 
  

 
 
Onderdeel B 
In het nieuwe tiende lid van artikel 2 van de WKB wordt met betrekking tot de situatie dat de ouder recht heeft op 
kindgebonden budget voor één kind geregeld dat de hoogte van het kindgebonden budget, zoals dat is berekend 
op grond van artikel 2, tweede lid, onderdeel a, en - indien van toepassing – het vierde, vijfde of zesde lid, wordt 
vermenigvuldigd met een bij ministeriële regeling vastgesteld percentage dat is bepaald door het kostenniveau van 
het land waar het kind woont. Evenals voor de kinderbijslag wordt dit berekend aan de hand van een percentage 
dat de verhouding tot het Nederlandse kostenniveau weergeeft. 
In het elfde lid wordt de situatie geregeld dat de ouder recht heeft op kindgebonden budget voor meer dan een 
kind en een of meer van die kinderen in het buitenland woont. Het kindgebonden budget bedraagt in dat geval een 
volgens bij ministeriële regeling te stellen regels vastgesteld bedrag. Dat bedrag is gebaseerd op de verhouding 
tussen het kostenniveau van het land waar het desbetreffende kind woont of de desbetreffende kinderen wonen en 
dat van Nederland. 
 
Artikel IV Wet werk en inkomen naar arbeidsvermogen 
 
Onderdelen A, B en C 
In het nieuwe tweede lid van artikel 62 van de Wet WIA wordt geregeld dat de hoogte van de WGA-
vervolguitkering van de uitkeringsgerechtigde die in het buitenland woont wordt bepaald door het kostenniveau 
van dat land. Het percentage dat de verhouding tot het Nederlandse kostenniveau weergeeft kan niet boven de 
honderd komen. De percentages worden bij ministeriële regeling vastgesteld voor de verschillende landen. In het 
nieuwe derde lid van artikel 62 van de Wet WIA wordt geregeld dat de op grond van het nieuwe tweede lid 
aangepaste uitkering niet alsnog tot het in Nederland geldende sociaal minimum wordt aangevuld op grond van de 
TW. De bedragen die in de TW worden genoemd worden vastgesteld op het percentage dat voor het 
desbetreffende land bij ministeriële regeling is vastgesteld en ook het minimumloon wordt, voor zover het de 
toepassing van de TW betreft, aan het kostenniveau van dat land aangepast.  
De artikelen 13, derde lid, en 83, tweede lid, van de Wet WIA worden technisch aangepast in verband met de 
vernummering van artikel 62, derde lid, tot artikel 62, vierde lid. 
 
Artikel V Inwerkingtreding 
 
De regering beoogt het wetsvoorstel voor de AKW, Anw en de WGA-vervolguitkering op 1 juli 2012 in werking te 
laten treden. De wijzigingen in de WKB zullen om uitvoeringstechnische redenen met ingang van 1 januari 2013 in 
werking kunnen treden.  
 
De Minister van Sociale Zaken  
en Werkgelegenheid, 
 
 
 
 
H.G.J. Kamp 
 
 
 
17 
  

