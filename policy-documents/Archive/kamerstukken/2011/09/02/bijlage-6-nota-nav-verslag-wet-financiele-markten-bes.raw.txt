 
32 784 Regels met betrekking tot de financiële markten in de openbare lichamen 
Bonaire, Sint Eustatius en Saba en het toezicht op die markten (Wet 
financiële markten BES) 
 
 
 
NOTA NAAR AANLEIDING VAN HET VERSLAG 
 
 
 
 
Algemeen 
 
De regering is de vaste commissie voor Financiën erkentelijk voor de aandacht 
die zij aan het onderhavige wetsvoorstel heeft geschonken en voor de door haar 
daarover gestelde vragen. Deze vragen worden hierna beantwoord, in de volgorde 
van het door de commissie uitgebrachte verslag.  
 
Inleiding 
 
De leden van de PvdA-fractie maken enkele opmerkingen over de omvang en 
complexiteit van het wetsvoorstel en wijzen daarbij op de aanpassingen en ver-
duidelijkingen die nog na de advisering door de Raad van State in het wetsvoor-
stel en de memorie van toelichting zijn aangebracht. Op zich is dat voorstelbaar, 
aldus deze leden, maar zij achten het in dat licht des te belangrijker dat bij de 
totstandkoming van het wetsvoorstel ruim gebruik is gemaakt van adviezen en 
commentaren van betrokken derden. 
 
 De regering onderschrijft de wenselijkheid om terdege rekening te houden met 
de inbreng van marktpartijen, toezichthouders en andere instanties, zeker nu het 
hier gaat om een financiële markt met geheel eigen kenmerken en bijzonderhe-
den. Het wetsvoorstel en de memorie van toelichting zijn mede aangepast en ver-
duidelijkt omdat op onderdelen nog reacties zijn ontvangen nadat de stukken al 
aan de Afdeling advisering van de Raad van State waren toegezonden. 
 
De leden van de CDA-fractie vinden het verstandig dat er een Wet financiële 
markten komt voor de BES-eilanden die tevens het eindmodel vormt. Zij bena-
drukken dat het nog niet eenvoudig zal zijn de complexe wetgeving op het terrein 
van de financiële markten op de BES-eilanden in te voeren, ook al zal slechts een 
deel worden overgenomen en geïmplementeerd. Zij vragen de regering aan te 
geven hoe zij hier tegenaan kijkt. Op welke wijze is de reikwijdte van de wet nu 
precies bepaald? 
 
 Het is precies om de reden die de leden van de CDA-fractie noemen dat de rege-
ring ervoor heeft gekozen voor de regulering van de financiële markten in de 
openbare lichamen Bonaire, Sint Eustatius en Saba een afzonderlijk wetsvoorstel 
in te dienen. Dat zorgt ervoor dat de voorschriften niet onnodig complex zijn en 
zijn afgestemd op de lokale markt. De regering heeft steeds voor ogen gehouden 
dat de regelgeving, met name voor zover het gaat om nieuwe of aangescherpte 
voorschriften, voor de betrokken marktpartijen uitvoerbaar moet zijn, zodat zij 
aan de eisen van het toezicht kunnen (blijven) voldoen. De reikwijdte van de wet 
is eveneens afgestemd op de eisen die in de gegeven marktomgeving aan goed en 
effectief toezicht kunnen worden gesteld. In het vervolg van deze nota zal dit na-
der worden geïllustreerd. 
1 
 

 
aangevoerd dat ondernemingen klachten toch wel serieus nemen omdat ze repu-
tatieschade willen voorkomen, aldus deze leden. Is het niet zo, vragen zij, dat 
ondernemingen altijd reputatieschade willen voorkomen? En trekt de regering 
daaruit de conclusie dat financiële dienstverleners klachten dus altijd serieus ne-
men? Heeft de regering onderzocht of dat in de praktijk het geval is? De leden van 
de SP-fractie vragen een reactie van de regering.  
 
 In het wetsvoorstel is de mogelijkheid opengelaten om voor te schrijven dat 
financiële ondernemingen aangesloten dienen te zijn bij een stelsel van kredietre-
gistratie respectievelijk een erkende geschilleninstantie. De regering zou het toe-
juichen als er ook op de BES-eilanden een stelsel van kredietregistratie en een 
geschilleninstantie zouden komen en is ook bereid de totstandkoming ervan te 
bevorderen, maar ziet het niet als haar taak daartoe zelf initiatief te nemen. In 
dat verband zij opgemerkt dat het BKR en het Kifid stichtingen zijn die zijn geïniti-
eerd en opgericht door de financiële sector. Beide stichtingen worden bekostigd 
door de financiële sector, en niet door de overheid. De overheid heeft over beide 
geen directe zeggenschap. Wel kan de minister van Financiën voorwaarden stellen 
aan een dergelijk instituut alvorens dit aan te wijzen respectievelijk te erkennen.  
Zoals toegelicht in de memorie van toelichting vormen de hoge kosten een be-
lemmering om een stelsel van kredietregistratie respectievelijk een geschillenin-
stantie op te richten. Aansluiting bij bestaande instellingen in Nederland behoeft in 
beginsel niet te worden uitgesloten, maar daarvoor is in elk geval de medewerking 
van die instanties zelf vereist. Naast het kostenaspect zijn aan deze route nog 
andere haken en ogen verbonden, die bijvoorbeeld te maken hebben met eisen 
van vertrouwelijkheid en beveiliging van dataverkeer met de BES-eilanden. Voor 
wat betreft een stelsel van kredietregistratie is ook de bescherming van persoons-
gegevens een complicerende factor, te meer doordat die gegevens tussen ver-
schillende jurisdicties moeten worden uitgewisseld. Voorts zou een stelsel dat zich 
beperkt tot de BES-eilanden, of eventueel heel Nederland, als tekortkoming heb-
ben dat in de praktijk juist behoefte zal bestaan om informatie uit te wisselen met 
kredietaanbieders die werkzaam zijn vanuit Curaçao en Sint Maarten. Ook om 
laatstgenoemde redenen is aansluiting bij het BKR geen vanzelfsprekende variant. 
Het wetsvoorstel voorziet reeds in een verplichte kredietwaardigheidtoets en een 
interne klachtenprocedure. Het lijkt goed om eerst de resultaten hiervan af te 
wachten. Mocht de sector initiatieven willen nemen om, al dan niet in samenwer-
king met het BKR en het Kifid, te komen tot een stelsel van kredietregistratie of 
een geschilleninstantie, dan zou de regering dit verwelkomen. Uitgangspunt is 
evenwel dat de kosten voor een stelsel van kredietregistratie of een geschillenin-
stantie ten laste van de sector zelf dienen te komen.  
 
De leden van de SP-fractie zouden het op prijs stellen wanneer er alsnog een 
overzicht kan worden gegeven van de verschillen met de Wft. Zij vragen of er al 
zo’n overzicht bij de toezichthouders bestaat en zo nee, hoe de toezichthouders 
dan het onderscheid weten te maken bij de uitvoering van hun toezicht.  
 
 Alvorens een overzicht te geven van de belangrijkste verschillen met de Wft zij 
opgemerkt dat voor het onderhavige wetsvoorstel primair de wetgeving van de 
voormalige Nederlandse Antillen als vertrekpunt heeft gediend. Dat heeft ten eer-
ste als voordeel dat de regelgeving voor de lokaal werkzame financiële onderne-
mingen herkenbaar is, en dat zij niet worden geconfronteerd met een volledig 
nieuwe set regels. In de tweede plaats moet er rekening mee worden gehouden 
dat de meeste van die ondernemingen hun zetel in Curaçao of Sint Maarten heb-
ben en dat het grootste deel van hun bedrijf onder de wet- en regelgeving van die 
landen valt. Het zou voor hen heel moeilijk werkbaar en kostbaar zijn als zij bin-
3 
 

 
van enkele, overigens beperkte verschillen. Zo zijn de regels voor beleggingsin-
stellingen in belangrijke mate gebaseerd op de wetgeving van Curaçao en Sint 
Maarten. Voorts is afgezien van aparte regels voor overeenkomsten op afstand, 
aangezien dat naar verwachting nauwelijks zal voorkomen. Verderop in deze nota 
wordt uitgebreider ingegaan op de verschillen tussen de voorgestelde gedragsre-
gels en de gedragsregels ingevolge de Wft. 
 De overige verschillen tussen de Wfm BES en de Wft hebben vooral te maken 
met de wijze waarop de regels zijn of worden uitgewerkt en met de mate van 
gedetailleerdheid. De prudentiële regels in de Wfm BES zijn in essentie gelijk aan 
die in de Wft. Voor kredietinstellingen wordt, in samenwerking met de CBCS, ge-
werkt aan de invoering van Bazel II. Een verschil met de Wft is dat de in de open-
bare lichamen werkzame kredietinstellingen in de praktijk geen gebruik zullen 
maken van opties voor geavanceerde methoden. Solvency II zal op een later tijd-
stip, eveneens in samenwerking met de CBCS, worden ingevoerd. Overigens heb-
ben op dit moment alle verzekeraars die in de openbare lichamen actief zijn hun 
zetel in het buitenland, zodat geen van hen onder home country toezicht ingevol-
ge de Wfm BES valt. 
  De regels die zien op de betrouwbaarheid van bestuurders en andere beleidsbe-
palers zijn geheel of nagenoeg geheel gelijk aan die op grond van de Wft. Datzelf-
de geldt voor de voorschriften ten aanzien van de integriteit van de bedrijfsvoe-
ring. Voor zover sprake is van verschillen hebben die te maken met de omvang 
van de lokaal werkzame ondernemingen, waardoor soms met minder gedetailleer-
de regels kan worden volstaan. 
 Op de verschillen ten aanzien van de reikwijdte van de wet wordt verder inge-
gaan in antwoord op een andere vraag van de leden van de SP-fractie over dat 
onderwerp. 
  
De leden van de SP-fractie vragen verder of de Wfm BES meer overlaat aan de 
invulling door lagere regelgeving, of is het vergelijkbaar met de Wft? Waar zitten 
de verschillen wat dat betreft? Waarom is ervoor gekozen om vrijstellingen van 
toezicht niet in de wet vast te leggen, maar te regelen bij ministeriële regeling?  
 
 Het niveau van regelgeving in de Wfm BES is in lijn gebracht met dat in de Wft. 
De voorheen in de Nederlandse Antillen bestaande landsverordeningen vertoonden 
in dat opzicht veel onderlinge verschillen. Daarbij werd veel regelgeving vastge-
steld door de (toenmalige) Bank van de Nederlandse Antillen (BNA). In de Wfm 
BES wordt ten aanzien van het niveau van regelgeving een consistente lijn ge-
volgd, die overeenkomt met die in de Wft. Dit houdt mede in dat vrijstellingen, 
net als in de Wft, bij ministeriële regeling worden verleend.  
 
De leden van de SP-fractie vragen de regering in te gaan op de rolverdeling tus-
sen de Nederlandse toezichthouders (DNB en AFM) en de CBCS. Welke afspraken 
hebben zij onderling gemaakt, zo vragen deze leden.  
 
 Vooropgesteld zij dat de toezichthoudende taken in de openbare lichamen de 
verantwoordelijkheid zijn van DNB en de AFM. De CBCS is de toezichthouder van 
Curaçao en Sint Maarten en in de terminologie van de Wfm BES een buitenlandse 
toezichthoudende instantie. De CBCS heeft zelf dus geen toezichthoudende taken 
op de BES-eilanden. Wel is zij uiteraard een belangrijke partner van DNB en de 
AFM, gezien de nauwe banden tussen Curaçao, Sint Maarten en de BES-eilanden. 
Tussen DNB, de AFM en de CBCS wordt dan ook op verschillende terreinen sa-
mengewerkt. Met het oog daarop zullen, zoals ook voor de overgangsperiode is 
gebeurd, tussen DNB en de CBCS en tussen de AFM en de CBCS memoranda of 
understanding (MoU’s) worden gesloten. Deze bevatten afspraken over de wijze 
5 
 

 
Bijzondere positie openbare lichamen 
 
De leden van de VVD-fractie lezen in de toelichting dat bij het opstellen van 
wetgeving rekening wordt gehouden met de specifieke omstandigheden van de 
BES-eilanden en dat deze omstandigheden aanleiding kunnen zijn om voor de 
eilanden bijzondere of afwijkende regels te stellen. Zij vragen of het hierdoor mo-
gelijk is dat financieel-economische activiteiten die binnen het Koninkrijk der Ne-
derlanden worden ontplooid zich via de BES-eilanden, anders dan via bijkantoren, 
onttrekken aan strengere (al dan niet Europese) regelgeving die wel van toepas-
sing is voor het Europese deel van Nederland. Ook vragen zij of het toezicht door 
DNB en de AFM wordt bemoeilijkt doordat er sprake is van verschil in wetgeving. 
 
 Om in het Europese deel van Nederland als financiële onderneming actief te zijn 
moet de desbetreffende onderneming aan de voorschriften van de Wft voldoen en 
in de regel over een Wft-vergunning dan wel een Europees paspoort beschikken. 
Een vergunning op grond van de Wfm BES geeft geen toegang tot de Nederlandse 
markt. De regering kan deze leden dan ook geruststellen dat van een “BES-route” 
om strenge(re) wetgeving te ontlopen geen sprake kan zijn.  
 Het verschil in wetgeving bemoeilijkt niet de uitvoering van het toezicht door 
DNB en de AFM. Beide toezichthouders zijn nauw bij de opstelling van de wet be-
trokken geweest en kennen de bijzondere omstandigheden in de openbare licha-
men die aanleiding zijn voor de verschillen. Ook beschikken zij ten behoeve van 
hun taken in de openbare lichamen over dezelfde bevoegdheden en instrumenten 
als in het Europese deel van Nederland.  
 
De leden van de VVD-fractie lezen over de bijzondere behandeling van kleine 
bijkantoren, die in beginsel niet aan zelfstandig prudentieel toezicht worden on-
derworpen. De grens tussen kleine en grote bijkantoren zal worden gekoppeld aan 
de omvang van de toevertrouwde middelen (voor banken), respectievelijk de bru-
to premie-inkomsten (voor verzekeraars). Deze leden vragen waarom de regering 
kiest voor deze bijzondere behandeling van (kleine) bijkantoren. Welke nadelen 
ziet de regering in termen van toezicht? 
 
 Zoals hiervoor al ter sprake kwam, danken de bestaande bijkantoren in de 
openbare lichamen hun status aan de grens die sinds 10 oktober 2010 bestaat 
tussen (met name) Curaçao en Bonaire en tussen Sint Maarten en Sint Eustatius 
en Saba. Wat voorheen filialen waren van in de toenmalige Nederlandse Antillen 
werkzame banken en verzekeraars, zijn nu bijkantoren van banken en verzeke-
raars met zetel in Curaçao of Sint Maarten. Hun geringe omvang en het ontbreken 
van rechtspersoonlijkheid maken deze bijkantoren in ieder geval voor het pruden-
tieel toezicht ongeschikt als zelfstandige normadressaten. Ook het bepalen van 
hun financiële positie is daardoor gecompliceerd. In de voorgestelde constructie 
wordt daarom rekening gehouden met het toezicht dat de CBCS uitoefent op het 
gehele bedrijf van de betrokken bank of verzekeraar. Aanvullend prudentieel toe-
zicht op het bijkantoor kan dan in beginsel afwezig blijven. De bijkantoren dienen 
overigens onverkort aan alle van toepassing zijnde gedragsregels te voldoen. 
 Een potentieel nadeel van het bijzondere regime voor bijkantoren is dat een 
buitenlandse toezichthouder, in casu de CBCS, het voortouw heeft ten aanzien van 
het prudentieel toezicht. In dit opzicht is sprake van een voortzetting van de si-
tuatie van voor de staatkundige hervorming. Benadrukt dient echter te worden 
dat bijkantoren niet onvoorwaardelijk worden vrijgesteld van prudentieel toezicht. 
DNB heeft de mogelijkheid in te grijpen als zij signalen ontvangt dat de soliditeit 
van een bepaalde onderneming en daarmee de belangen van crediteuren in de 
openbare lichamen in gevaar (dreigen te) komen. 
7 
 

 
strateur) is niet zelfstandig vergunningplichtig. De onder c) genoemde werkzaam-
heid valt niet onder de regulering van beleggingsinstellingen ingevolge de Wfm 
BES. Voor zover deze werkzaamheid kwalificeert als trustdienst – hetgeen met 
name aan de orde zal zijn bij een combinatie van de onder a) en c) genoemde 
werkzaamheden – is wel de regelgeving voor het verlenen van trustdiensten van 
toepassing.  
Voor de goede orde zij opgemerkt dat administrateurs ook in de Wft niet als zo-
danig worden gereguleerd. De regels in de Wft, net als die in de Wfm BES, bestrij-
ken wel ten minste een deel van de werkzaamheden van administrateurs. Voor 
zover dat niet het geval is gaat het om werkzaamheden waarbij niet een uit toe-
zichtoogpunt te beschermen belang in het geding is. Het feit dat in Curaçao en 
Sint Maarten verdergaande regels van kracht zijn, is wel reden, zoals hiervoor 
werd opgemerkt, de ontwikkelingen goed te blijven volgen.  
Het beheer van hedgefondsen valt, voor zover die fondsen op de BES-eilanden 
worden aangeboden, onder de reikwijdte van het wetsvoorstel. De regels die 
voortkomen uit de AIFM-richtlijn zijn daarop niet van toepassing, aangezien het 
Europese recht niet geldt in de openbare lichamen. Er is wel sprake van volwaar-
dige regulering, gericht op het belang van de beleggers in zulke fondsen. 
 
Verhouding met de landen Curaçao en Sint Maarten 
 
De leden van de VVD-fractie vragen hoe de samenwerking tussen DNB en de 
CBCS wordt vormgegeven. Ook vragen zij naar de rechtsbasis voor de informatie-
uitwisseling tussen beide toezichthouders over de in de voormalige Nederlandse 
Antillen werkzame financiële ondernemingen.  
 
 Zoals eerder in deze nota vermeld zullen DNB en de CBCS een MoU afsluiten op 
basis waarvan zij onderling samenwerken en informatie uitwisselen. De Wfm BES 
biedt voor deze samenwerking en informatie-uitwisseling een rechtsbasis via arti-
kel 1:18, eerste en tweede lid.  
 
Op basis van de Wfm BES zal het toezicht worden ingericht conform het Neder-
landse model waarbij DNB verantwoordelijk wordt voor het prudentieel toezicht en 
de AFM voor het gedragstoezicht, aldus de leden van de VVD-fractie. Zij vragen of 
de regering obstakels ziet bij het houden van toezicht als gevolg van de geografi-
sche afstand tussen de toezichthouders en de BES-eilanden. 
 
 De geografische afstand tussen de toezichthouders en de BES-eilanden vormt 
geen obstakel voor het houden van toezicht, maar is wel een factor waarmee re-
kening dient te worden gehouden. Er dient bijvoorbeeld zorg voor te worden ge-
dragen dat de verzending van stukken zo gebeurt dat deze tijdig de geadresseer-
de bereiken en dat de vertrouwelijkheid ervan afdoende is gewaarborgd. Ook de 
invulling van het toezicht dat on-site plaatsvindt verdient aandacht van beide toe-
zichthouders.  
 
De leden van de CDA-fractie willen weten hoe het zit met de positie van Aruba. 
De Raad van State stelt dit in zijn advies ook in het bijzonder aan de orde. Deze 
leden vragen of de eilanden al in staat zijn om volledige harmonisatie op het ter-
rein van toezicht te bereiken of dat dit toch nog meer in fases zou moeten gebeu-
ren. 
 
 Opgemerkt zij dat de landen in het Caribische deel van het Koninkrijk – voor-
heen de Nederlandse Antillen en Aruba, nu Aruba, Curaçao en Sint Maarten – au-
tonoom zijn in de wijze waarop zij de financiële markten en ondernemingen in hun 
9 
 

 
regering geen indicaties dat de solvabiliteitspositie van de bancaire sector in de 
voormalige Nederlandse Antillen reden zou geven tot bezorgdheid.  
Eerder in deze nota is, in antwoord op een vraag van de SP-fractie, een be-
schrijving gegeven van de mate waarin de financiële sector op de BES-eilanden 
ontwikkeld is. Daaruit bleek dat op de financiële markten in de openbare lichamen 
vrijwel uitsluitend kleine of heel kleine financiële ondernemingen werkzaam zijn, 
doorgaans bijkantoren van ondernemingen met zetel in Curaçao of Sint Maarten, 
die een al even kleine thuismarkt bedienen. Hun aanbod bestaat overwegend uit 
basisvoorzieningen zoals betaal- en spaarrekeningen en andere eenvoudige pro-
ducten en diensten. Deze kenmerken maken dat de financiële markten op de BES-
eilanden nauwelijks te vergelijken zijn met die in Europees Nederland. 
 
De leden van de CDA-fractie merken op dat de financiële sector op de BES-
eilanden aan de vooravond staat van de invoering van een aantal nieuwe toezicht-
regimes, zoals Bazel II (en op termijn Bazel III) en Solvency II. Zij vragen in hoe-
verre de financiële ondernemingen daar wel toe in staat zijn en wat de kosten van 
implementatie zijn. In Nederland zijn er al behoorlijk forse kosten aan verbonden. 
Zijn de financiële instellingen aldaar wel in staat om de kosten te dragen, zo vra-
gen deze leden. 
 
 Opgemerkt zij dat Bazel II een internationaal aanvaarde standaard is, die we-
reldwijd richting geeft aan het prudentieel toezicht op kredietinstellingen. Invoe-
ring van Bazel II was al voorzien en in gang gezet door de toenmalige BNA. De 
Wfm BES brengt in dat opzicht geen additionele kosten met zich, maar sluit aan 
bij dit reeds lopende traject. Aan invoering van Bazel II zijn inderdaad (soms aan-
zienlijke) kosten verbonden. De hoogste kosten doen zich voor bij grote kredietin-
stellingen die gebruik willen maken van interne modellen en andere meer geavan-
ceerde technieken. Voor kredietinstellingen in de voormalige Nederlandse Antillen 
openbare lichamen zullen de kosten in zoverre worden beperkt, doordat zij naar 
verwachting uitsluitend gebruik zullen maken van de binnen Bazel II toegestane 
standaardmethoden. Voor Solvency II geldt in grote lijnen hetzelfde, zij het dat 
Solvency II primair een Europese standaard vormt.  
 
Reikwijdte van het wetsvoorstel  
 
Er is nu voor gekozen om administrateurs niet onder toezicht te stellen. De le-
den van de CDA-fractie vragen de regering nog eens precies uiteen te zetten 
waarom daar voor is gekozen. Wat zijn hier de voor - en nadelen van? 
 
 Eerder in deze nota is, in antwoord op een soortgelijke vraag van de leden van 
de SP-fractie, uiteengezet dat veel van de werkzaamheden van administrateurs 
onder de uitgebreide regulering van beleggingsinstellingen vallen. Voor zover dat 
niet het geval is, gaat het om werkzaamheden waarbij niet een uit toezichtoog-
punt te beschermen belang in het geding is. Ook op deze plaats wordt overigens 
herhaald dat de regering de ontwikkelingen op dit vlak nauwlettend zal volgen, om 
te voorkomen dat het verschil in benadering tussen Curaçao en Sint Maarten 
enerzijds en de BES-eilanden anderzijds, ongewenste gevolgen zou hebben. 
 
Hoofdstuk 2. Markttoegang 
 
De leden van de CDA-fractie lezen dat een eis die wordt gesteld aan bijkantoren 
is dat zij geen offshore activiteiten mogen verrichten. Hoe wordt dit gecontroleerd 
als er geen toezicht op wordt gehouden? 
 
11
 

 
breken van een eigen valuta is monetair beleid niet aan de orde. Wel heeft, inge-
volge de Wet geldstelsel BES, DNB tot taak het bevorderen van de goede werking 
van het betalingsverkeer in de openbare lichamen. 
 
De leden van de CDA-fractie lezen over de invoering van regels voor de effecten-
markt. Er schijnt aanleiding om in dergelijke regels te voorzien. In hoeverre is er 
nu sprake van een ontwikkelde effectenmarkt? 
 
 Van een ontwikkelde effectenmarkt is in de openbare lichamen geen sprake. Met 
de invoering van bepaalde regels voor de effectenmarkt wordt dan ook mede ge-
anticipeerd op mogelijke ontwikkelingen in de toekomst. Bij een groei van de eco-
nomie en de welvaart zou ook de effectenmarkt kunnen groeien, al dan niet door 
de nabijheid van de in Curaçao gevestigde Dutch Caribbean Securities Exchange.  
 
Hoofdstuk 6. Zeggenschap in beursgenoteerde vennootschappen  
 
In de memorie van toelichting lezen de leden van de VVD-fractie op pagina 16 
dat ‘er geen behoefte is’ aan een meer geavanceerde regeling inzake de verkrij-
ging van een kapitaalbelang of zeggenschap in beursgenoteerde vennootschappen 
die gevestigd zijn in de openbare lichamen. Hierbij geeft de regering aan dat er 
‘goede redenen’ zijn om hiervan af te zien. Deze leden vragen de regering deze 
redenen nader toe te lichten. 
 
 Hoofdstuk 5.3 van de Wft bevat regels voor het melden van stemrechten en 
kapitaalbelangen in ter beurze genoteerde vennootschappen. Deze regels dienen 
mede ter uitvoering van Europese richtlijnen en hebben tot doel de transparantie 
van de effectenmarkt te vergroten door de beleggers inzicht te bieden in de zeg-
genschap en kapitaalbelangen in uitgevende instellingen. Door een combinatie van 
meldingsplichten en openbaarmaking van de gemelde gegevens krijgen partijen 
die actief zijn in de effectenmarkten inzicht in de mate waarin de aandelen in een 
bepaalde vennootschap vrij verhandelbaar zijn, in het bestaan van concentraties 
van aandelen en/of stemrechten, in belangenverstrengelingen en in bewegingen 
van bepaalde aandelenpakketten. Genoemde regels moeten dan ook worden ge-
zien in relatie tot de in Nederland en de Europese Unie sterk ontwikkelde effec-
tenmarkten. 
 Hierboven is reeds geconstateerd dat de effectenmarkt in de openbare lichamen 
nog nauwelijks ontwikkeld is. Het is in dat licht dat in de Wfm BES is afgezien van 
een geavanceerde regeling voor het melden van stemrechten en kapitaalbelangen 
in beursgenoteerde vennootschappen.  
 
Hoofdstuk 7. Handhaving 
 
DNB wordt verantwoordelijk voor het prudentieel toezicht, AFM voor het ge-
dragstoezicht, zo lezen de leden van de CDA-fractie. Zij vragen in hoeverre hier 
additionele middelen voor nodig zijn en wat de gevolgen zijn voor de huidige cen-
trale bank in de BES-eilanden. Ook vragen zij in hoeverre DNB en AFM voldoende 
zijn geëquipeerd voor deze additionele taken. 
 
 De uitoefening van het toezicht op grond van de Wfm BES door DNB en de AFM 
brengt kosten mee waarvoor inderdaad additionele middelen nodig zijn. Verderop 
in deze nota zal hier nader op worden ingegaan, in antwoord op een andere vraag 
van deze leden over de doorberekening van toezichtkosten.  
 DNB en de AFM zijn voldoende geëquipeerd voor de additionele taken die zij als 
toezichtautoriteiten in de openbare lichamen vervullen, nu nog op basis van de 
13
 

 
De leden van de SP-fractie vragen wat de gevolgen zijn van een DGS samen 
met de andere Antilliaanse eilanden. Hoe worden bijvoorbeeld de lasten verdeeld 
wanneer het depositogarantiefonds niet toereikend blijkt te zijn op het moment 
dat er een bank failliet gaat? 
 
 Voor een gezamenlijk Nederlands-Caribisch DGS is gekozen, juist om on-
gewenste gevolgen te voorkomen. De financiële markten in de BES kunnen niet 
los worden gezien van de financiële markten in met name Curaçao en, in iets min-
dere mate, Sint Maarten. Een uitsluitend voor de BES-eilanden geldend DGS zou 
een marktverstorend effect kunnen hebben, omdat daar voor ingezetenen van 
Curaçao en Sint Maarten een prikkel van zou kunnen uitgaan om deposito's in de 
BES aan te houden. Denkbaar is bovendien dat zij dit slechts tot het onder het 
DGS gegarandeerde bedrag zouden doen, waardoor de aan de financiering van 
het DGS ten grondslag liggende depositobasis zeer smal zou worden. Bij een ge-
zamenlijk DGS spelen dergelijke problemen niet, omdat het voor de depositohou-
der niet uitmaakt waar hij zijn deposito's aanhoudt, terwijl de banken over al hun 
(onder het DGS gegarandeerde) deposito's worden aangeslagen ten behoeve van 
de opbouw van een depositogarantiefonds. Mocht er een bank failliet gaan, dan 
wordt een eventueel tekort in het fonds ook over alle onder het DGS vallende 
banken omgeslagen. Iedere bank draagt dan naar rato van haar depositovolume 
bij.  
 
Hoofdstuk 10. Overgangs- en slotbepalingen 
 
Op pagina 20 lezen de leden van de CDA-fractie dat de consument niet altijd 
voldoende kennis en ervaring heeft om een financieel product adequaat te kunnen 
beoordelen. Hoe wordt ervoor gezorgd dat de kans hierop zo klein mogelijk is, zo 
vragen zij. 
 
 Het wetsvoorstel introduceert diverse gedragsregels die erop zijn gericht de 
consument te beschermen gelet op de ongelijke positie van de aanbieder en de 
consument. Er worden voorwaarden gesteld aan financiële ondernemingen om 
actief te mogen zijn in de openbare lichamen en er zijn zorgvuldigheidsvoorschrif-
ten van kracht. Deze voorschriften hebben onder andere betrekking op de infor-
matieverstrekking van de financiële onderneming aan de consument. Informatie 
die relevant is voor een adequate beoordeling van het product of de dienst dient 
tijdig, voordat hij ter zake een verplichting aangaat, aan de consument te worden 
verstrekt. De consument wordt zodoende gewezen op de belangrijkste kenmer-
ken, risico’s en kosten van een product of dienst. Dit zal voor een aantal produc-
ten nader ingevuld worden bij algemene maatregel van bestuur. Ook kan de con-
sument zich wenden tot een bemiddelaar of adviseur. Deze dient passende infor-
matie en advies te geven, afgestemd op de individuele kenmerken en omstandig-
heden van de consument.  
 
De toezichtkosten die DNB en AFM maken zullen maar deels kunnen worden 
doorberekend aan de onder toezicht staande instellingen. De leden van de CDA-
fractie vinden het niet wenselijk dat dit nu door de Staat moet worden betaald. Zij 
willen weten om hoeveel geld dit gaat. 
 
2
Het overheidsaandeel in de financiering van het toezicht in de BES wordt op ca. 
€ 1,3 mln. geraamd. De zeer geringe omvang van de financiële markten in de 
                                                 
2
 Dit toezicht omvat mede het toezicht op grond van de Wet ter voorkoming van witwassen 
en financieren van terrorisme BES (Kamerstukken 32 785). 
15
 

 
Consultatiereacties 
 
De leden van de PvdA-fractie wijzen op het in de voorbereidingsfase van dit 
wetsvoorstel uitgebrachte consultatiedocument en op het in het voorjaar van 2010 
gehouden seminar over het toezicht. Zij vragen of daarmee de BES-burgers en 
BES-organisaties zijn gehoord die voldoende representatief zijn voor dit werkter-
rein. In welke mate, zo vragen de leden van de PvdA-fractie, wijkt het wetsvoor-
stel af van breed heersende opvattingen in de BES?  
 
 In de voorbereidingen op het wetsvoorstel heeft het ministerie zich telkens zo-
veel mogelijk op de hoogte gesteld van de opvattingen van direct betrokken par-
tijen, waaronder de CBCS, van organisaties van marktpartijen en ook van indivi-
duele marktpartijen die al dan niet zijn aangesloten bij een representatieve orga-
nisatie. Representatieve gesprekspartners aan de consumentenkant zijn lastiger te 
vinden. Wel kwam uit diverse gesprekken, onder andere met leden van de be-
stuurscolleges, naar voren dat velen overkreditering als een reële en gevaarlijke 
ontwikkeling zien, zowel voor de kredietnemers als voor hun omgeving. Kredietre-
gulering is daarom nadrukkelijk een speerpunt in de voorgestelde regelgeving. 
 De regering is zich niet bewust van elementen in het wetsvoorstel die afwijken 
van breed heersende opvattingen in de BES. Voor zover de opvattingen van be-
trokken partijen bekend zijn is steeds getracht daar zo goed mogelijk rekening 
mee te houden. 
 
De leden van de PvdA-fractie vragen of DNB en de AFM, maar ook de CBCS in 
staat zijn de hen toebedeelde taken naar behoren uit te voeren, en of deze drie 
toezichthouders ook zelf die mening zijn toegedaan.  
 
 DNB en de AFM zijn, ook volgens henzelf, in staat de hen ingevolge de Wfm BES 
toebedeelde taken uit te voeren. Voorwaarde is wel, zoals eerder opgemerkt, dat 
zij over de middelen kunnen beschikken die nodig zijn ter dekking van de voor die 
taken begrote kosten. De CBCS heeft geen formele taak op grond van de Wfm 
BES. Zij is verantwoordelijk voor het toezicht op financiële ondernemingen met 
zetel in Curaçao en Sint Maarten, een taak die zij al heel lang vervult, zij het tot 
voor kort onder de naam Bank van de Nederlandse Antillen. 
 
Overig 
 
De leden van de fractie van de PvdA constateren een veelvuldig gebruik van de 
figuur om bij of krachtens algemene maatregel van bestuur nadere regels te kun-
nen stellen. Zien zij het juist, aldus deze leden, dat in dit wetsvoorstel zo’n 100 
keer de mogelijkheid van een (nadere) regeling bij (of krachtens) algemene maat-
regel van bestuur is opgenomen en daarnaast op verschillende punten de moge-
lijkheid van een ministeriële regeling? De leden van de PvdA-fractie kunnen zich 
voorstellen dat de wetgeving met betrekking tot de BES-eilanden nog in ontwikke-
ling is en dat wetgeving in dit geval nog niet direct als een onwrikbaar keurslijf 
moet worden opgetuigd, maar hier is wel heel veel ruimte voor de regering gecre-
eerd. De leden van de PvdA-fractie vragen de regering om in ieder geval binnen 
twee jaar na invoering van de wet te rapporteren over de implementatie van de 
wet en over het gebruik van de bevoegdheden “bij of krachtens algemene maat-
regel van bestuur”. 
 
 De regering is zich bewust van het aanzienlijke aantal delegatiebepalingen in het 
wetsvoorstel. Daarbij is evenwel nergens afgeweken van het beginsel dat de 
hoofdelementen van de regeling in de wet dienen te zijn opgenomen. De delega-
17
 

 
 
het wetsvoorstel gelijkluidend aan artikel 1:23 van de Wft. Dit betekent niet, zoals 
de leden van de PvdA-fractie stellen, dat daarmee een rechtsbasis wordt gegeven 
aan rechtshandelingen die (mogelijk met opzet) in strijd met de wet zijn verricht. 
Het betekent wel dat de - reeds aanwezige - rechtsbasis niet wegvalt vanwege 
strijdigheid met de wet. 
 
De leden van de PvdA-fractie vragen in dit verband ook of de Wet Bibob niet van 
toepassing zou moeten zijn op de BES-eilanden.  
 
Tijdens de Miniconferentie van 10 en 11 oktober 2006 over de toekomstige 
staatkundige positie van Bonaire, Sint Eustatius en Saba is afgesproken dat de 
Nederlandse regelgeving pas geleidelijk op de BES-eilanden zal worden ingevoerd. 
Bij de staatkundige hervormingen is daarom alleen de voor de deelname aan het 
Nederlandse staatsbestel noodzakelijke Nederlandse wetgeving ingevoerd op de 
BES-eilanden. Een voorbeeld is de Kieswet. Voor alle overige wetgeving van Euro-
pees-Nederlandse oorsprong, waaronder de Wet Bibob, is een vijfjarige periode 
van legislatieve rust afgesproken. Aan het einde van die periode zal een evaluatie 
plaatsvinden, waarbij ook de vraag in hoeverre de overige Europees-Nederlandse 
wetgeving voor de BES zou moeten gelden, aan de orde zal komen. 
 
Artikel 10:21 (inwerkingtreding) 
De wet verandert veel in de gebruikelijke patronen en praktijk op de BES-
eilanden. Dat brengt een onoverzichtelijke periode met zich mee, totdat de nieuwe 
regels gewoonte zijn geworden. De leden van de PvdA-fractie vragen op welke 
wijze de bevolking wordt geïnformeerd over de veranderingen.  
 
 De regering onderschrijft de wenselijkheid van goede voorlichting aan het pu-
bliek. In overleg met de AFM zal worden bezien op welke wijze de bevolking geïn-
formeerd kan worden over de nieuwe wetgeving en met name de nieuwe gedrags-
regels. Daarbij zal in elk geval aandacht worden besteed aan de gevolgen die de 
consument zal ondervinden bij de aanschaf van financiële producten en diensten, 
en aan de hem daarbij toekomende rechten.  
 
De regering hoopt hiermee de vragen en opmerkingen in het verslag afdoende te 
hebben beantwoord. 
 
 
De Minister van Financiën, 
 
 
 
 
mr. drs. J.C. de Jager 
 
19
 

