Aan de Voorzitter van de
Ministerie van Buitenlandse
Zaken
Tweede Kamer der Staten-Generaal
Bezuidenhoutseweg 67
Binnenhof 4
2594 AC Den Haag
Den Haag
Postbus 20061
Nederland
www.minbuza.nl
Ministerie van Financiën
Korte Voorhout 7
2500 EE Den Haag
Postbus 20201
Nederland
Contactpersoon
Wink Joosten
T 070-348 4986
Datum 2 september 2011
F 070-348 6381
Betreft Meerjarig Financieel Kader van de EU (2014-2020)
willem.joosten@minbuza.nl
Onze Referentie
DIE-1018/2011
Bijlage(n)
2
Geachte voorzitter,
Graag bieden wij u hierbij aan de reactie van het kabinet op de voorstellen van de
Europese Commissie voor het Meerjarig Financieel Kader van de EU voor de
periode 2014-2020.
De Minister van Buitenlandse Zaken, De Minister van Financiën,
Dr. U. Rosenthal Mr. drs. J.C. de Jager
De Staatssecretaris van Buitenlandse Zaken,
Dr. B. Knapen
Pagina 1 van 1

dit najaar zal een groot aantal wetgevingsvoorstellen worden gepresenteerd voor sectoraal beleid,
zoals het cohesiebeleid en het landbouwbeleid, die verband houden met het MFK. Het genoemde trio-
voorzitterschap wil vermijden dat andere raadsformaties dan de RAZ in de onderhandelingen over
sectoraal beleid vooruitlopen op de onderhandelingen over het MFK. Dit garandeert voldoende ruimte
voor een horizontale belangenafweging en vermijdt opwaartse druk op het budget. Het kabinet steunt
deze aanpak. Binnen dit kader blijft de ruimte bestaan om op de inhoud actief in te spelen op de
onderhandelingen in andere raadsformaties.
Gezien de brede diversiteit aan thema’s en de grote financiële belangen beloven de onderhandelingen
complex en langdurig te worden. Dit wordt versterkt door het gegeven dat alle lidstaten en het
Europees Parlement een veto hebben.
Het is zaak dat Nederland steeds goed oog heeft voor zijn doelstellingen, het Europese krachtenveld
en waar mogelijk in coalitie opereert. Het kabinet heeft reeds meerdere initiatieven genomen om
samen te werken met lidstaten die eveneens een sobere begroting voorstaan. In de verschillende
fasen van de onderhandelingen zal de discussie een andere vorm aannemen. Uiteraard zal het kabinet
uw Kamer regelmatig op de hoogte houden van de ontwikkelingen, in het bijzonder via de
voorbereiding van de relevante bijeenkomsten van de Raad Algemene Zaken.
Hoofdlijnen Commissievoorstel
De mededeling waarmee de Commissie haar voorstellen voor het MFK presenteert heet “een begroting
voor Europa 2020”. De Commissie plaatst haar voorstellen nadrukkelijk in het kader van de Europa
2020-strategie en heeft het bereiken van slimme, duurzame en inclusieve groei als leidraad genomen
bij het uitwerken van de voorstellen. Dit vertaalt zich bijvoorbeeld in meer budget voor onderzoek en
innovatie, onderwijs en ondersteuning van het MKB. Daarnaast wil de Commissie meer investeren in
infrastructuur om zo de concurrentiekracht en de interne markt te versterken. Verduurzaming van de
begroting krijgt primair vorm via vergroening van het Gemeenschappelijk Landbouwbeleid, het
cohesiebeleid, het onderzoeksbeleid en het extern beleid. Onder de noemer van solidariteit wijst de
Commissie op het belang van het cohesiebeleid en van steun aan lidstaten die zich geconfronteerd
zien met grote migratiestromen, rampen of bedreigingen van hun energievoorziening. Deze solidariteit
strekt zich uit buiten de Unie via humanitaire hulp en ontwikkelingssamenwerking.
Anders dan de nationale begroting is de EU-begroting gebaseerd op een systeem van
vastleggingskredieten en betalingskredieten. Vastleggingskredieten geven de bovengrens aan voor de
uitgaven waartoe de Unie zich kan verplichten. Betalingskredieten maken het mogelijk verplichtingen
uit het lopende en eerdere jaren na te komen. Het MFK stelt de jaarlijkse plafonds voor beide vast,
waarbij ook per uitgavencategorie plafonds zijn vastgesteld voor de vastleggingskredieten. Het
budgettaire voorstel voor het nieuwe MFK is weergegeven in de bijlage. De Commissie stelt voor de
periode 2014-2020 voor de vastleggingen een plafond voor van 1.025 miljard euro en voor de
betalingen een plafond van ruim 972 miljard euro. De Commissie presenteert dit als een reëel
constante begroting omdat 1.025 miljard euro aan verplichtingen overeenkomt met zeven maal de
hoogte van het verplichtingenplafond in 2013 gecorrigeerd voor inflatie. Naast dit bedrag stelt de
Commissie evenwel voor om ruim 58 miljard euro aan verplichtingen aan te kunnen gaan buiten het
MFK. Het gaat hierbij deels om uitgaven die ook in de lopende periode buiten het MFK gefinancierd
kunnen worden, en deels om uitgaven die op dit moment binnen het MFK vallen (kernfusieproject
ITER, aardobservatiesysteem GMES en een reserve voor crises in de landbouw).
De EU-begroting wordt nu gefinancierd door vier zogenoemde eigen middelen: douaneheffingen,
landbouwheffingen (samen de traditionele eigen middelen), afdrachten op basis van een BTW-
grondslag en als sluitpost afdrachten naar rato van het Bruto Nationaal Inkomen van lidstaten. Ter
financiering van de begroting stelt de Commissie twee nieuwe eigen middelen voor: een financiële
transactiebelasting en een nieuw BTW-middel. Het bestaande op de grondslag van de BTW gebaseerde
eigen middel komt te vervallen. De Commissie wil hiermee de in haar ogen noodzakelijke autonomie
van de financiering van de begroting versterken en zodoende vermijden dat lidstaten te veel nadruk
leggen op hun afdrachten en nettopositie. De Commissie schat dat door de opbrengsten van de
nieuwe eigen middelen het aandeel van de BNI-afdrachten van lidstaten in de financiering van de
2

In de brief van 28 maart jl. heeft het kabinet gezegd dat het idealiter het stelsel van eigen middelen
ziet tenderen naar een systeem dat voor 100% is gebaseerd op het Bruto Nationaal Inkomen. Het
voorstel van de Commissie met twee nieuwe eigen middelen gaat in een andere richting. Zoals het
kabinet in voornoemde brief al heeft gesteld is in dit geval het voortbestaan van afdrachtencorrecties
noodzakelijk.
In dat licht is het positief dat de Commissie erkent dat lidstaten die excessief bijdragen aan de
begroting, waaronder Nederland, daarvoor gecompenseerd moeten worden en daarbij teruggrijpt naar
3
het beginsel van Fontainebleau . Het is goed dat hiermee dat beginsel een meer permanent karakter
krijgt. De correctie die de Commissie voor Nederland voorziet is netto echter aanzienlijk lager dan de
huidige afdrachtenkorting, die na 2013 vervalt. De omvang van de voorgestelde correctie is daarom,
zeker wanneer deze wordt bezien in combinatie met hetgeen de Commissie voorstelt ten aanzien van
de perceptiekostenvergoeding en de omvang van het MFK, onvoldoende en daarmee onacceptabel om
de door het kabinet gewenste substantiële vermindering van de afdrachten te realiseren. De omvang
van de voorgestelde correctie komt ook niet overeen met hetgeen hierover is gesteld in de moties
Plasterk/Voordewind (TK 32 502 nr. 6) en Ten Broeke/Ormel (TK 32 502 nr. 4).
Nadere beoordeling afzonderlijke beleidsvelden
Bij het beoordelen van de voorstellen van de Commissie voor de uitgaven op de afzonderlijke
beleidsterreinen, of categorieën van de begroting, beziet het kabinet of deze voldoen aan de
uitgangspunten dat de begroting sober en toekomstgericht moet zijn. In het verlengde daarvan wordt
scherp gelet op subsidiariteit en toegevoegde waarde: beperkt de Unie zich tot haar kerntaken?
Daarbij wordt er tegelijkertijd, indachtig de motie Ormel (TK 32 502 nr. 8), rekening mee gehouden
waar Europese samenwerking efficiënter is en zo tot nationale besparingen kan leiden.
Zoals beschreven in de brief van 28 maart jl. acht het kabinet het wenselijk dat er op de EU-begroting
voldoende middelen worden vrijgespeeld om binnen het krappere budgettaire kader meer te kunnen
investeren in met name concurrentievermogen en innovatie (in lijn met de Europa 2020-strategie) en
samenwerking op het terrein van justitie, migratie en asiel. Deze gewenste verschuiving is zichtbaar in
de Commissievoorstellen, wat positief is. Daarbij geldt wel dat dit alleen kan binnen een sober
totaalplafond. Het kabinet acht het dan ook noodzakelijk dat binnen alle categorieën er nog kritisch
wordt gekeken naar de mogelijkheden voor besparingen, waarbij het kabinet primair denkt aan het
cohesiebeleid en de administratieve uitgaven. Hierbij zal het kabinet de Nederlandse nettopositie
uiteraard niet uit het oog verliezen.
Het kabinet zal bij de onderhandelingen over het MFK en het Eigen Middelen Besluit, en bij de
bespreking van de afzonderlijke verordeningen over de Europese fondsen, aandacht vragen voor
verbetering van financiële verantwoording van EU-middelen. Hiermee geeft het kabinet mede invulling
aan de motie Luijben uit 2008 (Kamerstuk 31335, nr.11). Naast rechtmatigheid van de uitgaven zijn
ook uitvoerbaarheid en vermindering van administratieve lasten aandachtspunten van het kabinet.
In het volgende deel van de brief worden de belangrijkste voorstellen van de Commissie op de
verschillende beleidsterreinen van een korte appreciatie voorzien. Per beleidsveld zal een meer
uitgebreide appreciatie worden opgesteld wanneer de Commissievoorstellen voor de afzonderlijke
beleidsvelden, die vanaf dit najaar worden verwacht, zijn gepubliceerd.
I. Slimme en inclusieve groei
Onder deze categorie schaart de Commissie het versterken van de concurrentiekracht (zoals
onderzoek, innovatie en onderwijs), het investeren in infrastructuur en het cohesiebeleid. De uitgaven
voor concurrentiekracht en infrastructuur worden in de Commissievoorstellen aanzienlijk verhoogd.
De Commissie stelt een nieuw strategisch kader voor, “Horizon 2020” met een budget van 80 miljard
euro, waarin de uitgaven voor onderzoek, innovatie en technologie worden gebundeld. Dit moet leiden
3
De Europese Raad kwam in 1984 in Fontainebleau overeen dat “any Member State sustaining a budgetary burden
which is excessive in relation to its relative prosperity may benefit from a correction at the appropriate time.”
4

instrument ingepast kunnen worden binnen een als geheel krappere begroting, ligt het primaat voor
de financiering van energie- en ICT-infrastructuur bij marktpartijen waarbij inzet van middelen uit
deze faciliteit niet mag leiden tot marktverstoring, en zal er meer duidelijkheid moeten komen over
het gebruik van innovatieve financiële instrumenten. Wat dat laatste betreft ziet het kabinet de
potentiële voordelen van dit soort instrumenten, maar zal het kabinet nadere voorstellen van de
Commissie toetsen aan de criteria zoals geformuleerd in de brief van 28 maart jl.
Wat het cohesiebeleid betreft is het kabinet van mening dat het cohesiebeleid idealiter beperkt zou
moeten blijven tot de armste regio’s in de armste lidstaten. Het voorstel voor een nieuwe categorie
van transitieregio’s past daar niet in. De totale omvang van het cohesiebudget zou in de ogen van het
kabinet moeten dalen en daarin past geen extra financiering voor regio’s waarin al sprake is van een
convergerend welvaartsniveau. Het kabinet is in beginsel voorstander van het begrenzen van de
ontvangsten per lidstaat, maar dit zou arme regio’s in relatief rijke lidstaten niet mogen bevoordelen
ten koste van de arme regio’s in de armste lidstaten. Nederland steunt een sterkere
resultaatgerichtheid binnen het cohesiebeleid, maar dit moet geen administratieve exercitie worden.
Het kabinet vindt tevens dat er ruimte moet zijn voor het bevorderen van grensoverschrijdende
5
samenwerking .
II. Duurzame groei: natuurlijke hulpbronnen
Het belangrijkste beleidsveld onder deze categorie is het Gemeenschappelijk Landbouwbeleid (GLB).
De Commissie stelt een stevige hervorming van het GLB voor, waarbij de bestaande
tweepijlerstructuur evenwel behouden blijft. Allereerst wil de Commissie in de toekomst 30% van de
directe betalingen (inkomenssteun) vergroenen, door hieraan extra milieueisen te stellen. Daarnaast
stelt de Commissie een herverdeling van de directe betalingen over de lidstaten voor. Hiertoe zouden
die lidstaten die minder dan 90% van het EU-gemiddelde van de toeslag per hectare landbouwgrond
ontvangen gecompenseerd worden door 1/3 van het gat tussen hun huidige hectarevergoeding en
90% van het EU-gemiddelde te dichten. Dit zou worden betaald door de lidstaten die meer dan het
EU-gemiddelde ontvangen. De Commissie zal nog komen met voorstellen voor meer flexibiliteit tussen
de beide pijlers. In het plattelandsbeleid zelf wordt nauwer aansluiting gezocht bij het cohesiebeleid
door het opstellen van een geïntegreerd strategisch kader.
Een aantal uitgaven dat nu nog onder het GLB valt wordt elders in de begroting ondergebracht. Zo
wordt binnenlandse voedselhulp ondergebracht in categorie I en voedselveiligheid in categorie III.
Daarnaast wil de Commissie het budget voor landbouwonderzoek in categorie I uitbreiden. Tevens wil
ze een nieuwe reserve voor crises in de landbouw instellen die buiten het MFK geplaatst wordt. Tot
slot zouden boeren die geraakt worden door de effecten van globalisering toegang krijgen tot het
Europees globaliseringsfonds. In de presentatie van de Commissie blijft de totale envelop voor het
GLB nominaal constant ten opzichte van 2013. Als rekening wordt gehouden met bovengenoemde
verschuivingen is sprake van een beperkte nominale stijging ten opzichte van 2013.
Ten aanzien van het milieu- en biodiversiteitsbeleid kiest de Commissie voor een benadering waarbij
deze aspecten worden geïntegreerd in andere beleidsterreinen zoals het onderzoeksbeleid, het
cohesiebeleid, het GLB en het externe beleid. Daarnaast wil de Commissie het LIFE+ programma
voortzetten, dat vooral gericht wordt op het ondersteunen van de implementatie van Europese
regelgeving op het vlak van bijvoorbeeld natuur en water. De Commissie wil buiten het MFK een fonds
opzetten om internationale bijdragen van de Unie en van de lidstaten op het vlak van klimaat en
biodiversiteit samen te voegen. In afwachting van het verloop van de internationale onderhandelingen
vult de Commissie dit voorstel inhoudelijk noch budgettair verder in.
Appreciatie
Het kabinet acht het noodzakelijk dat de huidige generieke directe betalingen worden vervangen door
doelgerichte betalingen. De Commissie stelt voor dit voor 30% te doen, waarbij de betalingen worden
gekoppeld aan duurzaamheidsaspecten. Daarmee zet het Commissievoorstel een stap in de richting
5
Zie ook de kabinetsreactie op de consultatie over de toekomst van het cohesiebeleid (TK 21501-08 nr. 349).
6

maken, zoals energie, infrastructuur en regionale samenwerking. De externe instrumenten zullen
daarnaast de Europese inzet op globale uitdagingen zoals de bescherming van mensenrechten, goed
bestuur, illegale migratie, stabiliteit en klimaat moeten faciliteren. Ook stelt de Commissie voor
middelen uit programma’s gericht op ontwikkelingslanden in eerste instantie te bestemmen voor
armoedebestrijding en niet meer voor opkomende economieën. Het budget voor de landen en
gebieden overzee (LGO) waaruit onder andere de samenwerking tussen de EU en het Caribisch deel
van het Koninkrijk wordt gefinancierd, blijft in de voorstellen van de Commissie onderdeel van het
EOF. Voor deze samenwerking wordt een nieuw en beter op de eilanden toegesneden instrumentarium
ontwikkeld.
De Commissie wil het EOF – een separaat, intergouvernementeel fonds – op dit moment nog niet
integreren in de Europese begroting. Wel wil de Commissie voorbereidingen treffen om dergelijke
budgettering in de toekomst mogelijk te maken, onder meer door het toezicht van het Europees
Parlement te vergroten. Voor het EOF budget voorziet de Commissie een ruime reële stijging.
Appreciatie
Europa heeft stevige ambities geformuleerd in het externe beleid. Daarvoor zijn voldoende, maar niet
noodzakelijkerwijs (veel) meer middelen nodig. Het Europese belang moet daarbij in de visie van het
kabinet nadrukkelijk meespelen. Gelet op de algemene Nederlandse inzet voor een sobere
meerjarenbegroting moeten ook in de financiering van het externe beleid scherpe keuzes worden
gemaakt. Nederland ziet drie hoofdprioriteiten voor de periode 2014-2020: 1) nabuurschapsbeleid; 2)
7
armoedebestrijding in de armste landen; 3) stabiliteit, veiligheid en crisisbeheersing . Tegenover
Europese inspanningen moeten concrete verplichtingen staan voor ontwikkelingspartners.
Snelgroeiende landen als China, India en Brazilië moeten niet meer in aanmerking komen voor grote
(en klassieke) hulpprogramma’s. De mededeling van de Commissie van 29 juni biedt goede
aanknopingspunten om deze inzet te realiseren.
Het is teleurstellend dat de Commissie het EOF niet al vanaf 2014 wil integreren in de begroting. Het
kabinet blijft hier principieel voorstander van. Budgettering vergt echter unanimiteit, die nu nog niet
binnen bereik is. Gelijkgezinde lidstaten leggen – gezien het lastige krachtenveld – meer de nadruk op
de voorwaarden waaraan het nieuwe EOF zou moeten voldoen, zoals het verbeteren van de
parlementaire controle door het Europees Parlement en de noodzaak van budgetteren ná 2020. Het is
positief dat de Commissie van deze punten werk wil maken. In de loop van 2012 verschijnt een
beleidsdoorlichting van de Inspectie Ontwikkelingssamenwerking en Beleidsevaluatie (IOB) van het
ministerie van Buitenlandse Zaken over Europese Ontwikkelingssamenwerking, waarbij de nadruk zal
8
liggen op het EOF . Het kabinet wil dit onafhankelijke rapport afwachten alvorens zich in overleg met
de Tweede Kamer een definitief oordeel te vormen over de gewenste hoogte van de Nederlandse
bijdrage aan het EOF voor de periode 2014-2020.
V. Administratieve uitgaven
Om de administratieve kosten te beperken stelt de Commissie voor om het personeelsbestand van
elke instelling en elk agentschap met 5% te reduceren. Daarnaast wil de Commissie besparen op de
arbeidsvoorwaarden van Europese ambtenaren. Desondanks stijgen de administratieve uitgaven in het
Commissievoorstel nog flink ten opzichte van de huidige periode.
Appreciatie
Het kabinet verwelkomt de voorgestelde besparingen op administratieve uitgaven. Deze gaan echter
niet ver genoeg. De uitgaven stijgen over de hele periode reëel terwijl het kabinet streeft naar een
nominale bevriezing. Verdere bezuinigingen zijn dus noodzakelijk. Het kabinet ziet hiertoe ruimte via
ambitieuze hervorming van het pensioenstelsel, de onkostenvergoedingen en de salarismethodiek.
Nederland heeft hier samen met gelijkgezinde lidstaten voorstellen voor gedaan. Daarnaast kunnen
7
Zie ook de kabinetsreactie op de consultatie ‘What funding for EU external action after 2013?’ , welke op 7
februari 2011 naar de Tweede Kamer is gestuurd (TK 21501-04 nr 121).
8
Zie ook de brief van Staatssecretaris Knapen d.d. 11 januari 2011, uw kenmerk 22112 nr 1121.
8

Appreciatie
Het kabinet is van mening dat alle Europese uitgaven binnen het MFK moeten worden opgenomen.
Dat bevordert de transparantie en een horizontale belangenafweging en voorkomt dat de prikkels tot
begrotingsdiscipline worden afgezwakt. In het bijzonder is het kabinet tegenstander van het buiten het
MFK plaatsen van uitgaven die nu nog binnen het MFK worden gefinancierd, te weten ITER, GMES en
de landbouwcrisisreserve. Wel staat Nederland open voor een oplossing waarbij tegenvallers bij zeer
grote projecten in beginsel door herallocatie vanuit alle categorieën kunnen worden opgevangen. Het
kabinet zal de Commissie om nadere toelichting vragen ten aanzien van de speciale status voor
Galileo/EGNOS. Nederland wil ten slotte graag nadere informatie over het voorstel voor een apart
fonds voor klimaatfinanciering en biodiversiteit, om de voor- en nadelen van een dergelijk fonds in
kaart te brengen en daarover een standpunt in te kunnen nemen.
Tot slot
De Commissievoorstellen bieden een basis voor de onderhandelingen, maar er is nog een lange weg te
gaan. Zoals gezegd zal dat in fasen verlopen. De posities van de lidstaten, de Europese Commissie en
het Europees Parlement liggen nu nog ver uiteen. In de eindfase van de onderhandelingen zullen deze
moeten convergeren om een resultaat te bereiken. Het uiteindelijk bereiken van een resultaat is ook
in het belang van Nederland, dat zonder akkoord haar korting verliest en het MFK plafond automatisch
met een inflatiecorrectie ziet oplopen.
Tijdens het onderhandelingsproces zal het kabinet uw Kamer regelmatig op de hoogte houden van de
voortgang.
Bijlage: Tabel voorstel Europese Commissie voor MFK 2014-2020
10

