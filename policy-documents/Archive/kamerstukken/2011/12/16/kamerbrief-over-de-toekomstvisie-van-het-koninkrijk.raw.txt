 
> Retouradres Postbus 20011 2500 EA  Den Haag 
 
Aan de Voorzitter van de Tweede Kamer der Staten-Generaal 
DGBK/Koninkrijksrelaties 
 
Postbus 20018 
2500 EA  DEN HAAG Schedeldoekshaven 200 
2511 EZ  Den Haag 
Postbus 20011 
2500 EA  Den Haag 
www.rijksoverheid.nl 
Contactpersoon 
Sabine de Kroon/Renske van 
der Zee  
 
T (070) 426 7105 
Renske.Zee@minbzk.nl 
 
Kenmerk 
2011-2000578279 
Datum 15 december 2011  
 
Betreft Nadere invulling Toekomstvisie 
Bijlagen 
 
1 
 
 
 
 
Op 15 juli jl. heb ik beide Kamers de notitie De Toekomst van het Koninkrijk 
aangeboden. In deze notitie is de visie van het kabinet op de toekomst van het 
Koninkrijk uiteengezet. Tijdens de debatten met uw Kamer op 5 en 11 oktober jl. 
heb ik toegezegd te komen met een nadere precisering van deze visie, alsmede u 
 
te informeren over de stappen die sinds 15 juli zijn gezet om nadere invulling te 
geven aan deze visie. Met deze brief doe ik deze toezegging gestand. 
 
Uit het debat met uw Kamer blijkt dat uw Kamer van mening is dat de 
Toekomstvisie van het Koninkrijk tekort schiet omdat deze te veel uitgaat van de 
gegeven situatie en verplichtingen en verantwoordelijkheden die daaruit 
voortvloeien. Dat is evenwel de enige wijze waarop de regering kan redeneren. Het 
Koninkrijk is niet een verdragsrechtelijk verband, maar een staatsrechtelijk verband 
van verschillende autonome landen met een gemeenschappelijk staatshoofd en 
gemeenschappelijke staatsrechtelijke uitgangspunten, te weten: de democratische 
rechtstaat als politiek bestuurlijk kader, eerbiediging van de grondrechten als 
grondslag van overheidsbestuur en deugdelijk en integer bestuur als waarde van 
overheidsbeleid. Die band is historische ontstaan met als gevolg dat Nederland, als 
land, volkenrechtelijk niet de mogelijkheid heeft om eenzijdig uit dit verband te 
treden. In zoverre de Kamer derhalve van de regering een standpunt verwacht dat 
abstraheert van deze juridische gegevenheid, verwacht de Kamer een standpunt 
dat in rechte niet mogelijk is. Een dergelijk standpunt verdraagt zich slecht met de 
rechtstaat. De vraag of Nederland voor een Koninkrijksverband zou kiezen als het 
de vrije keuze had, is ook daarom niet reëel, omdat het Koninkrijksverband 
ondenkbaar is zonder de historische herkomst daarvan. Juist die historische 
herkomst heeft tot gevolg dat Nederland geen vrije keuze heeft.  
 
Binnen deze juridische gegevenheid heeft het kabinet de notitie De Toekomst van 
het Koninkrijk vastgesteld. Daarin heeft het kabinet zijn bereidheid, wil en inzet 
onderstreept om te komen tot een uitwerking en uitbating van de mogelijkheden 
van het Koninkrijk voor ieder van de onderdelen binnen het Koninkrijk. 
Een van de meest opmerkelijke gevolgen van de hervorming van het staatkundige 
bestel is dat Nederland direct partij is geworden in het Caribische deel van het 
Koninkrijk. Het is alleen daarom al van belang concrete samenwerking binnen het 
Koninkrijk handen en voeten te geven. 
 
  Pagina 1 van 4 
 

 
 
 
 Datum 
15 december 2011 
 
Kenmerk 
Als gevolg van deze wens om te komen tot nauwere samenwerking binnen het 
2011-2000578279 
Koninkrijk, die zowel de Nederlandse als de Arubaanse regering hebben verwoord in 
hun respectievelijk notities inzake de toekomst van het Koninkrijk, heb ik op 27 
 
 
oktober 2011 een samenwerkingsprotocol ondertekend met minister-president 
1
 
Eman van Aruba. Dit brede samenwerkingsprotocol beoogt vorm te geven aan een 
strategisch partnerschap tussen beide landen. De achterliggende gedachte is dat 
door samenwerking op basis van wederzijdse belangen en eigen 
verantwoordelijkheid een win-win situatie ontstaat voor beide landen en voor het 
 
Koninkrijk als geheel. 
De Nederlandse inzet bij het protocol is deels gebaseerd op het belang van 
samenwerking tussen Aruba en Caribisch Nederland (met name Bonaire, gezien de 
geografische ligging in de nabijheid van Aruba). Dit laat onverlet dat ook met Sint 
Maarten en Curaçao nauwer kan worden samengewerkt. Met het oog hierop is in 
het Samenwerkingsprotocol Aruba – Nederland een besluit opgenomen dat, indien 
Curaçao of Sint Maarten dat wensen, zij vertegenwoordigers naar één of meer 
werkgroepen kunnen afvaardigen. Overigens sluit ik niet uit dat in de toekomst ook 
samenwerkingsprotocollen met Sint Maarten en Curaçao worden opgesteld. 
 
Het Samenwerkingsprotocol Aruba - Nederland somt uiteenlopende onderwerpen op 
waarop beide landen intensiever wensen samen te werken. Een onderwerp dat met 
prioriteit zal worden opgepakt is de samenwerking op het terrein van handel en 
economie.  
Eerder genoemde mogelijkheid om de Cariben te ontwikkelen tot schakel of 
springplank voor Nederlandse en Europese bedrijven die actief willen worden in 
Midden- of Latijns Amerika is zo’n voorbeeld van samenwerking op basis van 
wederzijdse belangen.  
Om dit potentieel te ontwikkelen wil de minister van Economische Zaken Landbouw 
& Innovatie een adviescommissie oprichten die concrete voorstellen gaat doen om 
de kansen voor het Nederlandse en Caribische bedrijfsleven ten volle te benutten.  
Er zullen concrete voorstellen tot samenwerking worden uitgewerkt die tijdens de 
jaarlijkse Koninkrijksconferentie besproken zullen worden.  
 
Tijdens mijn meest recente verblijf op Aruba heb ik gemerkt dat Aruba enthousiast 
is over de nieuwe samenwerking en de sterke wil heeft hier werk van te maken.  
De wens tot nauwere samenwerking heeft overigens niet alleen betrekking op het 
Koninkrijk, maar ook op de relatie met de Europese Unie. In dat kader heeft de 
Arubaanse regering het initiatief genomen voor de opening van een Europahuis, 
waar Arubaanse burgers en ondernemers terecht kunnen voor informatie over de 
Europese Unie. Namens de Europese Commissie was commissaris Piebalgs voor 
Ontwikkeling aanwezig bij de opening van het Europahuis. Hij verwelkomde het 
idee van Aruba als “hub” richting Zuid-Amerika, en gaf aan dat heel Europa daar 
van zou kunnen profiteren. De gelijktijdige opening van een lokale vestiging van 
het Nederlandse onderzoekscentrum TNO en de samenwerking met de Gasunie 
mogen overigens dienen als positief voorbeeld van een samenwerking zoals 
bedoeld in het ondertekende protocol.  
 
 
 
 
 
                                                
1
 Het samenwerkingsprotocol is als bijlage bij deze brief opgenomen.  
  Pagina 3 van 4 
 

