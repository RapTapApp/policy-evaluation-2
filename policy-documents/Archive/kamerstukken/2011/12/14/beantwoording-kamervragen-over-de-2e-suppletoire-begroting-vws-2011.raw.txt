> Retouradres Postbus 20350 2500 EJ  Den Haag 
De Voorzitter van de Tweede Kamer 
Bezoekadres: 
der Staten-Generaal 
Parnassusplein 5 
2511 VX  Den Haag 
Postbus 20018 
www.rijksoverheid.nl 
2500 EA DEN HAAG 
Kenmerk 
FEZ-U-3097450 
Bijlage(n) 
Correspondentie uitsluitend 
richten aan het retouradres 
met vermelding van de datum 
 
en het kenmerk van deze 
brief. 
 
Datum  14 december 2011  
e
Betreft: Antwoorden op Kamervragen 2 suppletoire  
            begroting VWS 2011  
 
  
 
 
 
 
Geachte voorzitter, 
De leden van de Tweede Kamer hebben schriftelijke vragen gesteld over de 
suppletoire begroting van het Ministerie van Volksgezondheid, Welzijn en Sport 
voor het jaar 2011 samenhangende met de Najaarsnota. 
 
De antwoorden op deze vragen bied ik u hierbij aan. 
 
Hoogachtend, 
de Minister van Volksgezondheid, 
Welzijn en Sport, 
 
 
 
 
mw. drs. E.I. Schippers 
 
 
Pagina 1 van 1 

Vraag 19 
Wat is de verklaring van de onderuitputting van € 16 mln. op de Tegemoetkoming Specifieke 
Zorgkosten? Waardoor wordt deze onderuitputting veroorzaakt? 
 
Antwoord 3 en 19 
De inspecteur van de eenheid Belastingdienst bepaalt automatisch op grond van de 
belastingaangifte of iemand in aanmerking komt voor een tegemoetkoming specifieke zorgkosten 
(TSZ). De TSZ is vanaf belastingjaar 2009 van kracht. De uitgaven TSZ zijn gestart in 
begrotingsjaar 2011. De mate waarin verzilvering plaatsvindt door de Belastingdienst is lastig te 
ramen. 
 
Vraag 4 en 21 
Vraag 4 
Om welke diverse beleidsvoornemens waarvan de kosten in 2011 lager zijn dan verwacht of niet in 
2011 tot besteding komen gaat het hier? Wat is de reden van de onderbesteding?  
Vraag 21 
Welke beleidsvoornemens in het kader van het stimuleren van burgers om actief te participeren in 
maatschappelijke verbanden hebben lagere kosten dan verwacht en welke beleidsvoornemens 
komen in 2011 niet tot besteding? Wat is hiervoor de verklaring? 
 
Antwoord 4 en 21 
De onderbesteding van beleidsvoornemens op operationele doelstelling 1 (€ 3,6 mln) kent 
verschillende oorzaken. Ten eerste is in verband met herprioritering minder geld beschikbaar 
gesteld voor welzijnsactiviteiten (€ 0,6 mln.), zijn kosten voor kwaliteitsbeleid Wmo lager 
uitgevallen (€ 0,1 mln.) en is het tempo van uitgaven aan de evaluatie van de Wmo door het SCP 
in overeenstemming gebracht met de begroting van het projectplan, hetgeen leidt tot een 
verlaging van de raming in 2011 met € 0,4 mln. Het restant (€ 2,5 mln.) wordt veroorzaakt 
doordat in totaal € 7,5 mln. van de beschikbare transitiemiddelen voor de decentralisatie van de 
functie begeleiding naar de Wmo niet tot besteding is gekomen in 2011. De reden hiervoor is dat 
er enige vertraging is opgetreden in de besteding van middelen doordat overeenstemming over de 
Bestuurlijke Afspraken 2011-2015 langer op zich heeft laten wachten dan voorzien. Een deel van 
de onderuitputting  (€ 5 mln.) wordt doorgeschoven naar 2012 ten behoeve van activiteiten van 
het Transitiebureau, koepels van aanbieders en cliënt- en patiëntorganisaties om de decentralisatie 
voor te bereiden.   
 
Vraag 5 
Hoeveel mensen maken aanspraak op het mantelzorgcompliment? Hoe is de ontwikkeling in het 
aantal aanvragen de afgelopen jaren? Is er een reden aan te voeren waarom het beroep op de 
mantelzorgcompliment in 2011 zo gegroeid is? Wanneer kan de Kamer de brief over mantelzorg 
verwachten? 
 
Antwoord 5 
De Sociale Verzekeringsbank (SVB) gaat voor 2011 uit van 315.000 toe te kennen 
mantelzorgcomplimenten (het betreft hier aanvragen voor zowel 2011 als daarvoor die nog in 
behandeling moeten worden genomen). Dit aantal blijkt hoger te zijn dan aanvankelijk voor dit jaar 
werd geraamd (288.000). De reden voor deze toename ligt deels in een onvoorziene toename van 
het aantal toe te kennen complimenten. Daarnaast is er sprake van een andere werkwijze bij de 
SVB waardoor aanvragen sneller afgehandeld kunnen worden. Een andere reden is gelegen in een 
andere toepassing van de criteria om voor een compliment in aanmerking te komen. Dit heeft met 
name betrekking op de wijze waarop wordt omgegaan met de cumulatie van twee 
indicatieperioden die ieder op zich geen recht gaven op een mantelzorgcompliment; door 
samenvoeging van deze afzonderlijke perioden ontstaat mogelijk wel een recht op een compliment. 
Voor 2012 wordt een verdere stijging voorzien. 
2 
 

Ten slotte vallen de uitgaven in het kader van de Tegemoetkoming Buitengewone Uitgaven (TBU) 
hoger uit dan geraamd (€ 76 miljoen). 
 
Vraag 8 
Wat is de verklaring voor de lagere uitgaven dan geraamd voor abortushulpverlening? 
 
Antwoord 8 
De afgelopen jaren zijn diverse meerjarige projecten uitgevoerd met incidentele middelen die 
vanuit Balkenende IV vrij zijn gemaakt. Deze projecten waren gericht op de verbetering van 
abortushulpverlening. De kosten van de projecten zijn lager uitgevallen dan in eerste instantie was 
geraamd, hierdoor is budget vrijgevallen in 2011. 
 
Vraag 9 
Wat is de verklaring voor de lagere uitgaven dan geraamd voor projecten op het terrein van de 
medische ethiek? Om welke projecten gaat het precies, en wat was voor elk van deze projecten de 
onderuitputting? 
 
Antwoord 9 
Het gaat hier om een onderuitputting van ongeveer € 250.000. Dit heeft voornamelijk te maken 
met een latere start dan oorspronkelijk gepland van de evaluatie van de commissie Late 
Zwangerschapafbreking en Levensbeëindiging Pasgeborenen, alsmede activiteiten op het gebied 
van de uitwerking van de commissie Doek. De voorstellen zijn thans in voorbereiding en de 
uitvoering start in 2012.  
 
Vraag 10 
Wat is de verklaring voor de lagere uitgaven dan geraamd voor de voorbereiding van de Wet 
verplichte ggz? Om welk(e) bedrag(en) gaat het? Betekenen deze lagere uitgaven niet gewoon dat 
er te weinig haast met deze projecten wordt gemaakt? Liggen voorstellen op schema? 
 
Antwoord 10 
Er hebben in 2011 allerlei activiteiten plaatsgevonden om voortgang te maken met het 
wetsvoorstel, waarbij verkenning en uitwerking van alternatieven voor de Commissie en 
afstemming met het veld een belangrijke rol gespeeld hebben. Achteraf gezien bleek het lastig om 
een goede inschatting te maken van de kosten van de voorbereidende werkzaamheden, die 
gemaakt zijn in kader van deze zoektocht naar een goed alternatief voor de Commissie. Van het 
oorspronkelijk ingeplande bedrag van € 1,6 mln. is daarom rond de helft in 2011 niet besteed. 
 
Vraag 11 
Wat is het bedrag aan niet benodigde begrotingsmiddelen voor de afbouwvoorziening van het Nictiz 
en waarom zijn deze middelen niet langer benodigd? 
 
Antwoord 11 
Voor de afbouwvoorziening aan het Nictiz was in 2011 € 6 miljoen gereserveerd. Deze middelen 
zijn niet langer benodigd aangezien Nictiz een afbouwvoorziening kon treffen ten laste van de 
egalisatiereserve en de onderuitputting in de instellingssubsidie aan Nictiz voor 2011. 
 
Vraag 12 
Wat is de verklaring voor het lager uitvallen dan geraamd aan de zorgkosten voor illegalen en 
andere onverzekerde vreemdelingen? Waren er minder zorgbehoevende illegalen en andere 
onverzekerde vreemdelingen of is aan hen minder zorg verleend? Wilt u dit toelichten? 
 
 
 
4 
 

twaalftal gemeenten. Deze pilot is in november 2011 formeel van start gegaan, waardoor niet 
eerder dan in 2012 bestedingen ten behoeve van beide experimenten worden gemaakt. De pilot is 
breder dan aanvankelijk beoogd omdat er veel belangstelling en animo bij lokale overheden is om 
de babysterfte doelgericht aan te pakken. 
 
Kwaliteitsinstituut 
In 2010 is een raming gemaakt van de voorbereidingskosten voor het kwaliteitsinstituut in 2011. 
Deze raming was gebaseerd op de aanname dat reeds  in 2010 uitgaven gedaan zouden worden 
voor een aantal pilots en onderzoeken. In de loop van 2011 bleek echter dat het ontwikkelen van 
een plan van aanpak en het inrichten van een voorbereidingsorganisatie door het CVZ langer zou 
duren dan in 2010 was voorspeld. Hierdoor zijn de uitgaven aan genoemde pilots en onderzoeken 
uitgesteld tot 2012 en is een onderuitputting ontstaan. Experimenten en onderzoeken die 
vertraging hebben opgelopen zijn o.a. onderzoeken die betrekking hebben op de inhoud van een 
meerjarenprogramma voor de ontwikkeling van professionele standaarden en een onderzoek dat 
werd voorzien bij de voorbereiding van de metastandaard. 
 
Vraag 16 
Waaruit bestaat de vertraging in 'In voor zorg'? Wat zijn de oorzaken? 
 
Antwoord 16 
De vertraging in de uitgaven samenhangend met 'In Voor Zorg!' hangt samen met het later van 
start gaan van de implementatietrajecten bij zorgaanbieders. Vooral de periode tussen het 
aanmelden door een zorgaanbieder en het feitelijk van start gaan van het implementatietraject 
vraagt meer tijd. Door 'In Voor Zorg!' worden zorgaanbieders geholpen met behoorlijke 
transitietrajecten, en deze goed voorbereiden vraagt voor zorgaanbieders meer tijd dan verwacht.  
 
Vraag 17 
Waaruit bestaat de vertraging in 'Kwaliteitsverbetering palliatieve zorg'? Wat is hiervoor de 
verklaring? 
 
Antwoord 17 
Het is belangrijk om een zorgvuldige afweging te maken bij het bepalen van de speerpunten van 
het ZonMw-verbeterprogramma en de wijze waarop de speerpunten het best kunnen worden 
gerealiseerd. Daarom is ervoor gekozen om het tijdpad enigszins te wijzigen, wat de kwaliteit van 
het programma ten goede moet komen.      
 
Vraag 18 
Wilt u de neerwaartse bijstelling van de uitgavenraming BIKK toelichten? Zijn er 
minder(heffings)kortingen die moeten worden gecompenseerd? Zijn de geraamde AWBZ-uitgaven 
neerwaarts bijgesteld? Wat is hiervoor de verklaring? 
 
Antwoord 18 
De raming van de totale omvang van de (heffings)kortingen is tussen het Centraal Economisch 
Plan 2011 en de Macro Economische Verkenning 2012 neerwaarts bijgesteld van € 36.091 miljoen 
naar € 35.960 miljoen. Deze daling van € 131 miljoen leidt tot de neerwaartse bijstelling van de 
Bijdrage in de Kosten van Kortingen. 
 
Vraag 20a 
Wat is de verklaring van de tegenvaller van € 76 mln. in de Tegemoetkoming Buitengewone 
Uitgaven? Waardoor is deze tegenvaller veroorzaakt? Is bij het begroten niet meegenomen dat de 
criteria voor toekenning werden gewijzigd? Bij de uitgaven Wtcg is sprake van een tegenvaller van 
€ 40 mln. Kan deze overschrijding nader worden uitgesplitst naar de verschillende oorzaken, 
6 
 

Vraag 24 
Op welke wijze vindt in algemene zin het herbesteden van de onderuitputting plaats? 
 
Antwoord 24 
Het herbesteden van middelen vindt plaats binnen de zogenoemde  
Begrotingsuitvoeringsrapportage (BUR). In oktober worden incidentele, beleidsarme 
uitvoeringsknelpunten en (verwachte) onderuitputting (niet bestede gelden) in het lopend boekjaar 
in deze rapportage tegen elkaar afgezet. Op basis van de BUR besluiten de bewindspersonen welke 
wijzigingen in de Tweede Suppletoire Wet moeten worden verwerkt. 
 
Vraag 25 
Welk bedrag stond er in 2011 voor Valys begroot? Klopt het dat door het terugbrengen van de 
kilometervergoeding bij Valys van 750 kilometer naar 450 kilometer in 2012 een overschrijding van 
€ 8 mln. bij Valys wordt voorkomen of gaat de Minister bij de begroting van 2012 uit van een 
hogere overschrijding? Kan cijfermatig onderbouwd worden waarom een drastische verlagen van 
de kilometervergoeding bij Valys (van 750 kilometer naar 450 kilometer) nodig is om 
overschrijding van het Valysbudget in 2012 te voorkomen? 
 
Antwoord 25 
In 2011 was er € 60,2 mln begroot voor Valys. In dit bedrag zijn ook reserveringen opgenomen 
voor de indicatiestelling van het Hoog Persoonlijk Kilometerbudget en voor de eventuele uitkering 
van een bonus indien Connexxion Taxi Services voldoet aan de voorwaarden die daarvoor gelden 
(onder meer op het terrein van klanttevredenheid, stiptheid en klachtafhandeling). 
 
Met het terugbrengen van de hoogte van het standaard persoonlijk kilometerbudget (pkb) wordt 
een overschrijding van € 12 miljoen op het in 2012 beschikbare budget voorkomen. De forse 
verlaging van het pkb is nodig gebleken, omdat slechts een zeer klein percentage van de 
pashouders het pkb grotendeels of volledig uitput. Een geringe verlaging van het pkb levert dan 
onvoldoende op om de geraamde overschrijding in 2012 te voorkomen. Het pkb is daarom verder 
verlaagd. 
 
Vraag 26 
Waarom zijn de kosten voor de Rijksbijdrage zwangerschapsafbreking zoveel hoger uitgevallen? 
 
Antwoord 26 
De kosten zijn hoger uitgevallen door extra kosten die gemaakt zijn in verband met het 
verstrekken van een „afbouwsubsidie‟.  
Deze afbouwsubsidie is door het CVZ verstrekt aan de abortuskliniek ACSG/MR70 (zoals eerder 
gemeld in het VSO abortusklinieken Amsterdam d.d. 9 februari 2010) doordat de subsidierelatie 
tussen de kliniek en het CVZ, naar aanleiding van de financiële problemen bij de kliniek, werd 
stopgezet.  
 
Vraag 27 
In 2011 is voor het Opleidingsfonds € 16,5 mln. minder nodig dan geraamd, omdat de aanvragen 
zijn achtergebleven bij de capaciteit waarvoor budget beschikbaar was. Kan een nadere toelichting 
gegeven worden op de aanvragen in verhouding tot de beschikbare capaciteit, waarbij een 
uitsplitsing gemaakt wordt naar beroepsgroep? Wat is het oordeel van de minister over deze 
onderuitputting? Hoeveel extra opleidingen hadden kunnen worden gefinancierd met € 16,5 mln. in 
het licht van grote toekomstige tekorten op de arbeidsmarkt? Er is sprake van € 10 mln. minder 
terugontvangsten uit het Opleidingsfonds dan geraamd. Kan dit nader worden toegelicht? Was in 
de betreffende jaren sprake van onderuitputting van het beschikbare budget in het 
opleidingsfonds? 
 
8 
 

 
Vraag 30 
Betekent een neerwaartse bijstelling van de uitgavenraming aan de zorgtoeslag door het CPB niet 
dat er € 129 mln. minder kan worden bezuinigd op de zorgtoeslag? Hoe werkt dit door in de 
begroting 2012? Met welk percentage kan de inkomensdrempel worden verhoogd indien er € 129 
mln. aan het budget wordt toegevoegd en dit dus de kabinetsbezuinigingen voor middeninkomens 
ontlast? 
 
Antwoord 30 
De mutatie in de suppletoire wet betreft een bijstelling van de uitgavenraming Zorgtoeslag op basis 
van de Macro economische Verkenning 2012 van het Centraal Planbureau (CPB). Op basis van deze 
raming van het CPB heeft de neerwaartse bijstelling van € 129 miljoen plaatsgevonden.  
 
De meevaller bij de zorgtoeslag betekent niet dat er ruimte is om de maatregel op de zorgtoeslag 
te verzachten. De zorgtoeslag valt conform de begrotingsregels onder het inkomstenkader. Mee- 
en tegenvallers onder het inkomstenkader lopen volgens de begrotingsregels in het EMU-saldo (de 
zogenaamde automatische stabilisatie). Meevallers bij de inkomsten leiden dus niet tot ruimte voor 
lastenverlichting en tegenvallers hoeven normalerwijze (als de signaalwaarde niet wordt 
overschreden) niet te worden opgevangen door maatregelen.  
Op basis van het bovenstaande kan geen doorwerking plaatsvinden naar de inkomensdrempel. 
 
Vraag 31 
Welke activiteiten konden pas gestart worden nadat de brief Sport en bewegen in Olympisch 
perspectief was verzonden? Wat houdt de herschikking van € 2,8 mln. in binnen de sportbegroting 
naar aanleiding van de beleidsbrief „Sport en bewegen in Olympisch perspectief‟? 
 
Antwoord 31 
Concrete activiteiten die met vertraging tot stand gekomen zijn betreffen onder meer het vervolg 
van de setting sport van het NASB, de sportloketten bij revalidatiecentra en de uitbreiding van het 
project Special Heroes naar de cluster 4 scholen. 
 
De herschikking van € 2,8 miljoen heeft enerzijds betrekking op het verbeteren van de combinatie 
sport en onderwijs en van de topsportmedische begeleiding op de CTO‟s en anderzijds op het 
actualiseren (i.c. variabel maken) van de Stipendiumregeling. 
 
Vraag 32 en 33 
Vraag 32 
Wat is de oorzaak van de onderuitputting met € 14 mln. van de programma-uitgaven 
(psycho)sociale ondersteuning? 
Vraag 33 
Waarom zijn diverse restantvoornemens niet tot besteding gekomen? 
 
Antwoord 32 en 33 
Op de programma uitgaven (psycho)sociale ondersteuning is er sprake van een onderuitputting 
van € 7,5 mln. Daarnaast is € 5 mln. eenmalig overgeboekt naar het gemeentefonds voor de 
decentralisatie-uitkering Vrouwenopvang om de centrumgemeenten op lokaal en regionaal niveau 
een extra impuls te geven voor de aanpak van ouderenmishandeling en is € 1,5 mln. overgeboekt 
naar operationele doelstelling 2 van artikel 44 voor uitgaven aan de subsidieregeling 
deskundigheidsbevordering vrijwilligers. 
De onderuitputting wordt veroorzaakt doordat middelen voor de uitbreiding van de capaciteit van 
vrouwenopvang niet zijn uitgegeven door vertragingen in het besluitvormingsproces naar 
aanleiding van de bevindingen in het rapport van Commissie-De Jong over het stelsel van 
vrouwenopvang. Investeringen in extra capaciteit vinden alsnog in 2012 plaats op zo kort 
10 
 

