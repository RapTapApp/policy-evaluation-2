 
 
> Retouradres Postbus 20011 2500 EA  Den Haag 
 
 
de Voorzitter van de Tweede Kamer der Staten-generaal 
DGBK 
KR 
Postbus 20018 
2500 EA Den Haag  
Postbus 20011 
2500 EA  Den Haag 
www.rijksoverheid.nl 
Contactpersoon 
Kris Goossens  
T 070-4266605 
 kris.goossens@minbzk.nl 
 
Kenmerk 
2011-2000575577 
 
 
Datum 14 december 2011 
 
Betreft Uitvoering moties Caribisch Nederland 
 
 
 
 
 
In deze brief informeer ik u de over stand van zaken met betrekking tot de 
uitvoering van de moties die zijn aangenomen tijdens de begrotingsbehandeling 
van Hoofdstuk IV en het BES-fonds op 25 en 26 oktober 2011. De motie over 
duurzame energie (33000-IV nr. 32) is overgedragen aan het ministerie van EL&I.  
Daarnaast informeer ik u over de consultatie met de eilandsbesturen zoals 
toegezegd tijdens het Algemeen Overleg Caribisch Nederland op 9 november 2011.  
 
Hierbij wil ik nogmaals benadrukken dat binnen de constructie waarvoor de 
wetgever gekozen heeft, geen sprake is van een coördinerend bewindspersoon. De 
verschillende bewindspersonen zijn verantwoordelijk voor hun beleidsterreinen. 
Daarom kan ik u bij veel onderwerpen enkel op hoofdlijnen informeren. Voor details 
betreffende de uitvoering van deze moties verwijs ik u naar de verantwoordelijke 
bewindspersonen. Ik begrijp dat uw Kamer op 30 januari en 6 februari 2012 met 
verschillende bewindspersonen spreekt over hun beleidsverantwoordelijkheid voor 
Caribisch Nederland. 
 
Van belang is ook dat met de openbare lichamen in ieder geval twee keer per jaar 
bestuurlijk overleg wordt gevoerd over de financiën van de openbare lichamen. Dat 
biedt ook de gelegenheid om – naast dit bestuurlijk overleg – andere beleidsmatige 
onderwerpen, waar collega-ministers voor verantwoordelijk zijn, aan de orde te 
stellen. Hiermee is voldoende waarborg dat ervaren knelpunten kunnen worden 
besproken op bestuurlijk niveau, kunnen worden gewogen en indien nodig van een 
oplossing kunnen worden voorzien. 
 
 
Moties Begrotingsbehandeling 
 
Korte termijn verbeteringen Caribisch Nederland 
In de motie van de leden Van der Staaij, Blok, Cohen, Van Haersma Buma, 
Pechtold, Sap, Slob en Roemer (33000-IV nr. 34) wordt de regering verzocht om 
met een aanpak te komen tot concrete verbeteringen voor de bewoners in Caribisch 
Nederland en aan te geven welke inhoudelijke verbeteringen door de regering 
zullen worden getroffen.  
 
De aandachtspunten van de bevolking, eilandbesturen en de Kamer zijn binnen het 
kabinet bekend.  
  Pagina 1 van 6 
 

 
 
 
- Voorlichting pakket Datum 
14 december 2011 
Het ministerie van VWS intensiveert de voorlichting over de omvang van het 
Kenmerk 
verzekerde pakket om onduidelijkheden bij inwoners te voorkomen. Daarbij zal 
2011-2000575577 
VWS - samen met (Nederlandse) zorgverzekeraars - onderzoeken of een 
aanvullende verzekering kan worden gerealiseerd conform wens van een deel van 
 
 
de bevolking, hoewel dit gezien de bestaande basisaanspraken niet noodzakelijk is.  
 
 
- Medicijnen. 
Zogenaamde over the counter medicijnen, zoals hoestdrank en paracetamol, zitten 
niet in het verzekerde pakket. In Nederland is dat ook niet het geval. De minister 
 
van VWS streeft naar doelmatigere inkoop door de lokale apotheken zodat de 
prijzen van dergelijke middelen dalen. 
 
- Jeugd 
Tot slot werkt het ministerie van VWS aan verdere kwaliteitsontwikkeling in de 
jeugdzorg en bestendiging van reeds gerealiseerde verbeteringen. In dit kader wijs 
ik u op de recente beantwoording van Kamervragen van de ChristenUnie over de 
situatie van kinderen op Bonaire (kenmerk: 2011Z21802). 
 
De minister van VWS is voornemens om in het voorjaar van 2012 de drie eilanden 
te bezoeken. 
 
Levensstandaard 
De koopkracht en bredere sociaaleconomische ontwikkeling vormen belangrijke 
aandachtspunten. Op dit terrein is de afgelopen periode een aantal maatregelen 
genomen gericht op verbetering in de toekomst. 
 
Voor de uitkeringen en minimumloon in Caribisch Nederland heeft de minister van 
Sociale Zaken en Werkgelegenheid nieuwe bedragen vastgesteld (regeling van 21 
november 2011, Stcrt. 2011, 21373). Bijzonder ten opzichte van de huidige situatie 
is dat de bedragen uitkeringen en minimumloon per eiland uiteenlopen.  
Vanwege het uiteenlopen van de prijsontwikkeling op de verschillende eilanden van 
Caribisch Nederland is besloten om de bedragen op elk afzonderlijk eiland aan te 
passen naar de prijsontwikkeling van dat eiland, waarmee maatwerk wordt 
geleverd. Ingangsdatum van de nieuwe bedragen is 1 januari 2012.  
 
Teneinde meer inzicht te krijgen in de factoren achter de bewegingen in prijspeil en 
de inkomenssfeer is thans een onderzoek gestart naar de koopkrachtontwikkeling in 
Caribisch Nederland. De uitkomsten van het onderzoek worden begin 2012 
verwacht. Het ministerie van Financiën heeft per brief van 1 september 2011 aan 
de Kamer (kenmerk AFP/2011/0605) aangegeven welk pakket aan fiscale 
maatregelen genomen zijn om de levensstandaard per direct te verbeteren. 
 
Verder werken de ministeries BZK, SZW, OCW, VWS en EL&I op dit moment samen 
om de sociaaleconomische ontwikkeling op de eilanden te bevorderen. Hierbinnen 
worden verschillende mogelijkheden verkend om verbeteringen op 
sociaaleconomisch terrein tot stand te brengen. Onder meer via job programs, wijk- 
en sportvoorzieningen, kinderopvang en huisvesting.  
Een aantal projecten is reeds gestart; twee werkgelegenheidsprojecten op Sint 
Eustatius zijn daar voorbeelden van. De activiteiten op dit terrein worden in 2012 
voortgezet. De eilandbesturen zijn overigens zelf verantwoordelijk en worden 
ondersteund door genoemde departementen. 
 
 
  Pagina 3 van 6 
 

 
 
 
Hierbij informeer ik u tevens over deze tegemoetkoming zoals toegezegd in het Datum 
14 december 2011 
Algemeen Overleg op 9 november 2011.  
Kenmerk 
 
2011-2000575577 
De tegemoetkoming bestaat uit twee onderdelen. Het eerste onderdeel is bedoeld 
voor het versterken van de bestuurlijke en financiële administratie en het tweede 
 
 
gedeelte van de middelen kan worden ingezet als een bijdrage voor het wegwerken 
 
van achterstallig onderhoud.  
 
Ik heb de bestuurscolleges verzocht om voor 15 december 2011 plannen in te 
dienen waaraan de ter beschikking gestelde middelen zullen worden besteed, 
 
passend binnen het hierboven genoemde doel. Na ontvangst van deze plannen 
worden de uitkeringen vastgesteld en de middelen verstrekt.  
 
Inhuur externen 
In de motie van de leden Van Gent, Van Bochove, Bosman, Van Raak, Van Dam, 
Hachchi en Van der Staaij (33000-IV nr. 31) wordt de regering verzocht om in 
nauw overleg met de lokale autoriteiten BES-eilanden eigen ambtelijke expertise 
aan te bieden ter voorkoming van verdere inhuur van externe adviseurs.  
 
De Rijksvertegenwoordiger heeft dit onder de aandacht gebracht van de 
bestuurscolleges en hen nadrukkelijk verzocht bij gewenste ondersteuning eerst te 
informeren naar mogelijkheden tot het inzetten van ambtelijke expertise uit Den 
Haag. Verder zijn de departementen ambtelijk verzocht bij dergelijke verzoeken 
van de lokale autoriteiten te voorkomen dat externen worden aangetrokken indien 
vanuit het ministerie ondersteuning mogelijk is. 
 
Caribisch Nederland in de Rijksbegroting 
In de motie van de leden Hachchi, Van Dam en Van Gent (33000-IV nr. 28) wordt 
de regering verzocht om in volgende begrotingen een uniforme presentatiewijze te 
hanteren voor middelen die zijn bestemd voor Caribisch Nederland, inclusief een 
overzicht van de formatie binnen het betreffende ministerie ten behoeve van 
Caribisch Nederland. Dit verzoek zal worden betrokken bij de reeds geplande 
wijziging van de Rijksbegrotingvoorschriften (RBV) 2012. 
 
Verder wordt de regering verzocht een rijksbreed (totaal)overzicht bij te voegen bij 
de begroting van het BES-fonds. Als minister van BZK ben ik verantwoordelijk voor 
deze begroting. Het gevraagde rijksbrede uitgavenoverzicht zal ik – startend bij de 
begroting van 2013 – jaarlijks bijvoegen. 
 
 
Toezegging 
 
Consultatie eilandbesturen zorgbesluit 
In het Algemeen Overleg over Caribisch Nederland op 9 november 2011 heb ik 
toegezegd bij mijn collega van VWS te informeren naar de consultatie met de 
bestuurscolleges bij de voorbereidingen van het BES-Zorgverzekeringsbesluit in 
relatie tot de WOLBES.  
 
Namens de minister van VWS deel ik u mee dat de bestuurscolleges van de drie 
eilanden bij de totstandkoming van de zorgverzekering ruimschoots betrokken zijn 
geweest en gehoord.  
De bestuurscolleges van Caribisch Nederland zijn in 2007 door de minister van VWS 
aangeschreven en geïnformeerd over de uitgangspunten van de nieuwe 
zorgverzekering BES.  
  Pagina 5 van 6 
 

