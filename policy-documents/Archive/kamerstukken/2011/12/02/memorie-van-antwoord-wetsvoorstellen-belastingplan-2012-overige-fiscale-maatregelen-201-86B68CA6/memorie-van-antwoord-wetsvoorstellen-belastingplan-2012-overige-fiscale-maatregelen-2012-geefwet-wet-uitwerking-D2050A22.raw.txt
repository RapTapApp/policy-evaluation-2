33 003  Wijziging van enkele belastingwetten en enige andere wetten 
(Belastingplan 2012) 
 
33 004  Wijziging van enkele belastingwetten en enige andere wetten (Overige 
fiscale maatregelen 2012) 
 
33 006 Wijziging van enkele belastingwetten (Geefwet) 
 
33 007 Wijziging van de Wet op de belasting van personenauto’s en 
motorrijwielen 1992, de Wet op de motorrijtuigenbelasting 1994, en enige 
andere wetten (Wet uitwerking autobrief) 
 
 Memorie van antwoord 
 
Inhoudsopgave 
 
1. Belastingplan 2012 .................................................................2 
1.1 Algemeen ..................................................................... 2 
1.2 Afschaffing kleine belastingen ......................................... 6 
1.3 Vennootschapsbelasting algemeen ................................... 8 
1.4 Renteaftrekbeperking overnameholding .......................... 11 
1.5 Objectvrijstelling vaste inrichting ................................... 14 
1.6 Dividendbelasting coöperaties ....................................... 16 
1.7 Bestedingsreserve ....................................................... 18 
1.8 RDA ........................................................................... 18 
1.9 Zelfstandigen / ZZP’ers ................................................ 20 
1.10 Kindregelingen .......................................................... 22 
1.11 Vitaliteitspakket ......................................................... 23 
1.12 Koopkracht ............................................................... 25 
1.13 30%-regeling ............................................................ 27 
1.14 Tijdelijke verlaging overdrachtsbelasting ....................... 32 
1.15 WOZ-waarde in de Successiewet 1956 .......................... 32 
2. Overige fiscale maatregelen 2012................................. 32 
2.1 Defiscalisering vorderingen/schulden krachtens erfrecht ... 32 
2.2 Modernisering vrijstelling zorginstellingen ....................... 34 
2.3 Vergrijpboete na verzuimboete bij nieuwe bezwaren ........ 36 
2.4 Bestrijden Edelweissroute ............................................. 37 
2.5 Eén bankrekeningnummer ............................................ 40 
2.6 BES-wetgeving ............................................................ 41 
3. Geefwet .................................................................................... 42 
3.1 ANBI-status en commerciële activiteiten ......................... 42 
3.2 Definitie ANBI ............................................................. 46 
3.3 Giftenaftrek en multiplier giftenaftrek ............................. 46 
3.4 SBBI’s ........................................................................ 49 
3.5 Overig ........................................................................ 49 
4. Wet uitwerking autobrief .................................................. 53 
4.1 BPM ........................................................................... 53 
4.2 MRB ........................................................................... 54 
4.3 Maatregelen bijtelling LB/IB .......................................... 54 
4.4 Gasvormige brandstoffen en biobrandstoffen ................... 55 
5. Overig ........................................................................................ 57 
1 
 

ministerraad en de Afdeling advisering van de Raad van State kost zonder 
spoedprocedures normaliter minimaal vier maanden. Dat betekent dat het concept 
wetsvoorstel half februari klaar moet zijn om het half juni in te dienen bij de 
Tweede Kamer. De voorbereidingen kunnen pas vanaf januari worden gestart 
omdat vrijwel alle capaciteit in het najaar nodig is voor het pakket Belastingplan en 
de bijbehorende lagere regelgeving. Voor 2012 heb ik het volgende voor ogen. In 
de vóór het zomerreces in te dienen Fiscale verzamelwet worden zoveel mogelijk 
maatregelen opgenomen. Voorts streef ik ernaar om vóór het zomerreces een 
afzonderlijk wetsvoorstel met betrekking tot Bosal in te dienen. Daarnaast zal ik me 
ervoor inspannen dat ook de in de Fiscale agenda aangekondigde wijzigingen op het 
terrein van het formele recht vóór het zomerreces naar de Tweede Kamer gaan. Als 
dit onverhoopt niet mogelijk blijkt, zal ik de beide Kamers vóór het zomerreces over 
deze twee onderwerpen schriftelijk informeren. Zowel de Tweede als de Eerste 
Kamer kunnen op basis hiervan dan in een vroeg stadium schriftelijk en/of 
mondeling met mij van gedachten wisselen. Deze werkwijze heb ik dit jaar ook 
gevolgd met de Fiscale agenda van 14 april 2011 en de autobrief van 1 juni 2011. 
 
De vraag van de leden van de fractie van het CDA of goedwillende 
belastingplichtigen wel voldoende worden beschermd tegen een hoge boete wordt 
beantwoord in paragraaf 2.3.  
 
De leden van de fractie van de SP vragen om een aansluittabel tussen de tabel uit 
2
de brief van 21 november jl. (dit is een exact kopie van tabel 7 uit de memorie 
van toelichting) en tabel 2.3.1 van de Miljoenennota 2012. De totale 
lastenontwikkeling bestaat uit verschillende elementen. Naast fiscale maatregelen 
zoals opgenomen in het Belastingplan maken ook de sociale premies, de 
zorgpremie en de zorgtoeslag onderdeel uit van de totale lastenontwikkeling. De 
totale lastenontwikkeling voor 2012 wordt weergegeven in tabel 2.18 van de 
Miljoenennota 2012 (pagina 72). Hierin zijn alle lastenmaatregelen opgenomen 
(zowel uit het Regeerakkoord als na het Regeerakkoord), zowel de fiscale als de 
niet-fiscale maatregelen. De cijfers uit de brief van 21 november kunnen het beste 
worden vergeleken met tabel 2.18 van de Miljoenennota 2012 waarin de totale 
lastenontwikkeling wordt weergegeven. Als tussenstap wordt eerst de aansluiting 
gegeven tussen tabel 2.3.1 van de Miljoenennota 2012 uit de vraag en tabel 2.18. 
 
Aansluiting tabel 2.3.1 en tabel 2.18 van Miljoenennota 2012 
De aansluiting tussen de door de leden van de fractie van de SP genoemde 2,88 
miljard uit tabel 2.3.1 uit de bijlage van de Miljoenennota 2012 en de 3,5 miljard 
uit tabel 2.18 van de Miljoenennota 2012 wordt weergegeven in tabel 2.3.2 in de 
bijlage van de Miljoenennota 2012. Het verschil tussen de ontvangsten (2,88 
miljard) en de lastenontwikkeling (3,5 miljard) wordt veroorzaakt doordat een 
                                                           
2
 Kamerstukken I 2011/12, 33 003, A. 
3 
 

fossiele energie ongemoeid blijven en of deze belastingvoordelen ook op de lange 
termijn opportuun zijn in het licht van de milieudoelstellingen. Deze leden vragen 
op welke manier en op welke termijn deze belastingvoordelen afgebouwd kunnen 
worden. De leden van fractie van D66 vragen op welke wijze het afbouwen van 
fiscale voordelen voor fossiele brandstoffen de komende jaren wordt vormgegeven. 
In de brief die de Minister van EL&I op 18 november 2011 mede namens mij naar 
3
de Tweede Kamer heeft gestuurd , is een reactie gegeven op het rapport van CE en 
Ecofys. Een groot deel van de in het rapport genoemde regelingen heeft betrekking 
op het waarborgen van een gelijk speelveld, zoals de tariefstructuur van de 
energiebelasting, of is een uitvloeisel van internationale verdragen, zoals de 
belastingvrijstelling voor kerosine en voor scheepvaartbrandstoffen. De discussie 
over een verdere vergroening van het belastingstelsel of vergroening via andere 
financiële instrumenten zal gelet op het vorenstaande in internationaal verband 
moeten plaatsvinden. Dit traject is nodig om grenseffecten te vermijden en te 
waarborgen dat Nederlandse bedrijven kunnen blijven concurreren met bedrijven 
uit andere landen. Deze discussie zal bijvoorbeeld gevoerd worden bij de 
behandeling van het voorstel tot herziening van de energiebelastingrichtlijn en in 
het kader van de Commissiemededeling ‘Roadmap to a Resource Efficient Europe’. 
In deze roadmap is een paragraaf gewijd aan milieuschadelijke subsidies en het 
internaliseren van externe kosten. De Europese Commissie heeft onder meer als 
actie geformuleerd dat lidstaten fiscale en niet-fiscale subsidies in kaart moeten 
brengen en vervolgens moeten aangeven hoe ze deze willen uitfaseren (2012-
2013). Het kabinet staat achter het idee om in het kader van de routekaart in 
Europees verband een plan en een tijdsplanning op te stellen voor de uitfasering, 
mits er een eenduidig kader is over wat er verstaan wordt onder ‘milieuschadelijke 
subsidies’ en mits de mogelijkheid wordt opengelaten per regeling andere doelen te 
4
laten prevaleren boven een ongewenst milieueffect (zie BNC-fiche ). 
 
De leden van de fractie van GroenLinks memoreren dat bij de behandeling van het 
5
wetsvoorstel Belastingplan 2012 in de Tweede Kamer de motie Dijkgraaf met zeer 
brede steun is aangenomen. Daarin wordt het kabinet onder meer verzocht met 
ingang van het Belastingplan 2013 aan fiscale maatregelen horizonbepalingen te 
verbinden. De leden van de fractie van GroenLinks vragen of ik kan toezeggen dat 
dit daadwerkelijk voor alle fiscale regelingen zal gelden, inclusief de 
hypotheekrenteaftrek en de belastingvoordelen voor grootverbruikers van energie. 
Het idee van het hanteren van een horizonbepaling is in de Fiscale agenda 
opgenomen en voor het eerst toegepast in het nu voorliggende pakket 
Belastingplan 2012 voor een aantal nieuwe belastinguitgaven. Ik zie de motie als 
een ondersteuning van dit beleid. De wens van de Tweede Kamer is om zelfs direct 
veel verder te gaan. In het overleg met de Tweede Kamer heb ik aangegeven dat ik 
                                                           
3
 Kamerstukken II 2011/12, 33 043, nr. 9 
4
 Kamerstukken II 2011/12, 22 112, nr. 1250. 
5
 Kamerstukken II 2011/12, 33 003, nr. 54. 
5 
 

werkt voor Nederlandse bedrijven die voor hun productieprocessen zijn aangewezen 
op het gebruik van grondwater. 
 
Het doet mij deugd dat de leden van de fractie van het CDA zich kunnen vinden in 
de afschaffing van zeven kleine belastingen. Deze leden plaatsen wel vraagtekens 
bij de invoering van de verpakkingenbelasting, nu deze na een paar jaar weer 
wordt afgeschaft. Welke lessen trekt het kabinet hier uit, is nagelaten ex ante 
onderzoek te doen naar de maatschappelijke kosten, of ziet het kabinet andere 
oorzaken voor de mislukking van deze heffing, zo vragen deze leden. De primaire 
doelstelling van belastingen is het genereren van inkomsten ter bekostiging van de 
overheidsuitgaven. Aan die doelstelling heeft de verpakkingenbelasting voldaan. Bij 
de invoering van de verpakkingenbelasting is uiteraard ook onderzoek gedaan naar 
de te verwachten effecten. Het kabinet streeft echter naar een vereenvoudiging van 
het belastingstelsel en vermindering van de daarmee samenhangende 
administratieve lasten en uitvoeringskosten, en maakt daarbij andere politieke 
keuzes dan voorgaande kabinetten. Nu in dit kader een aantal kleine belastingen 
wordt afgeschaft ligt het in de rede dat dit ook geldt voor de 
verpakkingenbelasting, ondanks het feit dat deze belasting pas enkele jaren 
geleden is ingevoerd.  
 
De leden van de fractie van GroenLinks vragen of er in het kader van de afschaffing 
van een aantal kleine belastingen overleg is geweest met de vakministeries over 
het op andere wijze bereiken van de gewenste doelen en of het kabinet bereid is de 
effecten van de afschaffing te monitoren. Ook de leden van de fractie van de PvdA 
vragen in dit kader hoe het kabinet zich dan gaat inzetten voor het bereiken van 
milieudoelstellingen. Binnen het kabinet heeft breed overleg plaatsgevonden over 
de afschaffing van deze kleine belastingen. De inschatting is, dat deze afschaffing 
nauwelijks van invloed zal zijn op de diverse nevendoelen die met deze belastingen 
kunnen worden nagestreefd. Daarbij speelt enerzijds een rol dat op veel terreinen 
al sprake is van gerichte beleidsinstrumenten die meer rechtstreeks bijdragen aan 
het bereiken van beleidsdoelen zoals een goed beheer van water en afvalstromen. 
Anderzijds hebben de belastingen die nu worden afgeschaft in het verleden wellicht 
hun rol vervuld, maar zijn ze vanuit milieuoogpunt nu vaak weinig effectief. 
Wanneer de afschaffing op een bepaald terrein onverhoopt toch tot onwenselijke 
ontwikkelingen zou leiden, kunnen nadere maatregelen worden getroffen. Het 
kabinet zal uiteraard monitoren of dergelijke effecten optreden. De Staatssecretaris 
van Infrastructuur en Milieu heeft in zijn brief ‘Meer waarde uit afval’ van 
6
25 augustus 2011 al aangegeven op welke wijze hij wil voorkomen dat meer afval 
wordt gestort na afschaffing van de afvalstoffenbelasting. Daarbij kan bijvoorbeeld 
worden gedacht aan uitbreiding van het aantal afvalstoffen waarvoor een 
                                                           
6
 Kamerstukken II 2010/11, 30872, bijlage bij nr. 79. 
7 
 

 7
aan de Tweede Kamer verslag gedaan van de resultaten van de crisismaatregelen. 
De door de leden van de fractie van het CDA genoemde maatregelen waren 
genomen met als doel liquiditeitsverruiming voor het bedrijfsleven. Over het 
resultaat staat in genoemde brief het volgende: 
 
‘Verruiming verliesverrekening 2009, 2010 en 2011  
De verruiming verliesverrekening hield in dat de carry back-periode voor de 
aangifte over de jaren 2009 en 2010 is verlengd van één naar drie jaar. (De carry 
forward-periode wordt in dit geval wel beperkt tot zes jaar in plaats van negen 
jaar.) Een verlies over bijvoorbeeld 2009 kan hierdoor worden verrekend met 
behaalde winsten over 2006, 2007 en/of 2008. Gegeven het relatief grote aantal 
bedrijven met verliezen in 2008 en 2009, impliceert dit een extra mogelijkheid tot 
een teruggaaf van eerder betaalde belasting met de bijbehorende 
liquiditeitsverhogende effecten.  
Inzicht in de mate van extra gebruik of in de totale effecten van de maatregel is 
evenwel niet mogelijk: momenteel is slechts een deel van de Vpb-aangiften 
binnengekomen. De maatregel hangt bovendien samen met andere 
liquiditeitsverhogende maatregelen en is in de aangifte niet geïsoleerd te herleiden. 
De verruiming is in het Belastingplan 2011 verlengd naar 2011.  
 
Willekeurige/vervroegde afschrijving bedrijfsmiddelen 2009, 2010 en 2011 
De willekeurige afschrijving bedrijfsmiddelen 2009 en 2010 betekende dat 
investeringen in plaats van in vijf jaar, in twee jaar konden worden afgeschreven. 
Net als de verruiming verliesrekening houdt de aard van de maatregel in dat 
gebruik leidt tot extra liquiditeit. Inzicht in de mate van extra gebruik en verder 
kwantitatief inzicht in het totale effect van de maatregel evenwel niet mogelijk: 
momenteel is slechts een deel van de Vpb-aangiften binnengekomen en de 
maatregel hangt bovendien samen met andere liquiditeitsverhogende maatregelen 
en is in de aangifte niet geïsoleerd te herleiden. In het Belastingplan 2011 is de 
maatregel verlengd naar 2011.’  
 
De leden van de fractie van het CDA geven aan dat de Belastingdienst in de praktijk 
herwaardering van onroerende zaken ter voorkoming van verliesverdamping niet 
toestaat en vragen zich af hoe dit zich verhoudt tot een toezegging van de zijde van 
het kabinet. Graag licht ik dat nader toe. Tijdens de behandeling van het 
Belastingplan 2010 in de Eerste Kamer heeft mijn ambtsvoorganger naar aanleiding 
van een vraag van de leden van de fractie van het CDA over voorkoming van 
verliesverdamping het volgende opgemerkt: ‘Als de belastingplichtige 
verliesverdamping tracht te voorkomen binnen de kaders van wet en 
jurisprudentie, heb ik daar geen enkel bezwaar tegen. De Belastingdienst zal zich 
daarbij redelijk en constructief opstellen. Ik ga er daarbij van uit dat het gaat om 
                                                           
7
 Kamerstukken II 2011/12, 33 000, nr. 32. 
9 
 

toekomstige jaren geen winst wordt behaald, heeft dit tot gevolg dat na 
ommekomst van negen jaren dit verlies verdampt. Overigens wijs ik erop dat er 
binnen het kader van wet en jurisprudentie ook andere methoden zijn om 
verliesverdamping te voorkomen. Verliesverdamping kan bijvoorbeeld worden 
voorkomen door een realisatiemoment in te bouwen, zoals verkoop van het 
desbetreffende bedrijfsmiddel aan een (nieuw opgerichte) dochtervennootschap of 
een ruisende juridische afsplitsing. Ook wanneer die verkoop of afsplitsing wordt 
gevolgd door terughuur van het bedrijfsmiddel acht ik dat niet bezwaarlijk (sale 
lease back). Zelfs is het mogelijk de (nieuw opgerichte) dochtervennootschap dan 
wel de afgesplitste vennootschap vervolgens op te nemen in een fiscale eenheid. 
Hiermee wordt naar mijn mening maximaal invulling gegeven aan een redelijke en 
constructieve opstelling zoals die door mijn ambtsvoorganger is bedoeld. Het lijkt 
mij dat dit in zijn algemeenheid in de praktijk voldoende soelaas biedt. 
 
De leden van de fractie van het CDA vragen of het risico bestaat dat de 
renteaftrekbeperking overnameholdings weer zal moeten worden herzien nu het 
kabinet heeft aangekondigd volgend jaar met maatregelen te zullen komen in het 
kader van de aftrek van de Bosalkosten. De leden van de fractie van de VVD vragen 
hoe het kabinet de samenhang ziet tussen de renteaftrekbeperking 
overnameholdings en de nog te treffen renteaftrekmaatregel op het gebied van 
deelnemingsrente. Bij het wetsvoorstel op het gebied van de deelnemingsrente 
zullen ook de renteaftrekbepalingen van artikel 10a, 10b en 10d van de Wet op de 
vennootschapsbelasting 1969 (Wet Vpb 1969), mede in combinatie met de 
overnameholdingbepaling, tegen het licht worden gehouden. Uiteraard zal bij die 
gelegenheid worden bezien of de renteaftrekbeperking overnameholdings en de 
deelnemingsrentemaatregel goed op elkaar aansluiten en zullen voor zover nodig 
aanpassingen worden voorgesteld. Mochten aanpassingen nodig zijn, dan ligt het in 
de lijn der verwachting dat deze niet tot een herziening van de 
renteaftrekbeperking overnameholdings zullen leiden, maar dat deze vooral 
technisch van aard zullen zijn. 
1.4 Renteaftrekbeperking overnameholding 
De leden van de fractie van het CDA vragen hoe in de praktijk zal worden bepaald 
welk deel van de overnamesom met vreemd vermogen is gefinancierd. Zij vragen 
zich af of hierbij weer een variant van de vroeger in het kader van de 
deelnemingsvrijstelling gehanteerde historische methode en de daarbij toegepaste 
ruimteregeling gaan gelden. Bij de toepassing van de renteaftrekbeperking voor 
overnameholdings moet worden vastgesteld welke schulden kwalificeren als 
overnameschulden. Het ligt voor de hand dat dit gebeurt op dezelfde manier als bij 
de oude overnameholdingbepaling die per 1 januari 2007 is afgeschaft. Daarbij 
werd geen ruimteregeling toegepast. 
 
11 
 

Nederlandse overnameholding en deze overname is door de overnameholding 
gefinancierd met vreemd vermogen (lening 1). Na voeging is artikel 15ad van 
toepassing. Stel dat Target BV vervolgens een externe lening (lening 2) aangaat en 
de daarmee verkregen middelen aanwendt voor een dividenduitkering aan de 
overnameholding, die daarmee vervolgens een deel van de overnameschuld aflost. 
Lening 2 valt in dit geval onder de aftrekbeperking voor overnameholdings, 
aangezien de fiscale eenheid deze lening aangaat voor de aflossing van een reeds 
bestaande overnameschuld van de fiscale eenheid. De rente ter zake van lening 2 
kan derhalve in aftrek worden beperkt op grond van artikel 15ad van de Wet Vpb 
1969.  
 
De leden van de fractie van de VVD vragen naar de betekenis van het begrip 
verkrijgingsprijs in het voorgestelde artikel 15ad van de Wet Vpb 1969. De leden 
van de fractie van het CDA vragen of onder verkrijgingsprijs moet worden verstaan 
de tegenprestatie vermeerderd met de ten laste van de verkrijger gekomen kosten. 
Voor de toepassing van het voorgestelde artikel 15ad van de Wet Vpb 1969 moet 
onder de verkrijgingsprijs voor de verwerving of uitbreiding van een belang 
inderdaad worden verstaan de tegenprestatie bij de verkrijging vermeerderd met 
de ten laste van de verkrijger gekomen kosten. 
 
De leden van de fractie van het CDA vragen of ik bereid ben bij de eerstvolgende 
gelegenheid de volgende door de Nederlandse Orde van Belastingadviseurs (NOB) 
aangedragen aanpassing voor te stellen: Overnamerente die op grond van de 
voorgaande leden in enig jaar niet aftrekbaar is, is alsnog verrekenbaar in dat jaar 
indien en voor zover in een voorafgaand jaar gelegen na de inwerkingtreding van 
dit artikel de maximale ruimte voor renteaftrek op grond van dit artikel niet is 
benut. Ik ben blij met de constructieve bijdrage van de NOB aan het 
wetgevingsproces. De transactiegebonden aanpak die door de NOB is voorgesteld, 
is door mij overgenomen. Dit heeft tot een beter wetsvoorstel geleid. Aan het door 
hen gedane voorstel met betrekking tot de niet benutte aftrekruimte kleven echter 
teveel bezwaren. Het niet benutten van de aftrekruimte voor overnameschulden 
kan het gevolg zijn van het niet volledig benutten van de franchise van € 1 mln. of 
het meer aflossen op de overnameschuld dan het wettelijk vereiste percentage. 
Volgens het voorstel kan de niet benutte aftrekruimte alsnog in enig toekomstig 
jaar worden benut. Die niet benutte ruimte zou daarom moeten worden 
vastgesteld. Het vaststellen van de niet benutte aftrekruimte zou ook moeten 
gebeuren voor kleine overnames in het MKB die ruim onder de franchise van 
€ 1 mln. blijven. Het voorstel leidt daarom tot veel extra uitvoeringskosten en - met 
name voor het MKB - administratieve lasten. Verder zou een onderneming met een 
‘uithollingstegoed’ extra interessant zijn als overnameprooi vanwege de 
mogelijkheid om de overname van die onderneming met excessieve schulden te 
financieren. Er kleven dus zoveel zwaarwegende bezwaren aan dit voorstel dat ik 
13 
 

goed mogelijk is om de inhaal van de buitenlandse verliezen te ontgaan dan wel uit 
te stellen. Voorts is er bij de heffing van inkomstenbelasting geen 
deelnemingsvrijstelling waardoor arbitrage tussen het drijven van de buitenlandse 
onderneming in de vorm van een vennootschap dan wel een vaste inrichting niet 
mogelijk is. 
 
Verder vragen de leden van de fractie van het CDA naar een reactie op de opinie 
van mr. Drs. H. Pijl in het NFTR nr. 41 van 13 oktober 2011. Met name vragen deze 
leden of er op de volgende drie punten spanning betstaat tussen de wettekst en 
doel en strekking van de objectvrijstelling. 
 
Het eerste punt betreft de omschrijving van de winst van een buitenlandse vaste 
inrichting in de verdragen enerzijds en in het voorgestelde artikel 15e, tweede lid, 
onderdeel a, onder 1, van de Wet Vpb 1969 anderzijds. Anders dan onder de 
verdragen wordt in genoemd artikel 15e, tweede lid, onderdeel a, de term 
‘toerekenbaar’ niet gebruikt. De vraag is of de algemene techniek van de 
objectvrijstelling die uitgaat van verwijzing naar het verdrag ook niet zou moeten 
worden toegepast bij de toerekenbare winst waardoor er geen spanning zou zijn 
geweest tussen wat het verdrag als winst ziet en wat de wet als winst vrijstelt. Met 
de in artikel 15e, tweede lid, onderdeel a, opgenomen omschrijving van de 
buitenlandse winsten die in verdragssituaties onder de objectvrijstelling vallen, 
wordt onverkort aangesloten bij de buitenlandse winsten waarvoor onder het 
verdrag de vrijstellingsmethode geldt. Bij de formulering van de winst uit een 
buitenlandse vaste inrichting is hierbij de terminologie uit het Besluit voorkoming 
dubbele belasting 2001 als uitgangspunt gekozen. Zoals ook in de memorie van 
toelichting op dit artikel is opgemerkt is er geen verschil tussen de winst die op 
grond van het verdrag wordt vrijgesteld en die op basis van de objectvrijstelling 
wordt vrijgesteld. Er is dan ook geen spanning tussen de objectvrijstelling en de 
verdragen. Het is slechts een kwestie van formulering. Wel kan aan de heer Pijl 
worden toegegeven dat een en ander wellicht beter tot uitdrukking was gekomen 
door in de wettekst ook het woord toerekening op te nemen. De wettekst zal bij de 
eerstvolgende gelegenheid op dit punt worden aangepast. 
 
Het tweede punt betreft de van toepassing zijnde Nederlandse regeling ter zake van 
laagbelaste beleggings-vi ‘s. Aangezien in het Besluit voorkoming dubbele belasting 
2001 de artikelen 32, vijfde lid, en 39 die zien op de laagbelaste beleggings-vi’s 
komen te vervallen, zullen er na inwerkingtreding van de objectvrijstelling geen 
twee maar slechts één regeling ter zake van laagbelaste beleggings-v.i.’s van 
toepassing zijn. Het vervallen van de bepalingen in het Besluit voorkoming dubbele 
belasting 2001 wordt geregeld in het verzamelbesluit 2012. 
 
Het laatste punt is of door het gebruik in de wettekst van de term ‘van kracht’ in 
plaats van ‘van toepassing’, dit een andere periode voor de objectvrijstelling mee 
15 
 

een buitenlandse vennootschap heeft verkregen. Zij schetsen in dat kader het 
volgende voorbeeld. Een coöperatie verwerft een Duitse vennootschap die onder 
meer een Nederlandse deelneming (deelneming 1) houdt. Tevens verwerft deze 
coöperatie rechtstreeks een andere Nederlandse deelneming (deelneming 2) 
waarbij het ontgaan van dividendbelasting het voornaamste doel is. Deze leden 
vragen te bevestigen dat voor de toepassing van de tweede volzin het aan het 
lidmaatschapsrecht van de coöperatie toe te rekenen deel van de zuivere winst 
beperkt blijft tot de zuivere winst die afkomstig is van deelneming 2, zijnde de 
Nederlandse vennootschap waarop een dividendbelastingclaim rustte. Bij mijn 
beantwoording ga ik ervan uit dat ter zake van de indirect door de coöperatie 
gehouden deelneming 1 geen sprake is van het ontgaan van Nederlandse 
dividendbelasting. In die situatie kan ik bevestigen dat de aan het 
lidmaatschapsrecht toe te rekenen zuivere winst waarop de tweede volzin van 
artikel 1, zevende lid, van de Wet DB 1965 van toepassing is, in dit voorbeeld 
beperkt blijft tot de zuivere winst die afkomstig is van deelneming 2. De 
vervolgvraag van deze leden is of de dividendbelastingclaim op de aandelen in 
deelneming 2 in dit voorbeeld pas tot heffing van dividendbelasting bij de 
coöperatie leidt zodra de coöperatie winst uitkeert die afkomstig is uit dividenden 
ontvangen van deelneming 2. Deze vraag wordt eveneens bevestigend beantwoord. 
 
De leden van de fractie van het CDA schetsen vervolgens het volgende voorbeeld. 
In 2007 verwerft een coöperatie de aandelen in een Nederlandse vennootschap. 
Ten tijde van de verkrijging bedraagt de zuivere winst van deze vennootschap 100. 
Nadien (in de jaren 2007 tot en met 2011) heeft de Nederlandse vennootschap 
periodiek een regulier dividend uitgekeerd aan de coöperatie voor in totaal 20, dat 
de coöperatie op haar beurt heeft dooruitgedeeld aan haar leden. Ingevolge de 
tweede volzin van artikel 1, zevende lid, van de Wet DB 1965 is de kunstmatige 
coöperatie inhoudingsplichtig voor zover de opbrengst het bedrag van de zuivere 
winst dat de bij de Nederlandse vennootschap aanwezig was direct voorafgaand 
aan de verkrijging van het belang door de coöperatie, niet te boven gaat. In het 
geschetste voorbeeld bedraagt de zuivere winst op het moment van verkrijging 
100. Op grond van de tweede volzin van artikel 1, zevende lid, van de Wet DB 1965 
bestaat derhalve vanaf 1 januari 2012 inhoudingsplicht voor dit bedrag op het 
moment dat de coöperatie na die datum winst afkomstig van de Nederlandse 
vennootschap (door)uitdeelt, zo kan ik deze leden antwoorden. Dit sluit aan bij de 
huidige praktijk waarbij in dergelijke situaties door het APA/ATR-team geen 
zekerheid vooraf wordt gegeven indien niet de gehele bestaande 
dividendbelastingclaim (van 100) gewaarborgd wordt. Gezien het 
antimisbruikkarakter van de voorgestelde regeling ligt overgangsrecht niet voor de 
hand. 
 
De leden van de fractie van het CDA vragen om een nadere toelichting op de in de 
derde nota van wijziging voorgestelde aanpassing van de eerste volzin van artikel 
17 
 

innovatie. De generieke opzet van de RDA geeft de markt en bedrijven meer ruimte 
om in te zetten op innovatieve activiteiten die het meest zullen renderen. Het 
Centraal Planbureau acht de RDA daarom ook kansrijk in vergelijking met het 
10
voorgaande innovatiebeleid. Met de combinatie van de RDA, de S&O-
afdrachtvermindering (‘WBSO’) en de innovatiebox creëert Nederland een sterk en 
compleet fiscaal pakket om innovatieve activiteiten van bedrijven in Nederland te 
stimuleren. 
 
De leden van de fracties van GroenLinks en de SP vragen voorts naar de 
inhoudelijke doelstellingen van de RDA waaraan de effectiviteit van de maatregel 
bij de evaluatie kan worden afgezet. De RDA heeft als doelstelling om een 
duurzame, merkbare en uiteindelijk ook meetbare impuls te geven aan de omvang 
en kwaliteit van private R&D-uitgaven van het bedrijfsleven. Daarnaast heeft de 
RDA als doelstellingen lagere uitvoeringskosten voor de overheid en voorts lagere 
administratieve lasten voor bedrijven vergeleken met specifieke subsidies. De RDA 
zal voor het einde van 2016 worden geëvalueerd. Tussentijds wordt de RDA 
gemonitord. Aan de evaluatie zal een nulmeting voorafgaan. In de evaluatie zal 
worden bezien in welke mate de RDA een doeltreffende en doelmatige bijdrage 
levert aan een toename van de private uitgaven aan S&O. De ervaring met de 
evaluatie van de WBSO leert dat een dergelijke effectmeting goed mogelijk is. Dit 
zal zoveel als mogelijk kwantitatief geschieden.  
 
De leden van de fractie van GroenLinks vragen ook waarom de RDA geen 
horizonbepaling kent en of een dergelijke innovatiestimulerende maatregel niet bij 
uitstek een tijdelijke maatregel is. In het algemeen ligt het voor belastinguitgaven 
voor de hand om een horizonbepaling op te nemen. Het was daarom – zoals 
vermeld in bijlage 5 van de Miljoenennota 2012 – initieel ook de bedoeling om voor 
de RDA een horizonbepaling te laten gelden. Hiervan is uiteindelijk afgezien in 
verband met de wenselijkheid van stabiliteit van het vestigingsklimaat. De RDA 
speelt naar verwachting een belangrijke rol bij de keuze van een onderneming om 
investeringen in een innovatief project wel of niet door te laten gaan. Voor veel 
investeringen geldt dat het om langetermijnbeslissingen gaat. Het vooraf stellen 
van een horizon van 5 jaar leidt tot onzekerheid voor investeerders in innovatieve 
langetermijnprojecten. Het bovenstaande neemt niet weg dat een gedegen 
evaluatie wenselijk is. Daarom is wel toegezegd om de regeling na 5 jaar te 
evalueren. Deze evaluatie kan dan samenlopen met de volgende evaluatie van de 
reeds bestaande S&O-afdrachtvermindering, die qua doelstelling sterk gelieerd is 
aan de RDA. Een gelijke evaluatiesystematiek ligt in dit geval voor de hand.  
 
De leden van de fractie van de VVD vragen ten aanzien van de RDA om een 
toelichting op de in de definitieve AMvB gehanteerde begrippen, voor zover deze 
                                                           
10
 Reactie op Research en Development aftrek, CPB notitie 17 juni 2011. 
19 
 

Ik ben verheugd dat de leden van de fractie van het CDA instemmen met het 
voorstel voor de zelfstandigenaftrek en met de voorgenomen verkenning naar de 
winstbox. Deze leden vragen of het kabinet de invoering van een winstbox in deze 
kabinetsperiode nog haalbaar acht. In de Fiscale agenda heb ik aangegeven dat het 
idee van een winstbox nader moet worden onderzocht omdat het een forse 
wijziging van het stelsel betekent en nog de nodige vragen oproept. Ik ben 
voornemens om de resultaten van dit onderzoek volgend jaar aan het parlement te 
zenden. Dit onderzoek zal mede ingaan op de vraag wanneer een winstbox zou 
kunnen worden ingevoerd. 
 
De leden van de fractie van het CDA vragen een reactie op de stelling dat een 
winstbox alleen recht doet aan de bijzondere functies van winstinkomen voor zover 
daarin winst wordt belast die niet rechtstreeks door de winstgenieter voor 
privédoeleinden wordt benut. Er zijn meerdere manieren om rekening te houden 
met de bijzondere functies van het winstinkomen. De manier die deze leden 
noemen is daar één van. Een meer eenvoudige en daardoor ook grovere manier is 
het in één keer belasten van de volledige winst tegen een lager tarief in de 
winstbox. Ik kom hierop terug in de verkenning naar de winstbox. 
 
De leden van de fracties van de PvdA en de SP vragen meer inzicht te geven in de 
opeenstapeling van fiscale voordelen voor ondernemers. In de tabel hieronder is 
een overzicht opgenomen van de fiscale faciliteiten voor ondernemers in de 
inkomstenbelasting (IB-ondernemers). In de tabel is tevens opgenomen of de 
ondernemer aan het urencriterium moet voldoen om in aanmerking te komen voor 
de genoemde faciliteit. De tweede tabel betreft faciliteiten die zowel gelden voor 
ondernemers in de inkomstenbelasting als voor ondernemers in de 
vennootschapsbelasting.  
 
Tabel Faciliteiten voor IB-ondernemers 
Regeling Uren- Budgettair 
criterium? belang 
2012 (€ 
mln) 
Ondernemersaftrek   
wv. Zelfstandigenaftrek ja 1.574 
wv. Startersaftrek ja 104 
wv. Aftrek voor S&O ja 8 
wv. Meewerkaftrek ja 7 
wv. Startersaftrek bij arbeidsongeschiktheid Ja 2 
(verlaagd) 
wv. Stakingsaftrek nee 14 
MKB-winstvrijstelling nee 1.144 
Willekeurige afschrijving starters ja 8 
Oudedagsreserve (FOR) ja 79 
Stakingslijfrente nee niet bekend 
Aanloopverliesregeling nee niet bekend 
 
21 
 

De leden van de fractie van de PvdA vragen of het kabinet het wenselijk vindt dat 
gezinnen de spaarpotten van hun kinderen gaan leeghalen om recht te houden op 
huurtoeslag. Deze leden doelen naar ik aanneem op de gevolgen van het afschaffen 
van de kindertoeslag in box 3. Deze afschaffing is een eerste stap in de 
vereenvoudiging van het stelsel van kindregelingen. De maatregel wordt 
ondersteund door het rapport van de Studiecommissie Belastingstelsel en door het 
heroverwegingsrapport ‘kindregelingen’. De opbrengst blijft beschikbaar voor het 
stelsel van kindregelingen. Het geld wordt ingezet voor verbetering van de 
inkomensafhankelijke combinatiekorting. Dat dergelijke toeslagen en grenzen van 
invloed kunnen zijn op toeslagen is een gegeven. Dit is echter een indirect gevolg 
van het aansluiten bij de box 3-vrijstelling. De bedoeling van de kindertoeslag in 
box 3 was niet om in de toeslagensfeer een hogere vermogensnorm te stellen. 
Overigens betreft het een zeer kleine groep belastingplichtigen met een inkomen 
tot circa € 30.000 (= modaal), die nu een vermogen in box 3 hebben dat inclusief 
kindertoeslag net onder de grens van het heffingsvrij vermogen in box 3 zit, en na 
afschaffing van de kindertoeslag erboven. Het heffingsvrije vermogen exclusief 
kindertoeslag in box 3 bedraagt ruim € 20.000 per belastingplichtige.  
 
De leden van de fractie van de PvdA vragen voorts in hoeverre gezinnen op de 
hoogte zijn van dit voornemen. Na aanvaarding van het wetsvoorstel Belastingplan 
2012 door de Tweede Kamer is prominent op de startpagina van www.toeslagen.nl 
een bericht geplaatst waarin de gevolgen van de voorgestelde afschaffing van de 
kindertoeslagen in box 3 op de huurtoeslag is toegelicht. 
1.11 Vitaliteitspakket 
De leden van de fractie van de PvdA vragen waarom vitaliteitssparen beter is dan 
de levensloopregeling en waarom bij vitaliteitssparen geen heffingskorting gebruikt 
wordt. Om te beginnen heeft vitaliteitssparen in vergelijking met de 
levensloopregeling een ruimere doelgroep. Niet alleen werknemers, maar ook 
winst- en resultaatgenieters kunnen aan vitaliteitssparen deelnemen. Hierdoor kan 
bijvoorbeeld een zzp’er die een moeilijk jaar heeft de inkomensachteruitgang 
opvangen door geld op te nemen van vitaliteitssparen. Daarnaast is 
vitaliteitssparen ook ruimer dan de levensloopregeling wat betreft de 
bestedingsmogelijkheden. De levensloopregeling kan slechts voor verlof 
opgenomen worden. Vitaliteitssparen kent geen opnamedoelen en kan voor alles 
gebruikt worden. Het kabinet verwacht dat aan de nieuwe regeling vitaliteitssparen 
ca. 1 mln. mensen zullen deelnemen. Om te waarborgen dat deze verruimingen en 
de verwachte deelname niet tot een budgettair onbeheersbare spaarfaciliteit leiden, 
en vanuit het oogpunt van eenvoud is ervoor gekozen in het kader van 
vitaliteitssparen geen heffingskorting in te voeren. Ook is het maximaal fiscaal 
gefacilieerd op te bouwen vermogen in vitaliteitssparen begrensd tot € 20.000. De 
leden van de fractie van het CDA vragen overigens ook naar de achtergronden van 
de begrenzing van € 20.000. Naast de budgettaire redenen geldt voor deze 
23 
 

De leden van de fractie van de PvdA vragen wat de ingeschatte kosten zijn van 
strategisch gedrag bij de overgangsregeling levensloop. Het kabinet verwacht geen 
toename van het aantal mensen met levensloop. De levensloopregeling wordt 
versoberd, omdat de levensloopverlofkorting wordt afgeschaft. De groep van de 
huidige deelnemers wordt ook beperkt, omdat voor de deelname aan de 
levensloopregeling een grens van € 3000 geldt. Verder is er in de budgettaire 
raming rekening mee gehouden dat zo’n 25% van de mensen die gebruikmaken 
van de levensloopregeling en nu nog onder de grens van € 3000 zitten ervoor 
zullen gaan zorgen dat ze aan het einde van dit jaar boven de grens van € 3000 
zullen uitkomen. Hiermee is structureel ca. € 3 mln. gemoeid.  
1.12 Koopkracht 
De leden van de fracties van de PvdA en de SP vragen om een cijfermatig overzicht 
van de cumulatieve effecten van de belastingaanpassingen voor de verschillende 
inkomensgroepen. In de onderstaande tabel is het effect weergegeven van het 
12
fiscale koopkrachtpakket en de wijzigingen in de loonheffingen voor alle 
standaardhuishoudens, dit in vergelijking met het totale koopkrachteffect voor 
2012. Naast deze maatregelen zijn overigens in 2012 ook andere maatregelen 
genomen om te komen tot een passend koopkrachtbeeld. Voorbeeld hiervan is de 
verschuiving van bezuinigingen op het kindgebonden budget naar bezuinigingen op 
de kinderbijslag. 
   
   
                                                           
12
 Dit betreft de verschuiving van de IAB ZVW van lage naar hoge inkomens door verhoging van de ZVW-inkomensgrens en verlaging van 
de tarieven. 
25 
 

een voldoende en representatief beeld van de koopkrachtontwikkeling. Het kabinet 
zal het CPB daarom niet verzoeken zijn presentatie aan te passen.  
1.13 30%-regeling 
De leden van de fractie van GroenLinks vragen om de stelling dat een bovengrens 
in de 30%-regeling slecht zou zijn voor het vestigingsklimaat te onderbouwen. Ook 
de leden van de fractie van de PvdA vragen hierop een toelichting. Gebleken is dat 
de 30%-regeling hoog wordt gewaardeerd door organisaties en bedrijven die 
overwegen zich in Nederland te vestigen. Zo kwam bij een recente consultatie van 
 
13
het bedrijfsleven door het Topteam Hoofdkantoren naar voren dat het 
bedrijfsleven de 30%-regeling waardeert als één van de belangrijkste elementen 
van het aantrekkelijke Nederlandse fiscale vestigingsklimaat. Dat de 30%-regeling 
van invloed is op de keuze van vestigingsland voor bedrijven, organisaties en 
werknemers wordt verder onderschreven door het feit dat in navolging van 
Nederland meer landen een dergelijke regeling hebben geïntroduceerd. Het 
aftoppen van de 30%-regeling zou volgens het kabinet afbreuk doen aan de 
aantrekkingskracht van de regeling. Hoger betaalde kenniswerkers en decision 
makers zouden hierdoor worden getroffen en zullen dan minder snel voor 
Nederland kiezen. Hierbij is ook van belang dat in vergelijking met andere landen 
het Nederlandse toptarief hoog is, en bovendien een laag aangrijpingspunt heeft. 
Aan de Tweede Kamer heb ik toegezegd nadere informatie te verstrekken over hoe 
ons vestigingsklimaat staat aangeschreven en wat daarin belangrijke factoren zijn. 
Ik heb daarbij ook toegezegd te bezien of het mogelijk is om meer inzicht te geven 
in de rol van de 30%-regeling daarin, mede in het kader van de discussie over de 
gevolgen van aftopping van de 30%-regeling. Deze informatie kan desgewenst ook 
aan de Eerste Kamer worden toegezonden. 
 
De leden van de fractie van de SP vragen om de budgettaire gevolgen van het 
aftoppen van de 30%-regeling bij een inkomensgrens van € 150.000 (exclusief 
vergoeding voor extraterritoriale kosten). De budgettaire opbrengst van deze 
aftopping bedraagt € 65 mln. Hierbij is uitgegaan van maximering van de forfaitaire 
belastingvrije vergoeding op 30/70 van de inkomensgrens van € 150.000 ofwel een 
maximale forfaitaire vergoeding van € 64.286. Verder is uitgegaan van invoering 
van de aftopping bovenop de maatregelen uit het wetsvoorstel Belastingplan 2012. 
 
De leden van de fractie van de PvdA vragen waarom voor promovendi de 
salarisnorm is gesteld op € 26.605 en niet op € 0. Met het aannemen van het 
14
amendement Huizing c.s. geldt voor promovendi die werkzaam zijn in de 
wetenschap (werknemers die aan het promoveren zijn) dat deze groep is 
uitgezonderd van de toepassing van de salarisnorm. Dit aangezien zij onder de met 
                                                           
13
 In het kader van de actie-agenda van het Topteam Hoofdkantoren. Zie bijlage bij Kamerstukken II 2010/11, 32637, nr. 14, Actie-
agenda opgesteld door het Topteam Hoofdkantoren, ‘Met hoofdkantoren naar de top’. 
14
 Kamerstukken II 2010/11, 33 003, nr. 48. 
27 
 

gemaakte kosten te vergoeden. Als de kinderen dus daadwerkelijk gebruikmaken 
van een internationale school, kan de werkgever de kosten van die school nog 
steeds belastingvrij vergoeden. 
 
De heer Noordenbos stelt in zijn artikel voor de regeling verder te specificeren door 
enkel degenen die vanuit de 150 kilometerzone naar Nederland forenzen uit te 
sluiten en EU onderdanen die naar Nederland verhuizen allen onder de 30%-
regeling te laten vallen. Ik heb in antwoord op vragen van de Tweede Kamer 
hierover reeds aangegeven dat dit een door het EU-recht verboden onderscheid 
naar woonplaats zou opleveren. De heer Noordenbos is van mening dat dit niet zo 
is omdat er geen sprake zou zijn van identieke gevallen omdat een forens niet 
vergelijkbaar is met iemand die verhuist. Echter, als een onderscheid zou worden 
gemaakt tussen degenen die naar Nederland verhuizen en diegenen die vanuit 
België in Nederland werken, zou een onderscheid worden geïntroduceerd tussen 
degene die bijvoorbeeld naar het Nederlandse Borgharen verhuist om in Maastricht 
te gaan werken, en degene die naar het Belgische Lanaken verhuist om in 
Maastricht te gaan werken. Voor dit onderscheid is geen rechtvaardiging te vinden. 
 
De leden van de fractie van de PvdA vragen waarop de 150 kilometergrens is 
gebaseerd. Zij vragen daarnaast of deze de kennismigratie vanuit de grensregio 
niet belemmert. Het instellen van de 150 kilometergrens ziet op de groep 
werknemers die voor de tewerkstelling in Nederland woonachtig is in de 
grensstreek rond Nederland. Deze werknemers wonen dicht bij Nederland waardoor 
er in beperktere mate extraterritoriale kosten zijn verbonden aan het gaan werken 
in Nederland, bijvoorbeeld omdat die werknemers niet naar Nederland hoeven te 
verhuizen. Het 30%-forfait is voor deze groep werknemers dan ook ruim te noemen 
waardoor zij in een gunstiger positie komen dan de werknemers aan de 
Nederlandse zijde van de grens. Dat is naar de mening van het kabinet niet 
wenselijk. Werknemers die niet kwalificeren voor de 30%-regeling hebben geen 
recht op de forfaitaire berekening van de vergoeding voor extraterritoriale kosten, 
maar voor hen geldt wel dat de werkelijke extraterritoriale kosten vrij van 
loonbelasting mogen worden vergoed door de werkgever. In die zin vormt de fiscale 
behandeling van de vergoeding voor extraterritoriale kosten geen belemmering 
voor kennismigranten uit de grensregio om in Nederland te komen werken. 
 
De leden van de fractie van de VVD vragen een reactie op het commentaar van de 
NOB van 11 november 2011 op de concept AMvB met betrekking tot de 30%-
regeling. Deze reactie is hierna opgenomen. 
 
De NOB heeft vragen gesteld over het begrip ‘woonachtig’ en de toepassing van de 
30%-regeling bij een dubbele woonplaats. Het gaat er bij dit begrip om waar de 
werknemer woonde in de periode voorafgaand aan de tewerkstelling in Nederland. 
29 
 

 
Voorts stelt de NOB een aantal vragen over de term ‘gedurende het jaar’. In de 
regeling is opgenomen dat de ingekomen werknemer en zijn werkgever niet alleen 
aan het begin van de looptijd van de bewijsregel, maar ook gedurende de gehele 
looptijd van de bewijsregeling moeten voldoen aan de criteria voor ingekomen 
werknemer. De toetsing van het voldoen aan de salarisnorm vindt plaats op basis 
van het jaarloon genoten in een kalenderjaar. Dit kan betekenen dat na het einde 
van het kalenderjaar geconstateerd zou kunnen worden dat het feitelijk genoten 
jaarloon niet de salarisnorm overschrijdt en dat de 30%-regeling in dat 
kalenderjaar ten onrechte is toegepast. Toepassing van de 30%-regeling moet dan 
worden teruggedraaid. Het genietingsmoment van het loon is derhalve bepalend 
voor het al dan niet voldoen aan de salarisnorm. 
 
De NOB vraagt hoe de afronding van eerdere perioden van tewerkstelling werkt bij 
twee perioden binnen een maand. Twee perioden van een week binnen een 
kalendermaand worden afgerond op een hele kalendermaand. Voor perioden van 
eerdere tewerkstelling in verschillende maanden wordt elke periode afzonderlijk 
afgerond op een kalendermaand. Een werknemer die dus in een jaar twee perioden 
(bijvoorbeeld in de zomer en met kerst, dus niet in dezelfde maand) van twee 
aaneengesloten weken in Nederland is geweest, wordt niet gekort voor 1 maand (2 
x 2 weken), maar voor twee maanden (2 perioden van twee weken die elk naar 
boven worden afgerond). 
 
De leden van de fractie van de SP vraagt naar de onzekerheden rondom de 
invoering van de Wet uniformering loonbegrip. Dit mede in het licht van het feit dat 
15
het amendement Huizing/Koolmees rondom de 30%-regeling mede gedekt wordt 
uit een reservering die geoormerkt was voor invoering van deze wet. In de 
16
memorie van toelichting op het Belastingplan 2011 is voor 2012 en verder een 
bedrag van structureel € 171 mln. gereserveerd ten behoeve van de invoering van 
de Wet uniformering loonbegrip. Dit bestaat voor de helft uit lastenverlichting voor 
burgers en voor de andere helft voor bedrijven. Begin dit jaar is aangekondigd dat 
17
invoering wordt uitgesteld tot 1 januari 2013. Dit is mede afhankelijk van de 
werking van het Nieuwe Toeslagen Systeem (NTS) dat binnenkort live gaat. Het 
gereserveerde bedrag voor 2012 is daarom meegenomen in het lastenbeeld voor 
2012. Dit is zichtbaar in (de eerste) tabel 8 van de memorie van toelichting op dit 
wetsvoorstel. Voor 2013 en verder is de reservering voor invoering van de Wet 
uniformering loonbegrip nog beschikbaar. Het amendement Huizing/Koolmees 
wordt vanaf 2013 voor € 15 mln. (structureel € 12 mln.) gedekt uit deze 
reservering. Bij de plenaire behandeling van het pakket Belastingplan 2012 in de 
Tweede Kamer heb ik aangegeven dat deze dekking afgeboekt wordt op het 
                                                           
15
 Kamerstukken II 2011/12, 33 004, nr. 48, tabel 6 pagina 24. 
16
 Kamerstukken II 2010/11, 32 504, nr. 3. 
17
 Zie hiervoor de brief van 26 maart 2011, Kamerstukken II 2010/11, 32 131, nr. 9. 
31 
 

Aan de Wet inkomstenbelasting 2001 ligt het uitgangspunt ten grondslag dat 
iedereen wordt belast voor zijn eigen inkomsten, in box 1, box 2 of box 3. De 
defiscalisering van krachtens wettelijk erfrecht ontstane vorderingen en schulden 
heeft ten doel om in situaties van verdeling van een nalatenschap volgens het 
wettelijk erfrecht dan wel daarmee materieel overeenkomende verdelingen, slechts 
de in box 3 opgenomen vermogensrendementsheffing toe te passen bij degene die 
over dat vermogen en de inkomsten daaruit kan beschikken. Dat is in beginsel de 
langstlevende ouder. Om dit resultaat te bewerkstelligen wordt tussen de 
langstlevende ouder en de kinderen de niet-opeisbare schuld genegeerd. Dit heeft 
tot gevolg dat bij de langstlevende ouder de schuld niet in aanmerking wordt 
genomen en dat bij het kind de vordering niet tot zijn vermogen wordt gerekend. 
Die uitzondering is gemaakt omdat de respectieve debiteuren en crediteuren zich 
niet zelf in de positie van schuldeiser of schuldenaar hebben gebracht, maar die 
toestand een gevolg is van de toepassing van wettelijke regels, in casu het wettelijk 
erfrecht. De verdere defiscalisering vloeit voort uit een bij de invoering van het 
nieuwe wettelijk erfrecht gedane toezegging. Defiscalisering geldt overigens ook in 
geval van testamenten die eenzelfde uitwerking hebben als het wettelijk erfrecht, 
zoals het vroeger veel voorkomende ouderlijke boedelverdelingtestament. 
Defiscalisering in de inkomstenbelasting gold oorspronkelijk uitsluitend tussen de 
echtgenoot van de overledene en diens kinderen. Uitbreiding heeft plaatsgevonden 
naar de kleinkinderen bij plaatsvervulling in geval van vooroverlijden van de 
tussengeneratie. Met ingang van 1 januari 2010 is de werkingssfeer uitgebreid naar 
ongehuwde partners die met ingang van die datum volgens de bepalingen van 
artikel 1a van de Successiewet 1956 als partners worden aangemerkt en de 
zogenoemde quasi-stiefkinderen, indien via een testament eenzelfde verdeling is 
bewerkstelligd als volgens het wettelijk erfrecht. De voorgestelde wijzigingen 
voorzien in een verdere uitbreiding naar gevallen waarin niet het wettelijk erfrecht 
is gevolgd maar waar op grond van een testament of een verdeling het resultaat 
gelijk is aan dat waarin het wettelijk erfrecht wel zou zijn gevolgd. Ook is 
toegezegd dat het niet nodig is indien een kind is overleden en de wens is om diens 
kinderen in zijn plaats te laten erven, het overleden kind alsnog in een testament te 
benoemen. Hiermee zijn wat mij betreft wel de grenzen bereikt van hoever de 
defiscalisering werking kan hebben. Defiscalisering is van toepassing in de rechte 
lijn alsmede in gevallen van ongehuwde partners die in de sfeer van de 
Successiewet 1956 gelijkgesteld zijn met echtgenoten, als er sprake is van een 
verdeling krachtens wettelijk erfrecht of een daarmee materieel overeenkomende 
verdeling op grond van een testament. Deze criteria zijn duidelijk en goed objectief 
toetsbaar. De regeling moet immers ook uitvoerbaar en controleerbaar blijven. 
Verdere uitbreidingen van de toepassing van de defiscalisering brengen naar mijn 
smaak die aspecten in gevaar. 
                                                                                                                                                                                     
18
 Kamerstukken II 2010/11, 33 003, nr. 70. 
33 
 

concurrentienadeel kunnen ondervinden wanneer zorgcorporaties zouden worden 
vrijgesteld van vennootschapsbelasting.  
 
De leden van de fracties van het CDA, de PvdA en de SP vragen of er door het in de 
heffing betrekken van de zorgcorporaties niet een oneerlijke concurrentiepositie 
ontstaat ten opzichte van andere zorginstellingen die het zorgvastgoed in eigendom 
hebben. De activiteiten van een zorgcorporatie, die primair bestaan uit het 
aanbieden van vastgoed (zowel intramuraal als extramuraal), zijn niet te 
vergelijken met de activiteiten van zorginstellingen die primair bestaan uit het 
leveren van zorg. Om te beoordelen of er sprake is van een gelijk speelveld zal het 
primair verhuren van zorgvastgoed dan ook moeten worden vergeleken met het 
verhuren van vastgoed in meer algemene zin. De zorginstelling staat voor de keuze 
huren of vastgoed in eigen beheer. indien een zorginstelling zich ook op de markt 
van verhuur aan derden zou gaan begeven, dient opnieuw beoordeeld te worden of 
vpb-plicht aan de orde kan zijn. 
 
De leden van de fracties van de PvdA en de SP vragen voorts of ik de bezorgdheid 
deel dat zorginstellingen door de voorgestelde wijzigingen, ter voorkoming van de 
heffing van vennootschapsbelasting, het vastgoed (uit de vastgoeddochter) 
terugfuseren in de zorgstichting. Indien een zorginstelling, om welke reden dan 
ook, haar zorgvastgoed in een dochter heeft ondergebracht, wordt deze dochter 
onder de huidige regelgeving al in de heffing van de vennootschapsbelasting 
betrokken. De voorgestelde aanpassing staat hier derhalve los van. Ik ben dan ook 
niet bang dat er zich een dergelijke ontwikkeling zal gaan voordoen.  
 
De leden van de fractie van het CDA vragen hoe de voorgestelde aanpassing van de 
zorgvrijstelling zich verhoudt tot het beleid het scheiden van zorg en wonen te 
bevorderen. Voorts vragen de leden van de fractie van de PvdA zich af waarom het 
kabinet vooruit loopt op de aangekondigde modernisering van de zorgvrijstelling. In 
de afgelopen decennia heeft er zich een groot aantal wijzigingen voorgedaan binnen 
de zorg. Ook voor de komende jaren staat er nog een aantal wijzigingen op stapel, 
waaronder het zogenoemde scheiden van wonen en zorg. Omdat op dit moment 
onvoldoende duidelijk is hoe deze ontwikkelingen binnen de zorg hun beslag gaan 
krijgen, heeft het op dit moment de voorkeur van het kabinet een integrale 
herziening van de zorgvrijstelling weliswaar in de komende periode voor te 
bereiden, maar deze op een later moment in werking te laten treden. Deze 
integrale herziening van de zorgvrijstelling staat echter los van de thans 
voorgestelde verheldering en modernisering van het begrippenkader. De koppeling 
van het dossier scheiden van wonen en zorg en de belastingplicht van 
zorgcorporaties ligt dan ook niet voor de hand. Zorgcorporaties mogen op grond 
van sectorale regelgeving namelijk zelf geen zorg aanbieden. Zij verhuren daarom 
slechts vastgoed waardoor aan het zogenoemde scheiden van wonen en zorg voor 
hen dan ook nooit toegekomen zal kunnen worden.  
35 
 

verzuimboete met de vergrijpboete voorkomt dus ongelijke behandeling en doet 
recht aan de omstandigheid dat één feit begaan is waarvoor alleen een 
vergrijpboete opgelegd moet worden. Bij het opleggen van een verzuimboete kan 
niet worden en wordt niet beoordeeld of de overtreder een ernstig(er) verwijt 
gemaakt kan worden. Dit element blijft buiten beschouwing. Het vervolgens 
opleggen van een vergrijpboete is derhalve in zoverre niet ‘bis’. Daarnaast wijst het 
kabinet op de geringe impact van een verzuimboete in het bijzonder vanwege het 
ontbreken van het grove schuld of opzet element, de noodzaak van een effectieve 
handhaving, en de volledige rechterlijke toetsing. Bovendien wordt uiteindelijk geen 
hogere straf opgelegd omdat de verzuimboete door verrekening (materieel) teniet 
gaat. Om deze redenen vindt het kabinet dat geen sprake is van strijdigheid met de 
‘ne-bis-in-idem’-regel. 
2.4 Bestrijden Edelweissroute  
De leden van de fracties van de ChristenUnieen de SP vragen naar aantallen zowel 
van het aantal bij de Belastingdienst bekende gevallen waarin gebruik gemaakt 
wordt van de Edelweissroute als het aantal sterfgevallen onder de Nederlandse 
Successiewet 1956. In Nederland overlijden jaarlijks circa 140.000 personen. Zoals 
eerder aangegeven worden jaarlijks circa 60.000 aangiften erfbelasting gedaan. Bij 
75 percent van deze aangiften is er geen testament en is er dus ook geen 
executeur aangewezen. Het kabinet kan niet aangeven in hoeveel gevallen gebruik 
gemaakt wordt van de Edelweissroute. Bij de Edelweissroute is sprake van fiscale 
fraude. Hoe graag het kabinet de omvang van deze fraude ook exact zou willen 
kennen, concrete gegevens ontbreken. Wel heeft de Belastingdienst het sterke 
vermoeden dat fraude met zwart geld in het buitenland meer dan incidenteel 
voorkomt, hoewel het relatief om beperkte aantallen gaat. Vanzelfsprekend stelt de 
Belastingdienst alles in het werk om die gevallen te achterhalen en alsnog te 
belasten en te bestraffen.  
 
De leden van de fracties van de ChristenUnie en de SP vragen of het klopt dat de 
executeur verplicht of bevoegd is om vermogen te verzwijgen voor de erfgenamen. 
Er bestaat zeker geen wettelijke bepaling die de executeur verplicht of de 
bevoegdheid verleent om vermogen te verzwijgen voor de erfgenamen. De erflater 
benoemt een executeur bij testament. Indien die benoeming meebrengt dat 
vermogen verzwegen moet worden, zou de executeur de benoeming moeten 
weigeren. Voor de professionele executeur staan alleen al diens beroepsregels aan 
aanvaarding in de weg. Daarnaast en los van andere gronden om te weigeren geldt 
op dit moment al dat de executeur een strafbaar feit begaat indien hij een onjuiste 
aangifte erfbelasting doet en dat hij aansprakelijk voor de erfbelasting gesteld kan 
worden. Naast deze bepalingen die een rechtmatig optreden door de executeur 
beogen, is ook voorzien in bepalingen die het recht op informatie van de 
erfgenamen waarborgen. Op grond van artikel 4:148 BW moet de executeur aan 
een erfgenaam alle door deze gewenste inlichtingen omtrent de uitoefening van zijn 
37 
 

de Invorderingswet 1990 (IW 1990) herhaalt het kabinet nogmaals dat het geen 
wijziging in of uitbreiding van de aansprakelijkheid van executeurs voorstelt. Ook 
artikel 42 van de IW 1990 blijft ongewijzigd. Artikel 23 van de Wna vormt getuige 
de praktijk en naar de mening van het kabinet geen reden of beletsel voor de 
notaris om zijn benoeming als executeur te weigeren. Dit artikel strekt zich uit over 
alle handelingen die de notaris als zodanig verricht of kan verrichten. Dit geldt dus 
ook voor de handelingen die de notaris verricht ter zake van een verkrijging indien 
de overdrachtsbelasting ter gelegenheid van de aanbieding ter registratie van de 
door de notaris opgemaakte akte ten onrechte niet wordt voldaan en de notaris 
daarvoor aansprakelijk gesteld wordt op grond van artikel 42 van de IW 1990. Om 
misverstanden te voorkomen benadrukt het kabinet echter dat artikel 23 van de 
Wna zich richt tot de notaris. In zoverre bestaat er geen verband tussen de Wna en 
de IW 1990 en kan dus ook niet gezegd worden dat artikel 23 van de Wna geldt 
voor ‘belastingen waarvoor de notaris aansprakelijk gesteld kan worden’. De leden 
van de fracties van de ChristenUnie en de SP vragen in dit kader nog of de notaris 
toepassing van artikel 23 van de Wna kan vermijden door een stichting op te 
richten die is aangesteld als executeur. Het kabinet heeft hiervoor aangegeven dat 
artikel 23 van de Wna geen reden of beletsel is voor de notaris om zijn benoeming 
als executeur te weigeren. Het kabinet ziet dan ook niet in waarom de notaris 
toepassing van dit artikel zou willen vermijden. Los daarvan wijst de erflater in zijn 
testament de executeur aan. Deze aanvaardt zijn benoeming of niet. In ieder geval 
kan de aangewezen executeur niet naar eigen believen een andere executeur 
aanstellen. 
 
De leden van de fracties van de ChristenUnie en de SP vragen ten slotte of de 
verplichting om de aangifte in te dienen ook geldt voor de begrafenisexecuteur die 
op grond van een afgegeven boedelvolmacht of op grond van een bepaling in een 
testament de nalatenschap afwikkelt. Het kabinet beoogt de aangifteverplichting 
voor de erfbelasting te leggen op degene die belast is met de uitvoering van het 
testament. De begrafenisexecuteur valt daar niet onder en is dus ook niet 
gehouden om aangifte te doen. Dit is niet anders indien de begrafenisexecuteur 
handelt in volmacht van de erfgenamen. De naam waaronder de executeur zijn 
werkzaamheden verricht, is echter niet van belang. Indien de ‘begrafenisexecuteur’ 
in het testament is aangewezen om de nalatenschap af te wikkelen, handelt hij als 
executeur en is hij dus wel gehouden om aangifte erfbelasting te doen.  
 
Het amendement van het lid Schouten beperkt de aansprakelijkheid van de 
executeur bij de zogenaamde Edelweissroute als de executeur aannemelijk maakt 
dat het niet aan hem te wijten is dat de aanslag tot een te laag bedrag is 
vastgesteld of anderszins te weinig belasting is geheven. De leden van de fracties 
van het CDA en de SP vragen naar de bewijslast die op de executeur rust. Ook de 
leden van de fractie van de VVD vragen daarnaar. De vragen doen vermoeden dat 
39 
 

Over het al dan niet reëel zijn van de gestelde voorwaarden het volgende. Het feit 
dat de overheid het mogelijk maakt dat de kinderopvangtoeslag rechtstreeks wordt 
overgemaakt op de bankrekening van een kinderopvanginstelling impliceert een 
reductie van het debiteurenrisico van deze instelling. Om die reden is het 
gerechtvaardigd dat de gebruikers van deze voorziening gaan bijdragen in de 
kosten ervan en dat ze hoofdelijke aansprakelijkheid aanvaarden. Het is aan de 
instellingen zelf om te beoordelen of de reductie van het debiteurenrisico opweegt 
tegen de kostenvergoeding en de hoofdelijke aansprakelijkheid. Ze kunnen 
uiteraard ook kiezen voor andere vormen van zekerheid, zoals automatische 
incasso van de rekening van de klanten. Op dit moment is nog niet duidelijk in 
hoeverre kinderopvanginstellingen gebruik zullen maken van de voorziening. 
 
De leden van de fractie van GroenLinks vragen of ik bereid ben om de effecten van 
het verplichte ene bankrekeningnummer te monitoren met het oog op de 
kinderopvangtoeslag en de huurtoeslag. Graag zeg ik toe in de halfjaarlijkse 
rapportages aandacht te besteden aan de uitzonderingsmogelijkheid voor 
kindercentra. Voor de huurtoeslag ligt dit anders. Er is een bewuste keuze gemaakt 
om voor de woningcorporaties geen uitzondering op het verplichte ene 
bankrekeningnummer op te nemen. De reden is dat elke extra uitzondering de 
systemen van de Belastingdienst kwetsbaar maakt, de kans op onjuiste betalingen 
vergroot en de uitvoeringskosten fors doet toenemen. Bovendien is de 
belangstelling van zowel woningcorporaties als huurders voor het zogenoemde 
geclusterde betalen van de huurtoeslag de afgelopen jaren sterk afgenomen. 
2.6 BES-wetgeving 
De leden van de fractie van het CDA hebben naar aanleiding van signalen van de 
Kamer van Koophandel op Bonaire over een stagnatie op de onroerend goedmarkt 
gevraagd waarom er in Caribisch Nederland niet net zoals in Europees Nederland 
voor gekozen is om het tarief van de overdrachtsbelasting tijdelijk te verlagen. In 
antwoord op deze vraag merk ik op dat ik na het bestuurlijk overleg in Caribisch 
Nederland dat in juni van dit jaar heeft plaatsgevonden in overleg met de 
eilandsbesturen enkele ‘quick wins’ heb uitgewerkt waarmee op korte termijn 
enkele knelpunten in het fiscale stelsel van Caribisch Nederland zouden kunnen 
worden verzacht. Nadien zijn aan dit pakket nog enkele aanvullende maatregelen 
toegevoegd. Met die aanvullende maatregelen wordt alvast een belangrijk deel van 
de meeropbrengst die het nieuwe fiscale stelsel op basis van opbrengstrealisaties 
over het eerste half jaar naar verwachting zal genereren ten opzichte van het oude 
fiscale stelsel teruggesluisd naar Caribisch Nederland in de vorm van 
lastenverlichting. Al deze in het wetsvoorstel Overige fiscale maatergelen 2012 
opgenomen maatregelen hebben een structureel karakter. Een eventuele verlaging 
van de overdrachtsbelasting zoals in Europees Nederland, zou een tijdelijk karakter 
hebben. Bovendien is de in Europees Nederland getroffen maatregel per saldo 
budgettair neutraal. Volledigheidshalve merk ik op dat ik mede op basis van de in 
41 
 

Ook vragen de leden van de fractie van de PvdA of de bestedingseis er voor zal 
zorgen dat ANBI’s niet meer kunnen sparen en wat het effect van de bestedingseis 
is op de administratieve lasten van ANBI’s. Indien het in de doelstelling van de 
ANBI is gelegen dat de instelling in de toekomst uitgaven moet doen, kan de 
instelling onder de huidige anti-oppoteis daarvoor sparen. Een ANBI mag ingevolge 
die anti-oppoteis immers niet meer vermogen aanhouden dan redelijkerwijs 
noodzakelijk is voor de continuïteit van de voorziene werkzaamheden ten behoeve 
van de doelstelling van de instelling. Dit betekent dat wel vermogen mag worden 
aangehouden (gespaard) dat is bestemd voor een toekomstige activiteit die in de 
algemeen nuttige doelstelling van de instelling past. Die toekomstige activiteiten 
dienen vanzelfsprekend binnen een redelijke termijn en op een objectief vast te 
stellen tijdstip plaats te vinden en uit het beleidsplan te blijken. ‘In de toekomst’ is 
in dit kader te onbepaald. In de eventuele aanvullende eisen bovenop de anti-
oppoteis voor inkomsten uit commerciële activiteiten zal in bovenstaande geen 
verandering worden aangebracht. Sparen voor activiteiten die zijn gelegen in (het 
verlengde van) de doelstelling van de ANBI blijft, ook met inkomsten uit deze 
activiteiten, mogelijk. De eventuele aanvullende bestedingseis zal, net als de 
huidige anti-oppoteis, geen effect hebben op de administratieve lasten voor ANBI’s. 
ANBI’s dienen al een beleidsplan te hebben en zullen indien zij commerciële 
activiteiten (gaan) ontplooien al een boekhouding (gaan) bijhouden. Uit die stukken 
kan blijken hoe groot het vermogen van de instelling is en welke uitgaven de 
instelling verwacht te gaan doen in de toekomst. Dit zijn de gegevens die nodig zijn 
om te beoordelen of niet meer vermogen wordt aangehouden dan noodzakelijk is 
voor de continuïteit van de voorziene werkzaamheden ten behoeve van de 
doelstelling van de ANBI en of voldoende inkomsten uit commerciële activiteiten ten 
goede komen aan het algemeen nuttige doel van de instelling. De ANBI beschikt 
dus reeds over deze gegevens. 
 
De leden van de fractie van de VVD vragen of het kabinet inmiddels de definitieve 
lagere regelgeving inzake commerciële activiteiten bij ANBI’s aan de Eerste Kamer 
kan sturen. Het voornemen is om de definitieve versie van deze 
24
uitvoeringsregeling, conform het convenant “Ruimte voor geven” , voor te leggen 
 en aan de belastingadviseurs waar eerder mee is gesproken. 
aan de SBF
Vervolgens zal de regeling naar beide Kamers worden gestuurd, zodat zij nog in de 
gelegenheid zijn om te reageren. Daarna zal de regeling tezamen met de 
uitvoeringsregeling inzake de steunstichting SBBI in de Staatscourant gepubliceerd 
worden.  
 
Voorts vragen deze leden wat de samenhang is tussen de bestedingseis in de 
conceptteksten voor de lagere regelgeving en de bestedingsreserve die culturele 
instellingen mogen vormen. De bestedingsreserve is een faciliteit in de 
                                                           
24
 Bijlage bij Kamerstukken II 2010/2011, 32 740, nr. 6. 
43 
 

beoordeling of een instelling voor ten minste 90% het algemeen nut beoogt en 
daarmee als ANBI aangemerkt kan worden, wordt bezien of (de activiteiten ter 
verwezenlijking van) de doelstelling van die instelling als algemeen nuttig dient te 
worden aangemerkt. Een instelling die slechts één of een paar SBBI´s ondersteunt, 
zal niet als ANBI kunnen worden aangemerkt, omdat hierbij geen algemeen belang 
wordt beoogd. Uitkeringen van een ANBI aan SBBI’s zijn vrijgesteld van 
schenkbelasting. 
 
De leden van de fractie van het CDA vragen naar de stand van zaken met 
betrekking tot het verlenen van de ANBI-status aan muziekverenigingen. Zo vragen 
deze leden van hoeveel muziekverenigingen die de ANBI-status voorheen hadden 
deze ontnomen is op grond van de gewijzigde wetgeving. Mogelijke veranderingen 
in de ANBI-status van muziekverenigingen vloeien niet voort uit het wetsvoorstel 
Geefwet, maar uit de wet van 17 december 2009 tot wijziging van de Successiewet 
1956 en enige andere belastingwetten die door het vorige kabinet is ingediend. Een 
aantal instellingen, waaronder de meeste muziekverenigingen, voldoet niet aan het 
in die wet aangescherpte criterium voor algemeen nut beogende instellingen zoals 
25
dat vanaf 1 januari 2010 geldt. Het ANBI-team van de Belastingdienst heeft aan 
de wetswijziging uitvoering gegeven door 613 muziekverenigingen die als ANBI 
waren aangewezen aan te schrijven. De instellingen is de gelegenheid gegeven om 
gemotiveerd aan te geven dat zij nog wel kwalificeren als ANBI. Van instellingen die 
niet binnen de gestelde termijn hebben gereageerd, heeft de Belastingdienst de 
ANBI-status ingetrokken. Uit een handmatige inventarisatie van het ANBI-team 
blijkt dat in totaal tot nu toe de ANBI-beschikkingen van 422 instellingen zijn 
ingetrokken (circa 68% van de aangeschreven instellingen). Daarnaast onderzoekt 
de Belastingdienst de nadere informatie van 165 instellingen die op de brief hebben 
gereageerd met de mededeling dat zij wél aan het aangescherpte ANBI-criterium 
voldoen. Overigens lopen er ook nog bezwaarschriften tegen een aantal 
intrekkingen en is van recente intrekkingen de bezwaartermijn nog niet verstreken.  
 
Verder vragen deze leden of er met de muziekbonden is afgesproken om 
proefprocedures te voeren om meer zicht te krijgen op de precieze reikwijdte van 
de ANBI-definitie voor muziekverenigingen. De Belastingdienst Oost-Brabant is zeer 
recent, namelijk op 28 november 2011, benaderd door een adviseur met de vraag 
of afspraken gemaakt konden worden voor een drietal proefprocedures. De 
Belastingdienst heeft daar welwillend op gereageerd. Verder dan een telefonisch 
contact met deze adviseur, die 100 muziekverenigingen vertegenwoordigt, is het 
nog niet gekomen.  
                                                           
25
 Zie in dit kader ook de antwoorden op de vragen van de Tweede Kamerleden Omtzigt en Van der Werf van 15 september 2011 
(Aanhangsel Handelingen II 2010/11, nr. 3653). 
45 
 

verschuiving ervan. De leden van de fractie van GroenLinks constateren dat het 
geven aan bepaalde goede doelen – mede door de multiplier – fiscaal 
aantrekkelijker wordt gemaakt dan het geven aan andere goede doelen en vragen 
naar een rechtvaardiging hiervan. In de Geefwet zijn, zoals hiervoor is aangegeven, 
diverse maatregelen voorgesteld met specifiek het oog op de culturele sector. De 
multiplier is er daar één van en dient als tijdelijke ‘tool’ voor culturele instellingen 
om meer giften bij meer donateurs te werven. De culturele sector is enthousiast 
over het samenstel van maatregelen in de Geefwet en over de multiplier in het 
bijzonder. De reden dat in de Geefwet een aantal (al dan niet tijdelijke) specifieke 
maatregelen voor de culturele sector is voorgesteld, is dat het kabinet van deze 
sector de grootste cultuuromslag verwacht. Deze omslag dient in relatief korte tijd 
te worden gemaakt door de terugloop in subsidies op te vangen door meer eigen 
inkomsten te genereren. De verdiencapaciteit van deze instellingen dient derhalve 
fors versterkt te worden. In dat licht is in deze Geefwet een aantal specifieke 
maatregelen voor deze sector voorgesteld. Ik hecht aan de multiplier in zowel de 
inkomstenbelasting als de vennootschapsbelasting en verwacht niet dat deze een 
dusdanig effect zal hebben dat giften aan andere ANBI’s worden verdrongen. Mocht 
substitutie toch op beperkte schaal plaatsvinden, dan is dat gezien het beperkte 
aandeel van giften aan culturele instellingen in de totale giftenmassa niet heel erg. 
26
Uit het wetenschappelijke onderzoek ‘Geven in Nederland’ , blijkt namelijk dat van 
de circa € 2 miljard aan waargenomen particuliere giften, slechts € 33 mln. aan 
cultuur ten goede komt. Van ‘kannibalisatie’ ten koste van giften aan andere goede 
doelen zal dan ook niet snel sprake zijn. Van de multiplier verwacht het kabinet wel 
degelijk een toename van giften aan culturele instellingen en zeker niet slechts een 
verschuiving van giften binnen de totale giftenmassa. Hoe groot het succes van de 
multiplier wordt, is echter vooral aan de culturele instellingen zelf.  
 
Op deze plaats wordt nog opgemerkt dat de leden van de fracties van GroenLinks 
en de SP ten onrechte veronderstellen dat giften aan fanfares en sportverenigingen 
fiscaal meer gestimuleerd worden dan giften aan ‘andere goede doelen’. Dit berust 
op een misverstand. Sportverenigingen zijn geen ANBI, en fanfares in de regel ook 
niet. Een gift aan een sportvereniging of fanfare is dan ook niet aftrekbaar in de 
inkomstenbelasting of vennootschapsbelasting. Wanneer het hierbij gaat om een 
vereniging met ten minste 25 leden kan een periodieke gift aan zo’n vereniging wel 
in de inkomstenbelasting in aftrek worden gebracht. Dit geldt echter voor alle 
verenigingen met meer dan 25 leden. Daarnaast introduceert de Geefwet een 
giftenaftrek voor (eenmalige) giften aan een steunstichting van een SBBI. Het 
bereik van deze giftenaftrek zal nog moeten blijken, omdat de toegestane doelen 
en overige voorwaarden voor die steunstichtingen nog nader bepaald moeten 
worden bij lagere regelgeving. Aan deze steunstichtingen voor SBBI’s wordt in 
paragraaf 3.4 van deze memorie van antwoord aandacht besteed. 
                                                           
26
 “Geven in Nederland 2011”, Reed Business bv, Amsterdam. 
47 
 

3.4 SBBI’s 
Het kabinet heeft kennis genomen van de mening van de leden van de fractie van 
het CDA dat het onderscheid tussen ANBI’s en SBBI’s zou moeten komen te 
vervallen. Deze leden vragen of de aftrekmogelijkheid voor eenmalige giften aan 
steunstichtingen voor SBBI’s die bij amendement Omtzigt/Neppérus in de wet is 
opgenomen, ook open wordt gelaten voor thans reeds bestaande steunstichtingen, 
zoals bestaande instrumenten- of uniformfondsen. Voorts vragen deze leden 
wanneer de ministeriële regeling inzake de steunstichtingen wordt gepubliceerd. 
Wat dit laatste betreft is het streven deze regeling nog voor het eind van het 
kalenderjaar over te leggen aan beide Kamers. De regeling zal enerzijds 
voorwaarden bevatten ter zake van de steunstichting en anderzijds een 
omschrijving van de voor deze regeling toegestane doelen waarvoor de 
steunstichting in het leven is geroepen. Gegeven het budgettaire kader en de 
daardoor gegeven beperking gaan de gedachten momenteel uit naar doelen die niet 
tot de min of meer normale uitgaven van een SBBI behoren, maar eenmalig zijn en 
verband houden met een bijzondere of unieke investering. Vanwege dit unieke 
karakter van het doel zal worden vereist dat ook de steunstichting een uniek 
karakter zal hebben en speciaal ten behoeve van dat unieke, eenmalige doel en 
voor een bepaalde periode wordt opgericht. Het idee is om de notaris, die de 
oprichtingsakte verleent, via een standaardformulier van de Belastingdienst, een 
dergelijke stichting bij de Belastingdienst als zo’n unieke steunstichting te melden. 
Bestaande steunstichtingen kunnen hiervoor kwalificeren, mits deze zijn opgericht 
met een eenmalig uniek doel (dat bij lagere regelgeving wordt aangewezen) en 
tevens voldoen aan de overige voorwaarden. Zo’n stichting zal dan met de 
oprichtingsakte in de hand langs de notaris moeten gaan, om zich door middel van 
het genoemde standaardformulier bij het ANBI-team kenbaar te maken. Dit om te 
vermijden dat niet voor de regeling kwalificerende steunstichtingen ook een beroep 
zullen gaan doen op de status van ‘steunstichting SBBI’. Nagedacht wordt over de 
wijze waarop de Belastingdienst ten behoeve van de donateurs inzichtelijk kan 
maken of een instelling kwalificeert als steunstichting voor een SBBI. Met 
betrekking tot de vraag of ook aftrekbare periodieke giften aan steunstichtingen 
voor SBBI´s kunnen worden gedaan, merk ik op dat dit niet het geval is. Periodieke 
giften zijn uitsluitend aftrekbaar indien zij zijn gedaan aan ANBI’s en aan 
verenigingen met ten minste 25 leden. Aangezien de meeste SBBI’s zo’n vereniging 
zullen zijn, is het oprichten van een steunstichting van die vereniging/SBBI dan niet 
nodig, want donateurs kunnen dan rechtstreeks aftrekbare periodieke giften aan die 
SBBI zelf doen. 
 
3.5 Overig 
De leden van de fractie van het CDA vragen om een definitie van 
fondsenwervingsstichtingen met ANBI-status. Zij vragen tevens of onder die 
49 
 

hebben op het inzetten van deze financieringsvormen aan de verdienkant van de 
ANBI, maar vooral willen weten of het mogelijk is dat social venturing en 
microfinanciering als activiteiten ter verwezenlijking van een algemeen nuttig doel 
in de zin van de ANBI-regeling kunnen worden beschouwd. Bij culturele instellingen 
laat zich dit moeilijk denken. Toch wil ik hierop nog in algemene zin ingaan. Het 
antwoord op de vraag of het aanbieden van bijzondere financieringsmogelijkheden 
als een algemeen nuttige activiteit kan worden aangemerkt, hangt af van de feiten 
en omstandigheden. Social venturing en microfinanciering zijn, wanneer die 
activiteiten onder marktconforme voorwaarden worden uitgevoerd, normale 
commerciële activiteiten waarop niet vanzelfsprekend het etiket algemeen nut 
wordt geplakt. Dit kan anders zijn als er sprake is van niet-marktconforme 
voorwaarden, maar dit hangt zoals gezegd af van de feiten en omstandigheden. 
 
In een aantal vragen van de leden van de fracties van D66 en GroenLinks wordt 
ingegaan op de budgettaire aspecten van het wetsvoorstel Geefwet. Omdat hierbij 
een aantal misverstanden lijkt te bestaan, wil ik graag van deze gelegenheid 
gebruikmaken om de budgettaire consequenties van dit wetsvoorstel inzichtelijk te 
maken. In de eerste plaats is het niet zo dat de gemiste belastinginkomsten nog 
slechts enkele miljoenen per jaar bedragen, zoals de leden van de fractie van D66 
stellen. De gezamenlijke maatregelen in het wetsvoorstel leiden, ook na 
amendering, per saldo tot een structurele derving van € 22 mln. per jaar. Deze 
€ 22 mln. is gedekt in het wetsvoorstel Belastingplan 2012. Daarnaast is de 
budgettaire taakstelling die in het Regeer- en Gedoogakkoord voor de Geefwet was 
gesteld ook op alternatieve wijze ingevuld, namelijk in het wetsvoorstel 
Belastingplan 2012. Hiermee is een bezuiniging van € 40 mln. op de periodieke 
giftenaftrek van giften aan verenigingen met ten minste 25 leden achterwege 
gebleven. 
 
De leden van de fractie van GroenLinks vragen in dit kader hoe de ‘toegezegde 
compensatie’ ter grootte van € 12 mln. voor de culturele sector wordt ingevuld, nu 
de multiplier in de inkomstenbelasting door amendering lager is geworden. 
Allereerst is het niet zo dat in het Regeer- en Gedoogakkoord of op andere wijze 
een bepaald bedrag is toegezegd voor de Geefwet en in het bijzonder voor de 
culturele sector, en zeker niet als compensatie voor de bezuinigingen in deze 
sector. De Geefwet is wel nadrukkelijk geplaatst in het kader van de omslag die het 
kabinet voorstaat in de culturele sector. Het kabinet wil deze sector minder 
afhankelijk maken van overheidsgelden en tegelijkertijd de verdiencapaciteit van 
culturele instellingen versterken. In de Geefwet wordt hiertoe een aantal 
maatregelen voorgesteld. In de eerste plaats is dat de introductie van de multiplier 
in de giftenaftrek, die in de vennootschapsbelasting een factor 1,5 bedraagt en in 
de inkomstenbelasting na amendering een factor 1,25. In beide belastingen is de 
omvang van giften aan culturele instellingen die vermeerderd kunnen worden door 
de multiplier gemaximeerd op € 5000. Hoe groot de toename in giften voor 
51 
 

Onderwerp 2012 2013 2014 2015 struc. 
ANBI-status en commerciële activiteiten -15 -15 -15 -15 -15 
Verruiming giftenaftrek vennootschapsbelasting -5 -5 -5 -5 -5 
Multiplier giftenaftrek (IB/Vpb) -12 -12 -12 -12 -12 
Verhoging Vpb-vrijstelling verenigingen en stichtingen -2 -2 -2 -2 -2 
Optionele Vpb-plicht culturele instellingen -5 -5 -5 -5 -5 
Introductie negatieve giftenaftrek 5 5 5 5 5 
Inperking aftrek uitgaven monumenten 10 12 12 12 12 
Totaal Geefwet -24 -22 -22 -22 -22 
   
4. Wet uitwerking autobrief 
  
4.1 BPM 
De leden van de fractie van GroenLinks vragen of ik bereid ben de effecten van de 
nieuwe BPM-systematiek op de CO -uitstoot te monitoren. De in het wetsvoorstel 
2
Wet uitwerking autobrief opgenomen maatregelen in de BPM worden voor de duur 
van de kabinetsperiode, te weten tot en met 2015, vastgelegd. Deze maatregelen 
zijn gebaseerd op de verwachte ontwikkelingen zoals geschetst in het rapport van 
30
Ecorys , dat juist op dit punt in samenwerking met TNO is opgesteld. Ruim voor 
2015 zal ik een evaluatie starten naar de effecten van het voorgestelde beleid. De 
uitkomsten daarvan kunnen de basis vormen voor de wijze waarop dit beleid een 
vervolg moet krijgen. Overigens merk ik in dit verband op dat ten behoeve van de 
31
uitvoering van de motie Halsema , PBL en ECN op verzoek van het kabinet het 
lopende en het door het kabinet nieuw aangekondigde milieu- en klimaatbeleid 
hebben doorgerekend in de notitie Effecten van het kabinetsbeleid voor milieu en 
32
klimaat. Geconcludeerd is dat de emissie van broeikasgassen door de niet-ETS 
sectoren in Nederland in 2020 93 tot 109 Mton CO -equivalenten bedraagt. Hierbij 
2
is, naast het vigerende beleid, rekening gehouden met de maatregelen die in het 
voorjaar zijn aangekondigd in de Kabinetsaanpak klimaatbeleid op weg naar 2020 
en met de fiscale maatregelen die zijn aangekondigd in de autobrief. Volgens de 
EU-afspraken moet de niet-ETS broeikasgasemissie in Nederland in 2020 met 16% 
zijn gereduceerd ten opzichte van 2005. Dit komt overeen met een plafond van 105 
Mton CO -equivalenten. Dit concrete doel heeft het PBL afgeleid uit de EU-regels en 
2
moet als indicatief worden beschouwd. De EU zal dit doel pas in 2012 formeel 
vaststellen. Als al het voorgenomen beleid wordt uitgevoerd, ligt de emissie tussen 
de 93 en 109 Mton CO -equivalenten. Daarmee lijkt Nederland op koers te liggen 
2
om aan de EU-afspraken te gaan voldoen en is er ook geen tekort aan CO -reductie 
2
dat gecompenseerd zou moeten worden met andere voorstellen. 
                                                           
30
 Ecorys, Fiscale stimulering (zeer) zuinige auto’s, mei 2011, bijlage bij kamerstukken II 2010/11, 32 800, nr. 1. 
31
 Kamerstukken II 2010/11, 32 417, nr. 39. 
32
 Kamerstukken II 2010/11, 30 196, nr. 144. 
53 
 

4e schijf nvt 0% 0% 1% 1% 
Diesel      
Vrijgesteld 34% 28% 23% 19% 18% 
1e schijf 45% 45% 46% 45% 42% 
2e schijf 20% 21% 22% 23% 24% 
3e schijf 1% 5% 5% 5% 5% 
4e schijf nvt 0% 4% 8% 11% 
Totaal      
Vrijgesteld 33% 26% 21% 15% 12% 
1e schijf 59% 58% 56% 52% 46% 
2e schijf 9% 15% 21% 29% 32% 
3e schijf 0% 1% 2% 2% 6% 
4e schijf nvt 0% 1% 2% 4% 
* De percentages voor 2012 zijn gebaseerd op de grenzen en tarieven die vanaf 1 juli gelden. 
 
Ter aanvulling kan nog worden gewezen op het aandeel auto’s met een CO -
2
uitstoot van maximaal 50 gr/km. Voor nieuwe auto’s in deze categorie, gekocht in 
de jaren 2012 en 2013 geldt voor 60 maanden een nihilbijtelling, indien gekocht in 
de jaren 2014 en 2015 een bijtellingspercentage van 7% en voor de jaren daarna 
een bijtellingpercentage van 14%. Onder deze categorie auto’s vallen voornamelijk 
(semi-)elektrisch aangedreven auto’s. Ingevolge het plan van aanpak elektrisch 
vervoer, ‘Elektrisch rijden in de versnelling’ is het streven om in het jaar 2015 
ongeveer 20.000 elektrische voertuigen in Nederland op de weg te hebben. Veel 
van deze auto’s zullen zakelijk worden aangeschaft en ook gebruikmaken van de 
laagste bijtellingpercentages die op deze auto’s van toepassing zullen zijn.  
 
De leden van de fractie van GroenLinks geven aan niet blij te zijn met het door de 
coalitiefracties in de Tweede Kamer ingediende amendement waarin de 
begunstigende bijtellingregeling voor auto’s met een CO -uitstoot van maximaal 50 
2
35
 Zij vragen mij aan te geven wat de te verwachten effecten 
gr/km wordt beperkt.
van dit aanvaarde amendement zullen zijn op de verkopen van die auto’s. Ook 
vragen zij of ik bereid ben deze effecten te monitoren. Tijdens de behandeling van 
het wetsvoorstel Wet uitwerking autobrief in de Tweede Kamer heb ik aangegeven 
dat ik de stimulering voor deze categorie auto’s, ook na aanvaarding van genoemd 
amendement, nog steeds fors vind. Ik verwacht dan ook dat de doelstelling van het 
kabinet, het creëren van een impuls om dit soort auto's op de Nederlandse markt te 
brengen, met name op de zakelijke markt, nog steeds zal worden bereikt met de na 
amendering voorliggende stimuleringsmaatregelen. Uiteraard ben ik bereid de 
effecten van het amendement te monitoren. Ik heb aan de Tweede Kamer 
toegezegd dat ik rond de indiening van het Belastingplan 2014 met de resultaten 
van een dergelijke monitoring zal komen. 
4.4 Gasvormige brandstoffen en biobrandstoffen  
De leden van de fractie van de PvdA wijzen erop dat volgens de Minister van EL&I 
extra inspanningen nodig zijn aan de aanbodkant om de groengasketen verder te 
55 
 

een zogenoemde verplichtingenregeling waarin iedere leverancier van 
motorbrandstoffen gehouden is een deel van zijn brandstoffen te leveren in de 
vorm van biobrandstoffen. Een fiscale stimulering van een specifieke brandstof 
naast deze verplichtingenregeling is niet logisch. Een fiscale begunstiging van groen 
gas vereist overigens dat de duurzaamheid daarvan wordt aangetoond op het 
moment dat daarover belasting verschuldigd wordt. Dat geldt voor in Nederland 
geproduceerd groen gas, maar ook voor elders geproduceerd groen gas. Met name 
de controle op de duurzaamheid van geïmporteerd groen gas is op dit moment niet 
mogelijk. Ik zie daartoe ook voor de langere termijn geen mogelijkheden. Het 
kabinet heeft er overigens voor gekozen om groen gas op andere wijze te 
stimuleren. Zoals hiervoor al is gemeld, kan voor de Nederlandse productie van 
groen gas gebruik worden gemaakt van de SDE (+) regeling. Zoals hiervoor is 
vermeld, is in 2011 € 1 mld. subsidie aan groengasprojecten toegekend (bijna 
tweederde van de SDE(+)gelden). Voorts wordt de aanschaf van aardgasvoertuigen 
vaak gesubsidieerd, zelfs zonder het vereiste van gebruik van groen gas. Vanuit 
bijvoorbeeld de Proeftuin duurzame mobiliteit kan € 3000 subsidie worden 
verkregen per zakelijke aardgasbestelauto. Daarnaast gelden diverse provinciale 
subsidieregelingen van € 1000 tot € 3000 per aardgasvoertuig. Ook komen 
zakelijke aardgasvoertuigen in aanmerking voor MIA (milieu-investeringsaftrek) en 
Vamil (willekeurige afschrijving). Door al deze mogelijkheden is ook de aanschaf 
van een aardgas/groengasvoertuig aantrekkelijk. Ik ga er dan ook van uit dat de 
uitgangspositie van groen gas niet achteruit gaat.  
 
De vraag van de leden van de fractie van D66 over fiscale behandeling van fossiele 
brandstoffen is beantwoord in paragraaf 1.1. 
5. Overig 
5.1 Fiscale agenda  
De leden van de fractie van het CDA vragen aan te geven welke fiscale 
vereenvoudigingen het kabinet in deze kabinetsperiode nog meer wenst te 
36
realiseren. Het kabinet heeft in de Fiscale agenda zijn visie gegeven op de 
toekomstige ontwikkeling van het fiscale stelsel in Nederland. Toekomstig fiscaal 
beleid zal, per saldo, moeten passen in het streven naar een eenvoudiger, meer 
solide en minder fraudegevoelig stelsel, waarvoor het kabinet veel steun ervaart. 
Deze leden spitsen hun vraag specifiek toe op vereenvoudigingen, vandaar dat ik 
de andere twee principes (meer soliditeit en minder fraudegevoeligheid) in mijn 
verdere beantwoording buiten beschouwing laat. 
 
De Fiscale agenda bevat in de eerste plaats de nodige concrete 
vereenvoudigingsmaatregelen. Veel van die maatregelen, onder andere de 
                                                           
36
 Kamerstukken II 2010/11, 32 740, nr. 1 Herdruk 
57 
 

39
ben ik ingegaan op de vlaktaks. Daar heb ik opgemerkt dat een vlaktaks ‘forse 
effecten op de netto inkomens tot gevolg (zal hebben). Om dergelijke 
koopkrachteffecten te mitigeren zouden ingrijpende flankerende maatregelen nodig 
zijn’. Voor deze ingrijpende flankerende maatregelen is op dit moment geen geld 
voorhanden. Dit betekent dat een vlaktaks een reële optie zou kunnen zijn als 
bijvoorbeeld óf een sterke verbreding van de belastinggrondslag óf een forse schuif 
van directe naar indirecte belastingen mogelijk blijkt te zijn. Waarbij uiteraard de 
inkomenseffecten van die verbreding of die schuif ook een rol spelen. Een discussie 
over de vlaktaks kan mijns inziens het beste worden gevoerd in het debat over de 
Fiscale agenda en over het advies van de eerdergenoemde commissie die ik 
voornemens ben in te stellen naar aanleiding van de motie Dijkgraaf. 
 
In de Fiscale agenda is vermeld dat met een slanke overheid bureaucratie verdwijnt 
40
en het huishoudboekje evenwichtiger wordt. De leden van de fractie van de SP 
zijn van mening dat dit evenwicht een kwestie van inkomsten en uitgaven betreft 
en losstaat van de omvang van de overheid. Ook merken zij onder verwijzing naar 
Max Weber op dat bureaucratie ook een verworvenheid kan zijn in de zin dat de 
burger weet welke de geldende regels zijn en zo niet aan willekeur overgeleverd is. 
Deze leden vragen wat het kabinet doet vermoeden dat een slankere overheid 
gepaard gaat met minder grote bedrijven. Voorts vragen zij of het beleid van het 
kabinet erop is gericht om grote ziektekostenverzekeringsbedrijven, grote banken 
en andere grote bedrijven te doen splitsen (of af te slanken). Grote bedrijven zijn in 
beginsel even (on)bureaucratisch als bijvoorbeeld een Ministerie van Financiën, zo 
stellen deze leden onder verwijzing naar J.K. Galbraith.  
 
Het woord ‘bureaucratie’ heeft verschillende betekenissen. In de Van Dale wordt 
bureaucratie omschreven als ‘de toestand waarin alles volgens de regels en met 
papieren en formulieren geregeld wordt’. In bijvoorbeeld de Kernerman Dictionaries 
als ‘sfeer van traagheid en starheid door een te grote macht van ambtenaren’.  
 
Het belastingstelsel kan niet zonder regels of formulieren. Maar deze moeten niet te 
ver doorschieten richting bureaucratie in de negatieve zin van het woord. Hoofddoel 
van belastingheffing is het financieren van overheidsuitgaven. Er zijn echter 
verscheidene nevendoelen, zoals herverdelen, stimuleren van gewenste 
ontwikkelingen, ontmoedigen van ongewenst gedrag en het internaliseren van 
externe kosten. Deze nevendoelen hebben geleid tot een stelsel met een grote 
hoeveelheid regels. Een stelsel dat nog door weinig mensen volledig wordt 
begrepen en met de bijbehorende administratieve lasten. Het vergt bovendien een 
grote capaciteit van het uitvoeringsapparaat om dat allemaal uit te voeren. Dit 
brengt extra uitvoeringskosten, dus uitgaven in het huishoudboekje van de staat 
met zich mee.  
                                                           
39
 Kamerstukken II 2010/11, 32 740, nr. 1 Herdruk, blz. 54. 
40
 Kamerstukken II 2010/11, 32 740, nr. 1. 
59 
 

5.4 Systematiek van de begroting 
 
1. Innen van belastingen en premies 
De leden van de fractie van de SP vragen naar de opvatting van het kabinet over 
het feit (raming) dat van 2011 op 2012 de prijs voor ‘bemiddelingskosten van 
zorgverzekeraars’ met 38% stijgt tot € 2,9 mld. De post bemiddelingskosten 
zorgverzekeraars bevat zowel de uitvoeringskosten van zorgverzekeraars als de 
reserveopbouw van zorgverzekeraars. De uitvoeringskosten van zorgverzekeraars 
kennen van 2011 op 2012 een beperkte stijging (circa 4% ofwel circa € 50 mln., 
deels als gevolg van de veronderstelde loon- en prijsontwikkeling). De grote 
stijging in de post bemiddelingskosten bestaat uit de veronderstelde reserveopbouw 
bij verzekeraars. Aangenomen wordt dat de verzekeraars in samenhang met de 
afschaffing van de macro nacalculatie (deels eenmalig) extra reserves opbouwen in 
verband met het grotere risico dat ze lopen.  
 
De leden van de fractie van de SP hebben gevraagd met welk percentage de 
geraamde kosten van de Belastingdienst van 2011 op 2012 veranderen. Het totale 
beschikbare kader voor de uitvoeringskosten van de Belastingdienst is voor 2012 
1,8% lager dan voor 2011. In deze berekening wordt uitgegaan van de stand 
ontwerpbegroting 2011 voor het jaar 2011 (ad € 2825 mln.) en de stand 
ontwerpbegroting 2012 voor het jaar 2012 (ad € 2775 mln.). 
 
Ook willen de leden van de fractie van de SP weten wat, zeer grof geschat, de 
marginale kosten voor de Belastingdienst zijn om de verplichte (nominale) 
zorgverzekeringspremies te innen. De inningskosten van de nominale 
zorgverzekeringspremies kunnen niet eenvoudig worden bepaald omdat deze zijn 
verweven met de overige kosten die zorgverzekeraars maken voor onder meer 
bemiddeling, declaraties, incasso, informatievoorziening aan burgers en 
afstemming met betrokken ketenpartners. Een vergelijking van deze kosten met de 
kosten die de Belastingdienst alleen voor inning van de nominale 
zorgverzekeringspremies zou maken is daarom niet goed mogelijk. 
 
2. Rubricering premie ZVW 
De leden van de fractie van de SP hebben vragen over de rubricering van de 
particuliere premie voor de ziektekosten. Van oudsher kennen we twee type sociale 
verzekeringen: werknemersverzekeringen en volksverzekeringen. In de 
Miljoenennota werden tot de Miljoenennota 2006 de sociale premies als een 
totaalpost gepresenteerd. Sinds de Miljoenennota 2006 wordt er in de 
Miljoenennota’s in de presentatie een onderscheid gemaakt tussen premies 
werknemersverzekeringen en premie volksverzekeringen. De onderliggende sociale 
premies werden en worden per soort gepresenteerd in de betreffende begrotingen 
van de verantwoordelijke beleidsdepartementen Sociale Zaken en Werkgelegenheid 
61 
 

Comptabiliteitswet dienen de belastingontvangsten per belastingsoort op kasbasis 
te worden verantwoord. Verder is er voor gekozen de premie volksverzekeringen 
ook op kasbasis te presenteren, gezien de hiervoor geschetste samenhang tussen 
de premie volksverzekeringen en de loon- en inkomstenbelasting en omdat in de 
ene tabel de ontvangsten op het niveau van de loon- en inkomensheffing (dus 
inclusief premies etc.) worden gepresenteerd en in een andere tabel op het niveau 
van de loon- en inkomensbelasting. Tegelijkertijd wordt op totaalniveau de 
belastingen en premie volksverzekeringen op EMU-basis gepresenteerd. De post 
‘aansluiting op EMU-basis’ maakt de aansluiting tussen kasbasis en EMU-basis 
inzichtelijk. In voetnoot 2 op pagina 11 van de bijlage van de Miljoenennota 2012 
wordt helder gemaakt wat de relatie is tussen kasbasis en EMU-basis.  
Voor het bepalen van het EMU-saldo zijn de belasting- en premieontvangsten op 
EMU-basis relevant. De premies werknemersverzekeringen worden daarom alleen 
op EMU-basis gepresenteerd. Er kan ervoor worden gekozen om naast de 
gedetailleerde presentatie van de belastingontvangsten op kasbasis tevens een 
tabel toe te voegen met gedetailleerde belastingontvangsten op EMU-basis. 
Afgevraagd moet worden of dit wat toevoegt aan de toelichting op de ontwikkeling 
van de belastingontvangsten conform bijlage 2 van de Miljoenennota 2012 of dat 
hierdoor juist meer verwarring wordt geschapen. 
5.5 Teruggaafregeling energiebelasting 
De leden van de fractie van het CDA stellen een vraag naar aanleiding van mijn 
43
brief van 9 september 2011. Hierin heb ik aangegeven geen aanleiding te zien om 
de huidige teruggaafregeling in de energiebelasting uit te breiden voor bijvoorbeeld 
multifunctionele centra, omdat de gebruikende instellingen doorgaans kunnen 
profiteren van een niet-fiscale vorm van terugsluis van de energiebelasting voor de 
betrokken sector als geheel. De leden merken op dat dit op gespannen voet staat 
met de feitelijke situatie dat hurende sportverenigingen via hun bond en het 
Ministerie van VWS geen teruggave energiebelasting of een andere terugsluis 
ontvangen en dat multifunctionele centra hierdoor de totale teruggaaf missen. Zij 
vragen mij hierop te reageren. Als de gebruikende instellingen niet kunnen 
profiteren van een niet-fiscale vorm van terugsluis van energiebelasting, zijn die 
situaties te specifiek om daar in het kader van een generiek werkende fiscale 
regeling een sluitende oplossing voor te kunnen bieden. Dit is ook uiteengezet in de 
bovengenoemde brief. 
5.6 Bedrijfsopvolgingsregelingen 
De leden van de fractie van het CDA vragen om een reactie op de conclusie van Mr. 
Dr. M.J. Hoogeveen in haar dissertatie over de ‘Kwaliteit van de fiscale 
bedrijfsopvolgingswetgeving´. Deze conclusie luidt dat deze wetgeving aan geen 
van de in de nota ´Zicht op wetgeving´ gestelde kwaliteitseisen voldoet en dat de 
wetgever beter een niet-belastinggerelateerde kredietfaciliteit zou kunnen invoeren 
63 
 

Banken (hierna: de banken) en andere actoren in de sector. Er is een voorstel 
vanuit de banken gekomen om de bezuiniging op een alternatieve manier te 
bereiken. In dit voorstel wordt de beperking gezocht in een plafond voor het totale 
volume aan maatschappelijke kredieten voor projecteigenaren, en daarmee een 
plafond op het totaal ingelegde fiscaal gefacilieerde vermogen in maatschappelijk 
beleggen. Het percentage van de heffingskorting zou dan structureel gehandhaafd 
kunnen blijven op het percentage van 2012, namelijk 0,7%. Hierdoor wordt het 
totale fiscale voordeel, inclusief de vrijstelling in box 3, op 1,9% gestabiliseerd in 
combinatie met een geleidelijke inperking van de omvang van deze markt in 2013 
en 2014 en stabilisatie vanaf 2015. Ik heb richting de banken aangegeven dat dit 
voorstel mogelijk een alternatief is, maar dat er nog randvoorwaarden resteren. Die 
randvoorwaarden zijn uitvoerbaarheid, voorkomen van tussentijdse sluiting van de 
regeling, ruimte voor nieuwkomers, ook in verband met de mededingingsregels, 
alternatieve vereenvoudigingsmaatregelen, een harde budgettaire besparing 
conform de huidige regeling en instemming van de partijen die het Regeer- en 
Gedoogakkoord hebben gesloten. Tijdens de plenaire behandeling in de Tweede 
Kamer heb ik toegezegd onder de genoemde randvoorwaarden constructief naar 
alternatieven te kijken. Voorts heb ik toegezegd om voor de plenaire behandeling 
van het pakket Belastingplan 2012 in de Eerste Kamer met een brief over de stand 
van zaken te komen. In reactie op vragen van de leden van de fracties van het CDA 
en GroenLinks merk ik op dat het hiervoor thans nog te vroeg is, maar ik zal de 
Eerste Kamer hierover tijdig berichten.  
 
De leden van GroenLinks vragen of de kans niet groot is dat mensen na 1 januari 
2012 zullen overstappen naar andere spaarproducten en er geen nieuwe spaarders 
zullen instromen, wanneer niet voor 1 januari 2012 duidelijk wordt of na 1 januari 
2012 voor een groen spaarproduct een aftrek van 1,9% behouden zal blijven. 
Samen met de vrijstelling in box 3 is het totale belastingvoordeel op 1 januari 2012 
1,9%. Een volgende stap voor de verlaging is aan de orde per 1 januari 2013. 
Indien vóór 1 januari 2012 aanstaande duidelijk is hoe de regeling er in de 
toekomst uit zal zien is er naar mijn mening in 2012 de tijd om de regeling langs 
die lijnen ook feitelijk vast te leggen en is er voor spaarders geen aanleiding om 
vanwege die reden uit het product te stappen. 
 
De Staatssecretaris van Financiën, 
 
 
 
 
 
mr. drs. F.H.H. Weekers 
65 
 

 Maatregel 
2012 Toelichting 
 w.v. aapassing RA/GA alleenstaande -180 Uit tabel 2 brief / tabel 7 MvT 
ouderkorting leeftijdsgrens  
 w.v. aanpassing RA/GA infaseren -80 Uit tabel 2 brief / tabel 7 MvT 
uitkeerbaarheid AHK 
 w.v. dekking aanpassingen RA/GA door 260 = saldo 
verhoging AHK 
6. Sociale premies 501 Dit betreft hogere sociale premies dan 
verwacht ten tijde van het RA/GA. Sociale 
premies worden niet verantwoord in het 
Belastingplan. 
      
7. Innovatie -279 Tabel 2.18 MN 2012 pagina 72. Deze post is 
anders opgebouwd dan hetgeen is 
opgenomen in de tabel 2 uit de brief. Dit 
heeft ermee te maken dat in de tabel uit de 
Miljoenennota de mutaties t.o.v. RA/GA 
worden weergegeven. T.o.v. RA/GA wordt er 
additioneel 279 miljoen extra lastenverlichting 
gegeven. In de tabel uit de brief wordt ook de 
invulling van de lastenenveloppe (zie boven 
onder RA/GA) van 120 miljoen weergegeven, 
omdat deze nog niet was ingevuld en 
omgezet in wetgeving. 
 w.v. Extra RDA bovenop invulling RA/GA -130 Uit tabel 2 brief / tabel 7 MvT (samen met 
enveloppe 120 mln onderdeel 1. Stand RA/GA) 
 w.v. S&O-afdrachtvermindering  -149 Uit tabel 2 brief / tabel 7 MvT 
8. Afschaffen kleine belastingen -222 Tabel 2.18 MN 2012 pagina 72 
 w.v. afschaffen afvalstoffenbelasting -43 Uit tabel 2 brief / tabel 7 MvT 
 w.v. afschaffen grondwaterbelasting -179 Uit tabel 2 brief / tabel 7 MvT 
      
9. Versneld aflossen spaarloon 533 Tabel 2.18 MN 2012 pagina 72 
 w.v. Vitaliteitspakket, BP-deel 608 Uit tabel 2 brief / tabel 7 MvT. In het 
Belastingplan worden alleen de fiscale 
maatregelen van het 'vitaliteitspakket' 
verantwoord. De overige maatregelen rondom 
de sociale premies komen derhalve niet voor 
in de tabel van het Belastingplan. 
  w.v. versneld afschaffen spaarloon 533 Uit tabel 3 MvT  
  w.v. afschaffen arbeidskorting ouderen 290 Uit tabel 3 MvT 
  w.v. vervallen werkgeversheffing -215 Uit tabel 3 MvT 
w.v. overig -75 De resterende lastenverzwaring is als 
lastenverlichting ingezet in het totaalpakket 
aan lastenmaatregelen. 
10. Overig 461 Zie tabel 2.18 MN 2012 pagina 72 
 w.v. omzetting zelfstandigenaftrek en niet- -60 Uit tabel 2 brief / tabel 7 MvT 
indexeren 
 w.v. bestedingsreserve 8 Uit tabel 2 brief / tabel 7 MvT 
 w.v. teruggaaf dividendbelasting -50 Uit tabel 2 brief / tabel 7 MvT 
 w.v. maatregelen 30%-regeling 20 Uit tabel 2 brief / tabel 7 MvT 
 w.v. weekenduitgaven gehandicapten -2 Uit tabel 2 brief / tabel 7 MvT 
leeftijdsgrens naar 21 
 w.v. invoering blanco accijnszegels 7 Uit tabel 2 brief / tabel 7 MvT 
 w.v. overig 538 In deze post zitten nog enkele 
lastenmaatregelen voor burgers en bedrijven 
waaronder Geefwet en OFM 2012. Voor 
burgers is dit met name als gevolg van het 
vitaliteitspakket. De inzet van deze middelen 
is geschied in het koopkrachtpakket 
hierboven. 
      
11. Stand MN 2012 3.490 1 t/m 10 = Tabel 2.18 MN 2012 pagina 72 
 
67 
 

