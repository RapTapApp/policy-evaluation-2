> Retouradres Postbus 20350 2500 EJ  Den Haag 
De Voorzitter van de Tweede Kamer 
Bezoekadres: 
der Staten-Generaal 
Parnassusplein 5 
2511 VX  Den Haag 
Postbus 20018 
www.rijksoverheid.nl 
2500 EA DEN HAAG 
Kenmerk 
J/LJ-3098321 
 
Bijlage(n) 
Correspondentie uitsluitend 
richten aan het retouradres 
 
met vermelding van de datum 
en het kenmerk van deze 
brief. 
Datum 20 december 2011 
 
Betreft Reactie op amendementen jeugddeel VWS-begroting 
 
 
 
 
 
Geachte voorzitter, 
Tijdens het wetgevingsoverleg op 19 juli jongstleden over het onderdeel 
Jeugdzorg van de begrotingen VWS en VenJ 2012 heb ik toegezegd uw Kamer op 
20 december v贸贸r de stemmingen mijn reactie te doen toekomen op twee 
ingediende amendementen. Met deze brief geef ik gevolg aan deze toezegging. 
 
In reactie op het amendement van de leden Kooiman en Arib (33 000 XVI Nr. 101) 
over het Kinder- en Jeugd Trauma Centrum (KJTC) te Haarlem het volgende. Dit 
centrum heeft een speciale pilotfunctie in de zin dat de nieuwe aanpak tot nauwe 
samenwerking tussen de medische wereld, jeugdzorg en justitie moet leiden. Om 
meer inzicht te krijgen in de meerwaarde van deze multidisciplinaire aanpak ga ik 
deze toetsen. Hierbij sluit ik aan bij het advies van de Gezondheidsraad. 
 
Tijdens het algemeen overleg kindermishandeling op 15 december jongstleden is 
hier uitvoerig bij stilgestaan. In het kamerdebat bleek dat het contract van het 
KJTC met de zorgverzekeraar ter discussie staat. Dit zou door de beperking van 
het pakket van de Zorgverzekeringswet veroorzaakt worden. Vanaf 1 januari 2012 
wordt de behandeling van aanpassingsstoornissen niet meer tot het basispakket 
gerekend. 
 
De kennis over en diagnose van een 'posttraumatische stressstoornis' is de 
afgelopen jaren gegroeid. Dat betekent dat voor slachtoffers van mishandeling 
met relatief zware psychische problemen  de diagnose 'posttraumatische 
stressstoornis' passend kan zijn. Naar ik begrepen heb is ook het KJTC deze 
mening toegedaan. Het KJTC verwacht echter dat de zorgverzekeraar onvoldoende 
zorg op dit terrein bij het KJTC inkoopt.  
Ik heb tijdens het algemeen overleg gewezen op de verantwoordelijkheden van de 
zorgverzekeraar en van de zorgaanbieder om voldoende verantwoorde zorg te 
leveren. Ik heb aangegeven dat ik contact op zal nemen met de zorgverzekeraar 
om te horen hoe die kijkt naar het leveren van verantwoorde zorg voor 
mishandelde kinderen. Ik heb toegezegd uw Kamer v贸贸r het kerstreces met een 
 
Pagina 1 van 2 

