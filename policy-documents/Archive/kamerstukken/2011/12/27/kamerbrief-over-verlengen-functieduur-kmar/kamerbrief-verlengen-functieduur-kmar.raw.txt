 
 
 
 
 
 
 
 
 
 
Bezoekadres: 
Plein 4 
Postadres: 
 
Postbus 20701 
2500 ES  Den Haag 
de Voorzitter van de Tweede Kamer der 
MPC 58 B 
Staten-Generaal www.defensie.nl 
 
Plein 2 
 
2511 CR Den Haag 
 
 
 
Onze referentie 
BS/2011043198 
Bij beantwoording datum,  
onze referentie en betreft  
vermelden. 
Datum 27 december 2011 
Betreft Verlengen functieduur Kmar 
 
 
Tijdens het algemeen overleg inzake het Jaarverslag van de Inspecteur-generaal 
der Krijgsmacht over 2010 op 14 december jl. heb ik toegezegd de Kamer te 
informeren over de specifieke functies bij de Koninklijke marechaussee (Kmar) 
waarvoor een uitzondering is gemaakt ten aanzien van de maximale functieduur 
van drie jaar. Met deze brief voldoe ik aan deze toezegging. 
 
In mijn brief van 11 oktober jl. (Kamerstuk 33 000 X, nr. 7) heb ik uiteengezet 
dat het op grond van het Algemeen Militair Ambtenarenreglement voor ongeveer 
1.200 specialistische functies bij de Kmar mogelijk is de functieduur te verlengen 
tot maximaal zeven jaar. Het betreft functies bij onder meer de recherche en de 
Brigade Speciale Beveiligingsopdrachten. Voor de overige functies bij de Kmar 
geldt de gebruikelijke termijn van drie jaar. In het kader van de reorganisatie 
mag hier alleen met toestemming van de ambtelijke leiding van Defensie van 
worden afgeweken.  
 
Op verzoek van de commandant van de Kmar is intussen voor nog een aantal 
Kmar-functies bepaald dat een langere functieduur mogelijk is. Het betreft de 
volgende 475 functies: 
• 290 functies waaraan de hoedanigheid van Hulpofficier van Justitie is 
verbonden. 
• 120 functies voor leidinggevende onderofficieren (algemeen 
opsporingsambtenaren). 
• 65 functies bij de brigade Caribisch gebied.  
 
Voorts kan ieder defensieonderdeel, derhalve ook de KMar, vanwege operationele 
of bedrijfsvoeringsredenen een (aanvullend) voorstel doen voor verlenging van de 
functieduur. Deze verlenging blijft afhankelijk van de behoefte van de organisatie 
en van de wens van de desbetreffende medewerker.  
 
DE MINISTER VAN DEFENSIE 
 
 
 
drs J.S.J. Hillen  
 
 Pagina 1 van 1 
 
 

