1 
 
 
> Retouradres Postbus 16375 2500 BJ  Den Haag 
 Rijnstraat 50 
 
Den Haag 
De voorzitter van de Tweede Kamer der Staten-Generaal 
Postbus 16375 
Postbus 20018 
2500 BJ  Den Haag 
www.rijksoverheid.nl 
2500 EA  DEN HAAG 
  
    Onze referentie 
346298 
  
 
 
Datum  23 december 2011  
Betreft Uitstel inzake rapport verkenning implementatie Verdrag van Malta op 
de eilanden van Caribisch Nederland 
 
 
 
Tijdens de behandeling van de Wet Goedkeuring Verdragen BES op 4 maart 2010 
(Handelingen TK 2009-2010, nr. 59) heeft de staatssecretaris van Binnenlandse 
Zaken en Koninkrijksrelaties toegezegd de resultaten van de archeologische 
verkenning op de eilanden van Caribisch Nederland aan uw Kamer te sturen. Het 
betreft de verkenning van de implementatie van het Verdrag van Malta op 
Bonaire, St. Eustatius en Saba. 
 
Gezien het feit dat de toezegging niet op korte termijn ingelost kon worden en 
vanwege de veranderde verantwoordelijkheidsverdeling ten aanzien van Caribisch 
Nederland, heeft de minister van Binnenlandse Zaken en Koninkrijksrelaties op 4 
mei 2011 de afhandeling van de toezegging formeel aan OCW overgedragen.  
 
De bestuurscolleges van de drie Openbare Lichamen hebben me gemeld dat hun 
prioriteiten sinds de transitie op 10-10-2010, vooral hebben gelegen op het vlak 
van onderwijs, veiligheid, sociale zaken, justitie en werkgelegenheid. Die 
onderwerpen hebben een zware druk gelegd op de ambtelijke capaciteit. De 
gedeputeerden hebben aangegeven het rapport naar de verkenning van de 
implementatie van het verdrag van Malta in het eerste kwartaal van 2012 te 
bespreken en mij te berichten wat hun visie is.  
 
Ik verzoek u om die reden om uitstel. Ik verwacht het rapport uiterlijk 1 april 
2012 aan uw Kamer te kunnen zenden.  
 
de staatssecretaris van Onderwijs, Cultuur en Wetenschap, 
 
 
 
Halbe Zijlstra 
 
 
a 
 
 
 
 
 

