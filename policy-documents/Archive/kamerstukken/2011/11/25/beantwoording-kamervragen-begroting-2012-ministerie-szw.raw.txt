 
 
 
 
 
 
 
 
 
> Retouradres Postbus 90801 2509 LV  Den Haag 
 
 
De Voorzitter van de Tweede Kamer der Staten-Generaal 
Postbus 90801 
Binnenhof 1 A 
2509 LV  Den Haag 
2513 AA  S GRAVENHAGE 
Anna van Hannoverstraat 4 
T 070 333 44 44 
2513 AA1XA 
F 070 333 40 33 
www.rijksoverheid.nl 
 
 
 
 
Onze referentie 
FEZ/BG/2011/20868 
 
Bijlagen 
- Antwoorden op de 
kamervragen over de 
Datum  25 november 2011 
begroting 2012 van het 
Betreft Kamervragen over de begroting 2012 van het ministerie van Sociale Zaken ministerie van SZW 
 
en Werkgelegenheid 
 
 
 
Hierbij zend ik u, mede namens Staatssecretaris De Krom, de antwoorden op de 
vragen gesteld door de leden van de Vaste Commissie voor Sociale Zaken en 
Werkgelegenheid naar aanleiding van de begroting 2012 van het ministerie van 
Sociale Zaken en Werkgelegenheid.  
 
 
De Minister van Sociale Zaken  
en Werkgelegenheid, 
 
 
 
 
H.G.J. Kamp 
 
 Pagina 1 van 1 

 
4 Welk gedeelte van werknemers die drie tijdelijke contracten bij één werkgever heeft gehad ontvangt 
daadwerkelijk een vast contract? Wat zijn de kenmerken van de werknemers, die wel of niet een 
vast contract krijgen? 
 Er zijn geen cijfers beschikbaar over het aandeel werknemers dat een vast contract krijgt na drie tijdelijke 
contracten bij één werkgever. De kenmerken van werknemers met een vast of flexibel contract zijn 
opgenomen in het antwoord op vraag 5. 
 
5 
Wat zijn de kenmerken (werkterrein, sociaaleconomische status, opleiding, leeftijd, cultuur) van de 
groep werknemers, die tijdelijke contracten versus vaste contracten hebben? 
 Flexibele krachten zijn lager opgeleid, jonger, vaker vrouw en vaker van allochtone afkomst dan vaste 
krachten. Van de flexibele krachten is ruim 40% 15-25 jaar, terwijl slechts 8% van de vaste krachten tot 
die leeftijdscategorie behoort. 
  
6 
Welk percentage van de Werkloosheidswet (WW)-instroom en Wet werk en bijstand (WWB)-
instroom komt uit een vast contract en welk percentage uit een tijdelijk contract? Wat zijn de 
kenmerken (werkterrein, sociaaleconomische status, opleiding, leeftijd, cultuur) van deze groepen? 
 Er is geen reguliere informatie over de instroom in WW en WWB naar het type arbeidscontract dat men 
heeft voor instroom in de regeling. Voor de WWB geldt ook dat men niet per definitie gewerkt hoeft te 
hebben voordat men in de WWB stroomt. Voor de WW is door het CBS een onderzoek gedaan onder de 
titel “Dynamiek in de WW”. De cijfers hebben betrekking op een relatief lange periode en het laatste jaar 
waarover in dat rapport wordt gerapporteerd is 2007.  
Tabel: Herkomst instroom WW 
Herkomstgroep Aandeel instroom WW 
Vaste baan 30% 
Flexibele baan 45% 
Uitkering / overig 25% 
Ook bij ouderen is het percentage instroom vanuit een vaste baan beperkt. Ouderen komen vaker dan 
jongeren uit een situatie zonder baan. De situatie zonder baan is mogelijk als men in de Ziektewet heeft 
gezeten of bijvoorbeeld een arbeidsongeschiktheidswet. Ook zelfstandigen die vanuit een WW-uitkering 
starten kunnen terugvallen op de uitkering. 
Het aantal personen dat vanuit een vaste baan instroomt in de WW is kleiner dan het aantal dat instroomt 
vanuit tijdelijke banen. Daarnaast werken veel meer mensen in vaste banen dan in tijdelijke. Daarom is het 
relatieve risico om werkloos te worden vanuit een vaste baan veel kleiner dan vanuit een tijdelijke baan. 
Minder dan 1% van alle vaste werknemers krijgt (in 2007) te maken met de WW. Voor mensen met 
1
tijdelijke contracten is dit risico aanzienlijk hoger; circa 16% . Werklozen vanuit een tijdelijk contract 
hervatten sneller het werk dan werklozen vanuit een vast contract. Ca. 60% van het financieel beslag van 
de WW heeft betrekking op werklozen vanuit een vast contract. In het WW-bestand zijn werknemers met 
een vast contract veruit in de meerderheid, dit zijn vaak oudere werklozen met lange WW-rechten en een 
hoger dagloon. 
Het percentage instroom vanuit vaste arbeidscontracten stijgt enigszins met de leeftijd. Tot 30 jaar is dit 
ongeveer 20%. Daarna stijgt dit naar 30% (en in de leeftijd tussen 50 en 60 naar ongeveer 35%). De 
grootste verschillen zijn er echter in de instroom vanuit tijdelijk werk en vanuit een situatie zonder baan 
direct vóór instroom in de WW. Vooral in de jongere leeftijdsklassen is tijdelijk werk de voornaamste 
herkomst van instromers in de WW. Het aandeel tijdelijk daalt voor de oudere leeftijdsklassen. Dan blijkt 
vooral de instroom vanuit de situatie zonder voorafgaande baan in belang toe te nemen.  
In de leeftijd 55-59 komt ruim 1/3 van de instromers in de WW uit een situatie zonder baan. Voor 60-64 
                                                           
1
 Bij deze berekening van 16% is uitgegaan van de standaard definitie van tijdelijke banen van het CBS. Banen van minder 
dan 12 uur worden dan niet meegenomen. Daarnaast neemt het CBS alleen tijdelijke banen korter dan één jaar mee. Zouden 
alle tijdelijke banen worden geteld conform Europese definities dan zou het percentage van 16 dalen tot circa 8%.  
 
  2/97 

 
 
12 Welk percentage van de zzp'ers bouwt geen aanvullend pensioen op? Wat zijn de kenmerken 
(werkterrein, sociaaleconomische status, opleiding, leeftijd, cultuur) van deze groep zzp'ers? 
 Uit diverse onderzoeken, en ook uit gegevens die de regering heeft geïnventariseerd in het kader van het 
2
onderzoek dat thans wordt verricht naar pensioen van zzp‟ers , blijkt dat ongeveer 50% van de zzp‟ers 
geen pensioen opbouwt. Exclusief zzp‟ers met een dusdanig laag inkomen dat voor hen het opbouwen van 
pensioen bovenop de AOW financieel niet interessant is, ligt dit percentage op ongeveer 40%. 
Specifieke kenmerken van de groep zzp‟ers die geen pensioen opbouwen, zijn niet exact bekend. De indruk 
bestaat dat op een aantal kenmerken de groep zzp‟ers zonder pensioen verschilt van de totale groep zzp‟ers. 
Dat geldt ten eerste wat betreft hun inkomen. Zo bouwen zzp‟ers met een laag inkomen vaker geen 
pensioen op dan zzp‟ers met een hoog inkomen. Dat is gegeven de AOW ook logisch. Daarnaast is in 
sommige sectoren het aandeel zzp‟ers zonder pensioenopbouw bovengemiddeld (horeca / handel / 
reparatie, en overige dienstverlening) of juist lager dan gemiddeld (bouw). 
  
13 
Welk percentage van de zzp'ers had sinds 2008 jaarlijks een uitkering op grond van de WWB of het 
Besluit bijstandsverlening zelfstandigen (BBZ)? Is dit gestegen door de economische crisis? Wat zijn 
de kenmerken (werkterrein, sociaaleconomische status, opleiding, leeftijd, cultuur) van deze groep 
zzp'ers? 
 Zowel zelfstandigen met als zelfstandigen zonder personeel kunnen een beroep doen op het Bbz. In de 
cijfers wordt geen onderscheid gemaakt tussen beide groepen. Het aantal zelfstandigen dat een beroep doet 
op het Bbz is gestegen van 2760 eind 2008 naar 3745 eind 2010. Ook de in- en uitstroom is in die periode 
iets toegenomen. 
Voor het duiden van de cijfers is van belang dat het Bbz zich zowel richt op starters (voor wie het Bbz een 
weg uit de uitkering is) als op gevestigden met tijdelijke financiële problemen. Uit een toename van het 
gebruik van het Bbz kan niet worden afgeleid dat de economische crisis hier debet aan is. Gegevens over 
het aantal voormalig zelfstandigen dat nu aangewezen is op de WWB of over achtergrondkenmerken van 
zelfstandigen in de WWB of het Bbz zijn niet beschikbaar. 
  
14 Welk gedeelte van de 55-plussers en 60-plussers volgt een scholingstraject? Hoe is het volgen van 
scholing verdeeld over alle leeftijdscohorten? 
 Uit onderstaande tabel blijkt dat de deelname aan leven lang leren afneemt met de leeftijd. De categorieën 
ouder dan 55 jaar en ouder dan 60 jaar nemen het minste deel. 
 
Tabel: Deelname Leven Lang Leren naar leeftijd 2009 
Leeftijd % 
25 tot 30 jaar 31,4 
30 tot 35 jaar 21,4 
35 tot 40 jaar 18,2 
40 tot 45 jaar 17,5 
45 tot 50 jaar 15,1 
50 tot 55 jaar 13,2 
55 tot 60 jaar 9,7 
60 tot 65 jaar  6,2 
(Bron: CBS, Statline, 2011) 
 
15 Hoeveel mensen in Nederland werken nu tijdelijk onder het minimumloon? 
 Er zijn geen actuele gegevens beschikbaar over het aantal mensen dat in Nederland onder het 
minimumloon werkt. De meest recente gegevens dateren uit een onderzoek uit 2008 en hebben betrekking 
op 2006. Bij een steekproef onder 2.600 bedrijven met 53.000 werknemers in dienst bleek dat 0,3 procent 
van de werknemers minder dan het wettelijk minimumloon verdiende. Uit het onderzoek blijkt dat dit 
voornamelijk komt door technische oorzaken. Zo hangt de onderbetaling soms samen met verkeerde 
                                                           
2
 Bron: Zzp-panel van EIM, berekening SZW. 
  4/97 

 
21 Kunt u een overzicht geven, per inkomenscategorie, hoeveel een gezin maandelijks of op jaarbasis 
meer moeten betalen aan kinderopvangtoeslag in 2012, 2013, 2014 en 2015 ten opzichte van het jaar 
2011?  
 
In onderstaand overzicht wordt uitgegaan van de uitgaven voor ouders in € per maand bij 2 dagen 
dagopvang voor 2 kinderen onder de 4 jaar. Deze situatie benadert het gebruik van kinderopvang voor een 
gemiddeld gezin. De uitgaven voor 2014 en 2015 zijn gelijk aan 2013, gegeven de voorgenomen 
maatregelen.  
 
  Verzamel- Uitgaven Uitgaven Uitgaven Mutatie Mutatie 
inkomen 2012 tov 2013 tov 
2011 2012 2013 
2011 (€) 2011 2012 
minimum 19.000 67 88 103 22 15 
modaal 35.000 116 153 168 37 15 
2 x modaal 70.000 257 338 353 82 15 
2,5x modaal 85.000 332 435 450 103 15 
3,5 x modaal 135.000 424 523 714 99 191 
 
  
22 
Hoeveel middelen krijgen gemeenten voor kinderopvang op sociaal medische indicatie? 
 Er is een budget van circa € 28 miljoen beschikbaar gesteld aan de gemeenten in het gemeentefonds, om 
een regeling te treffen voor ouders die om sociale of medische redenen kinderopvang nodig hebben. 
  
23 Hoeveel middelen besteden gemeenten gemiddeld aan kinderopvang op sociaal medische indicatie?  
 Sociaal medische indicatie is gemeentelijk beleid. De gemeenten bepalen dan ook zelf hoeveel budget zij 
hiervoor beschikbaar stellen. Er zijn geen cijfers bekend over het gemiddeld budget van de gemeenten 
voor sociaal medische indicatie. 
 
 
24 Hoe vaak is er kinderopvang op sociaal medische indicatie afgegeven door de gemeenten in 2009, 
2010 en 2011?  
 Er zijn geen cijfers bekend over hoe vaak sociaal medische indicatie is afgegeven door de gemeenten. De 
sociaal medische indicatie is gemeentelijk beleid. 
  
25 
Wanneer ontvangt de Kamer conform de toezegging van de minister-president bij de algemene 
beschouwingen het plan om een substantieel aantal mensen met een arbeidsbeperking in dienst van 
reguliere werkgevers te krijgen? 
 Bij de algemene beschouwingen 2012 is door de regering aangegeven dat er door werkgevers, maar ook 
door leden van de Kamer, gesprekken worden gevoerd om hierover afspraken te maken. De regering gaat 
er vanuit dat bij de begrotingsbehandeling SZW in december a.s. meer bekend zal zijn.  
  
26 In de internetbijlage op bladzijde 6 staat onder nummer 9 een kasschuif Wet werk en 
arbeidsondersteuning jonggehandicapten (Wajong). Kan de regering nader ingaan op deze 
kasschuif? Betekent deze kasschuif dat er in 2012 een bezuiniging is ingeboekt, die in de jaren 
daarna gerealiseerd moet worden, zodat in 2012 het uitgavenplafond niet wordt overstegen? 
 Van de bekostiging van de Wajong aan het UWV in 2012 is € 414 miljoen een jaar naar voren gehaald. Er 
is geen sprake van een bezuiniging, de kasschuif is intertemporeel budgettair neutraal. Hierdoor stijgen de 
uitgaven van SZW in 2011 en dalen de uitgaven van SZW in 2012. De kasschuif wordt gedaan om het 
totale budgettaire beeld van het Rijk in 2012 te ontlasten zodat zowel in 2011 als in 2012 de uitgaven 
binnen de kaders blijven. 
 
 
  6/97 

 
 
30 Kan de regering de ontwikkelingsvisie geven op het terrein van Sociale Zaken en Werkgelegenheid 
(SZW) voor Caribisch Nederland?  
 
Op het terrein van SZW is de bestaande Nederlands Antilliaanse wetgeving leidend geweest voor de 
wetgeving die vanaf 10 oktober 2010 geldt in Caribisch Nederland. Uitgangspunt van het SZW-beleid 
voor Caribisch Nederland is steeds geweest dat de economie en de samenleving de veranderingen aan 
moeten kunnen. Dit heeft bijvoorbeeld nadrukkelijk een rol gespeeld bij de afweging inzake de hoogte van 
het minimumloon en de uitkeringen en bij de vraag in hoeverre de wetgeving op het terrein van 
arbeidsomstandigheden moet worden aangescherpt. De nieuw ontstane situatie is het vertrekpunt voor 
verdere verbetering, waarbij het van belang is de ervaringen die nu in de uitvoering worden opgedaan, te 
betrekken.  
In het bestuurlijk overleg dat de delegaties van Bonaire, Sint Eustatius, Saba en Nederland d.d. 18 april 
2010 hebben gevoerd is een gezamenlijk streven uitgesproken „om minimumloon, AOV en onderstand in 
de toekomst verder te verbeteren binnen de randvoorwaarden van economische draagkracht, evenwichtige 
sociale verhoudingen, specifieke omstandigheden per eiland en budgettaire mogelijkheden binnen 
Nederland‟. Het zoeken naar mogelijkheden voor verdere ontwikkeling is daarmee een belangrijk issue 
geworden op de agenda van het overleg met de bestuurscolleges. De focus ligt hierbij op de ontwikkeling 
op het sociaaleconomische vlak (zie vraag en antwoord 31). 
  
31 Welke maatregelen gaat de regering treffen zodat Caribisch Nederland zich verder sociaal-
economisch kan ontwikkelen? 
 
De sociaaleconomische ontwikkeling van Caribisch Nederland vergt een integrale aanpak, waarin zaken 
als arbeidsmarktprojecten, kinderopvang, huisvesting en scholing een plaats hebben. De eilandbesturen 
zijn in eerste instantie zelf verantwoordelijk voor het ontwikkelen en uitvoeren van deze „integrale 
aanpak‟. Vanuit Nederland worden de eilandbesturen ondersteund bij het vormgeven van deze aanpak. Op 
Bonaire en Sint Eustatius zijn workshops georganiseerd met lokale betrokkenen vanuit overheid en 
bedrijfsleven, om input te verzamelen voor een integrale aanpak. Op Bonaire zijn in mei 2011 SEI-
projecten (Sociaal Economisch Initiatief) gestart om mensen met een grote afstand tot de arbeidsmarkt 
naar werk te begeleiden. Op Sint Eustatius is zeer recent het startschot gegeven voor twee vraaggerichte 
werkgelegenheidsprojecten.  
Vanuit Nederland wordt ondersteuning gegeven om in deze projecten te experimenteren met een zo 
integraal mogelijke aanpak. Dit gebeurt onder meer door te ondersteunen in het opzetten van lokale 
structuren, het leggen van benodigde verbindingen, ontwikkelen van een werkgeversbenadering en 
deskundigheidsbevordering. SZW beziet bovendien samen met een aantal collega-departementen de 
mogelijkheid om op de relevante beleidsdomeinen zowel inhoudelijk als financieel de samenwerking te 
intensiveren, om daarmee het effect van zowel het beleid als de financiële middelen te vergroten. 
  
32 
Hoeveel bedraagt het re-integratiebudget van gemeenten? 
 De gemeenten ontvangen in 2012 een participatiebudget van € 992 miljoen. In het Participatiebudget zijn 
het flexibel re-integratiebudget (€ 722 miljoen) en de middelen voor inburgering (€ 160 miljoen) en 
volwasseneneducatie (€ 110 miljoen) gebundeld. 
  
33 
Hoeveel bedraagt het re-integratiebudget van het UWV? 
 UWV beschikt in 2012 over een re-integratiebudget van € 286 miljoen voor de inkoop van re-
integratietrajecten en voorzieningen voor arbeidsgehandicapten. Per 1 januari 2012 eindigt het ter 
beschikking stellen van budget voor re-integratie van WW-ers. Om te voorkomen dat in 2012 nog gestart 
wordt met nieuwe re-integratieactiviteiten, is overeengekomen dat UWV vanaf 1 oktober 2011 geen 
nieuwe aanvragen voor de inkoop van re-integratiedienstverlening in behandeling neemt.  Voor de 
uitfinanciering in 2012 van voor 1-1-2012 gestarte WW re-integratieactiviteiten is in de begroting van 
SZW € 3 miljoen beschikbaar. 
 
 
  8/97 

betreffende begrotingsartikelen zijn opgenomen. Bij de artikelen wordt aangegeven wat de beoogde 
beleidseffecten zijn en worden waar mogelijk kengetallen en indicatoren inclusief streefwaarden vermeld. 
In de beleidsagenda zijn de prioriteiten op het terrein van Sociale Zaken en Werkgelegenheid vanuit het 
Regeerakkoord weergegeven, onder andere ook de zaken die SZW raken vanuit de 17 hervormingen. Dit 
betreft de verhoging van de pensioenleeftijd en de Wet Werken naar Vermogen. Overigens zal de 
herziening van de begroting in het kader van Verantwoord Begroten naar verwachting leiden tot een 
andere opzet van de beleidsinformatie in de begroting 2013. De Kamer is hierover geïnformeerd door de 
minister van Financiën (Kamerstukken II, 2010-2011, 31 865, nr. 26).  
 
 
38 Op bladzijde 6 van de begroting staat dat het pensioenakkoord leidt tot vier miljard lagere 
overheidsuitgaven en op bladzijde 8 staat dat de oudedagsvoorziening toekomstbestendig wordt 
gehouden door de verhoging van de pensioenleeftijd. Kan de regering toelichten met hoeveel euro de 
kosten voor de AOW toe tussen nu en 2020 en 2040 toeneemt? In hoeverre vormt het 
pensioenakkoord een oplossing voor dit gat? Hoeveel geld loopt de regering nu, in 2020 en in 2040 
mis doordat ouderen geen AOW-premie betalen? In hoeverre zou fiscalisering van de AOW een 
oplossing vormen voor dit gat? 
 Op dit moment bedragen de uitkeringslasten AOW ruim € 30 miljard per jaar. In 2020 zal dat, bij 
ongewijzigd beleid, bijna € 40 miljard zijn, en in 2040 ca. € 50 miljard. Iedere verhoging van de AOW-
leeftijd met één jaar levert een structurele besparing op de AOW-uitkeringslasten op van € 2 à 2,5 miljard 
per jaar. Een deel van deze besparing wordt weer teniet gedaan door hogere uitgaven aan andere sociale 
zekerheidsregelingen, die immers ook doorlopen tot de hogere pensioenleeftijd. Deze weglek bedraagt 
naar verwachting 25 tot 35% van de besparing.  
Overigens heeft een verhoging van de AOW-leeftijd ook buiten de SZW-begroting om gevolgen voor de 
overheidsfinanciën. Het gaat dan bijvoorbeeld om de effecten op de loon- en inkomstenbelasting, de 
aftrekbaarheid van de pensioenpremies en de werkgelegenheid. Het effect komt tot uitdrukking in het 
houdbaarheidseffect van verhoging van de pensioenleeftijd. In de studie „Vergrijzing verdeeld‟ uit 2010 
heeft het CPB berekend dat er sprake is van een houdbaarheidstekort van 4½% van het bruto binnenlands 
product (bbp). Verhoging van de pensioenleeftijd conform het pensioenakkoord verbetert de houdbaarheid 
van de overheidsfinanciën met 0,7% bbp. Het bbp bedraagt momenteel ruim € 600 miljard.  
Volledige fiscalisering van de AOW verbetert volgens het CPB de houdbaarheid van de 
overheidsfinanciën met 0,4% bbp en zou dus minder van het gat dekken. 
39 
De maatregelen in het kader van de Wet werken naar vermogen leveren op lange termijn 1,85 
miljard op. In het regeerakkoord is naast deze maatregel ook het gevolg van het wetsvoorstel 
geleidelijke afbouw van de dubbele heffingskorting in het referentieminimumloon ingeboekt. De 
samenloop van deze beide maatregelen heeft een extra opbrengst, zo is vermeld in de memorie van 
toelichting bij het wetsvoorstel geleidelijke afbouw van de dubbele heffingskorting in het 
referentieminimumloon. Heeft de regering bij de begroting voor 2012 rekening gehouden met de 
extra besparingen als gevolg van deze samenloop? 
 
De samenloopeffecten van het wetsvoorstel geleidelijke afbouw heffingskorting in het 
referentieminimumloon en Werken naar Vermogen zijn tot en met 2016 verwerkt in de begroting 2012. Dit 
geldt ook voor de samenloop van de inwonende maatregel WWB met Werken naar Vermogen. Deze 
effecten zijn op de korte termijn beperkt in omvang en zijn reeds verwerkt in de plussen en minnen in de 
uitgaven van de sector sociale zekerheid en arbeidsmarkt (SZA) en niet beschikbaar om uit te geven. De 
combinatie van deze maatregelen levert volgens de huidige inzichten op de lange termijn (in 2045) 
mogelijk een extra houdbaarheidswinst op van € 0,35 miljard. Dit betreft echter onzekere effecten op de 
lange termijn. Daarbij dient aangetekend te worden dat kleine negatieve afwijkingen in de veronderstelde 
toekomstige ontwikkeling deze houdbaarheidswinst snel kan doen verdwijnen en omgekeerd. 
  
40 Kan de regering een overzicht geven van de sanctiebedragen, die per 1 juli 2012 voor fraude van 
burgers en bedrijven omhoog gaan? 
Het wetsvoorstel waarin het voorgenomen aangescherpte sanctiebeleid zijn beslag krijgt ligt nu voor  
 
advisering bij de Raad van State. Met het wetsvoorstel wordt zowel het beleid voor burgers als het beleid 
naar bedrijven aangescherpt. Burgers die met hun uitkering frauderen kunnen binnen het nieuwe beleid een 
boete van maximaal 100% van het benadelingsbedrag tegemoet zien. Voor bedrijven geldt dat de boetes 
verhoogd worden. Bij recidive door bedrijven wordt de boete verdubbeld en bij herhaalde recidive wordt 
de boete verdrievoudigd. 
  10/97 

47 
Kan de regering de arbeidsparticipatie per leeftijdscohort (bijvoorbeeld van 10 jaar) toelichten? 
Kan de regering daarnaast een overzicht geven over de arbeidsdeelname van niet-westerse 
allochtonen en gedeeltelijk arbeidsgeschikten?  
 Netto arbeidsparticipatie naar leeftijd en herkomst in 2010 
 Totaal Autochtonen Westerse Niet-westerse 
allochtonen allochtonen 
15 tot 25 jarigen 37,7% 40,5% 32,9% 26,7% 
25 tot 35 jarigen 83,5% 88,2% 79,6% 64,0% 
35 tot 45 jarigen 82,6% 85,6% 79,3% 66,0% 
45 tot 55 jarigen 78,7% 80,8% 76,5% 62,1% 
55 tot 65 jarigen 48,7% 49,3% 48,0% 40,9% 
15 tot 65 jarigen 67,1% 69,4% 64,7% 52,8% 
Bron: CBS, Statline, cijfers voor 2010 
De arbeidsparticipatie van jongeren van 15 tot 25 jaar is lager dan de gemiddelde arbeidsparticipatie. De 
oorzaak hiervan is dat een groot deel van deze groep nog op school zit of studeert. 
De arbeidsparticipatie van ouderen van 55 tot 65 jaar is ook lager dan gemiddeld. Een groot deel van de 
ouderen is uitgetreden of met vervroegd pensioen. Daarnaast is een relatief groot deel van de ouderen 
arbeidsongeschikt. 
De arbeidsparticipatie van niet-westerse allochtonen is lager dan de participatie onder autochtonen en 
westerse allochtonen. Zie ook vraag 49 en 149. 
Een deel van de gedeeltelijk arbeidsgeschikten participeert op de arbeidsmarkt. Hierover zijn aparte 
gegevens beschikbaar van het UWV. Volgens de tweede Wajongmonitor van het UWV werkte in 2010 
bijna 25% van de Wajongers. Volgens de Monitor Arbeidsbeperkten en Werk van het UWV ontving 54% 
van de personen die eind 2009 een gedeeltelijke WGA uitkering hadden inkomen uit een dienstverband, 
van de volledige WGA‟ers is dit 15%. 
  
48 
Kan de regering inzichtelijk maken welke stappen de regering onderneemt om de mismatch op de 
arbeidsmarkt aan te pakken?  
 De regering neemt een aantal maatregelen om het aanbod van arbeid beter aan te laten sluiten bij de vraag 
naar arbeid. Dit gebeurt in generieke zin door scholing en mobiliteit te stimuleren, zoals via het 
vitaliteitspakket. Door scholing verwerven werknemers de competenties die aansluiten bij de veranderende 
arbeidsvraag. Door arbeidsmobiliteit ontstaat arbeidsmarktdynamiek, die er aan bijdraagt dat mensen 
terecht komen op plekken waar ze het hardste nodig zijn en waar hun talenten het beste tot hun recht 
komen. 
Daarnaast neemt de regering in het kader van de strategische agenda voor het hoger onderwijs, onderzoek 
en wetenschap, het actieplan MBO en het topsectorenbeleid maatregelen om de aansluiting tussen het 
onderwijs en de arbeidsmarkt te verbeteren. Dit is in het antwoord op vraag 44 nader toegelicht.   
Voor de groep jongeren die niet automatisch doorstromen naar de arbeidsmarkt, bijvoorbeeld vanwege 
psychische, sociale of fysieke beperkingen, is coördinatie op de aansluiting onderwijs-arbeidsmarkt extra 
belangrijk. Voor de SZW begrotingsbehandeling ontvangt de Kamer hierover een brief.  
  
49 De arbeidsdeelname van vrouwen en 55-plussers groeit weliswaar, maar blijft nog achter bij de 
gemiddelde arbeidsdeelname. Dit laatste geldt ook voor de arbeidsdeelname van niet-westerse 
allochtonen en gedeeltelijk arbeidsgeschikten. Kan de regering specifiek per groep toelichten welke 
maatregelen worden genomen om de arbeidsdeelname van deze groepen te vergroten? Wat is de 
reden dat de arbeidsparticipatie van etnische minderheden terugloopt. Stijgt dit bij de WW of 
WWB met eenzelfde percentage? 
 De regering vindt het belangrijk dat iedereen op de arbeidsmarkt participeert. Er wordt echter geen 
doelgroepenbeleid gevoerd. Er zijn verschillende maatregelen om de arbeidsparticipatie te bevorderen, 
zoals het verhogen van de arbeidskorting, de combinatiekorting en het geleidelijk afschaffen van de 
overdraagbaarheid van de algemene heffingskorting. De Wet werk en bijstand wordt activerender gemaakt. 
Om de participatie onder ouderen nog meer te bevorderen heeft de regering het vitaliteitspakket 
  12/97 

concurrentie veranderen. De komende jaren komen er naar verwachting vooral banen bij in het 
uitzendwezen, zakelijke dienstverlening, zorg, ICT en welzijn. Daarentegen verdwijnen er naar 
verwachting banen in sectoren als de financiële dienstverlening, de industrie en bouw. De banengroei 
bestaat uit: vervangingsvraag (gevolg van vertrek ouderen in vergrijzende sectoren) en de 
uitbreidingsvraag (nieuwe werkgelegenheid). De vergrijzing doet zich vooral voor in sectoren als de 
financiële dienstverlening, openbaar bestuur, overheid en onderwijs. Dit beeld loopt door in de 
verwachtingen voor de komende decennia. Daarin zullen commerciële dienstverlening en zorg de 
groeiende sectoren zijn en de industrie, landbouw en bouw verder krimpen. 
Nederland wil een kenniseconomie zijn en dat vraagt in toenemende mate om geschoolde arbeid. De 
veranderende arbeidsmarktstructuur en de groeiende vraag naar geschoolde arbeid zorgen ervoor dat banen 
aan de onderkant van de arbeidsmarkt onder druk komen te staan.  
Het ontsluiten van het huidige onbenutte arbeidspotentieel kan deels helpen bij het tegemoet komen aan de 
veranderende arbeidsvraag. Met name onder vrouwen is er nog onbenut arbeidspotentieel met een hoge 
opleiding en met kwalificaties die aansluiten op de arbeidsvraag. Voor de aansluiting tussen vraag en 
 aanbod in de toekomst is het tot slot van belang dat de opleiding van schoolverlaters aansluit bij de 
arbeidsvraag en dat werknemers tijdens hun loopbaan mobiel zijn en zich blijven scholen. 
Zie ook vraag 44. 
  
53 
Kan de regering toelichten of de regering inmiddels afspraken heeft kunnen maken met gemeenten 
over de Wet werken naar vermogen? Kan de regering inzichtelijk maken wat de gevolgen zijn als de 
Wet werken naar vermogen niet in overeenstemming met gemeenten wordt ingevoerd? 
 Gemeenten steunen de richting die de regering kiest met de WWNV. De VNG heeft dat eerder al aangeven 
in bijvoorbeeld de brief van 5 augustus 2010 aan de informateur. Hierin schetst de VNG de eigen inzet 
voor de kabinetsformatie. VNG pleit “voor een integrale benadering voor de verschillende doelgroepen 
ongeacht hun uitkeringsrechten. Participatiebeleid wordt lokaal vormgegeven. Bundeling van krachten is 
nodig via werkpleinen en arbeidsmarktregio‟s, onder bestuurlijke regie van gemeenten. Gemeenten 
worden belast met de uitvoering van een geïntegreerde regeling gericht op activering en participatie”. 
Tegen deze achtergrond - en de afspraken in het regeerakkoord - heeft de regering met gemeenten 
overlegd.  
De VNG heeft per brief van 14 juni 2011 toegelicht, waarom de regering het besluit van de 
ledenvergadering van VNG als een aanvaarding en niet als een afwijzing van het onderhandelaarsakkoord 
zou moeten opvatten. De regering heeft in reactie op deze brief aangegeven van mening te zijn dat er in de 
afgelopen periode goede afspraken zijn gemaakt die hun weerslag hebben gekregen in het 
onderhandelaarsakkoord. Daarbij zal de regering zich, evenals de VNG dit doet met betrekking tot 
onderdeel 6.1 (de paragraaf Werken naar Vermogen), vrijer opstellen ten opzichte van dit onderdeel en de 
afspraak over de regionale uitvoeringsdiensten (RUD‟s). Gelet op de verantwoordelijkheid die de regering 
voelt voor de hervorming van de sw-sector, heeft de regering zich bereid getoond het geld dat vrijkomt 
door het buiten haken plaatsen van de afspraken over de RUD‟s, te reserveren. Hiermee kan het rijk deze 
verantwoordelijkheid, indien dat bij evaluatie van de stand van zaken en uitvoering van de herstructurering 
noodzakelijk zou blijken, financieel vertalen.  
De regering heeft in haar brief van 13 juli 2011 aan de Tweede Kamer aangegeven dat met deze stap het 
onderhandelaarsakkoord voor beide partijen, kabinet en VNG, een basis is voor constructieve 
samenwerking in de komende jaren.  
De regering heeft per brief van 2 september 2011 (TK 2011-2012, 29544-336) de Tweede Kamer 
geïnformeerd over het besluit om het pakket aan afspraken met VNG, IPO en UvW aan te duiden als 
bestuursafspraken 2011-2015. 
 
 
54 Uit welke cijfers blijkt dat tenminste de helft van de Wajongers in staat is om te werken? 
 In het heroverwegingsrapport „Op afstand van de arbeidsmarkt‟ schrijft CPB: „Wel is het zo dat een deel 
van de Wajongers met ondersteuning aan het werk is, bij reguliere werkgevers (ongeveer 10%) of in een 
sociale werkplaats (ongeveer 15%). UWV schat in dat het aantal Wajongers dat met ondersteuning aan het 
werk zou kunnen zijn, hoger is: 60% van de Wajongpopulatie is in staat om (met behulp van 
ondersteuning) te werken.‟ Het UWV-document waar CPB naar verwijst is „De participatiemogelijkheden 
van de Wajonginstroom‟, Kenniscahier 08-01. 
  14/97 

59 
Wanneer gesteld wordt dat slechts een kwart van de Wajongers werkt, terwijl tenminste de helft van 
de Wajongers in staat is om te werken, wordt dan gedoeld op de nieuwe Wajongers (instroom vanaf 
2010) of op de Wajongers van voor 2010? 
 Het percentage geldt zowel voor de nieuwe als de oude Wajong. 
 
 
60 Sinds de invoering van de nieuwe Wajong-wet is de instroom van Wajongers verminderd. Kan de 
regering toelichten hoe groot deze vermindering procentueel is vergeleken met de situatie vóór 
2010? 
 De invoering van een nieuwe wet gaat gepaard met aanloop- en overloopeffecten, waardoor het nog niet 
goed mogelijk is om de procentuele vermindering van de instroom als gevolg van de vernieuwde Wajong 
aan te geven. Zo bestond nog bijna de helft (45%) van de instroom in 2010 uit instroom oude Wajong, 
waardoor berekeningen met instroomcijfers discutabel zijn. Met deze kanttekening heeft UWV wel in de 
tweede rapportage van de Wajongmonitor over 2010 (blz. 39) berekend dat het aantal aanvragen in de 
nieuwe Wajong circa 8 procent lager lag dan in de oude Wajong. Ook constateert UWV in deze rapportage 
dat het gemiddelde afwijzingspercentage in de nieuwe Wajong hoger lag. Hierdoor zou de procentuele 
vermindering van de instroom nog iets hoger kunnen zijn. 
  
61 Wat zijn de resultaten van het instrument "participatieplan voor Wajongers"? 
 Zie antwoord 58. 
  
62 
Hoeveel werkende jonggehandicapten blijven langer dan vijf jaar, dan wel langer dan negen jaar in 
dienst bij een werkgever? 
 Er zijn hierover geen volledige gegevens voorhanden. Wel kan op basis van het rapport „Beperkt aan het 
werk‟ van het SCP geconcludeerd worden dat van de Wajongers die in 2001 zijn ingestroomd en eind 
2001 een baan hadden, 66% die baan na vijf jaar nog steeds had. Van de Wajonginstroom uit 2001 die 
later dan bij instroom gingen werken, was vijf jaar na aanvang van de baan nog 41% in dienst bij dezelfde 
werkgever. 
  
63 Waaruit bestaat de geconstateerde fraude van bedrijven (WAV, Arbowet, Arbeidstijdenwet en 
WML) Wat voor type fraude of welke overtredingen komen het meeste voor? 
 
Bij de Wav bestaat de fraude uit het tewerkstellen van vreemdelingen (uit Bulgarije, Roemenie en/of van 
buiten de EER) zonder dat de werkgever beschikt over een tewerkstellingsvergunning, zoals bedoeld in 
artikel 2, 1e lid van de Wav. Dit gaat vaak gepaard met slechte huisvesting, slechte arbeidsomstandigheden 
en uitbuiting.  
Bij de WML ontstaat de fraude doordat werkgevers aan hun werknemers minder dan het wettelijk 
vastgestelde minimumloon en/of minimum vakantiebijslag betalen, of het ontbreken van een deugdelijke 
registratie. 
Bij de Arbowet gaat het vooral om overtredingen waarbij financieel gewin voor de werkgevers van belang 
is. Daarbij moet onder andere gedacht worden aan het niet treffen van beschermingsmaatregelen voor 
werknemers (bijvoorbeeld overtreding van asbestbepalingen). 
 
 
64 Waaruit bestaat de constateerde fraude van burgers (WW, WWB, 
Arbeidsongeschiktheidsregelingen, Algemene kinderbijslagwet (AKW), Toeslagenwet (TW), 
Algemene ouderdomswet (AOW) en Ziektewet (ZW)? Wat voor type fraude of welke overtredingen 
komen het meeste voor? Wat is de reden dat fraude bij WW-uitkeringen zo vaak voorkomt? Wordt 
hier specifiek op gehandhaafd in de toekomst? 
 
Bij geconstateerde fraude is er sprake van overtredingen van de plicht met betrekking tot het melden van 
inkomsten. Het gaat daarbij om de plicht tot het melden van gegevens die van invloed zijn op het recht op 
en de hoogte van de uitkering. Per wet kan dit verschillen. Zo gaat het bij de WW voornamelijk om de 
plicht tot het melden van eventuele inkomsten uit arbeid, terwijl het bij de WWB naast deze 
inkomstenplicht gaat om het doorgeven van de juiste leefvorm en het vermogen. Er worden het meeste 
overtredingen geconstateerd van de inkomstenplicht, mede omdat deze plicht bij bijna alle regelingen geldt 
  16/97 

jaren is een inschatting gemaakt van de verwachte verhoging van de boeteopbrengsten.  
 
De nieuwe fraudeaanpak betekent een inperking van de mogelijkheden tot fraude bij de 
kinderopvangtoeslag, bijvoorbeeld door geen aanvragen met terugwerkende kracht meer toe te staan en 
meer aan de voorkant te controleren. Dit resulteert in een besparing op de kinderopvangtoeslag. 
  
69 
Uit welke cijfers blijkt dat van de 1,5 miljoen mensen, die een uitkering ontvangen, er een half 
miljoen kunnen werken? Waarop is dit gebaseerd? 
 Dit is gebaseerd op gegevens van CBS, UWV en Divosa. Het gaat om circa 250 duizend mensen in de 
WW, om circa 150 tot 200 duizend mensen in de WWB en om circa 100 duizend mensen in de diverse 
arbeidsongeschiktheidsregelingen (WAO, WIA, Wajong). Het betreft hier een inschatting op basis van de 
uitkeringsvoorwaarden en diverse onderzoeken naar het arbeidspotentieel in de WW, WWB en van 
arbeidsgehandicapten. Als criterium is gebruikt het aantal personen dat (al dan niet met ondersteuning) 
binnen maximaal een jaar aan de slag kan. In de WW bevinden zich mensen met, meestal recente, 
werkervaring en is geen sprake van substantiële aantallen personen met ontheffing van 
arbeidsverplichtingen. Zij zijn dus in beginsel vrijwel allemaal beschikbaar voor betaalde arbeid. In de 
WWB heeft volgens CBS-cijfers 29 procent van de populatie wel een dergelijke ontheffing. Daarnaast 
geeft ook de Divosa-monitor 2011, met daarin o.a. cijfers over de toedeling van cliënten aan de treden van 
de participatieladder, grosso modo eenzelfde indicatie van het arbeidspotentieel. Uit diverse onderzoeken 
naar arbeidspotentieel onder arbeidsgehandicapten is de afgelopen jaren gebleken dat het resterende 
onbenutte arbeidspotentieel in de verschillende regelingen met arbeidsverplichtingen beperkt is en tezamen 
maximaal 100.000 personen bedraagt. 
  
70 Kan de regering toelichten wat de inschatting is van het aantal te verwachten (arbeids)migranten 
vanuit Bulgarije en Roemenië voor 2012 indien de grenzen gesloten blijven en indien onverhoopt 
alsnog besloten wordt de grenzen voor deze landen te openen? 
 Het is moeilijk te voorspellen wat het effect van het al dan niet invoeren van vrij werknemersverkeer met 
Bulgarije en Roemenië betekent voor de omvang van de arbeidsmigratie uit deze landen. Tot nu toe is de 
omvang van de arbeidsmigratie uit de nieuwe lidstaten groter gebleken dan de ramingen aangaven.  
In opdracht van de Tijdelijke commissie Lessen uit recente arbeidsmigratie heeft het CPB een raming 
gemaakt van het aantal permanente migranten uit Bulgarije Roemenië dat naar Nederland zal komen in de 
periode 2011-2015. De veronderstelling bij de raming is dat in Nederland per 1 januari 2012 vrij 
werknemersverkeer geldt voor Bulgaarse en Roemeense werknemers. Dit aantal bedraagt tussen de 1000 
en 20.000 per jaar. Het aantal verwachte permanente migranten dat naar Nederland komt wordt binnen 
deze bandbreedte groter, naarmate meer andere, grote, EU-landen (Spanje, het Verenigd Koninkrijk, 
Duitsland, Frankrijk en Italië) per 1 januari 2012 hun grenzen gesloten houden voor werknemers uit 
Bulgarije en Roemenië. De regering heeft besloten om het vrij werknemersverkeer met Bulgarije en 
Roemenië uit te stellen tot 1 januari 2014, zoals aangegeven in de brief van de minister van SZW van 18 
november 2011. 
Het aantal tewerkstellingsvergunningen dat UWV verleent voor Bulgaarse en Roemeense werknemers is 
dalend. UWV heeft van januari tot en met augustus 2011 in totaal 1510 tewerkstellingsvergunningen 
verleend voor Bulgaarse en Roemeense werknemers. In dezelfde periode in 2010 bedroeg dit aantal nog 
2774. In heel 2010 heeft UWV 3589 tewerkstellingsvergunningen verleend voor Bulgaarse en Roemeense 
werknemers. In 2011 zal dit aantal naar verwachting aanzienlijk lager zijn.  
  
71 Kan de regering toelichten op welke wijze arbeidsmigranten, die niet langer meer werken, verplicht 
kunnen worden terug te keren naar hun land van herkomst. Kunnen bedrijven, die 
arbeidsmigranten naar Nederland halen, worden verplicht de terugkeerkosten te betalen? 
 Wanneer arbeidsmigranten die niet langer werken, hun verblijfsrecht verliezen, moeten zij terugkeren naar 
het land van herkomst. Dit geldt zowel voor EU-burgers als derdelanders, waarbij geldt dat EU-burgers op 
grond van Richtlijn 2004/38 betreffende vrij verkeer van personen een sterker verblijfsrecht hebben dan 
derdelanders. Algemeen uitgangspunt in het terugkeerbeleid is dat de eigen verantwoordelijkheid van de 
vreemdeling voor zijn terugkeer voorop staat. Primair wordt dan ook ingezet op zelfstandige terugkeer. Als 
zelfstandige terugkeer niet wordt gerealiseerd, is gedwongen terugkeer met behulp van de Dienst 
Terugkeer & Vertrek aan de orde. In de brief van 14 april 2011 over arbeidsmigratie uit de EU is een 
aantal maatregelen aangekondigd om strikter toe te zien op het verblijfsrecht van EU-burgers. Zo wordt er 
  18/97 

 
 
76 Wat gaat de regering doen aan de situatie dat een alleenstaande ouder, die vanuit de bijstand vier 
dagen gaat werken tegen minimumloon per jaar ruim € 1000 minder overhoudt dan wanneer deze 
ouder nog in de bijstand zou zitten?  
 Om werken vanuit de bijstand financieel aantrekkelijker te maken, heeft de regering ervoor gekozen om – 
in aansluiting op de afbouw van fiscale overdraagbaarheid van de algemene heffingskorting – over te gaan 
tot afbouw van de dubbele heffingskorting in het referentieminimumloon. 
Hiernaast zal de regering rond de jaarwisseling van 2011 nader berichten over de plannen om het stelsel  
 
van kindregelingen te bezien. Hierbij zal ondermeer ook ingegaan worden op een oplossing voor de 
gesignaleerde armoedeval bij alleenstaande ouders. 
  
77 
Kan de regering toelichten welke kindregelingen elkaar soms tegenwerken? 
 In de brief over de kindregelingen van 6 juni jl. (TK 2010/11, 31 322, nr. 138) heeft de regering geschetst 
hoe verschillende kindregelingen elkaar onbedoeld kunnen tegenwerken. Het duidelijkst is dit bij enerzijds 
regelingen die inkomensondersteuning bieden aan lage inkomens, en anderzijds regelingen die 
arbeidsparticipatie bevorderen. Het eerste type regelingen bouwt af met het inkomen (bijvoorbeeld het 
kindgebonden budget), het tweede type loopt op met het inkomen (bijvoorbeeld de combinatiekorting en 
de aanvullende alleenstaande ouderkorting). Het effect hiervan is dat het geheel complex en ondoorzichtig 
wordt.  
 
 
78 Welk percentage van de personen met een gedeeltelijke arbeidsongeschiktheidsuitkering zijn na de 
hervormingen van de regering aan het werk gekomen? Hoe verhoudt zich dat met de jaren voor de 
hervormingen? 
 De „hervormingen van de regering‟ is opgevat als het hervormingstraject van de WAO in het vorige 
decennium, van de in 2002 ingevoerde Wet verbetering Poortwachter tot het vervangen van de WAO door 
de WIA in 2006. In 2000/2001, voor deze hervormingen, werd de arbeidsparticipatie onder gedeeltelijk 
WAO‟ers gemeten op 50%. Van de gedeeltelijk arbeidsongeschikten in de WIA (de groep WGA‟ers met 
een arbeidsongeschiktheidpercentage tussen de 35% en 80%) werkt de laatste jaren ongeveer de helft (52% 
in 2010). Hierbij dient opgemerkt te worden dat de populatie gedeeltelijk WGA zwaardere beperkingen 
heeft dan de populatie gedeeltelijk WAO‟ers. De groep is niet minimaal 1 jaar maar minimaal 2 jaar ziek, 
de re-integratieverplichtingen gedurende de eerste 2 jaar zijn aangescherpt, evenals de keuringssystematiek 
en de ondergrens is verhoogd van 15% naar 35% arbeidsongeschikt. De instroom in de WIA bedraagt 
momenteel dan ook minder dan de helft van de instroom in de WAO rond de eeuwwisseling. Uit deze 
vergelijking kan opgemaakt worden dat de hervormingen de participatie van gedeeltelijk 
arbeidsongeschikten hebben bevorderd. 
 
 
79 Kan de regering een overzicht geven, per inkomenscategorie, hoeveel een gezin maandelijks of op 
jaarbasis erop achteruit gaat door de bezuinigingen op de kindregelingen in 2012, 2013 en 2014, 
2015 ten opzichte van het jaar 2011?  
 Voor het antwoord wordt verwezen naar het antwoord op vraag 382. 
  
80 
Om de export van uitkeringen verder tegen te gaan wordt onder andere het woonlandbeginsel 
ingevoerd. Wat is de stand van zaken van de verdragswijzigingen, die hiervoor met diverse staten 
noodzakelijk zijn?  
 De meeste bilaterale sociale zekerheidsverdragen met landen buiten de Europese Unie, de Europese 
Economische Ruimte en Zwitserland verzetten zich niet tegen de effectuering van het woonlandbeginsel. 
Alleen de verdragen met Nieuw-Zeeland en Australië bevatten bepalingen die toepassing van het 
woonlandbeginsel voor kinderbijslag en kindgebonden budget in de weg staan. Het verdrag met 
Macedonië bevat een bepaling die toepassing van het woonlandbeginsel op de wezenuitkering in de weg 
staat. Dat betekent dat ten aanzien van betrokkenen in Nieuw-Zeeland, Australië en Macedonië het 
woonlandbeginsel vooralsnog niet kan worden toegepast voor de desbetreffende uitkeringen. In het 
Nederlandse voorstel voor verdragswijziging met het oog op stopzetting van de export van kinderbijslag en 
kindgebonden budget zal eveneens een wijzigingsvoorstel in verband met de invoering van het 
  20/97 

 
 
85 In hoeverre wordt er op dit moment gebruik gemaakt van de inzet van dienstverlening uit de markt 
voor wat betreft re-integratie? Hoe gaat de regering dit de komende tijd intensiveren? 
 Werkzoekenden hebben in eerste instantie een eigen verantwoordelijkheid en daarin past dat wie dat kan, 
op eigen kracht werk moet kunnen vinden. Naast vacaturewebsites spelen uitzendbureaus daar een 
belangrijke rol bij. UWV heeft de samenwerking met uitzendbureaus geïntensiveerd. Werken via een 
uitzendbureau bevordert de kans op doorstroming naar duurzame reguliere arbeid.  
Gemeenten zijn vrij in het kiezen van re-integratiemethoden. 
 
 
 
86 
Hoe staat het met de ontwikkeling van de loonsomheffing? Wanneer kan de Kamer hierover meer 
informatie verwachten? 
 
De staatssecretaris van Financiën heeft op 14 april 2011 de Fiscale agenda verstuurd aan de Tweede 
Kamer waarin kort is aangeduid wat een loonsomheffing is, en de randvoorwaarden zijn benoemd en 
waarin is aangekondigd welke stappen gezet moeten worden naar loonsomheffing (Kamerstukken II, 
2010-2011, 32740). Een interdepartementale werkgroep van medewerkers van de ministeries van 
Financiën en SZW met medewerkers van Belastingdienst, UWV en CBS, heeft sindsdien mogelijkheden 
geïnventariseerd onder leiding van een stuurgroep van DG‟en van genoemde ministeries en van EL&I, 
VWS en BZK en bestuurders van UWV en CBS. Er zijn intervisiebijeenkomsten gehouden met 
werkgevers, werknemers, softwareleveranciers, wetenschappers en deskundigen op het terrein van 
administratieve lasten, waaronder Actal. Naar verwachting zal een verkenning worden gestuurd aan de 
Tweede Kamer op een zodanig moment dat die kan worden besproken in algemeen overleg met de 
Commissie Financiën over de Fiscale agenda op 30 januari 2012.  
 
 
87 Kan de regering voorbeelden geven van de efficiencymaatregelen en vereenvoudiging van wet- en 
regelgeving waarmee het UWV verder gaat besparen op de uitvoeringskosten? 
 
De efficiencymaatregelen bij UWV liggen op het terrein van ICT, huisvesting en indirect personeel (staf). 
Maatregelen zijn onder meer de implementatie van de nieuwe vastgoedstrategie, complexiteitsreductie in 
het ICT landschap van UWV, besparingen op ICT hostingkosten en kantoorautomatisering, en 
vermindering van personeel in de staffuncties.  
Wat betreft de vereenvoudiging van wet- en regelgeving is in de brief aan de Tweede Kamer van 14 maart 
2011 over de invulling op hoofdlijnen van de taakstelling SZW-domein 2012-2015 (Kamerstukken II, 
2010-2011, 32 500 XV, nr. 75) aangegeven welke mogelijke maatregelen hiervoor in beeld zijn. Een 
aantal technische wijzigingen is reeds in de Verzamelwet 2012 opgenomen. In het voorjaar van 2012 zal 
de Tweede Kamer een wetsvoorstel met de uitwerking van de overige meer beleidsmatige 
vereenvoudigingsvoorstellen ontvangen. 
  
88 Voor zowel bedrijven als burgers wordt rijksbreed gestreefd naar een vermindering van 
administratieve lasten met jaarlijks 5% vanaf 2012. De regering draagt aan deze doelstellingen voor 
bedrijven bij door onder meer uniformering loonbegrip en wijziging van de Arbowetgeving. Kan de 
regering dit nader toelichten? Kan de regering ook de reductiepercentages van 37% voor bedrijven 
en voor burgers 27% in tijd en 58% in kosten nader onderbouwen? 
 
Over de inhoud, planning en het beoogde effect van de maatregelen die het ministerie van Sociale Zaken 
en Werkgelegenheid neemt om de administratieve lasten te verlagen voor zowel bedrijven als burgers is 
door de regering  gerapporteerd in de voortgangsrapportages Regeldruk Bedrijven en Regeldruk Burgers, 
Professionals en Interbestuurlijk die op 19 september jl. (Kamerstukken II, 2011-2012, 29 515, nr. 333) 
aan uw Kamer zijn gestuurd.  
In deze voortgangsrapportages wordt in de bijlage vermeld welke maatregelen het ministerie van Sociale 
Zaken en Werkgelegenheid neemt om de administratieve lasten voor bedrijven en burgers te verminderen. 
Voor bedrijven gaat het hier onder andere om de uniformering van het loonbegrip, wat inhoudt dat de 
huidige verschillen tussen de loonbegrippen van de verschillende premies en de loonbelasting vanaf 2013 
worden weggenomen, en de wijziging van de Arbowet voor wat betreft vereenvoudiging van het stelsel 
voor risico inventarisatie- & evaluatie voor bedrijven met ten hoogste 25 werknemers (per 1 april 2011). 
Voor burgers gaat het o.a. om het Redesign Werkbedrijf UWV, het gebruik van de polisadministratie en 
  22/97 

periode nog vertekend door de afwikkeling van oude achterstanden van vóór 10 oktober 2010. Naar 
verwachting zullen eind dit jaar betrouwbare cijfers geleverd kunnen worden.  
Caribisch Nederland kent grotendeels andere regelingen op het gebied van sociale zekerheid dan Europees 
Nederland. De aantallen kunnen daarom niet tegen elkaar worden afgezet. Alleen de AOV en de AWW 
kunnen met de AOW en Anw worden vergeleken. Het AOV-cijfer van 2902 kan afgezet worden tegen dat 
van de AOW, dat 2.974.877 bedraagt (stand ultimo augustus 2011). Bij de AWW is de verhouding 223 
versus 90.762 in de Anw (stand ultimo augustus 2011). 
  
92 
Hoe gaat de regering personen in Nederland, die geen uitkering ontvangen maar niet werken, 
verleiden om aan het werk te gaan? 
 Er zijn veel instrumenten om deze groep (vooral herintreders) tot werken aan te zetten. Hierbij kan gedacht 
worden aan de (verhoogde) arbeidskorting, de combinatiekorting en de geleidelijke afschaffing van de 
overdraagbaarheid van de algemene heffingskorting. 
In de Wet werk en bijstand is aan gemeenten expliciet de opdracht gegeven om te zorgen voor de re-
integratie van niet-uitkeringsgerechtigden. Mensen hebben echter bovenal een eigen verantwoordelijkheid 
en daarin past dat wie dat kan, op eigen kracht werk moet kunnen vinden. Voor wie dit niet mogelijk is, 
hebben gemeenten en UWV de taak om niet-uitkeringsgerechtigden te ondersteunen bij het betreden van 
de arbeidsmarkt. 
  
93 Hoe gaat de regering parttimers verleiden om meer uren te gaan werken?  
 Meer uren werken is voor deeltijders aantrekkelijk wegens het extra loon dat dit oplevert. Daarnaast levert 
de overheid een bijdrage door enerzijds het subsidiëren van een deel van de eventueel extra benodigde 
kinderopvang en anderzijds door specifieke fiscale tegemoetkomingen voor alleenstaande ouders en minst-
verdienende partners die oplopen met het inkomen, namelijk de aanvullende alleenstaande-ouderkorting en 
de combinatiekorting. Voor de laatste wordt komend jaar het opbouwpercentage verder verhoogd (van 
3,8% naar 4%), hetgeen meer uren werken nog aantrekkelijker maakt. 
 
 
94 Op welke cijfers wordt de naderende krapte op de arbeidsmarkt gebaseerd? Is het niet altijd zo 
geweest dat de arbeidsmarkt zich snel aanpast bij tekorten en/of overschotten? 
 De analyse van de naderende krapte is vooral gebaseerd op de afname van het arbeidsaanbod, die het 
gevolg is van de vergrijzing. Een analyse van de naderende krapte op de arbeidsmarkt is geschetst door de 
Commissie Arbeidsparticipatie (beter bekend als de Commissie Bakker) in 2008 in hun advies „Naar een 
toekomst die werkt‟. De meest recente arbeidsaanbodprognoses (tot 2050) zijn die van het CPB uit 2009: 
„Arbeidsaanbod en gewerkte uren tot 2050: een beleidsneutraal scenario‟. 
De arbeidsmarkt past zich inderdaad aan bij tekorten en/of overschotten. Dat gebeurt bijvoorbeeld door 
hogere lonen, waardoor de concurrentiepositie van Nederland onder druk komt te staan. Of het gebeurt 
doordat bedrijven wegens personeelstekorten afzien van uitbreidingsinvesteringen, waardoor de 
economische groei in Nederland navenant vermindert. De naderende krapte heeft daarmee negatieve 
effecten op de economie, ook als de arbeidsmarkt zich aanpast aan de tekorten. De opgave is dan ook om 
toekomstige tekorten te voorkomen en te werken aan het vergroten van het arbeidsaanbod. 
  
95 Kan de regering het (deels) benutbaar arbeidspotentieel weergeven in leeftijdscategorieën? 
 Doelgroep van de participatiedoelstelling is de bevolking 20-64 jaar. In figuur 10 van de beleidsagenda is 
het arbeidspotentieel van deze groep in beeld gebracht. Een precieze leeftijdsverdeling voor de 
onderscheiden categorieën is niet bekend. In onderstaande tabel is een globale verdeling opgenomen, 
welke is gebaseerd op een CBS-onderzoek dat begin dit jaar is gepubliceerd. 
 
  24/97 

beleidsmatige als de uitvoeringsmutaties van SZW weergegeven en toegelicht. Daarin wordt voor de 
uitvoeringsmutaties onder andere aangegeven of de bijstelling van de uitgaven veroorzaakt wordt door een 
hoger/lager aantal uitkeringen of juist door een hogere/lagere gemiddelde uitkering dan eerder gedacht. 
  
102 
De begroting bevat een onderdeel versobering rijksdienst. Waaruit is dit deel opgebouwd? 
 Dit onderdeel betreft de taakstelling Versobering Rijksdienst 2: de rijksbrede bedrijfsvoeringstaakstelling 
uit het aanvullend beleidsakkoord 2009. Deze taakstelling is afgelopen zomer belegd met concrete 
maatregelen en daarom nu in de budgetten verwerkt. Het bedrag van € 6 miljoen heeft geleid tot een 
korting op het huisvestingsbudget van SZW. 
  
103 
Kan de regering een toelichting geven op de aansluitingstabel zodat duidelijk wordt wat de 
achtergronden zijn van majeure wijzigingen in de begroting? 
 Een toelichting op de mutaties van de uitgaven van SZW ten opzichte van de begroting 2011 is te vinden 
in de Verticale Toelichting. Deze is als internetbijlage bij de Miljoenennota 2012 gepubliceerd en bevat 
toelichtingen op de mutaties van alle begrotingen van het Rijk. Op pagina 103 t/m 114 van de bijlage 
worden zowel de beleidsmatige als de uitvoeringsmutaties van SZW weergegeven en toegelicht. Daarin 
wordt voor de beleidsmatige mutaties een korte uitleg gegeven van de genomen maatregel of 
beleidsmatige aanpassing. Voor de uitvoeringsmutaties wordt onder andere aangegeven of de bijstelling 
van de uitgaven veroorzaakt wordt door een hoger/lager aantal uitkeringen of juist door een hogere/lagere 
gemiddelde uitkering dan eerder gedacht. 
 
 
104 Kan de regering toelichten waarom voor 2012 er slechts voor één beleidsdoorlichting is gekozen en 
in 2013 liefs zeven op de agenda staan? 
 In 2013 staan op zes artikelen beleidsdoorlichtingen gepland: 42, 43, 47, 48, 50 en 52. Voor de in de 
begroting 2012 opgenomen planning geldt dat per beleidsterrein wordt bekeken op welk moment een 
beleidsdoorlichting het beste kan worden uitgevoerd. Daarbij worden onder andere de fase waarin het 
beleid in uitvoering is en het moment waarop eerdere beleidsdoorlichtingen hebben plaatsgevonden in 
ogenschouw genomen. Overigens zal de begroting 2013 grondig worden herzien in het kader van de 
rijksbrede invoering van een nieuwe begrotingspresentatie (Verantwoord Begroten). Dit kan consequenties 
hebben voor de programmering van de beleidsdoorlichtingen. 
 
 
105 Wat wordt bedoeld met de post uitvoering op bladzijde 27? 
 Met de benaming uitvoering wordt bedoeld dat de aanpassing voortkomt uit uitvoeringsinformatie. Het 
betreft in dit geval met name een bijstelling van de anticumulatiebaten. Uitvoeringsinformatie over de 
eerste maanden van 2011 liet lagere realisaties zien voor de anticumulatiebaten dan werd gedacht bij de 
begroting 2011, naar aanleiding daarvan is de raming aangepast. 
 
 
106 Indien de cijfers en prognoses in de loop van 2012 negatiever uitvallen dan nu verwacht, is de 
regering dan van plan om corrigerende maatregelen te nemen? Kan de regering toelichten op welk 
moment ingrijpen wenselijk en/of mogelijk wordt geacht? 
 
De regering zal, indien de cijfers in de loop van 2012 negatiever uitvallen, zich moeten beraden over het 
treffen van corrigerende maatregelen. De regering voert immers het trendmatig begrotingsbeleid. Aan het 
begin van de kabinetsperiode is daartoe een reëel uitgavenkader voor 3 sectoren vastgesteld en elke 
overschrijding van dit kader dient te worden gecompenseerd.  
Er geldt daarnaast een signaalmarge voor het EMU-saldo. Indien het feitelijke EMU-saldo op basis van het 
nog door het CPB op te stellen Centraal Economische Plan voor 2013 een neerwaartse afwijking van meer 
dan 1 procentpunt ten opzichte van het beoogde saldo na doorrekening van het regeerakkoord laat zien is 
additioneel ingrijpen vereist. Er dienen dan corrigerende maatregelen te worden getroffen om het beoogde 
saldo aan het eind van de kabinetsperiode weer in zicht te krijgen. 
  
107 
Hoe hoog is op dit moment de marginale druk per type huishouden? En hoe hoog is deze in andere 
landen? 
 De figuren 1 tot en met 3 uit het antwoord op vraag 142 tonen voor verschillende groepen werknemers de 
  26/97 

 
112 Wat zijn de koopkrachteffecten van het beperken van de zorgtoeslag voor diverse inkomensgroepen 
en huishoudsamenstellingen? 
 Het inkomenseffect van het beperken van de zorgtoeslag in 2012 door het aanpassen van de norm- en 
afbouwpercentages ligt voor huishoudens met zorgtoeslag veelal tussen de -½% en -¼%. Voor 
bijvoorbeeld een alleenstaande met inkomen ter hoogte van het WML is de inkomensachteruitgang ¼%, 
terwijl alleenstaanden in de bijstand en alleenstaanden met modaal inkomen er ½% op achteruitgaan. Bij 
paren is het procentuele inkomenseffect iets groter dan bij alleenstaanden, maar ook hier is de 
inkomensachteruitgang veelal niet groter dan ¾%. 
  
113 
Wat zijn de koopkrachteffecten van het verhogen van het eigen risico in de zorgverzekeringswet 
voor diverse inkomensgroepen en huishoudsamenstellingen? 
 In 2012 wordt het eigen risico verhoogd van €170 naar €220. Dat is 40 euro meer dan de reguliere 
indexatie. Deze verhoging heeft een drukkend effect op de premie van alle verzekerden van ca. €20. De 
inkomenseffecten per persoon liggen daarmee (afhankelijk van de kosten die voor eigen rekening komen) 
tussen +20 en -20 euro. Voor de lagere inkomens (uitgaande van alleenstaanden en paren met bijstand en 
WML inkomen) gaat het om inkomenseffecten in de orde van grootte van + ¼% en -¼%. Naarmate het 
inkomen toeneemt, neemt het procentuele inkomenseffect af. Chronisch zieken en gehandicapten 
ondervinden geen effecten van de verhoging van het eigen risico. Zij ontvangen een hogere compensatie 
chronisch zieken en gehandicapten in 2012. 
114 
Wat zijn de koopkrachteffecten van het invoeren van de gezinsbijstand voor diverse 
inkomensgroepen en huishoudsamenstellingen? 
 De inkomenseffecten van deze maatregel zijn erg afhankelijk van de specifieke huishoud- en 
inkomenssituatie en van het aantal en de leeftijd van de thuiswonende kinderen. Zo bedraagt het 
inkomenseffect voor een kostwinner met minimumloon en twee thuiswonende kinderen (beide 21 jaar of 
ouder) in de bijstand circa -57%. Voor bijvoorbeeld een kostwinner met een modaal inkomen en één 
thuiswonend kind (beide 21 jaar of ouder) in de bijstand bedraagt het inkomenseffect -30%. Voor een 
alleenstaande in de bijstand met één thuiswonend kind in de bijstand (21 jaar of ouder) bedraagt het 
inkomenseffect -18%. Omdat er in 2012 sprake is van een half jaar overgangsrecht, treden de 
inkomenseffecten voor ongeveer de helft op in 2012 en voor de andere helft in 2013. 
 
 
115 Wat zijn de koopkrachteffecten van het normeren van het gemeentelijk armoedebeleid voor diverse 
inkomensgroepen en huishoudsamenstellingen? 
 Het normeren van het gemeentelijk minimabeleid geldt alleen voor categoriale inkomensondersteuning, 
niet voor de toepassing van de individuele bijzondere bijstand. Voor die huishoudens met een inkomen 
boven 110% van het sociaal minimum die momenteel categoriale bijstand ontvangen, kán de normering 
van de inkomensgrens voor gemeentelijk minimabeleid gevolgen hebben voor de koopkracht, doordat zij 
niet langer in aanmerking komen voor categoriale bijstand. Op het moment dat echter sprake is van uit 
bijzondere omstandigheden voortvloeiende kosten van het bestaan, kan in specifieke gevallen wel 
individuele bijzondere bijstand worden verstrekt aan deze huishoudens. In dat geval worden de 
koopkrachteffecten (ten minste deels) direct weer gecompenseerd.  
 
Omdat sprake is van een grote variatie tussen gemeenten in de groepen waaraan al dan niet categoriale 
bijstand wordt verleend, de gehanteerde inkomensgrenzen, en de uit te keren bedragen is het niet mogelijk 
algemene uitspraken te doen over de koopkrachteffecten van normering van de inkomensgrens voor 
gemeentelijk minimabeleid, onderscheiden per huishouden. 
 
 
116 Wat zijn de koopkrachteffecten van beperken van de schuldhulpverlening voor diverse 
inkomensgroepen en huishoudsamenstellingen? 
 De wijze waarop gemeenten de omgaan met de korting € 20 miljoen per 1 januari 2012 op het 
gemeentefonds in verband met een meer selectieve en gerichte toepassing van schuldhulpverlening en 
nazorg is een zaak van gemeentelijke beleidsvrijheid. Het is niet mogelijk eventuele koopkrachteffecten in 
beeld te brengen. 
  
  28/97 

oktober jl.).  
Om de pgb-uitgaven in lijn te brengen met de groei in de AWBZ wordt voor nieuwe instroom per 1 januari 
2012 de toegang tot het persoonsgebonden budget beperkt tot personen met een verblijfsindicatie. Voor 
alle mensen met een pgb op basis van een verblijfsindicatie wordt het pgb-tarief met 5% verhoogd. Voor 
mensen zonder deze verblijfindicatie vervalt de mogelijkheid om voor een pgb te kiezen, maar ze 
behouden hun recht op AWBZ-zorg. Mensen met een indicatie zonder verblijf die in 2011 al een pgb 
ontvangen, behouden deze tot 1 januari 2014. 
  
123 
Wat zijn de koopkrachteffecten het verlagen van het mantelzorgcompliment voor diverse 
inkomensgroepen en huishoudsamenstellingen? 
 Het bedrag van het mantelzorgcompliment wordt in 2012structureel bijgesteld van € 250 naar € 200. Voor 
personen die hiervoor in aanmerking komen betekent deze maatregel dus in 2012 een 
inkomensachteruitgang van op jaarbasis € 50 (orde van grootte 0%- ½% ). 
  
124 
Wat zijn de koopkrachteffecten van de bezuiniging op het basispakket in de zorg voor diverse 
inkomensgroepen en huishoudsamenstellingen? 
 In 2012 worden diverse onderdelen uit het Zvw-pakket gehaald. Het gaat hierbij om: 
- vergoeding maagzuurremmers; chronisch zieken worden hierbij uitgezonderd 
- vergoeding dieetadvisering; een uitzondering geldt voor dieetadvisering die wordt gegeven als 
onderdeel van gecoördineerde multidisciplinaire zorg voor COPD, diabetes of vasculair 
risicomanagement  
- vergoeding beweegkuur 
- vergoeding stoppen met roken 
- verlaging aantal vergoede zittingen eerstelijns psycholoog 
Door de uitname uit het pakket komen enerzijds meer kosten voor eigen rekening, maar dalen anderzijds 
de Zvw-premies. Het saldo-effect is afhankelijke van het specifieke zorggebruik. Bij deze pakketuitnamen 
gaat het in merendeel om onderdelen die niet specifiek zijn toegesneden op chronisch zieken en 
gehandicapten. Mogelijk worden deze onderdelen (deels) opgenomen in de aanvullende verzekering. 
  
125 Wat zijn de koopkrachteffecten van de bezuinigingen op de kinderopvang voor diverse 
inkomensgroepen en huishoudsamenstellingen? 
 De maatregelen in de kinderopvangtoeslag hebben in 2012 een gemiddeld negatief effect op de koopkracht 
van 1%. Voor een nadere specificering wordt verwezen naar het antwoord op vraag 381 
  
126 Wat zijn de koopkrachteffecten van de bezuiniging op de kinderbijslag voor diverse 
inkomensgroepen en huishoudsamenstellingen? 
 Aangezien de opbrengst van de bezuiniging in de kinderbijslag is gebruikt om de bezuiniging van het 
kindgebonden budget te beperken, dit om het beeld evenwichtiger te maken, dienen beide bezuinigingen in 
samenhang te worden bezien. De maatregelen in kinderbijslag en kindgebonden budget raken 1,9 miljoen 
gezinnen met kinderen die in 2012 een negatief effect op de koopkracht van gemiddeld ¼% ondervinden. 
Dit effect neemt toe met het aantal kinderen. In dit effect is ook de wijziging verwerkt waardoor het 
kindgebonden budget niet meer beperkt wordt tot twee kinderen. Dit wijkt af van de oorspronkelijke 
begrotingsvariant. In de tweede nota van wijziging van 23 september bij het wetsvoorstel tot wijziging van 
het kindgebonden budget is een tabel opgenomen met de inkomenseffecten van het geheel van maatregelen 
in de kinderbijslag en het kindgebonden budget tot 2015. Deze tabel is hieronder weergegeven: 
 
 
 
 
 
 
 
 
 
 
  30/97 

 Vermindering cultuursubsidies; verhoging BTW-tarief podiumkunsten en kunst naar 19% 
(halverwege 2011) 
 Invoering sociaal leenstelsel masterfase hoger onderwijs; verhoging collegegeld langstudeerders 
(halverwege 2012) 
 Verhoging van de premiegrens voor de Zvw, onder gelijktijdige aanpassing van de 
premiepercentages. 
 Gedeeltelijke verschuiving van de bezuiniging op het kindgebonden budget naar de kinderbijslag.  
 Het inkomensafhankelijk maken van de Wtcg-tegemoetkoming. 
 Het afschaffen van het spaarloonregeling. 
 Het verkorten van de lengte van de derde schijf met €150 betalen hogere inkomens over een groter 
deel van het inkomen belasting in de vierde schijf. 
 Afschaffen kindertoeslag op vrijstelling box 3. 
 
In de bijlage specifieke inkomenseffecten van de SZW-begroting wordt op de koopkrachteffecten van deze 
maatregelen ingegaan. 
  
131 Wat zijn de koopkrachteffecten van het achterblijven van de indexatie van de pensioenen voor 
diverse inkomensgroepen en huishoudsamenstellingen? 
 Voor 2012 wordt zowel een loonontwikkeling van 2% als een prijsontwikkeling van 2% geraamd. In de 
koopkrachtcijfers over 2012 is verondersteld dat de aanvullende pensioenen gemiddeld genomen niet 
geïndexeerd worden, ofwel de gemiddelde indexatie blijft 2% achter bij de verwachte loon- en 
prijsontwikkeling. Het inkomenseffect hiervan is afhankelijk van de hoogte van het aanvullend pensioen 
en huishoudsamenstelling. Voor een alleenstaande AOW‟er met een aanvullend pensioen van € 10.000 
gaat het om een inkomenseffect van -3/4%; voor alleenstaanden met een hoger aanvullend pensioen loopt 
het inkomenseffect op, tot bijvoorbeeld -1% bij een aanvullend pensioen van € 20.000.  
Bij gehuwde/samenwonende AOW‟ers met een aanvullend pensioen van € 10.000 dan wel € 20.000 gaat 
het om een inkomenseffect van - ½% respectievelijk – ¾%. 
  
132 Wat zijn de koopkrachteffecten van het afschaffen van de spaarloonregeling voor diverse 
inkomensgroepen en huishoudsamenstellingen? 
 Het afschaffen van het spaarloon betekent voor de deelnemende werknemers een hogere grondslag voor de 
premies werknemersverzekeringen en een hoger belastbaar inkomen. Dit heeft een drukkend effect van 
ongeveer 1% op de koopkracht voor huishoudens die gebruik maken van de regeling. Het precieze effect 
per huishouden hangt af van het daadwerkelijke gebruik (tot maximaal twee keer bij een paar), het 
marginale tarief van de betreffende gebruiker (bij hogere inkomens is dit hoger, dus is het nadeel van 
afschaffen groter) en het besteedbaar inkomen (hoe hoger, des te kleiner het relatieve effect). Van belang is 
verder dat in 2012 het opgebouwde vermogen in beginsel vrij valt, hetgeen een eenmalig voordeel is. 
  
133 Wat zijn de koopkrachteffecten van het verlagen van de doorwerkbonus voor diverse 
inkomensgroepen en huishoudsamenstellingen? 
 Onderstaande tabel geeft de statische inkomenseffecten naar leeftijd en inkomensniveau. Daarbij wordt 
een 62-jarige uit 2011 vergeleken met een vergelijkbare 62-jarige uit 2012. Daarnaast zijn bij deze 
maatregel de dynamische inkomenseffecten van belang. Daarbij wordt voor de 62-jarige uit 2011 bezien 
hoe zijn feitelijke koopkracht zich ontwikkelt als 63-jarige in 2012. De maatregel is zodanig vormgegeven 
dat er van jaar op jaar een vooruitgang blijft bestaan. Mensen die in 2012 62, 63 respectievelijk 64 jaar 
worden krijgen hierdoor meer dan zij in 2011 kregen. 
Statisch inkomenseffect 
Leeftijd  62 63 64 
WML -2 ¼  - ½  -1 
modaal -3 ¾  -1 -1 ½ 
2xmodaal -4 -1 -1 ¾ 
 
 
  32/97 

wijzigingen in belasting- en premietarieven en de wijzigingen in kinderbijslag en kindgebonden budget.  
Het afschaffen van het spaarloon, bezuinigingen op de kinderopvangtoeslag en bezuinigingen op de 
huurtoeslag raken alleen een deel van de huishoudens in de verschillende standaardgroepen. Deze worden 
daarom niet meegenomen in het standaardkoopkrachtbeeld. In de bijlage „Specifieke inkomenseffecten‟ 
wordt echter uitvoerig ingegaan op de koopkrachteffecten van specifieke maatregelen, waaronder het 
afschaffen van het spaarloon, bezuinigingen op de kinderopvangtoeslag en bezuinigingen op de 
huurtoeslag. De effecten van deze maatregelen zijn ook meegenomen in de in deze bijlage gepresenteerde 
puntenwolk en frequentietabel. 
 
 
140 Kan de regering een beeld schetsen van de koopkracht voor zzp'ers? 
 Het kenmerk van een zzp-er is dat de inkomensontwikkeling sterk kan fluctueren. Onder de aanname dat 
de bruto winst zich op een zelfde manier ontwikkelt als de gemiddelde contractlonen, geeft onderstaande 
tabel inzicht in de koopkrachtontwikkeling van een alleenstaande zelfstandige voor 2012, in vergelijking 
met een alleenstaande werknemer. 
Het verschil tussen de koopkrachtontwikkeling van een zelfstandige en een werknemer wordt voor een 
belangrijk deel verklaard door de uniformering van de zelfstandigenaftrek (zoals opgenomen in het 
Belastingplan).  
Tabel: koopkrachtontwikkeling 2012 van een werknemer en een zelfstandige 
1 
Alleenstaande werknemer zzp-er
minimumloon - ½ - ¾  
modaal - ¼ 1    
2 x modaal -1 ½ 2   
1 
Hierbij is aangenomen dat de zzp-er recht heeft op de zelfstandigenaftrek 
 
 
141 Waarom is het percentage in de Regeling wet kinderopvang voor de eigen bijdrage voor WWB‟ers 
niet meeverhoogd? Wat zijn de effecten van deze maatregelen?  
 De regering moet bezuinigen en daar moet iedereen aan bijdragen. Om die reden zijn de percentages niet 
verhoogd. Wel is de bezuiniging op de kinderopvangtoeslag zo vormgegeven dat lage inkomens relatief 
worden ontzien. Op basis van CPB-publicaties is er een macro inschatting gemaakt van het effect, van de 
bezuiniging op de kinderopvangtoeslag, op de arbeidsparticipatie. Er is geen aparte inschatting gemaakt 
van het effect op WWB‟ers.  
 
 
142 In theorie is het verstandig om lage marginale tarieven te hanteren voor de inkomensgroepen met de 
grootste massa (waaronder de meeste mensen vallen). Hoe verhoudt dit zich tot de lagere marginale 
druk voor de hogere inkomens en de hogere marginale druk in het afbouwtraject (lage en 
middeninkomens?) als gevolg van de bezuinigingen? Wat is er bekend over de effecten hiervan op 
het arbeidsaanbod? Bestaan er ook punten in de tariefstructuur waar de marginale druk hoger is 
dan 100%? Wat zijn de effecten van de bezuinigingen op de kinderopvang op de marginale druk? 
Kan de regering inzicht geven in de marginale druk voor verschillende type huishoudens (mogelijk 
in grafiekvorm)? 
 Het beeld dat hogere inkomens een lagere marginale druk ervaren is niet juist. Figuren 1 tot en met 3 tonen 
voor verschillende groepen werknemers de marginale druk langs het brutoloontraject. Per bruto 
inkomensklasse is de mediaan van de marginale druk berekend bij een constant aantal gewerkte uren. De 
figuren laten zien dat voor werknemers met een bruto loon vanaf ruim € 20.000 de marginale druk redelijk 
constant is op een niveau van circa 50%. Werknemers met een lager inkomen ervaren echter een lagere 
marginale druk dan werknemers met een hoger inkomen. Dit komt onder andere door de opbouw van de 
arbeidskorting en het relatief lage marginale tarief in de eerste schijf.  
Voor de effecten op het arbeidsaanbod is niet alleen de hoogte van de marginale druk en het aantal 
werknemers die deze marginale druk ervaren, relevant maar ook de elasticiteit van het arbeidsaanbod. Uit 
wetenschappelijk studies blijkt dat het arbeidsaanbod van minst verdienende partners gevoeliger is voor 
financiële prikkels dan van meest verdienende partners. Onderzoek van het CPB naar marginale druk heeft 
ook aangetoond dat de marginale druk voor minst verdienende partners substantieel lager is dan voor 
  34/97 

143 
Het lijkt erop dat er in 2012 sprake is van minder financiële prikkels voor werkaanvaarding dan in 
2011. Welke afwegingen hebben hierbij een rol gespeeld? Welke effecten zijn te verwachten op het 
aantal werkloosheidsuitkeringen? 
 Het beeld dat financiële prikkels voor werkaanvaarding over de hele linie verslechtert klopt niet. De 
werkloosheidsval verslechtert weliswaar voor de voorbeeldsituatie waarin een alleenstaande ouder 4 dagen 
gaat werken tegen 120% minimumloon, terwijl de herintredersval alleen verslechtert bij de 
voorbeeldsituatie waarin de herintreder gaat werken tegen minimumloon (en de partner al werkt tegen 
minimumloon). Voor de overige voorbeeldsituaties, die in tabel 41.3 van de SZW-begroting 2012 worden 
beschreven, geldt dat de herintreders- en werkloosheidsval gelijk blijft of verbetert.  
 
De toename van de armoedeval voor alleenstaande ouders en herintreders wordt vooral veroorzaakt door 
de bezuiniging op de kinderopvangtoeslag. Deze bezuiniging is nodig om de kosten beheersbaar te maken. 
Daarnaast neemt de regering ook maatregelen om de financiële prikkels voor werkaanvaarding te 
verbeteren. Het gaat hier bijvoorbeeld om de afbouw van de dubbele algemene heffingskorting in het 
referentieminimumloon (werkloosheidsval) en afbouw van de overdraagbaarheid van de algemene 
heffingskorting (herintredersval en deeltijdval).  
Het CPB heeft de economische effecten van het financieel kader van het regeerakkoord doorgerekend. 
Hierin stelt het CPB dat het totaal van maatregelen de financiële prikkel versterkt voor 
uitkeringsgerechtigden om een baan te zoeken en te aanvaarden. De replacement rate, het beschikbaar 
inkomen van uitkeringsgerechtigden ten opzichte van dat van werkenden, daalt in de periode tot 2015 met 
1%-punt. Het uiteindelijke effect op het totaal aantal werkloosheidsuitkering is onzeker, omdat dit effect 
ook in sterke mate wordt bepaald door de conjunctuur. 
  
144 In hoeverre komt de Europese participatiedoelstelling van 75% in 2020 overeen met de bruto 
participatiedoelstelling uit Nederland van 80% in 2020, aangezien hier sprake is van verschillende 
definities? Waarom kiest de regering ervoor een bruto arbeidsparticipatiedoelstelling te formuleren 
in plaats van een netto participatiedoelstelling, conform de Europa2020-strategie? 
 De Europese Commissie heeft een kwantitatief doel voor 2020 vastgesteld op terrein van de netto 
arbeidsparticipatie: in 2020 heeft 75% van de bevolking tussen 20 en 64 jaar werk (van ten minste 1 uur 
per week). Lidstaten worden verzocht om nationale doelen te stellen die consistent zijn met de Europese 
participatiedoelstelling.  
Bij de nationale doelstelling voor Nederland wordt de bruto arbeidsparticipatie gehanteerd. Onder bruto 
arbeidsparticipatie wordt verstaan het aantal mensen met een baan van minimaal 12 uur per week of direct 
beschikbaar voor een baan van minimaal 12 uur per week als percentage van de bevolking van 20-64 jaar. 
Anders dan bij de netto arbeidsparticipatie worden bij de bruto arbeidsparticipatie de werklozen meegeteld.  
Er is gekozen voor de bruto arbeidsparticipatie, in plaats van de netto participatie, vanwege het feit dat het 
hier een lange termijn doelstelling betreft. De bruto arbeidsparticipatie is minder gevoelig voor 
schommelingen in de conjunctuur dan de netto arbeidsparticipatie en daarom geschikter voor lange termijn 
doelstellingen.  
De Nederlandse doelstelling ligt hoger dan de Europese doelstelling, hetgeen ook logisch is gegeven de 
relatief gunstige nationale uitgangspositie. Op basis van een berekening van het CPB kan voorzichtig 
geconcludeerd worden dat, gegeven de verwachte economische ontwikkelingen en het geplande 
kabinetsbeleid, de netto participatie in Nederland in 2020 circa 80% zal zijn volgens de internationale 
definitie.  
  
145 Welke maatregelen gaat de regering nemen om de zelf opgelegde participatiedoelstelling in voltijds-
equivalenten van 62,5% te bereiken? 
 De regering komt met een breed pakket aan maatregelen om de arbeidsparticipatie te verhogen. Een aantal 
voorbeelden zijn de verhoging van de AOW-leeftijd, de introductie van de Wet Werken naar Vermogen en 
de invoering van de maatregelen uit het vitaliteitspakket. Met deze maatregelen hoopt de regering vooral 
groepen te bereiken waarvan het arbeidspotentieel nu nog niet optimaal wordt benut (ouderen, vrouwen, 
arbeidsgehandicapten). Wanneer de participatie in personen stijgt, zal ook de participatie in voltijds-
equivalenten toenemen.  
Zie het antwoord op vraag 93 voor maatregelen gericht op het verhogen van het aantal gewerkte uren per 
persoon. 
  36/97 

De nominale post in de tabel is het gereserveerde bedrag voor de loon- en prijsbijstelling in het betreffende 
jaar. Deze post stijgt snel doordat het een cumulatieve reeks is: in 2013 is het de reservering van dat jaar en 
van 2012. 
  
152 
Waarom is er voor gekozen om operationele doelstelling vier van artikel 42 als aparte doelstelling te 
formuleren in plaats van dat als onderdeel op te nemen onder artikel 43? In hoeverre is er 
samenhang tussen ouderschapsverlof en de vitaliteitsregeling? 
 In artikel 43 “Arbeidsverhoudingen” zijn twee operationele doelstellingen (doelstelling 3 “Bevorderen van 
het combineren van arbeid en zorg” en doelstelling 4 “Bevorderen van gelijke kansen op de arbeidsmarkt 
en toegang tot de arbeidsmarkt”) met ingang van de begroting 2012 samengevoegd en opgenomen als 
nieuwe operationele doelstelling 4 in artikel 42 “Arbeidsparticipatie”. Hierdoor wordt beter zichtbaar dat 
het huidige beleid is gericht op het bevorderen van arbeidsparticipatie. De algemene doelstelling van 
artikel 43 is gericht op arbeidsrechtelijke bescherming en het bieden van een wettelijk kader voor het 
functioneren van de arbeidsmarkt.  
De bijbehorende budgetten zijn overgeheveld naar artikel 42. De overheveling heeft geen budgettaire 
gevolgen.  
Zowel de ouderschapsverlofkorting als het vitaliteitspakket zijn fiscale regelingen. Beide regelingen 
hebben als doel de arbeidsparticipatie te bevorderen.  
  
153 Kan de regering nader toelichten waarom de uitvoeringskosten voor zwangerschaps- en 
bevallingsverlof is gestegen door herijking van het rekenmodel? Waarom vallen deze hoger uit? 
 Claimbeoordelaars van UWV nemen de claimbeoordeling van verschillende wetten voor hun rekening, 
waaronder de claimbeoordeling voor zwangerschaps- en bevallingsverlof. Voor de toerekening van kosten 
aan wetten wordt van een bepaalde verdeling uitgegaan. Uit realisatiecijfers van UWV bleek dat de kosten 
voor de inzet van claimbeoordelaars voor zwangerschaps- en bevallingsverlof hoger waren dan in 
voorgaande jaren verondersteld. Dit heeft geleid tot een herijking van toerekeningsregels bij UWV. Deze 
bijstelling heeft een structureel hoger bedrag aan uitvoeringskosten zwangerschaps- en bevallingsverlof tot 
gevolg. Daartegenover staan lagere uitvoeringskosten bij andere wetten zoals de WAO, omdat aan die 
wetten minder kosten in verband met claimbeoordelingen zullen worden toegerekend. De bijstelling heeft 
per saldo dus geen gevolgen voor de totale uitvoeringskosten van het UWV. 
  
154 Kan de regering toelichten wat de effectiviteit is van de doorwerkbonus? Kan de regering het 
gebruik van de doorwerkbonus specificeren voor de verschillende inkomensgroepen? 
 Er zijn momenteel twee soortgelijke regelingen die de arbeidsparticipatie van ouderen stimuleren: de 
doorwerkbonus en de arbeidskorting oudere werknemers. De regering wil beide regelingen samenvoegen 
in de werkbonus en meer dan nu richten op oudere werknemers die het meest gevoelig zijn voor financiële 
prikkels (lage inkomens). In het kader van discussie rond het pensioenakkoord heeft de Minister van 
Sociale Zaken en Werkgelegenheid toegezegd dat het CPB gevraagd zal worden om de effecten van het 
vitaliteitspakket – waar de werkbonus onderdeel van uitmaakt - op arbeidsparticipatie en houdbaarheid in 
kaart te brengen. 
De volgende tabel geeft een overzicht van het gebruik van de doorwerkbonus door verschillende 
inkomensgroepen. 
 minimum-modaal modaal-2xmodaal >2xmodaal Totaal 
Gebruikers doorwerkbonus 22% 44% 32% 100% 
 
  
155 
Waarom wijkt het bedrag van 490 miljoen voor de loopbaanfaciliteiten (2013-2016) af van het 
bedrag van 495 miljoen in het vitaliteitspakket, zoals blijkt uit de brief van de regering hierover van 
30 oktober 2011? 
 De afwijking van de genoemde bedragen voor loopbaanfaciliteiten komt voort uit de uitbreiding van de 
overgangsregeling levensloop, om tegemoet te komen aan de wensen van de sociale partners. Omdat de 
doelgroep voor de overgangsregeling ruimer is geworden, wordt de overgangsregeling €10 miljoen 
duurder. Hier staat tegenover dat de vitaliteitsspaarregeling €5 miljoen goedkoper wordt omdat een deel 
van de doelgroep gebruik zal maken van de overgangsregeling en niet van het vitaliteitssparen. Per saldo 
  38/97 

160 
Wat is er bekend over de effectiviteit van de nu bestaande doorwerkbonus? Wat valt er in dat licht 
te zeggen over de verwachte effectiviteit van de werkbonus? Tot hoeveel extra arbeidsparticipatie 
verwacht de regering bijvoorbeeld dat deze zal leiden?  
 Zie vraag 154. 
 
 
161 Kan de regering ingaan op de effectiviteit van de mobiliteitsbonus? Tot hoeveel extra 
arbeidsparticipatie zal deze bijvoorbeeld naar verwachting leiden? 
 De mobiliteitsbonus wordt in vergelijking met het huidige premiekortinginstrumentarium meer gericht op 
het in dienst nemen in plaats van het in dienst houden van mensen. Daarmee wordt het instrumentarium 
effectiever gericht op groepen met een zwakkere arbeidsmarktpositie en verbetert de mobiliteit van oudere 
werknemers. In het Algemeen Overleg over het vitaliteitspakket op 5 oktober jl. heeft de minister van 
Sociale Zaken en Werkgelegenheid toegezegd dat het CPB gevraagd zal worden om de participatie- en 
houdbaarheidseffecten van het vitaliteitspakket in kaart te brengen. Deze doorrekening ontvangt de Kamer 
voor de afronding van de plenaire behandeling van het wetsvoorstel Verhoging pensioenleeftijd, extra 
verhoging AOW en flexibilisering ingangsdatum AOW in de Tweede Kamer (Kamerstukken 2011-2012, 33 
046,  nr. 1). 
  
162 Kan de regering toelichten op welke wijze het vitaliteitspakket gericht ingezet kan worden voor 
loopbaanbeleid? 
 Loopbaanbeleid en duurzame inzetbaarheid zijn allereerst een verantwoordelijkheid van de sociale 
partners. Wel wil de regering de inzet van sociale partners op dit terrein ondersteunen en verder 
stimuleren. Dat doet ze ondermeer door afspraken te maken over het introduceren van een van-werk-naar-
werk budget in cao‟s en het verbreden van de scope van O&O fondsen. Daarnaast wordt duurzame 
inzetbaarheid in individuele bedrijven gestimuleerd via de vernieuwde ESF-regeling (Europees Sociaal 
Fonds). 
  
163 
Kan de regering toelichten op welke wijze werkgevers hun verantwoording dragen en hier uitvoerig 
toelichten dat als het gaat om het voeren van een loopbaanbeleid een werknemer gezond langer door 
kan werken. Kan de regering toelichten of werknemers een afdwingbaar recht hebben op een actief 
loopbaanbeleid? 
 Loopbaanbeleid is een zaak tussen werkgever en werknemer, ondersteund door cao-afspraken en 
overheidsbeleid. Een (actief) loopbaanbeleid is niet wettelijk afdwingbaar. Sociale partners zijn echter 
goed doordrongen van het belang van een actief loopbaanbeleid. Dit blijkt ook uit de “Beleidsagenda 
2020: investeren in participatie en inzetbaarheid” van de Stichting van de Arbeid. De concrete cao-
ontwikkelingen zullen actief worden gevolgd. 
  
164 
Waarom geldt de werkbonus voor werknemers vanaf 61 jaar, terwijl de werkbonus voor werkgevers 
pas begint bij werknemers vanaf 62 jaar? Is het niet handiger om dit te uniformeren? 
 De regering was voornemens om de werkbonus voor werkgevers en werknemers te laten beginnen vanaf 
62 jaar. De vakbeweging heeft gewezen op het belang om via deze regeling ook groepen die eerder 
uittreden een extra steuntje in de rug te geven vlak voor hun pensioen. De regering is hierin 
tegemoetgekomen door de werkbonus voor werknemers op 61 jarige leeftijd te starten. Omdat voor de 
werkbonus van werkgevers deze overweging niet geldt, is hier de leeftijdsgrens op 62 jaar gehandhaafd. 
  
165 Wordt het effect van het vitaliteitspakket geëvalueerd? 
 In 2019 zal een integrale evaluatie van het vitaliteitspakket plaatsvinden.  
 
 
166 In de memorie van toelichting wordt vermeld dat vanaf 2012 resterende middelen voor 
arbeidsparticipatie zijn toegevoegd aan het beleidsartikel 47 (bemiddeling en re-integratie). Zijn 
deze middelen kwalitatief gelijk gebleven? 
 In verband met het vervallen van operationele doelstelling 3 van het (voormalige) artikel 42 zijn de 
hiermee gemoeide resterende middelen overgeheveld naar artikel 47 en toegevoegd aan het onderdeel 
Beleidsondersteunende uitgaven, zonder dat hier een kwalitatieve verandering heeft plaatsgevonden 
  40/97 

172 
Kan de regering toelichten hoeveel van de huidige deelnemers en welk percentage van de huidige 
deelnemers aan de levensloopregeling niet voldoen aan die eis van € 3.000 voor de overgangsregeling 
van de levensloopregeling? 
 Van de ca. 250.000 deelnemers aan de levensloopregeling is de verwachting dat zo‟n 25% niet aan de eis 
van € 3000 zal voldoen voor de overgangsregeling. Dit zijn dus ruim 60.000 deelnemers. 
  
173 
Kan de regering toelichten of deelnemers, die het afgelopen jaar een groot gedeelte van hun 
levensloopregeling-tegoed gebruikt hebben voor een sabbatical, en hierdoor op 31 december 2011 
minder dan € 3.000 op hun levenslooprekening hebben staan, deel mogen nemen aan de 
overgangsregeling levensloopregeling? Zo niet, waarom stelt de regering dan dat personen “die 
actief gebruik maken van de levensloopregeling” mee kunnen doen met de overgangsregeling? 
 Zie vraag 171. 
 
 
174 Hoe hoog is de wig in andere Europese landen? 
 De Organisatie voor Economische Samenwerking en Ontwikkeling (OESO) vergelijkt verschillende 
landen met elkaar op uiteenlopende terreinen, waaronder op basis van de wig. Hierbij wordt een 
internationale definitie gehanteerd, welke enigszins afwijkt van de nationale definitie. Op de website van 
de OESO is voor een groot aantal landen de wig bepaald. Onderstaande tabel toont de wig van enkele 
landen.  
 
Land Wig 2010 (Tax Wedge) 
België 55,4% 
Frankrijk 49,3% 
Duitsland 49,1% 
Oostenrijk 47,9% 
Italië 46,9% 
Zweden 42,7% 
Finland 42,0% 
Spanje 39,6% 
Nederland 38,4% 
Denemarken 38,3% 
Portugal 37,7% 
Noorwegen 36,8% 
Luxemburg 34,0% 
Verenigd Koninkrijk 32,7% 
Verenigde Staten 29,7% 
Zwitserland 20,8% 
Bron: OESO, cijfers voor 2010 
 
 
  42/97 

(en soms ook ouders) afspraken over hoe de leerling de opleiding kan volbrengen en waar hij aan moet 
voldoen om een startkwalificatie te halen. Daar horen ook afspraken over aanwezigheid, 
verantwoordelijkheid en inzet bij. Betrokkenheid van ouders, verzorgers of belangrijke naasten is voor 18+ 
leerlingen van groot belang. In de aanpak van verzuim en uitval wordt dan ook aangedrongen op het 
betrekken van deze personen rondom de jongere. De verantwoordelijkheid ligt dus niet eenzijdig bij de 
werkgever; de jongvolwassene staat centraal in deze gezamenlijke opdracht. De komende jaren wordt flink 
ingezet op begeleiding van jongeren bij hun studie en loopbaan. Door deze begeleiding zijn de jongeren 
beter toegerust om eigen verantwoordelijkheid te nemen. 
 
 
179 Hoe groot is het percentage jongeren, dat nu vroegtijdig de school verlaat? 
 In 2010 was 10,1 procent van de 18–25 jarigen in Nederland voortijdig schoolverlater. In 2001 was dit 
15,1 procent. 
 
 
180 Wat is er bekend over het aantal personen dat niet werkt vanwege drempels bij de combinatie 
arbeid en zorg? Klopt het dat het aantal personen dat niet werkt in verband met de combinatie 
arbeid en zorg niet terugkomt in de huidige indicator? Waarom is hierover geen indicator of 
kengetal opgenomen? 
 Dergelijke cijfers zijn niet voorhanden. Er kan geen scherpe grens worden getrokken tussen – ervaren – 
belemmeringen om naast zorgtaken te blijven werken, en de persoonlijke voorkeur voor zorgtaken boven 
participatie op de arbeidsmarkt. Wel is bekend dat in het afgelopen decennium het aantal vrouwen dat 
vanwege de aanwezigheid van kinderen is gestopt met werken scherp is afgenomen. Lag in 2001 de 
arbeidsparticipatie van vrouwen met kinderen nog 30 procent onder die van vrouwen zonder kinderen, in 
2009 was dat verschil gehalveerd tot 15 procent omdat vrouwen met kinderen meer zijn gaan werken. 
  
181 
Wat is de verwachting van de regering van het gebruik van zwangerschaps- en 
bevallingsverlofregelingen, adoptieverlof, ouderschapsverlof en de levensloopregeling?  
 
Naar verwachting zal het volume voor zwangerschaps- en bevallingsverlof in 2012 uitkomen op ruim 
147.000 uitkeringen (inclusief uitkeringen voor zelfstandigen). Tot 2015 zal naar verwachting het volume 
met circa een half procent per jaar stijgen. Het adoptieverlof blijft de komende jaren naar verwachting 
ongeveer gelijk op 1300 uitkeringen.  
Het gebruik van ouderschapsverlof is naar verwachting de komende jaren stabiel: circa125.000.  
De levensloopregeling zal vanaf 1 januari 2012 alleen blijven bestaan voor deelnemers die op 31 december 
2011 ten minste € 3.000 hebben gespaard. De verwachting is dat het aantal deelnemers hierdoor zal 
afnemen naar ongeveer 190.000. Het volume blijft de komende jaren dalen omdat er geen nieuwe instroom 
meer plaatsvindt.  
 
 
182 Hoe verklaart de regering het groter wordende verschil tussen inkomen van man en vrouw bij de 
overheid? Welke conclusies verbindt de regering hieraan? Wat gaat de regering doen om deze trend 
te stoppen? Neemt de regering in overweging om een andere methodiek te hanteren om zodoende 
een meer concrete indicator voor de aanwezigheid van een beloningsverschil te hanteren? 
 In de begroting zijn de feitelijke verschillen in gemiddeld uurloon tussen mannen en vrouwen opgenomen. 
Dit is een objectieve maatstaf voor de arbeidspositie van vrouwen. Het reflecteert immers verschillen in 
opleiding, sector en functieniveau. Daarnaast spelen leeftijd en – daarmee verbonden – werkervaring een 
rol. Er is geen aanleiding om deze indicator te wijzigen.  
Bij de overheid is de belangrijkste oorzaak van loonverschillen er in gelegen dat de daar werkzame 
vrouwen gemiddeld jonger zijn en daardoor minder werkervaring hebben. Als meer vrouwen hun loopbaan 
bij de overheid beginnen, zullen de loonverschillen eerst toenemen maar in de loop van de tijd juist 
afnemen. Wat lijkt te wijzen op een verslechtering van de arbeidspositie van vrouwen, kan zijn oorzaak 
dus juist in een positief te waarderen ontwikkeling hebben. 
  
183 Hoe kan het dat er sinds 2006 een stijgende lijn zit (in negatieve zin) in het beloningsverschil tussen 
mannen en vrouwen bij de overheid? 
 Zie vraag 182. 
  44/97 

tarieven. Dit komt tot uiting in een daling van het inkomen. Het inkomen van zelfstandigen wordt 
bijgehouden op basis van het inkomenspanelonderzoek (IPO). Uit de IPO-data (voorlopige 
cijfers) blijkt dat de reële inkomensdaling per zelfstandige 7% is geweest in 2009 en 0% in 2010, 
tegenover 9% tijdens de crisis in 2001-2003. Werkzame zelfstandigen hebben vooralsnog dus 
minder reëel inkomen verloren dan tijdens de vorige crisis. 
  
189 
Kan de regering toelichten waarom de Wet flex en zekerheid tot nog toe nog niet is geëvalueerd? 
 De Flexwet is in 1999 van kracht geworden en sindsdien al twee keer geëvalueerd. De eerste evaluatie 
vond plaats in 2002 en de tweede evaluatie in 2007. Daarnaast bevatten ook andere onderzoeken en de 
statistieken van CBS informatie over onder meer de aantallen, kenmerken en doorstroom van flexwerkers. 
Gelet op de informatie die al bekend is, ziet de regering geen noodzaak voor nog een evaluatie. 
  
190 
Wat is de kabinetsdefinitie van een 'basisniveau van wettelijke arbeidsrechtelijke bescherming'? 
Waarom wordt hier gekozen voor een basisniveau? 
 Zie vraag 184.  
  
191 Hoe is de regering van plan een basisniveau van wettelijke arbeidsrechtelijke bescherming te 
bevorderen? 
 Zie vraag 187.  
  
192 
Welke operationele doelstellingen zijn samengevoegd en welke budgettaire gevolgen heeft dit? Wat 
is de reden van de samenvoeging van drie operationele doelstellingen? 
 Zie vraag 152.  
  
193 
Waaruit bestaat de post “overig” in tabel 43.1 vanaf 2012? 
 De post “Overig” onder de algemene doelstelling bestaat uit uitgaven voor het primair proces (onder 
andere ten behoeve van het meldpunt voor klokkenluiders) en onderzoek.  
  
194 Kan de regering toelichten op welke wijze loopbaanbeleid, scholing en het nieuwe werken onderdeel 
worden van de normale arbeidsvoorwaarden? Kan de regering toelichten op welke wijze cao's en 
andere regelgeving hiervoor ingezet dienen te worden en welke rol de regering hierin speelt?  
 De Stichting van de Arbeid heeft in het kader van het Pensioenakkoord de „Beleidsagenda 2020; 
investeren in participatie en inzetbaarheid‟ opgesteld. De beleidsagenda richt zich op scholing, vitaliteit, 
mobiliteit, arbeidskosten en productiviteit en re-integratiekansen en werkhervattingskansen voor oudere 
werknemers. De aanbevelingen in de Beleidsagenda 2020 moeten er toe leiden dat sociale partners 
afspraken maken in cao‟s. Cao-afspraken over duurzame participatie en inzetbaarheid van (oudere) 
werknemers zijn van groot belang om de positie van werknemers te verbeteren. 
Medio 2012 zal bezien worden of het beoogde doel wordt bereikt of dat aanvullende maatregelen nodig 
zijn. Met deze aanpak geeft de regering invulling aan de afspraak in het Regeerakkoord om nog alleen die 
cao‟s algemeen verbindend te verklaren die aandacht besteden aan leeftijdsbewust personeelsbeleid en 
duurzame inzetbaarheid. 
  
195 
Kan de regering inzichtelijk maken hoeveel cao's afspraken bevatten op het gebied van scholing en 
persoonlijk ontwikkelingsbeleid en wordt hierin ook onderscheid gemaakt in bijvoorbeeld leeftijd, 
gender of contractvorm? Kan de regering toelichten of cao's aan de hand van bijvoorbeeld het 
toetsingskader algemeen verbindend verklaringen getoetst worden op afspraken over scholing of 
persoonlijk ontwikkelingsbeleid? 
 Uit de Najaarsrapportage cao-afspraken 2010 blijkt dat in nagenoeg alle cao‟s afspraken zijn gemaakt over 
het verhogen van de inzetbaarheid door scholing. Voor vier op de tien zijn afspraken gemaakt over een 
persoonlijk ontwikkelingsplan en twee op de tien werknemers hebben op basis van de cao een persoonlijk 
opleidingsbudget. Een analyse naar leeftijd, gender of contractvorm is niet voorhanden. In de 
Najaarsrapportage cao-afspraken 2011, die de minister van Sociale Zaken en Werkgelegenheid in januari 
2012 naar uw Kamer zal sturen, wordt een actueel beeld opgenomen van cao-afspraken over scholing en 
  46/97 

202 
Wat wordt er verstaan onder het stimuleren van initiatieven op het gebied van sociale innovatie? 
 Werkgevers en werknemers zijn gezamenlijk verantwoordelijk om sociale innovatie te realiseren. De 
overheid heeft een faciliterende rol. De regering zet vooral in op het vergroten van de bewustwording 
hierover, met name in het MKB. Via ESF is € 25,2 miljoen beschikbaar gesteld om via een 
voucherregeling werkgevers te stimuleren hun bedrijfsprocessen te verbeteren en duurzame inzetbaarheid 
te vergroten. De administratieve lasten zijn beperkt en deze subsidie is daarmee aantrekkelijk voor kleine 
en middelgrote ondernemingen. Inmiddels is het aanvraagtijdvak op 21 oktober jl. gesloten. 
Het onlangs aan de TK toegezonden Vitaliteitspakket beoogt de randvoorwaarden te creëren om de 
komende decennia de arbeidsparticipatie en arbeidsproductiviteit te verhogen en de duurzame 
inzetbaarheid te verbeteren. Door TNO wordt een meerjarige programma “Arbeid & Gezondheid” 
uitgevoerd. De propositie “Duurzame arbeidsproductiviteit”, waarin onderzoek en projecten op het terrein 
van sociale innovatie worden uitgevoerd, is hier een onderdeel van. 
 
 
203 Wat zijn de uitvoeringskosten (loon inclusief opslag voor kantoorartikelen, gebouw) van het 
verlenen van ontslagvergunningen door het UWV op grond van artikel 6 van het Buitengewoon 
Besluit arbeidsverhoudingen? 
 De ontslagtoets wordt door 80 fte (inclusief administratieve ondersteuning) van het UWV Werkbedrijf 
uitgevoerd. De kosten voor salaris plus aandeel in de overhead komen totaal op een bedrag van circa € 7,5 
miljoen op jaarbasis. 
  
204 
Wat zijn de uitvoeringskosten bij de rechterlijke macht (loon kantonrechters, griffiers en 
ondersteunend personeel inclusief opslag voor kantoorartikelen, gebouw) van de rechtszaken, die 
ontslag betreffen? 
 De kosten bij de rechterlijke macht die samenhangen met ontslag zijn ongeveer € 4,6 miljoen. 
 
 
205 Wat is het totale bedrag dat jaarlijks door werkgevers aan ontslagvergoedingen wordt betaald? Kan 
dit bedrag uitgesplitst worden naar vergoeding via de UWV-route, ontslag via de kantonrechter en 
onderling overeengekomen afkoopsommen (gouden handdrukken)? 
 Van deze bedragen zijn geen recente gegevens beschikbaar.  
Indicaties van deze bedragen zijn af te leiden uit een rapport van het Hugo Sinzheimer Instituut (R. Knegt 
& F.H. Tros, Ontslagkosten van werkgevers) uit 2007. Hierin wordt gesteld dat de jaarlijkse 
werkgeverskosten van ontslag tussen de € 3,46 miljard en € 4,06 miljard bedragen. Deze kosten bestaan uit 
ontslagvergoedingen, kosten van improductiviteit en de administratief /juridische kosten. Uit het rapport 
kan worden afgeleid dat de ontslagvergoedingen ruwweg 40% bedragen van de totale kosten. Verder kan 
worden afgeleid dat de ontslagvergoeding via de kantonrechter ruwweg vijf maal hoger uitvalt dan als de 
UWV-route wordt gevolgd. Het onderzoek is echter uitgevoerd toen nog de „oude‟ kantonrechtersformule 
gehanteerd werd. Bij toepassing van de „nieuwe‟ kantonrechtersformule (sinds 1 januari 2009) komt de 
ontslagvergoeding waarschijnlijk lager uit. Als werkgever en werknemer in onderling overleg uit elkaar 
gaan komt volgens het genoemde rapport de ontslagvergoeding circa twee keer hoger uit dan als de UWV-
route wordt gevolgd. 
  
206 
Het aantal ontslagaanvragen bij het UWV en ontbindingsverzoeken via de rechtbank is in 2010 
afgenomen in vergelijking met een jaar eerder. Beschikt de regering ook over gegevens over het 
aantal beëindigingovereenkomsten over 2009 en 2010? 
 Over het aantal beëindigingovereenkomsten zijn geen gegevens bekend, omdat alleen werkgever en 
werknemer hierbij zijn betrokken. Het gaat dan om een beëindiging van de arbeidsovereenkomst (vaak met 
nadere afspraken over een vergoeding of anderszins) met instemming van de werknemer. In dit verband is 
er wel enige informatie uit de Werkgeversenquête Arbeid (WEA) van 2010. Daarin hebben 2600 
werkgevers aangegeven op welke wijze zij in de voorafgaande 12 maanden de arbeidsovereenkomst met 
werknemers hebben beëindigd. Onderstaande tabel geeft inzicht in de wijze waarop in Nederland 
arbeidsovereenkomsten worden beëindigd. 
  
 
  48/97 

210 
Hoe verhoudt het niet kiezen van streefwaarden voor het aantal tewerkstellingvergunningen zich tot 
het nieuwe beleid van de regering om zo weinig mogelijk tewerkstellingvergunningen af te geven? 
Kan de regering toelichten of het toch het streven is om minder tewerkstellingsvergunningen af te 
geven? 
 Uitgangspunt bij het verlenen van tewerkstellingsvergunningen is dat in Nederland en de Europese Unie 
voldoende prioriteitgenietend arbeidsaanbod beschikbaar is, zeker als het gaat om on- of laaggeschoolde 
arbeid. Zo zal het UWV bij aanvragen van werkgevers voor een tewerkstellingsvergunning scherp kijken 
of er mensen in Nederland of Europa zijn die het werk kunnen doen en of een bedrijf dat voldoende heeft 
onderzocht. Het is de verwachting dat als resultaat van deze inspanningen het aantal afgiftes van 
tewerkstellingsvergunningen sterk zal dalen. 
 
Het terugdringen van het aantal tewerkstellingsvergunningen moet worden geplaatst in het bredere beleid 
van de regering dat eerst mensen met een uitkering aan het werk gaan. Er zijn dan ook geen streefwaarden 
met betrekking tot de afgifte van het aantal tewerkstellingsvergunningen.  
 
211 Verwacht de regering dat het aantal inspecties waarbij een overtreding van de WAV en/of het WML 
voorkomt, gaat dalen als gevolg van de strengere sancties? 
 De verwachting is dat van de fors hogere sancties die mogelijk zullen worden gemaakt, een sterkere 
preventieve werking zal uitgaan en dat dit daarmee een dalend effect heeft op het aantal inspecties waarbij 
een overtreding wordt geconstateerd. 
  
212 Wat is het bedrag dat gemoeid is met de boete-ontvangsten naar aanleiding van overtredingen op 
basis van de WAV en/of WML? 
 
De boete-ontvangsten WAV op boetes ingesteld in 2010 bedragen € 12.804.642. 
De boete-ontvangsten WML op boetes ingesteld in 2010 bedragen € 233.773. 
  
213 
Wat zijn de kosten, die gemoeid zijn met het ziekteverzuim? 
 De kosten van het verzuim voor werkgevers in 2010 kunnen worden becijferd op ongeveer € 10,3 miljard 
excl. werkgeversafdracht (bij een ziekteverzuimpercentage van 4,4%, 5.898 miljoen arbeidsjaren, en een 
gemiddeld bruto-jaarinkomen van € 39.700,-). Dit cijfer is gebaseerd op doorbetaling van 100% van het 
loon, en op een van het salarisniveau onafhankelijk verzuimpercentage. 
  
214 
Hoe komt het dat er een dalende trend waarneembaar is van het aantal kennismigranten? 
 Uit de evaluatie van de Kennismigrantenregeling die op 11 april jongstleden naar uw Kamer is verzonden 
blijkt dat Nederland goed scoort met zijn toelatingsbeleid voor kennismigranten. Het aantal 
kennismigranten dat jaarlijks naar Nederland komt, is sinds de invoering in 2004 van de regeling gestegen. 
Alleen het crisisjaar 2009 liet een tijdelijke daling zien. In 2010 vond weer een stijging plaats. 
  
215 Wat doet de regering om de regels van arbeids- en kennismigratie te handhaven? 
 
In de brief van 11 april jongstleden heeft de regering geconstateerd dat van grootschalig misbruik van de 
Kennismigrantenregeling geen sprake is en dat het laagdrempelige karakter van de regeling behouden kan 
blijven. Toch concludeerde de regering dat er aanleiding is om de regeling op een aantal punten bij te 
stellen, om te voorkomen dat het toekomstige draagvlak onder de regeling wordt aangetast. De regering 
heeft daarom een aantal maatregelen aangekondigd, waarvan één van de belangrijkste – de 
toetsingsmogelijkheid of het salaris marktconform is – op 1 juli jongstleden in werking is getreden.  
In het kader van de herziening van de Wet arbeid vreemdelingen zullen nog nadere aanscherpingen van de 
Kennismigrantenregeling plaatsvinden. Het gaat dan om het realiseren van de mogelijkheid tot het beter 
controleren van het loon. Aan de uitbetaling van het loon worden de volgende eisen gesteld: het moet over 
gelijkmatige perioden worden uitbetaald, originele bewijsstukken van het loon moeten in Nederland 
aanwezig zijn, de uitbetaling in Nederland moet in Nederland plaatsvinden. Bovendien wordt voortaan het 
sv-loon als norm voor het salariscriterium gebruikt. 
Ook verwijst de regering naar de brief van 10 maart jongstleden waarin een strakker handhavingsbeleid 
wordt aangekondigd om misbruik op het terrein van de arbeidswetgeving te bestrijden, waaronder de Wet 
  50/97 

gevolg een brand, explosie, sterfgeval of aanzienlijke milieuschade. De raming voor 2011 en 2012 is 
gebaseerd op de resultaten van meerdere voorgaande jaren. Indien de realisatie over 2011 wederom lager is 
dan 3, zal de raming voor 2013 lager kunnen uitpakken. 
  
221 
Kan de regering toelichten welke stappen de regering neemt om kleine zelfstandigen ook onder de 
arbo-wetgeving te laten vallen? 
 De SER heeft in het voorjaar advies uitgebracht over zelfstandigen en arbeidsomstandigheden. Het 
voorstel van de SER is een uitbreiding van de Arbeidsomstandighedenregelgeving voor zelfstandigen met 
in ieder geval die regels welke gaan over het voorkomen en beheersen van risico‟s tijdens het werk. De 
regering komt op korte termijn met een standpunt. 
 
 
222 Wat voor soort initiatieven (op sectorniveau) kunnen worden ondersteund met subsidies? Wat is het 
bedrag dat hiermee gemoeid is? Hoe wordt de effectiviteit van deze subsidies gemonitord? 
 In 2012 wordt € 7,9 miljoen ingezet om initiatieven van werkgevers en werknemers (op sectorniveau) op 
de volgende terreinen te ondersteunen: duurzame inzetbaarheid in het kader van het Vitaliteitspakket; de 
totstandkoming van arbocatalogi; en de verspreiding van een succesvolle gedrags- en cultuuraanpak 
gericht op reductie van arbeidsongevallen. De effectiviteit van de ingezette middelen wordt met evaluaties 
beoordeeld. Zoals aangekondigd in de brief van 14 maart 2011 worden de subsidiemiddelen vanaf 2013 
verminderd. 
  
223 
Bij de beantwoording van de vragen van de begroting 2011 geeft de regering aan dat het vaak om 
eenvoudige oplossingen gaat, waardoor bedrijven bij de hercontrole wel aan de eisen voldoen. 
Waarom wordt er dan niet afgedwongen dat bedrijven bij de eerste controle aan de eisen voldoen? 
Wat zijn de kosten in euro's die gemoeid zijn met de hercontroles? 
 
Bij de eerste controle (de eerste inspectie in een inspectieronde) worden de feitelijke overtredingen 
geconstateerd. Ter plaatse geeft de inspecteur aan welke maatregelen genomen moeten worden om een 
einde te maken aan de overtreding. De hercontrole is erop gericht om te controleren of de maatregelen 
daadwerkelijk zijn genomen. Indien de overtreding leidt tot direct gevaar voor werknemers, legt de 
inspecteur de activiteiten stil tot het moment waarop de maatregelen zijn genomen. 
Dit jaar hebben er tot en met september 3290 hercontroles plaatsgevonden. De kosten hiervan worden niet 
separaat geregistreerd. 
 
 
224 In 2011 treedt een wetswijziging in werking waardoor het voor kleine bedrijven met ten hoogste 25 
werknemers eenvoudiger en goedkoper wordt om aan de risico-inventarisatie en 
evaluatieverplichting op grond van de Arbowet te kunnen voldoen. Waarom wordt het streefcijfer 
van 2012 en 2016 dan niet flink verhoogd? Ligt het niet voor de hand dat het percentage bedrijven 
dat bij de eerste controle voldoet niet veel hoger ligt? 
 De streefcijfers van 59% in 2012 en 62% in 2016, betreffen de mate waarin de in de Arbowet genoemde 
systeemelementen door alle bedrijven worden nageleefd. Deze systeemelementen zijn: de risico 
inventarisatie- en evaluatie (ri&e), de arbodienstverlening, de preventiemedewerker en de 
bedrijfshulpverlening. Het streefcijfer is dus een samengesteld percentage. De uitkomst wordt niet alleen 
bepaald door de naleving van de ri&e-verplichting maar ook door de ontwikkeling op andere aspecten. Een 
toename van 3% in 2016 is dan een reëel percentage. Voor de deelcategorie bedrijven tot 25 werknemers 
wordt overigens gerekend op een verdubbeling van de naleving (van 30 naar 60%). 
  
225 
Waarom streeft de regering niet voor een veel hoger streefcijfer bij de eerste controle? 
 De regering streeft naar een hoger nalevingsniveau. Zie hiervoor tabel 44.4 in de Rijksbegroting 2012 XV 
Sociale Zaken en Werkgelegenheid. De verwachting is dat een strenger handhavingsbeleid ook een 
preventieve werking zal hebben en bedrijven eerder en beter hun verantwoordelijkheid voor de 
arbeidsomstandigheden zullen oppakken. 
  
  52/97 

deze sectoren actief is komt dat overeen met gemiddeld iets meer dan 3% van de doelgroep. 
De potentiële doelgroep van AI MHC (Major Hazard Control) bedraagt 450 BRZO-plichtige bedrijven en 
ca 350 installaties vallend onder Arie-regelgeving. Voor 2012 zijn 400 inspecties voorzien. Dat komt neer 
op 50% van het aantal bedrijven in de doelgroep.  
  
231 
Wat wordt bedoeld met de volgende omschrijving van beleid bij art. 45: “waarborgen scheppen dat 
pensioentoezeggingen na pensionering gestand kunnen worden gedaan”?  
 Deze omschrijving heeft betrekking op de doelstelling van het beleid om een wettelijk kader te bieden dat 
moet waarborgen dat het opgebouwde aanvullend pensioen ook wordt uitgekeerd. De uiteindelijke 
verantwoordelijkheid voor het aanvullend pensioen ligt bij de sociale partners. Deze beleidsdoelstelling 
wordt verder uitgewerkt in operationele doelstelling 1 (OD 1) van artikel 45. 
 
 
232 Wat is de reden dat de Financiering Voortzetting Pensioen( FVP)- regeling is gestopt? Op welke 
wijze is een voortzetting van deze regeling mogelijk? 
 
De stichting Financiering Voortzetting Pensioenverzekering ( FVP) is een privaat fonds dat bestuurd wordt 
door sociale partners. Het fonds is halverwege de jaren 70 gevormd door een eenmalige storting (bestaand 
uit werkgeversbijdragen en een overheidsbijdrage). De regeling wordt gefinancierd uit het vermogen en de 
rendementen ervan. Vanaf het begin is duidelijk geweest dat de regeling eindig zou zijn. Vanaf 1 januari 
2011 is er geen instroom meer; het vermogen is onvoldoende om de regeling nog voort te kunnen zetten. 
Het is aan de sociale partners om te beslissen of en in welke vorm zij een dergelijke regeling zouden willen 
voortzetten. 
  
233 
Wat voor onderzoeken worden bedoeld betreffende operationele doelstelling 1 bij het artikel 45? 
 Het gaat ondermeer om de evaluatie van het toezicht en de administratieve lasten, samenhangend met de 
huidige pensioenwetgeving, onderzoek naar witte vlekken in pensioenen, en onderzoek naar 
leeftijdsdifferentiatie in het pensioencontract. 
  
234 Kan de regering het tijdspad formuleren voor wat betreft de brede aanpak van de 
pensioenproblematiek? 
 Zoals beschreven in de brief aan de Tweede Kamer d.d. 14 september 2011 (Kamerstukken II 2010-2011, 
32 043, nr. 66 ) zijn in verband met de uitwerking van het Pensioenakkoord verschillende onderzoeken 
gestart. Het streven is de verschillende onderzoeken in februari 2012 af te ronden. In het voorjaar van 2012 
kunnen dan een plan van aanpak ten aanzien van de pensioencommunicatie en een hoofdlijnennotitie met 
betrekking tot de invulling van het financieel toetsingskader naar uw Kamer worden gezonden. Een 
concreet wetsvoorstel kan naar verwachting in de tweede helft van 2012 aan de Tweede Kamer worden 
aangeboden. 
 
 
235 Wat verklaart de toename van het subsidiebedrag in 2014 ten opzichte van eerdere jaren? Waaruit 
bestaan deze subsidies? Wat is de effectiviteit van deze subsidies? Hoe kan worden verklaard dat 
ondanks de subsidies het pensioenbewustzijn is afgenomen? 
 
Structureel is een bedrag van 160.000 euro beschikbaar voor subsidies ter ondersteuning van het 
pensioenbeleid. In de jaren voorafgaand aan 2014 wordt jaarlijks ca. € 100.000 herschikt en ingezet voor 
activiteiten die niet onder artikel 45 vallen. 
In de jaren 2009 en 2010 is met steun van de overheid door stichting Pensioenkijker extra aandacht besteed 
aan het partnerpensioen en het pensioen bij echtscheiding. De door de stichting Pensioenkijker 
ontwikkelde campagnes zijn in lijn met de beleidsmatige voorlichtingsbehoefte rondom zowel de Wet 
verevening pensioenen bij scheiding als over het nabestaandenpensioen. De belangstelling voor deze 
communicatiecampagne was bevredigend. Echter, in hoeverre de subsidie heeft bijgedragen aan het 
bevorderen van het pensioenbewustzijn is niet gemeten. 
Volgens de onderzoekers van Wijzer in geldzaken kan het afgenomen pensioenbewustzijn worden 
verklaard doordat het onderwerp pensioen in 2010 veelvuldig in de media is geweest. Het aantal mensen 
dat nu van zichzelf vindt voldoende pensioenkennis te hebben, is sterk gedaald. Dat kan er op duiden dat 
mensen hun eigen pensioenkennis nu minder overschatten. 
  54/97 

 
239 Kan de regering toelichten of en in welke mate in 2010, net als in voorgaande jaren, het aantal 
pensioenfondsen is afgenomen door samenvoeging, clustering of overgang naar 
pensioenverzekeraars? 
 Uit gegevens van De Nederlandsche Bank blijkt dat ultimo 2009 het aantal pensioenfondsen 579 bedroeg. 
Hiervan waren er 120 in liquidatie. Ultimo 2010 bedroeg het aantal fondsen 514, waarvan 80 in liquidatie. 
Het aantal fondsen is derhalve in 2010 met 65 afgenomen. De meerderheid hiervan heeft gekozen voor 
onderbrenging van hun pensioenverplichtingen bij een pensioenverzekeraar, een kleiner deel bij een 
bedrijfstakpensioenfonds en een gering deel voor onderbrenging bij een multi-opf.   
  
240 
Hoeveel euro aan vermogen zou er nodig zijn om ervoor te zorgen dat geen enkel pensioen een 
reservetekort heeft (uitgaande van de meest actuele rentestanden)? 
 
Een reservetekort betekent dat niet wordt voldaan het wettelijk vereist eigen vermogen dat volgens de 
huidige eisen van de Pensioenwet overeenkomt met een dekkingsgraad van gemiddeld zo‟n 122%. 
Wanneer niet wordt voldaan aan het vereist eigen vermogen moeten pensioenfondsen een 
langetermijnherstelplan indienen, waarin zij aangeven hoe zij binnen uiterlijk 15 jaar weer aan het vereist 
eigen vermogen kunnen voldoen.  
Op basis van de laatste bekende stand van de gemiddelde dekkingsgraad (ultimo september 2011: 
gemiddeld circa 95%) zal grofweg een vermogen van ruim 1000 miljard euro benodigd zijn om te kunnen 
voldoen aan het gemiddelde wettelijke vereist eigen vermogen (=dekkingsgraad van  
ca. 122%). Dit betekent dat pensioenfondsen ten opzichte van het vereist eigen vermogen momenteel 
grofweg 200 miljard euro tekort komen. 
  
241 
Pensioenfondsen mogen afstempelen als ultimum remedium, in hoeverre mogen zij de 
pensioenleeftijd verhogen voor al opgebouwde rechten als ultimum remedium? 
 
Een verhoging van de pensioenleeftijd voor de al opgebouwde rechten is op basis van het huidige 
pensioencontract wettelijk niet toegestaan, ook niet als ultimum remedium om de dekkingsgraad van een 
pensioenfonds te herstellen tot het niveau van het minimaal vereist eigen vermogen.  
Als de pensioenleeftijd van al opgebouwde pensioenaanspraken met één jaar zou worden verhoogd, daalt 
de waarde daarvan met zo‟n 8%. Een verhoging van de pensioenleeftijd voor al opgebouwde rechten is de 
facto dus ook een afstempeling van pensioenrechten, maar dan alleen van de actieven en slapers. 
  
242 
Waarom is er gekozen voor één peildatum voor pensioenfondsen om aan te geven hoe de 
pensioenfondsen ervoor staan (31 december op het eind van het jaar)? Overweegt de regering om 
hier bijvoorbeeld twee data van te maken? 
 
Voor alle fondsen geldt een rapportageplicht aan DNB over de stand aan het einde van ieder kwartaal. 
Fondsen in onderdekking moeten DNB zelfs maandelijks rapporteren over hun dekkingsgraad. Vooral de 
stand per 31 december bepalend voor de vraag of pensioenfondsen met een lopend herstelplan aanvullende 
maatregelen moeten nemen om tijdig uit herstel te komen. Die noodzaak kan blijken uit het 
voortgangsverslag dat zij ieder jaar bij DNB moeten indienen op basis van de stand per 31 december van 
het voorafgaande jaar. Voor zover kortingsmaatregelen onontkoombaar blijken geldt echter de stand per 31 
december van het volgende jaar als basis voor de bepaling van de definitieve omvang van de een jaar 
eerder aangekondigde korting. De regering overweegt niet om hierin verandering aan te brengen. 
  
243 Welke concrete acties onderneemt de regering in verband met de focus van operationele doelstelling 
1 en 2 (de financiële gezondheid van pensioenfondsen, rechten van deelnemers en 
deskundigheidseisen gesteld aan pensioenfondsbesturen)? Kan de regering de concrete acties per 
genoemd punt noemen? 
 De instrumenten en activiteiten die worden ingezet voor het bereiken van de operationele doelstellingen 
worden toegelicht in artikel 45 van de begroting.  
Met betrekking tot artikel 45, Pensioenbeleid, regelt de overheid concreet dat er toezicht wordt uitgeoefend 
op de pensioenuitvoerders door De Nederlandsche Bank en de Autoriteit Financiële Markten. De afspraken 
  56/97 

tweede helft van 2012 aan de Tweede Kamer worden aangeboden. Aansluiting bij de informatiebehoefte 
van de deelnemers vormt een van de uitgangspunten voor de aanpassing van de informatiebepalingen. 
 
 
249 De regering is voornemens de betrokkenheid van deelnemers bij hun pensioenvoorziening te 
bevorderen, en noemt daarbij bepalingen uit de Pensioenwet over voorlichting aan deelnemers, 
medezeggenschap en de governance bij pensioenuitvoerders. Wanneer kan de Kamer hierover een 
wetsvoorstel verwachten? Op welke wijze betrekt de regering de informatiebehoefte van deelnemers 
zelf bij de aanpassing van de informatieverplichtingen in de Pensioenwet? 
 Zie vraag 248.  
  
250 
Wat is de regering bekend over de manier waarop pensioenfondsen hun reservetekorten proberen 
op te lossen? Op welke methode ligt het zwaartepunt? Welk percentage van het tekort trachten 
pensioenfondsen op te lossen door niet-indexeren en welk percentage door premieverhogingen? 
 
Uit de beoordeling door DNB van de herstelplannen die in 2009 zijn ingediend (gepubliceerd op 14 juli 
2009) blijkt dat het herstel vooral moet komen van het verwachte rendement op het belegd vermogen. 
Daarnaast hebben veel pensioenfondsen de premie verhoogd en laten zij indexatie achterwege. Een beperkt 
aantal fondsen heeft een beroep gedaan op de werkgever om een aanvullende storting. Voorts is in een 
aantal gevallen sprake van een versobering van de pensioenregeling door de betrokken sociale partners. 
Circa 20 pensioenfondsen hebben in hun herstelplan een kortingsmaatregel opgenomen. 
Precieze informatie over de mate waarin de diverse methoden bijdragen aan herstel heeft de regering niet 
voorhanden. 
  
251 Zijn er gegevens bekend over het pensioenbewustzijn van zzp'ers? Welke initiatieven lopen er om 
dit bewustzijn te vergroten? 
 
Niet alle zzp‟ers bouwen een aanvullend pensioen op. Volgens organisaties van zelfstandigen komt dit 
vooral door het beperkte pensioenbewustzijn, de hoge kosten van oudedagsvoorzieningen en de behoefte 
om geld in het eigen bedrijf te investeren. EIM heeft in mei 2011 het rapport “Ondernemen voor de 
toekomst” uitgebracht, waarin de tweede meting van het zzp-panel in 2010 wordt beschreven met daarin 
extra aandacht voor pensioenen van zzp‟ers. Daaruit komt naar voren dat 85% van de zzp‟ers het 
belangrijk vindt te sparen voor hun inkomen op de oude dag. Ook blijkt dat 59% al een beeld heeft van het 
gewenste inkomen voor later, 53% weet hoeveel zij daarvoor op zij moet zetten en 76% weet op welke 
manier zij dat willen realiseren. Gemiddeld genomen hebben zzp‟ers in 2009 7,4% van hun jaarinkomen 
gespaard. Niettemin heeft meer dan de helft van de zzp‟ers in 2009 geen inkomen opzij gezet voor hun 
oude dag. Ruim een derde had in hetzelfde jaar meer (of in ieder geval iets) opzij willen zetten. 
De regering onderzoekt hoe het komt dat zzp‟ers weinig aandacht hebben voor hun pensioenopbouw en of 
de wijze waarop de pensioenvoorzieningen nu zijn ingericht wel aansluit op de behoefte van zelfstandigen. 
Dit onderzoek zal in het eerste kwartaal van 2012 worden afgerond. 
  
252 Zijn alle gegevens al beschikbaar voor het pensioenregister? Staan ook verzekeraars hierbij? Doet 
elk pensioenfonds mee? Wat voor type vragen worden het meeste gesteld door de bezoekers van het 
pensioenregister? 
 
Alle gegevens zoals vastgelegd in het reglement van het pensioenregister worden verstrekt. 
De pensioenverzekeraars doen mee, voor zover het regelingen betreft die onder de pensioenwetgeving 
vallen. Er worden geen derdepijler pensioenproducten getoond. 
Alle pensioenfondsen en pensioenverzekeraars zijn aangesloten op het pensioenregister met uitzondering 
van 2 kleinere fondsen, waarvan zich één in liquidatie bevindt en de ander ontheffing heeft aangevraagd 
bij AFM. 
De meeste vragen, die aan het pensioenregister worden gesteld, zijn vragen over de vindplaats van 
opgebouwde pensioenrechten in een bepaalde periode, de zogenaamde vergeten pensioenen. Verder 
worden veel persoonsgebonden inhoudelijke vragen gesteld, naast algemene vragen over pensioen. 
  
  58/97 

geweest bij de invoering van de loondoorbetaling voor werknemers met een vast dienstverband. Voor deze 
werknemers was oorspronkelijk sprake van een loondoorbetalingperiode van 2/6 weken. In 1996 is deze 
periode verlengd tot een jaar en in 2004 vervolgens tot 2 jaar. Aan invoering van een langere periode van 
loondoorbetaling zijn positieve en negatieve arbeidsmarkteffecten verbonden. De regering kiest er nu voor 
om deze periode op 2 weken te stellen. 
  
258 
De uitkeringslasten van de Wajong zijn gedaald door een afschaffing van de anticumulatiebaten 
(390 miljoen) en een eenmalige kasschuif van 414 miljoen. Wat is de reden van deze kasschuif? Wat 
verklaart de rest van de daling? Wat verklaart de stijging van de uitkeringslasten in 2013? 
 De reden van deze kasschuif is dat door het naar voren halen van de uitgaven, het totale budgettaire beeld 
van het Rijk in 2012 wordt ontlast.  
De Wajong uitkeringslasten zijn in totaal € 1022 miljoen lager in 2012 ten opzichte van 2011. De 
eenmalige kasschuif is verantwoordelijk voor € 828 miljoen van dit verschil, omdat door deze kasschuif  
€ 414 miljoen wordt verschoven van 2012 naar 2011. Door de afschaffing van de anticumulatiebaten dalen 
de uitkeringslasten in 2012 met € 390 miljoen. Het resterende deel (€ 196 miljoen) betreft dus geen daling, 
maar een stijging van de uitkeringslasten in 2012. Deze worden verklaard door de in de toelichting 
beschreven natuurlijke oploop van het bestand in 2012. 
De stijging van de uitkeringslasten in 2013 ten opzichte van 2012 worden voor het grootste gedeelte 
verklaard door de kasschuif. Als deze kasschuif er niet was geweest waren de uitkeringslasten in 2012  
€ 414 miljoen hoger geweest. De overige stijging wordt verklaard door de natuurlijke oploop van het 
bestand in 2013. Deze stijging is echter minder groot dan de stijging in 2012, omdat de lagere instroom in 
2013 als gevolg van de WWNV deze stijging dempt. 
 
 
259 Zijn de twee technische aanpassingen (verandering bij de anticumulatiebaten van 390 miljoen en een 
eenmalige kasschuif van 414 miljoen) volledig verantwoordelijk voor de daling van de 
uitkeringslasten Wajong in 2012? Welke andere redenen zijn daarvoor te noemen?  
 Zie vraag 258. 
  
260 
Uit de cijfers van het Centraal Bureau voor de Statistiek (CBS) blijkt dat de instroom in 2010 
weliswaar iets lager is dan 2009, maar wel veel hoger dan de afgelopen jaren. Hoe wordt dit door de 
regering verklaard? Hoe komt de regering tot de conclusie dat de nieuwe Wet Wajong, die per 2010 
is ingevoerd, tot minder instroom leidt? 
 Zie vraag 60. 
  
261 
Kan de regering toelichten wat het percentage is van westerse- en niet-westerse allochtonen, evenals 
van personen uit Midden en Oosteuropese landen (MOE-landers), uitgesplitst naar leeftijd, geslacht 
en woonland, die gebruik maken van kinderopvangtoeslag, kindgebonden budget, de AKW, 
Wajong, WIA, WAO, WWB en de AIO?  
 
Zeer recent heeft het CBS gepubliceerd over het uitkeringsgebruik van onder meer MOE-landers en niet-
westerse allochtonen. Dit onderzoek geeft zeer uitgebreide en gedetailleerde cijferreeksen voor de periode 
2006-2010. De uitkeringen die meegenomen zijn betreffen: WAO, WIA Wajong, WW, Ziektewet, AKW, 
ANW en WWB (“Uitbreiding van de Europese Unie 2004 en 2007: extra analyses over uitkeringen”, zie 
voor de volledige cijfermatige analyse http://www.cbs.nl/nl-
NL/menu/informatie/beleid/publicaties/maatwerk/archief/2011/111028uitbreidingsrondesextramwxls.htm).  
Het kindgebonden budget en de kinderopvangtoeslag zijn niet in het onderzoek meegenomen. Voor de 
export van uitkeringen kan de regering melden dat UWV een publicatie over 2010 voorbereidt, terwijl de 
exportcijfers voor de volksverzekeringen regulier gepubliceerd worden in de tertaalverslagen van SVB. 
  
262 
Kan de regering de meest recente cijfers van fraude, eveneens uitgesplitst naar leeftijd, geslacht en 
woonland, van eerdergenoemde sociale wetten toelichten? 
 
In de Integrale Rapportage Handhaving worden jaarlijks de cijfers over fraude en terugvordering 
gerapporteerd en toegelicht. Daarom verwijst de regering naar de hoofdstukken 4 en 5 van deze rapportage 
over het jaar 2010 (Kamerstukken II 2010-2011, 17050, nr. 414). 
  60/97 

weglekeffect is op basis van de CPB-doorrekening van het regeerakkoord geraamd op € 100 miljoen in 
2012 en € 200 miljoen structureel vanaf 2013. Dit correspondeert met circa 7.000 uitkeringsjaren in 2012 
en 14.000 uitkeringsjaren structureel. 
4.  Stevigere aanpak fraude:  
De stevigere aanpak van fraude heeft naar verwachting een overwegend positief effect op de 
arbeidsparticipatie. Strengere sancties en handhaving in combinatie met een goede voorlichting zullen een 
sterke preventieve werking hebben, waardoor minder mensen frauderen en minder mensen een 
bijstandsuitkering zullen ontvangen. De hogere boete en het stopzetten van de uitkering zullen een sterke 
prikkel vormen om niet te frauderen en intensiever op zoek te gaan naar werk. 
  
267 
Waarop zijn de besparingen gebaseerd bij een stevigere aanpak van fraude van 12 miljoen in 2012, 
oplopend naar 52 miljoen vanaf 2013? 
De besparing op de WWB-uitgaven als gevolg van de stevigere aanpak van fraude wordt op twee manieren 
 
gerealiseerd. In de eerste plaats is er het directe effect: de boetes leiden tot meer inkomsten. Op dit moment 
kunnen gemeenten alleen een maatregel opleggen en in de nieuwe fraudeaanpak een boete van 100 
procent. Dit levert een structurele besparing op van € 23 miljoen. Daarnaast is er een gedragseffect. Fraude 
wordt minder aantrekkelijk waardoor het aantal fraudeurs naar verwachting zal afnemen en daarmee ook 
de fraudeschade. Dit levert een structurele besparing op van € 29 miljoen. De besparing in 2012 is om twee 
redenen lager: de wet gaat pas in op 1 juli en gedurende het eerste half jaar wordt rekening gehouden met 
aanloopeffecten. 
 
 
268 Waaruit bestaat de stimulans en ondersteuning exact aan gemeenten in het kader van handhaving? 
 
 SZW heeft budget beschikbaar gesteld voor ondersteuning aan gemeenten via de Regionale Centra 
Fraudebestrijding (RCF‟s) en de SIOD.  
De RCF‟s ondersteunen gemeenten bij de wijkgerichte aanpak van de interventieteams en bij de 
implementatie van Hoogwaardig Handhaven. Bovendien is in 2011 een Landelijk Kennis Centrum (LKC) 
ingericht waar expertise ten behoeve van de RCF‟s geconcentreerd is. In 2012 zal de aandacht van dit LKC 
ondermeer uitgaan naar informatie gestuurd handhaven, fraude alertheid bij klantcontacten en internet 
rechercheren.  
Gemeenten kunnen tegen betaling gebruik maken van diensten van de SIOD. Bij ondersteuning door de 
SIOD gaat het om de inzet van digitale expertise in gemeentelijke opsporingsonderzoeken (het verzamelen 
van digitaal bewijs en internet research), om het beschikbaar stellen van kennis over risico analyses en 
over de ontwikkeling van selectieprofielen. Ondersteuning aan gemeenten staat nader beschreven in 
hoofdstuk 5 van het Handhavingsprogramma 2011-2014. 
  
269 Hoe is de uitstroom uit de WW opgebouwd? Hoeveel procent vindt werk, hoeveel procent gaat met 
pensioen? 
 
In 2010 zijn er 421 duizend WW-uitkeringen beëindigd (UWV Jaarverslag 2010). In onderstaande tabel 
vindt u een uitsplitsing naar reden van het beëindigen van de WW-uitkering. 
 
Reden van einde WW-uitkering (2010) 
Werkhervatting 52,4% 
Maximum duur uitkering 32,8% 
ZW-uitkering 5,8% 
leeftijd 65 jaar 0,8% 
Overig & onbekend 8,2% 
Totaal 100% 
 
 
 
  62/97 

274 
Hoeveel procent van de vangnetters verricht tijdens hun eerste jaar ziekte passende arbeid? 
 Uit recent dossieronderzoek van het UWV blijkt dat in 17% van de onderzochte dossiers van langdurig 
zieke vangnetters (tenminste 6 maanden ziek) sprake was van hervatting van betaald werk tijdens de ZW-
periode. Informatie op grond van dossieronderzoek is met een brief van 31 oktober jl. aan de Tweede 
Kamer gezonden (Kamerstukken II 2011-2012, 32716, nr. 15). 
  
275 
Wat zijn de inkomensgevolgen voor iemand met vijf jaar werkervaring, die ziek wordt aan het eind 
van een tijdelijk contract? 
 Als de persoon met een arbeidsovereenkomst voor bepaalde tijd ziek wordt, dan dient de werkgever het 
loon door te betalen gedurende de looptijd van het contract. Als de betrokkene na afloop van het contract 
nog steeds ziek is, dan heeft deze persoon aanspraak op ziekengeld, op grond van de Ziektewet (ZW). Het 
ziekengeld wordt betaald door het UWV. De hoogte van het ziekengeld bedraagt 70% van het 
laatstverdiende loon.  
  
276 
Gaat voor mensen bij invoering van de WIA-poort in de ZW ook de 35% grens gelden? Krijgen 
deze 35-minners een no risk-polis? 
 Ja. Voor deze groep wordt het ziektebegrip dat nu gebaseerd is op „zijn arbeid‟ na één jaar aangescherpt tot 
algemeen geaccepteerde arbeid waarbij getoetst wordt of sprake is van een loonverlies van meer dan 35%, 
zoals de Minister van SZW reeds heeft aangegeven in zijn brief van 8 maart jl. (Tweede Kamer, 2010-
2011, 32464 nr. 12). 
Momenteel wordt deze maatregel uitgewerkt in een wetsvoorstel dat nog aan de Tweede Kamer wordt 
voorgelegd. Daarin wordt ingegaan op de beschikbaarheid van de no-riskpolis voor deze groep. In de 
eerste twee jaar van ziekte kan overigens thans geen aanspraak gedaan worden op een no-riskpolis, daarna 
wel. 
 
 
277 Het voornemen bestaat om per 1 januari 2013 voor uitzendbureaus bij ziekte van een uitzendkracht 
een loonbetalingsperiode van twee weken in te voeren? Kan de regering toelichten waarom voor een 
termijn van twee weken is gekozen en welke verwachtingen heeft de regering bij dit voornemen voor 
de instroomcijfers? 
Zie vraag 257. 
 
 
 
278 Waarom heeft de regering niet het voornemen om per 1 januari 2013 differentiatie in de 
financiering voor de vangnetlasten ZW en de vangnetlasten WGA in te voeren, dit mede gelet op de 
besparingen? 
 
Het is uitvoeringstechnisch niet mogelijk de differentiatie eerder dan 1 januari 2014 in te voeren, gezien de 
noodzakelijke voorbereidings- en implementatieperiode. 
 
 
279 Kan de regering een inschatting van de opbrengsten geven als de loondoorbetalingsperiode van twee 
weken door uitzendbureaus wordt ingevoerd? 
 Zie vraag 257. 
  
280 Kan de regering toelichten hoe het aankondigingseffect werkt van acht miljoen euro op de 
uitkeringslasten bij introductie van de differentiatie in de financiering voor het vangnet ZW en de 
vangnetlasten WGA? 
 De inschatting van de effecten is gebaseerd op het voorstel om premiedifferentiatie in te voeren voor het 
vangnet ZW en de vangnetlasten WGA per 1 januari 2014. De premie die een werkgever in een bepaald 
jaar betaalt is in het bestaande systeem van premiedifferentiatie gebaseerd op de uitkeringslasten van twee 
jaar daarvoor. Doordat werkgevers al bekend zijn met premiedifferentiatie, is het te verwachten dat een 
gedeelte van de werkgevers al in 2013 actiever aan preventie en re-integratie werkt (zodat de premie in 
2015 beïnvloed wordt). Hierdoor ontstaat naar verwachting al in 2013 een beperkt effect op de 
uitkeringslasten. 
  
  64/97 

bemiddeling primair langs digitale weg plaatsvindt voor personen met een WW-uitkering, aansluitend en 
aanvullend op de dienstverlening van gemeenten en private partijen zoals uitzendbureaus en andere 
bemiddelaars. Door de nadruk te leggen op digitale dienstverlening kan met minder capaciteit een 
adequate dienstverlening aan werkzoekenden worden geboden. Voor 10 % van de WW-ers blijft de 
mogelijkheid bestaan om tussen 3-12 maanden WW nog face-to-face dienstverlening aan te bieden. 
Daarnaast zal UWV samen met gemeenten zorgen voor adequate werkgeversdienstverlening. 
 
 
286 Kan de regering inzichtelijk maken welke effecten de bezuinigingen op uitvoeringsinstanties zoals 
het UWV hebben op de integrale dienstverlening en regionale samenwerking? 
 
Het aantal vestigingen van waaruit UWV opereert wordt de komende jaren teruggebracht van 98 naar 30, 
om daarmee de kosten terug te dringen. Minder vestigingen is in lijn met de keuze voor digitale 
dienstverlening. De samenwerking tussen gemeenten en UWV zal daardoor meer aanvullend op elkaar 
geschieden. UWV en gemeenten werken in ieder geval samen inzake de registratie van werkzoekenden en 
vacatures in één systeem, de werkgeversdienstverlening op regionaal niveau en het verrichten van taken 
ten aanzien van de regionale arbeidsmarkt. In het voorstel tot wijziging van de Wet SUWI, die 27 oktober 
naar uw Kamer is gezonden, is de samenwerking op deze gebieden voorgeschreven.  
Samenwerking van UWV met gemeenten blijft dus ook in het Redesign van belang. 
UWV zorgt voor een digitale intake en digitale ondersteuning bij het zoeken en vinden van werk. Face-to-
face ondersteuning vindt vervolgens in aansluiting op deze digitale ondersteuning plaats: door gemeenten 
voor gemeenteklanten en door UWV –beperkt- voor WW-klanten van UWV (voor AG-klanten verandert 
de dienstverlening niet). 
Om een transparante, inzichtelijke arbeidsmarkt te garanderen, is het van belang zoveel mogelijk vacatures 
en werkzoekenden in één systeem vast te leggen om zo alle vacatures voor iedere werkzoekende 
beschikbaar te stellen. Gemeenten en UWV werken nu toe naar aansluiting van alle partijen en hebben 
hiervoor van SZW een stimuleringsbudget ontvangen. 
  
287 In vervolg op de WIA evaluatie zal de regering in 2012 een onderzoek uitvoeren naar de hybride 
uitvoering van de WGA. Op welke wijze worden organisaties en bedrijven uit de publieke en private 
sector betrokken bij de opzet en de uitvoering van dit onderzoek? Is de regering voornemens de 
Kamer vooraf te informeren over doel, opzet en tijdpad van het onderzoek? 
 
In het Algemeen Overleg van 27 april 2011 over de Wet WIA is toegezegd een onderzoek te doen naar het 
functioneren en stabiliteit van hybride financiering van het stelsel WGA en in de loop van 2013 met de 
resultaten te komen. Het voornemen is om een klankbordgroep in te stellen ter begeleiding van het 
onderzoek. De regering is niet voornemens om de Kamer vooraf te informeren over doel, opzet en tijdpad 
van het onderzoek 
 
 
288 Kan de regering nader toelichten waaruit exact de verschillen bestaan tussen de onderlinge 
onderzochte populaties, als verklaring voor het feit dat de uitstroomkans naar werk onder 
eigenrisicodragers niet hoger ligt dan bij het UWV, terwijl dit uit de cijfers wel blijkt?  
 In de tussenevaluatie WGA (Effecten hybride financiering WGA van Ecorys en AStri, Bijlage bij brief d.d. 
13 april 2011, Kamerstukken II, 2010-2011 26448, nr.433) is geconcludeerd dat er geen verschil is in 
werkhervatting na langdurig verzuim. In  tabel 5.1 van hoofdstuk 5.3 zijn de resultaten vermeld uit de 
enquête, waaruit nauwelijks verschillen blijken. Eigenrisicodragers lijken relatief veel lager of middelbaar 
geschoolde krachten in dienst te hebben en ook veel jongere of juist iets oudere werknemers. 
eigenrisicodragers zijn vaak kleine of juist grote bedrijven, en vaak werkgevers in de grafische industrie, 
elektrotechnische industrie, reiniging, grootwinkelbedrijf, uitzendbedrijf, en weinig in onderwijs en 
overheid. Gecorrigeerd voor selectiviteit blijkt dat de keuze van type verzekering geen invloed heeft op de 
resultaten van re-integratie (hoofdstuk 6). 
  
  66/97 

Wajong toekenning van de arbeidsongeschiktheidsuitkering wederom plaatsvinden als de oude Wajonger 
binnen vijf jaar na de datum van die intrekking arbeidsongeschikt wordt en deze arbeidsongeschiktheid 
voortkomt uit dezelfde oorzaak als die waaruit de arbeidsongeschiktheid ter zake waarvan de ingetrokken 
uitkering werd genoten. 
 
 
295 Waarom moet er eerst nog met het UWV worden overlegd over het vaststellen van een streefcijfer 
van 100%, als het gaat om het percentage nieuwe Wajong-instromers met arbeidsmarktperspectief 
voor wie tijdig een participatieplan is opgesteld? Zijn er redenen om aan te nemen dat dit 
streefcijfer in 2012 niet gehaald kan worden? Zo ja, welke redenen zijn dat? Zijn er extra stappen, 
die genomen dienen te worden om het streefcijfer van 100% te halen? 
 De tijdigheid van het participatieplan Wajong is ook in de sturingsrelatie met UWV een prestatie-indicator. 
Ten tijde van het opstellen van de SZW-begroting 2012 was het overleg met UWV over het jaarplan 2012 
nog gaande. Inmiddels heeft UWV het definitieve jaarplan 2012 ingediend. In dit jaarplan heeft UWV 
voor de tijdigheid participatieplan Wajong een streefwaarde van 85% opgenomen. Uiteindelijke streven 
blijft een tijdigheid van 100%, maar gezien de ingrijpende veranderingen waar het UWV in 2012 voor 
staat is ervoor gekozen om de streefwaarde in het jaarplan gelijk te houden aan die van 85% in 2011. Naar 
verwachting zal het jaarplan in de loop van december aan de Kamer kunnen worden aangeboden. De 
regering wijst u er op dat de prestatie-indicator tijdigheid betreft. Voor alle aanvragers wordt een 
participatieplan opgesteld. 
  
296 
Welk aandeel van de 66% van de nieuwe Wajong-instromers voor wie een participatieplan is 
opgesteld vindt binnen een half jaar duurzaam werk?  
UWV stelt een participatieplan op voor de nieuwe Wajong-instroom die op korte of wat langere termijn 
 
arbeidsmogelijkheden hebben. Blijkens de tweede Wajong-monitor die op 1 juli door de Staatssecretaris 
naar de Kamer is gestuurd werkte eind december 2010 17,4 procent van de Wajongers in de nieuwe 
Wajong. UWV verwacht dat dit percentage in de loop van de tijd zal stijgen, omdat de nieuwe Wajong pas 
per 1 januari 2010 in werking is getreden, en 
Wajongers zich vaak nog moeten ontwikkelen. Veelal is bijvoorbeeld nog begeleiding nodig op weg naar 
werk en dit kost tijd. Niet bekend is in welke mate bij degenen die al werken het werk duurzaam is, 
daarvoor is de periode nog te kort. 
 
 
297 Hoe lang duurt het gemiddeld voordat een Wajonger voor wie een participatieplan is opgesteld 
duurzaam werk heeft gevonden?  
 Zoals ook uit antwoord 296 blijkt is niet bekend in welke mate het werk duurzaam is, daarvoor is de 
periode nog te kort. 
  
298 
Wat is de termijn, die staat voor het opstellen van een participatieplan voor Wajong-instromers? 
Hoe lang deed het UWV hier gemiddeld over in 2010? Klopt het dat Wajong-instromers met 
arbeidsmarktperspectief (gedeeltelijk arbeidsongeschikt) vanaf 2014 niet meer onder de Wajong 
vallen? Waarom is er dan voor 2016 een streefcijfer opgenomen voor het aantal voor wie tijdig een 
participatieplan is opgesteld? 
 
Uitgangspunt is dat bij de claimbeoordelingen nieuwe Wajong met soort recht “werkregeling” of 
“studieregeling”, de doorlooptijd tussen datum aanvraag en datum beschikking maximaal 14 weken is. In 
deze termijn is het opstellen van een participatieplan inbegrepen. In 2010 werd door UWV gemiddeld 66% 
tijdig afgehandeld.  
Bij het streefcijfer voor 2016 is voorshands uitgegaan van de huidige regelgeving. Uitgaande van 
invoering van de Wet Werken naar Vermogen zal de indicator na 2012 komen te vervallen. 
  
299 De regering licht toe dat in eerste instantie het percentage werkenden in de nieuwe Wajong nog 
relatief laag ligt, omdat het volgen van een re-integratietraject en het vinden van een passende baan 
tijd kost. Kan de regering toelichten wat de gemiddelde duur is en heeft de regering het streven om 
de gemiddelde duur te verkorten? 
 Een re-integratietraject duurt in de praktijk gemiddeld een jaar. De regering hanteert geen normen voor wat 
betreft de gemiddelde duur, aangezien dit bij uitstek in de praktijk en op maat voor de klant wordt bepaald.  
  68/97 

Op grond van het bestuursakkoord 2007-2011 is het macrobudget 2008-2011 vastgezet en wordt nog 
slechts voor een drietal effecten aangepast (conjunctuur buiten de afgesproken bandbreedte, rijksbeleid en 
de lpo-indexering). 
 
 
306 Is het waar dat de systematiek waarop het macrobudget wordt berekend niet objectief wordt 
getoetst zoals in het bestuursakkoord stond? Betekent dit dat de macrobudgetten voor 2012 volgens 
de huidige methodiek worden vastgesteld? Hoeveel tekort hadden de gemeenten op de WWB-
budgetten in 2010 en 2011? 
 In het bestuursakkoord 2007-2011 zijn afspraken gemaakt over de vaststelling van de macrobudgetten t/m 
2011. Uw kamer is vorig jaar bij brief geïnformeerd (Tweede Kamer, vergaderjaar 2010–2011, 30 545, nr. 
96) dat het macrobudget conform deze afspraken is vastgesteld. De regering acht een objectieve toets op 
die systematiek niet noodzakelijk.  
Met ingang van 2012 vervallen de bijzondere afspraken die Rijk en gemeenten in het bestuursakkoord 
2007-2011 hebben gemaakt over het macrobudget. Het macrobudget 2012 is vastgesteld conform de 
systematiek die vóór het lopende bestuursakkoord werd toegepast. Landelijke tekorten zoals die zich in 
2010 voordeden, zijn daarmee vanaf 2012 niet meer te verwachten. 
Blijkens hun verantwoordingsinformatie over 2010 hadden gemeenten in 2010 gezamenlijk een tekort van 
circa € 370 miljoen. Het verschil tussen budget en uitgaven over 2011 is nog niet bekend. 
  
307 Voor de EU2020 strategie zijn geen tussenliggende streefwaarden geformuleerd. Wordt er wel 
tussentijds gemeten? Zijn er mogelijkheden om naar aanleiding van die resultaten tussentijds bij te 
sturen? Kunnen lidstaten tussentijds op de behaalde resultaten worden aangesproken? 
 De ontwikkelingen op de indicatoren van de EU2020 armoededoelstellingen worden zowel door Eurostat 
als door het CBS jaarlijks gemeten. In het Nationale Hervormingsprogramma, waarin de lidstaten over de 
stand van zaken met betrekking tot het bereiken van de doelstellingen rapporteren, wordt hierop ingegaan. 
Deze jaarlijkse rapportage wordt zowel aan de Europese Commissie als aan de Tweede Kamer gestuurd. 
  
308 
Hoeveel kinderen leefden in 2008 in de 1.130.000 jobless households in Nederland? Heeft Nederland 
specifieke afspraken gemaakt over het aantal kinderen dat opgroeit in deze huishoudens in EU 
verband? En buiten EU verband?  
 Van de 1.130.000 personen van 59 jaar of jonger in een huishouden met een lage werkintensiteit (jobless 
household) in 2008 waren er 192.000 in de leeftijd van 0 tot en met 17 jaar. Er zijn hierover in of buiten 
EU verband geen specifieke afspraken gemaakt.  
 
 
309 Wat is de reden dat niet van 100% van de uitkeringsgerechtigden bekend is wat het inkomen uit 
arbeid is?  
 
In tabel 46.12 staat dat het nalevingsniveau van de opgave van inkomsten in 2010 93% bedroeg. Dat dit 
geen 100% is, is het gevolg van het feit dat niet alle inkomsten aan de uitvoeringsorganisatie worden 
doorgegeven. In een deel van de 7% van de gevallen waarbij dit in 2010 niet is gebeurd worden de 
inkomsten wel aan de belastingdienst gemeld. Dit betreft zogenaamde witte fraude. Van zwarte fraude is 
sprake wanneer de inkomsten ook niet aan de belastingdienst zijn doorgegeven. 
  
310 
Is bij het vaststellen van de streefwaarde van 94% voor 2012 rekening gehouden met de mogelijke 
introductie van de toets op het huishoudinkomen? Zo ja, op welke manier is het streefgetal daarop 
aangepast?  
 
In het algemeen zijn streefwaarden gebaseerd op staand beleid, maar ook indien de toets op het 
huishoudinkomen wordt geïntroduceerd blijft de streefwaarde voor 2012 94%. Een dergelijke toets zal 
leiden tot een toename van het aantal inkomstenbronnen dat relevant is voor de hoogte van de uitkering. 
Desalniettemin blijft het streven om de naleving van het melden van inkomen in de toekomst te verbeteren. 
  
  70/97 

toename van het cliëntenbestand in 2010. Deze toename van het aantal fraudeconstateringen in combinatie 
met een daling van het gemiddeld fraudebedrag duidt op intensivering van vroegtijdige controle en 
opsporing. Prioritering van controle „aan de voorkant‟ levert gemeenten immers de meeste besparingen op. 
 
 
316 Kan de regering toelichten welke maatregelen van de regering ertoe leiden dat er een groter beroep 
wordt gedaan op bijzondere bijstand? Kan de regering inzichtelijk maken dat een verhoging het 
budget van de bijzondere bijstand met 90 miljoen afdoende is om deze effecten op te vangen? 
 De regering ziet zich genoodzaakt om de overheidsuitgaven te beperken om het huishoudboekje van de 
overheid op orde te brengen en de economie draaiend te houden. Hiertoe wordt een groot aantal 
maatregelen genomen die in veel gevallen ook de inkomens van burgers raken. In de SZW-begroting 2012 
is een bijlage „Specifieke inkomenseffecten‟ opgenomen, waarin ruim 40 maatregelen zijn genoemd die de 
inkomens van burgers raken.  
 
In deze bijlage „Specifieke inkomenseffecten‟ is ook getoond dat in 2012 ongeveer 2% van de minima (ca. 
10.000 huishoudens) er door het geheel van maatregelen meer dan 5% in koopkracht op achteruit gaan. 
Voor te stellen is dat juist deze groep eerder een beroep zal doen op de bijzondere bijstand. Het bedrag van 
€ 90 miljoen correspondeert voor deze groep huishoudens met een bedrag van € 9.000 per huishouden. 
Ook in geval de groep die extra een beroep gaat doen op bijzondere bijstand ruimer is dan deze 10.000 
minima huishoudens met een koopkrachtdaling van meer dan -5%, is onzes inziens de € 90 miljoen 
afdoende om de koopkrachteffecten afdoende te verzachten. 
  
317 
In het regeerakkoord ging de regering uit (op basis van inschattingen van het CPB) van een stijging 
van de bijstandsuitgaven met 200 miljoen structureel als gevolg van een korting op de gemeentelijke 
re-integratiemiddelen van 400 miljoen per 2012? Waarop is de inschatting gebaseerd dat in de 
begroting voor 2012 de bijstandsuitgaven met 100 miljoen zullen stijgen, terwijl de korting op de re-
integratiemiddelen onverkort doorgang vindt?  
 De regering is van mening dat re-integratiemiddelen efficiënter en effectiever ingezet moeten worden. Zij 
houdt er echter rekening mee dat, ondanks de mogelijkheden tot re-integratie, door de taakstellende korting  
het aantal WWB-uitkeringen (en daarmee de bijstandsuitgaven) partieel gezien kan toenemen. Dit 
zogenoemde weglekeffect treedt met enige vertraging op. Er is daarom in 2012 sprake van een lager 
weglekeffect. Dit tijdpad voor weglekeffecten van kortingen op re-integratie is door CPB bevestigd. 
  
318 Kan de regering toelichten wanneer er een onafhankelijk onderzoek komt naar de hoogte van het 
inkomensdeel WWB in 2010 en 2011, zoals dat was opgenomen in het onderhandelaarsakkoord 
Rijk-VNG? 
 Dit was opgenomen in onderdeel 6.1 van het onderhandelaarsakkoord. Bij brief van 2 september 2011 is 
uw Kamer door de minister van BZK geïnformeerd dat, evenals de VNG dit doet, de regering zich vrijer 
opstelt ten opzichte van dit onderdeel. De regering acht een objectieve toets op de systematiek die is 
gehanteerd voor de vaststelling van de macrobudgetten tot en met 2011 niet noodzakelijk. In het 
bestuursakkoord 2007-2011 zijn hierover afspraken gemaakt. Uw kamer is vorig jaar bij brief 
geïnformeerd (Kamerstukken II, 2010-2011, 30 545, nr. 96) dat het macrobudget conform deze afspraken 
is vastgesteld. 
  
319 
Waarom is de incasso-ratio maar 11%, terwijl deze bij de SVB over de 90% bedraagt? Verwacht de 
regering dat deze ratio stijgt naar aanleiding van het nieuwe frauderegime? Waarom worden er 
geen streefcijfers van de incasso-ratio opgesteld? 
 
De lage incassoratio van bijstandsvorderingen is zoals bekend terug te voeren op de geringe incassoruimte 
in de bijstand. Gemeentelijke vorderingen staan veel langer open. Bij het verrekenen van een vordering 
met de uitkering moet de sociale dienst rekening houden met de beslagvrije voet (het bedrag dat bij 
inkomensbeslagen moet worden vrijgelaten). Uit de bijstandsdebiteurenstatistiek van CBS blijkt dat 
gemeenten jaarlijks een even groot aantal nieuwe fraudevorderingen opboeken als het aantal in datzelfde 
jaar afgeboekte vorderingen na beëindiging van het aflossingstraject. De regering verwacht dat door de 
afschrikkende werking van het nieuwe, strengere frauderegime het aantal gevallen van uitkeringsfraude zal 
afnemen. De incassoratio zal echter nog lang worden bepaald door het huidige volume aan openstaande 
bijstandsvorderingen. 
  72/97 

324 
Hoeveel jonggehandicapten zijn bij de rijksoverheid in vaste dienst? Kan de regering per ministerie, 
eenheid en divisie toelichten hoeveel dit er betreffen? 
 De minister van Binnenlandse Zaken en Koninkrijksrelaties is als sectorwerkgever Rijk verantwoordelijk 
voor het personeel binnen de rijksoverheid en rapporteert hierover in de jaarrapportage bedrijfsvoering 
Rijk. 
Bij het ministerie van SZW zijn per 1 november 2011 13 Wajongers in dienst. Daarnaast is één Wajonger 
werkzaam op detacheringbasis. Het UWV heeft 64 Wajongers geplaatst op werkervaringplaatsen; 12 op 
het hoofdkantoor en de rest verspreid over het land. Er wordt gewerkt aan een programma om vaste 
werkplekken te creëren. Overigens voldoet SZW tevens aan de 1% quotumregeling voor geïndiceerde 
groepen met een afstand tot de arbeidsmarkt. 
 
 
325 Hoeveel jonggehandicapten zijn gedetacheerd bij de rijksoverheid? Kan de regering per ministerie, 
eenheid en divisie toelichten hoeveel dit er betreffen? 
 Zie vraag 324. 
 
 
326 Kan de regering inzichtelijk maken hoe groot de doelgroep van de Wet werken naar vermogen is? 
 In de hoofdlijnennotitie werken naar vermogen (Kamerstukken II, 2010-2011, 29544, nr. 297) is 
aangegeven de WWNV een brede voorziening wordt met zoveel mogelijk gelijke rechten en plichten voor 
mensen met arbeidsvermogen die nu nog gebruik maken van de verschillende regimes van de Wsw, Wet 
Wajong en WWB/WIJ.  
De doelgroep voor de wet werken naar vermogen bestaat uit de huidige WWB-ers en Wij-ers aangevuld 
met mensen met arbeidsvermogen die bij een reguliere werkgever kunnen werken en die nu in de Wajong 
of de Wsw zouden stromen.  
Momenteel zijn er ongeveer 300.000 mensen met een WWB uitkering of WIJ inkomensvoorziening.  
Door de maatregel beperken instroom Wajong tot volledig en duurzaam arbeidsongeschikten daalt naar 
verwachting de instroom in de Wajong met ongeveer 10.000 mensen per jaar en neemt naar verwachting 
de instroom in een WWB/WWNV-uitkering met ongeveer 5.000 mensen per jaar toe.  
Door de maatregel beperken instroom Wsw daalt de uitstroom uit de WWB/WWNV-uitkering naar 
verwachting met bijna 3.000 mensen per jaar.  
Tot de doelgroep van WWNV horen ook niet-uitkeringsgerechtigden. Door eerder genoemde maatregelen 
neemt het aantal niet-uitkeringsgerechtigden jaarlijks met circa 2.000 á 3.000 mensen toe. Het gaat hierbij 
om mensen die niet voldoen aan de polisvoorwaarden WWNV. 
  
327 Kan de regering inzichtelijk maken hoeveel budget gemeenten binnen de Wet werken naar 
vermogen per individu kunnen besteden aan re-integratie en begeleiding? 
 Zoals gemeld in de Hoofdlijnennotie Werken naar vermogen zal de regering de re-integratiebudgetten, die 
nu nog uit verschillende geldstromen bestaan, bij elkaar voegen om gemeenten in staat te stellen per 
individu maatwerk te leveren en zo effectief mogelijk hulp en ondersteuning te bieden. Gemeenten hebben 
daarin beleidsvrijheid. Het is dus niet aan te geven hoeveel gemeenten per individu gaan besteden. 
  
328 
Kan de regering inzichtelijk maken hoe groot naar schatting de groep zal zijn, die aanspraak maakt 
op loondispensatie? 
 De regering stelt aan gemeenten het instrument loondispensatie ter beschikking om de toegang tot de 
arbeidsmarkt van mensen die niet zelfstandig het minimumloon kunnen verdienen te verbeteren. Er bestaat 
geen registratie van mensen die niet zelfstandig het minimumloon kunnen verdienen. Het is dus niet 
bekend hoe groot de potentiële doelgroep voor het instrument loondispensatie is. 
  
  74/97 

2011,31524,nr.88). Dit betekent dat vanaf 2013 deze middelen niet meer in het Participatiebudget voor de 
gemeenten worden opgenomen, maar rechtstreeks door het Rijk aan de ROC ‟s worden verstrekt. Hiermee 
wordt de continuïteit en de toegankelijkheid van het vavo-onderwijs gewaarborgd. Via vavo kunnen 
jongeren tot 30 jaar alsnog een diploma behalen. Dit biedt betere kansen op de arbeidsparticipatie van 
betrokkenen.  
  
334 
Kan de regering een p x q-onderbouwing geven van de taakstelling op het participatiebudget met 
ingang van 2012 tot en met 2016? Hoe is dit bedrag precies opgebouwd? 
 In het Regeerakkoord is besloten tot een korting op het participatiebudget. Die loopt op van bruto € 400 
miljoen in 2012 tot € 690 miljoen in 2015. Achtergrond van die korting is dat de re-integratiemiddelen 
efficiënter en effectiever ingezet moeten worden. Met het gebundelde budget kunnen gemeenten per 
individu maatwerk leveren en zo effectief mogelijk hulp en ondersteuning bieden. Gemeenten hebben 
beleidsvrijheid bij de inzet van het gebundelde budget. 
  
335 
Hoe verhoudt de doelmatigheidskorting en taakstelling bij het UWV in de begroting 2012 zich tot de 
(bij Voorjaarsnota 2011) eerder ingeboekte korting op de dienstverlening, oplopend tot 102 miljoen 
in 2015? 
 Beide taakstellingen cumuleren met de korting op dienstverlening, die overigens € 100 miljoen bedraagt in 
plaats van € 102 miljoen. 
  
336 
Kan de regering toelichten wat er gebeurt met het resterende deel, dat niet wordt overgeheveld naar 
artikel 47, van het budget op beleidsartikel 48, betreffende de uitvoeringskosten Wsw-
indicatiestelling? 
 De middelen voor de Wsw-indicatiestelling, die tot en met 2012 op beleidsartikel 48 staan, worden 
onverminderd ingezet voor de kosten die het UWV maakt voor de uitvoering van de indicatiestelling. 
Vanaf 2013 zijn deze middelen overgeheveld naar artikel 47. 
 
 
337 Kan de regering in verband met de overheveling van het Wsw-budget naar artikel 47 een meerjarig 
inzicht geven in de precieze besteding van het budget, uitgesplitst naar middelen voor re-integratie, 
inburgering en volwasseneneducatie? Is de regering bereid dit ook in de begroting voor 2013 en 
verder toe te lichten? 
 
In 2012 bedraagt de omvang van het participatiebudget € 992,5 miljoen Dit is opgebouwd uit € 722,2 
miljoen re-integratiebudget (SZW), € 160 miljoen inburgeringmiddelen (BZK) en € 110,4 miljoen 
middelen volwasseneneducatie (OCW). De gemeenten die de participatiebudgetten krijgen toegekend, zijn 
binnen de kaders van de wet vrij in de aanwending van deze middelen. 
Vanaf 2013 zijn aan het re-integratiebudget - in verband met de beoogde invoering van de WWNV - de 
middelen voor de uitvoering van de WSW toegevoegd. Meerjarig ziet het dan „gebundelde re-
integratiebudget‟ er als volgt uit: 
 
In miljoenen euro's 2012 2013 2014 2015 2016 
Gebundeld re-
integratiebudget 993  3.079  2.754  2.647  2.637  
Flexibel re-integratie-budget 722  2.953  2.701  2.594  2.584  
Inburgering WWI 160  74  0  0  0  
Educatie OCW 111  53  53  53  53  
 
  
338 Welke subsidies komen te vervallen als gevolg van de korting op het subsidiebedrag op artikel 47? 
 De tijdelijke 4-jarige subsidieregeling raakvlak onderwijs en arbeidsmarkt en de bijdrage aan Stichting 
KIX voor het ontwikkelen van vaardigheden en competenties onder allochtone jongeren zullen i.v.m. de 
subsidietaakstelling niet gecontinueerd worden. 
 
 
  76/97 

  
 
341 
Worden de effecten van de selectievere begeleiding van mensen met een WW-uitkering gemonitord? 
Kan dit meegenomen worden in het experiment over netto-effectiviteit van re-integratie? 
 De selectievere begeleiding van mensen met een WW-uitkering is vormgegeven in het wetsvoorstel 
Redesign UWV*, dat op 26 oktober aan uw Kamer is aangeboden. De regering zal de invoering van het 
Redesign monitoren en daarover rapporteren aan het parlement. 
Met het onderzoek naar de netto effectiviteit wordt getracht de toegevoegde waarde van het re-
integratieproces als geheel te meten door de groep die begin 2012 re-integratieondersteuning krijgt 
gedurende enkele jaren te volgen. De mate van selectiviteit in de toepassing van re-integratie is daarbij een 
belangrijke factor. Het onderzoek is echter geen monitor, aangezien niet steeds nieuwe groepen zullen 
instromen in het onderzoek. 
* Formele titel: Voorstel van wet tot wijziging van de Wet structuur uitvoeringsorganisatie werk en inkomen in 
verband met aanpassing van de dienstverlening van het Uitvoeringsinstituut werknemersverzekeringen aan werkgevers 
en werkzoekenden en de opheffing van de Raad voor werk en inkomen als publiekrechtelijke rechtspersoon met een 
wettelijke taak en van de Werkloosheidswet en enige andere wetten in verband met de beëindiging van de inzet van 
het re-integratiebudget Werkloosheidswet en van loonkostensubsidies. 
 
 
342 Is het waar dat er helemaal geen re-integratie voor WW-ers zal plaatsvinden in 2012? 
 Met ingang van 1 januari 2012 is er, voortvloeiend uit de afspraken in het regeerakkoord, geen budget 
meer voor de inkoop van externe re-integratiedienstverlening voor WW-gerechtigden. Op dat moment 
lopende trajecten worden wel afgerond. 
De kortingen op het re-integratiebudget WW vragen om een andere visie op re-integratie. Hierbij staat de 
eigen verantwoordelijkheid van werknemers en werkgevers voorop. De overheid biedt slechts een vangnet 
voor de werknemers met een kwetsbare positie op de arbeidsmarkt. 
De dienstverlening voor WW-gerechtigden zal stapsgewijs steeds meer digitaal door UWV worden 
aangeboden. Uiteindelijk zal zo‟n 90% van de populatie hiervan gebruik maken. Voor de WW-
gerechtigden die persoonlijke ondersteuning nodig hebben (ongeveer 10% van het totale aantal), zal UWV 
voortaan gericht begeleiding en arbeidsbemiddeling inzetten. Het gaat dan onder meer om het op het juiste 
spoor zetten van werkzoekenden (doorverwijzen naar uitzendbureaus, vacatures meegeven, in gesprek met 
klanten aangeven wat de juiste richting is e.d.), een concreet werkaanbod voor langdurig werklozen en het 
leveren van geschikte kandidaten aan werkgevers ter vervulling van vacatures.  
  
343 
Kan de regering inzicht geven in de manier waarop werklozen weer aan het werk komen? In hoeveel 
procent van de gevallen wordt bijvoorbeeld door tussenkomst van het UWV werk gevonden? Kan 
de regering daarnaast inzicht geven in de manier waarop werkgevers hun vacatures invullen? In 
hoeveel procent van de gevallen wordt hier gebruik gemaakt van het UWV? 
 In totaal vonden, blijkens CBS cijfers, in 2010 508.000 mensen met een uitkering en/of ingeschreven bij 
het UWV WERKbedrijf een baan. Daarvan was dit bij 274.000 zonder re-integratieondersteuning, bij 
68.000 met re-integratieondersteuning door gemeenten en bij 166.000 met re-integratieondersteuning door 
UWV (het CBS rekent daarbij zowel trajecten als de ondersteuning door de werkcoaches van het UWV 
mee).  
Het aantal in 2010 bij UWV WERKbedrijf ingediende vacatures is 268.000, het aantal door UWV 
WERKbedrijf vervulde vacatures 107.000. Jaarlijks brengt het UWV de hele vacaturemarkt en de 
personeelswerving gedetailleerd in beeld. In 2010 zijn er in Nederland 759.000 vacatures ontstaan en 
686.000 vervuld. 
Er zijn in 2010 minder studenten en schoolverlaters aangenomen. Waarschijnlijk omdat in economisch 
mindere tijden studenten en scholieren langer doorleren. Het aantal baanwisselaars is sterk teruggelopen (-
30%). Het aantal aangenomen werklozen is met 15% toegenomen. 
Er is een verschuiving van “betaalde” wervingskanalen naar “gratis” wervingskanalen, waaronder de 
diensten van UWV WERKbedrijf en werk.nl. Steeds meer bedrijven gebruiken internet als 
wervingskanaal, met name het werven via de eigen website van het bedrijf. De klassieke 
personeelsadvertentie verliest steeds meer terrein.  
 
 
  78/97 

 
 
350 Hoeveel Polen zijn er werkzaam in de sociale werkvoorziening in Nederland?  
 Hierover heeft het Rijk geen informatie. Dit wordt niet standaard geregistreerd. 
  
351 
Hoeveel personen met een Wsw-indicatie zijn in vaste dienst bij een reguliere werkgever in het 
kader van begeleid werken? 
 Eind 2010 werkten er 5.740 personen bij een reguliere werkgever in het kader van begeleidwerken. Het is 
niet bekend hoe groot het aandeel vaste dienstverbanden hierin is. (Bron Wsw-statistiek 2010) 
 
 
352 Hoeveel personen met een Wsw-indicatie zijn gedetacheerd bij reguliere werkgevers? 
 Eind 2010 waren er 24.263 personen met een Wsw-indicatie gedetacheerd bij een reguliere werkgever. 
(Bron Wsw-statistiek 2010) 
 
 
353 Hoeveel personen met een Wsw-indicatie zijn gedetacheerd bij lokale overheden? 
 Over deze informatie beschikt het rijk niet. 
  
354 Hoeveel personen met een Wsw-indicatie zijn in vaste dienst bij een lokale overheid in het kader van 
begeleid werken? 
 Over deze informatie beschikt het rijk niet. 
  
355 
Hoeveel personen met een Wsw-indicatie staan er momenteel op de wachtlijst voor een arbeidsplaats 
in een sociale werkplaats? 
 Eind 2010 stonden er 21.662 personen op de wachtlijst. (Bron Wsw-statistiek 2010) 
  
356 
Waarom is er sprake van een stimuleringsuitkering als bonus voor het aantal gerealiseerde begeleid 
werken-plekken? Wat zijn de verklaringen voor het feit dat het budget van 18 miljoen niet volledig 
wordt benut? 
 Bijna 50% van het aantal geïndiceerden krijgt bij indicatie het advies begeleid-werken mee. Het aantal 
begeleidwerken plaatsen is 5,6%. Dit betekent dat een groot deel van de Wsw-geindiceerden gezien hun 
capaciteiten en mogelijkheden nog te vaak werken op een beschutte arbeidsplaats in het sw-bedrijf. Het 
doel van de regering is om zoveel mogelijk mensen bij een reguliere werkgever te laten werken naar 
vermogen. De stimuleringsuitkering ondersteunt dit.  
Het budget van € 18 miljoen wordt niet volledig benut omdat het aantal plaatsingen achter blijft. 
  
357 
Hoeveel mensen zullen in 2012 de 90.804 arbeidsjaren invullen? Wat was de landelijk afgesproken 
taakstelling in arbeidsuren in 2007, 2008, 2009 2010 en 2011, en door hoeveel personen werd deze 
taakstelling in ieder jaar ingevuld? 
 
  2007 2008 2009 2010 2011 2012 
Taakstelling 89.817 89.817 90.804 90.804 90.804 90.804 
(arbeidsjaren) 
Werknemersbestand 100.493 102.168 102.173 102.809 - - 
ultimo jaar (personen) 
 
  
358 
Kan de regering een precieze kwantificering en onderbouwing geven van het te bezuinigen bedrag 
op de Wsw in de komende jaren? Hoe is dit bedrag precies opgebouwd?  
In de raming is ervan uit gegaan dat door de beperking van de toegang het aantal voltijds arbeidsplekken in 
 
de Wsw afneemt van circa 90.000 tot 30.000 in 2045. Voorts komt de huidige financieringsystematiek van 
de Wsw te vervallen. De gemeente krijgt met de invoering van de WWNV per 2013 de beschikking over 
een gebundeld re-integratiebudget. Die bevat ook een bijdrage voor het realiseren van Wsw-plekken. Tot 
  80/97 

sector zelf gehanteerde 3x1/3 principe, waarbij minstens 1/3 van de werknemers werkt bij reguliere 
werkgevers (begeleid werken én detachering). Daarnaast werkt 1/3 deel „op locatie‟, maar wel beschut en 
1/3 deel intern beschut op het SW-bedrijf. 
  
365 
De regering is verantwoordelijk voor het toezicht op de uitvoering en handhaving van de naleving 
van de Wsw door gemeenten via generiek toezicht, voorzien per 1 januari 2012. Kan de regering 
toelichten wat de verschillen zijn met het huidige toezicht? 
 
De kern van de verandering is dat het interbestuurlijk toezicht op de Wsw niet meer zal plaatsvinden op 
basis van toezichtsbepalingen in de Wsw zelf (specifiek) maar dat harmonisatie plaatsvindt door uit te 
gaan van de bestaande toezichtsbepalingen in de Gemeentewet (generiek). Dit toezicht bestaat uit de in 
Gemeentewet en Provinciewet opgenomen instrumenten schorsing en vernietiging en de 
taakverwaarlozingsregeling. Daarnaast zal, als het wetsvoorstel Revitalisering interbestuurlijk toezicht in 
werking is getreden, de aanwijzingsbevoegdheid in de Wsw vervangen worden door het instrument 
indeplaatsstelling van art. 124 Gemeentewet.  
  
366 Wat zijn de verklaringen voor het feit dat bekendheid met regels samenwonen en inkomen bij 
operationele doelstelling 1 na een stijging in 2009, weer is afgenomen in 2010? Wat zijn de 
verklaringen ook voor de daling in de bekendheid met regels samenwonen operationele doelstelling 
2? 
 
Tabel 49.6 op blz. 115 laat zien dat de gemeten bekendheid met regels samenwonen van 2009 op 2010 is 
afgenomen, van 82% naar 75%, en dat de bekendheid met de regels inkomen juist gestegen is, van 74% 
naar 79%. Zoals al aangegeven in de toelichting bij deze tabel wordt de bekendheid gemeten met behulp 
van een steekproef en kennen de percentages een bandbreedte. De verschillen van 2009 op 2010 vallen 
binnen deze bandbreedte en zijn zodoende niet significant. 
  
367 Waarom is de pensioengerechtigde leeftijd in Caribisch Nederland 65 jaar? Waarom wordt de 
leeftijd net als in (Europees) Nederland niet aan de leeftijdsverwachting gekoppeld? 
 Caribisch Nederland heeft in toenemende mate te maken met vergrijzing van de bevolking. Om de kosten 
van de pensioenen beheersbaar te houden wordt de pensioengerechtigde leeftijd in Caribisch Nederland 
verhoogd van 60 naar 65 jaar. Deze verhoging wordt stapsgewijs ingevoerd. De eerste stap tot verhoging 
van de AOV-leeftijd zal met ingang van 2015 zijn gerealiseerd. De AOV-leeftijd is dan 62 jaar. Vanaf 
2021 zal voor iedereen de pensioengerechtigde leeftijd 65 jaar zijn. Eventueel verdergaande maatregelen 
(gelijk aan die in Europees Nederland) maken geen onderdeel uit van de afspraken die vóór de transitie 
met de toenmalige bestuurscolleges van de eilanden van Caribisch Nederland zijn gemaakt. 
  
368 
Waarom wordt verwacht dat naar de toekomst het aantal gerechtigden op een tegemoetkoming voor 
ouders van thuiswonende gehandicapte kinderen (TOG) nog iets zal toenemen? In hoeverre wordt 
er voor de TOG-regeling samengewerkt met het ministerie van Volksgezondheid, Welzijn en Sport 
(VWS)?  
 
In de ramingen voor de TOG wordt de komende jaren uitgegaan van een enigszins toenemend bestand. Dit 
valt uiteen in enerzijds enige groei in de ramingen over afgegeven indicaties die kunnen leiden tot een 
TOG, anderzijds door de aanname dat huishoudens die op basis van een geldige TOG-indicatie alsnog een 
TOG aan zullen vragen.  
Sinds 1 april 2010 zijn de criteria voor het recht op de TOG gewijzigd. Er bestaat recht op de TOG als een 
thuiswonend kind een AWBZ-indicatie heeft met een zorgomvang van 10 of meer uren per week. Gezien 
deze relatie met de AWBZ vindt geregeld overleg plaats tussen de ministeries van VWS en SZW. 
 
 
  82/97 

gestuurd handhaven.  
Op pagina 124 is per abuis het bedrag €6.000 als aangiftegrens vermeld. Deze grens is vanaf 2009 met de 
Aanwijzing sociale zekerheidsfraude (Stcrt. 2008, nr. 187) verhoogd naar fraudebedragen boven de 
€10.000 respectievelijk € 35.000 bij witte fraude. 
Het sanctiebeleid van de Sociale Verzekeringsbank (Maatregelenbesluit socialezekerheidswetten: Stb. 
2007, nr. 304; Boetebesluit socialezekerheidswetten: Stb. 2000, nr. 462) bij fraudeconstateringen onder 
deze grens leidt tot oplegging van een administratieve sanctie. In alle gevallen van onverschuldigde 
betaling wordt terugvordering ingesteld; in uitzonderlijke gevallen kan echter sprake zijn van dringende 
redenen om daar van af te zien (Regeling tenuitvoerlegging bestuurlijke boeten en terugvordering 
onverschuldigde betalingen: Stcrt. 2009, nr. 117).  
  
373 
Kan de regering een trendmatige schets geven van de rijksbijdrage aan het Ouderdomsfonds tot 
2040? 
 
Zoals in vraag 42 is vermeld, stijgen de AOW-uitgaven bij ongewijzigd van ruim € 30 miljard op dit 
moment naar bijna € 40 miljard in 2020 en ca. € 50 miljard in 2040. De premie-inkomsten blijven in 
dezelfde periode nagenoeg constant op € 20 miljoen. Dat betekent dat bij ongewijzigd beleid de 
rijksbijdrage aan het Ouderdomsfonds toeneemt van ca. € 10 miljard in 2020 naar ruim € 30 miljard in 
2040. Dat is echter inclusief de Bijdrage in de Kosten van Kortingen: de BIKK (een vergoeding uit de 
schatkist voor het feit dat de heffingskortingen in de fiscaliteit de premie-inkomsten uithollen). 
Iedere verhoging van de AOW-leeftijd met één jaar levert een structurele besparing op de AOW-
uitkeringslasten op van € 2 à 2,5 miljard per jaar. De benodigde rijksbijdrage neemt daarmee met eenzelfde 
bedrag af. 
In deze berekeningen is afgezien van de nominale component (er is gerekend in prijspeil 2011). 
  
374 
Kan de regering een nadere toelichting geven op de rijksbijdrage zwangere zelfstandigen? 
 De regeling Zelfstandigen en Zwanger (ZEZ) geeft recht op een zwangerschaps- en bevallingsuitkering 
voor zelfstandigen. De financiering van deze uitkeringen gaat via een rijksbijdrage aan het 
Arbeidsongeschiktheidsfonds (Aof). De zwangerschaps- en bevallingsuitkeringen voor werknemers (de 
WAZO) worden gefinancierd middels premiebetaling uit het Algemeen Werkloosheidsfonds (AWf) en het 
Uitvoeringsfonds voor de overheid (Ufo). 
 
 
375 Welk percentage betalen de werkgevers mee aan de totale kosten van de kinderopvang? Kan de 
regering dit toelichten voor de jaren 2012, 2013, 2014 en 2015? 
 Werkgevers dragen door middel van een opslag op de sectorfondspremie (voor marktwerkgevers) en de 
Ufo-premie (voor overheidswerkgevers) bij aan de kosten voor de kinderopvang voor werknemers. Met de 
verhoging van de premieopslag per 2012 betalen werkgevers ca. 1/3 van het totaal aan kosten 
kinderopvang voor werknemers, tot de maximum uurprijs. Dit geldt voor 2012, 2013, 2014 en 2015 
gegeven de totale uitgaven kinderopvang voor werknemers tot de maximum uurprijs. 
  
376 In hoeverre lukt het de Gemeentelijke Gezondheidsdienst (GGD) om alle gastouders, 
peuterspeelzalen en kinderopvangorganisaties te controleren?  
 Met de VNG en GGD Nederland zijn afspraken gemaakt dat vanaf 2012 jaarlijks alle kinderopvangcentra 
en gastouderbureaus op locatie worden gecontroleerd. De invulling van de controles zal risicogestuurd 
plaatsvinden volgens het model van GGD Nederland. Op basis van dit model kan een inspecteur van de 
GGD besluiten tot een aangepaste wijze van toezicht waarbij tijdens de jaarlijkse controle bij een 
kinderopvangorganisatie op minder onderwerpen of minder intensief wordt geïnspecteerd. Met de VNG en 
GGD Nederland is overeenstemming dat de financiële middelen die vanaf 2012 beschikbaar zijn, 
toereikend zijn om het toezicht op deze wijze te kunnen uitvoeren. 
  
377 In hoeverre worden alle GGD-adviezen opgevolgd door de gemeenten?  
 Gemeenten hebben beleidsvrijheid in het opvolgen van de adviezen van de GGD. In 2009 werd door de 
GGD bij bijna 60 procent van de onderzoeken geadviseerd te handhaven. Het meest gebruikte 
  84/97 

Tabel: Inkomenseffect maatregelen kinderopvangtoeslag in 2012 voor huishoudens die kinderopvang 
gebruiken 
 Geen 0 tot - -1 tot - -3 tot - <-5% Totaal Gemiddeld 
eff. 1% 3% 5% bedrag per 
maand 
Minimum-
modaal  55% 35% 3% 6% 100% -€25 
1x-1,5x modaal  54% 43% 3%  100% -€28 
1,5x-2x modaal  49% 49% 2%  100% -€37 
>2x modaal 5% 41% 49% 5%  100% -€60 
Totaal 2% 46% 47% 4% 1% 100% -€47 
 
Tabel: Inkomenseffect maatregelen kinderopvangtoeslag cumulatief tot 2015 voor huishoudens die 
kinderopvang gebruiken 
 Geen 0 tot - -1 tot - -3 tot - <-5% Totaal Gemiddeld 
eff. 1% 3% 5% bedrag per 
maand 
Minimum-
modaal  9% 75% 6% 9% 100% -€41 
1x-1,5x modaal  19% 77% 5%  100% -€43 
1,5x-2x modaal  19% 77% 4%  100% -€53 
>2x modaal  17% 69% 11% 3% 100% -€110 
Totaal  17% 73% 8% 2% 100% -€81 
 
  
382 Kan de regering toelichten wat de bezuinigingen op alle kindregeling voor gevolgen hebben voor alle 
inkomensgroepen? Kan de regering specificeren hoeveel de lage- midden en hoge- inkomens er per 
maand op achteruit gaan ten opzichte van 2010 in 2011, 2012, 2013, 2014 en 2015? 
 In onderstaande tabellen is voor respectievelijk 2012 en 2015 aangegeven welk inkomenseffect de 
bezuinigingen op de kindregelingen hebben voor verschillende inkomensgroepen. Het effect is getoond ten 
opzichte van 2011. Voor de ontwikkeling van 2010 naar 2011 verwijst de regering u naar de begroting van 
vorig jaar. Het betreft hier de volgende maatregelen:  
 de maatregelen in de kinderopvangtoeslag, zoals in vraag 381 aangegeven,  
 maatregelen in het kindgebonden budget (per 2012 verlaging bedragen, per 2013 invoering 
vermogenstoets, over de periode 2012-2015 geen indexatie bedragen en inkomensgrens, 
  verlaging kinderbijslag in 2012,  
 per 2012 verlaging leeftijdsgrens alleenstaande-ouderkorting van 27 naar 18 jaar, 
 per 2012 gefaseerd afschaffen overdraagbaarheid algemene heffingskorting voor gezinnen met 
kinderen tot 6 jaar,  
 per 2012 verlaging leeftijdsgrens aftrek levensonderhoud kinderen van 30 naar 21 jaar ,  
 per 2012 afschaffen kindertoeslag in vrijgesteld vermogen in box 3,  
 per 2012 verhogen basisbedrag combinatiekorting met €230 en verhogen opbouwpercentage van 3,8% 
naar 4%,  
 en per 2012 verlaging maximumbedrag inkomensafhankelijk deel van de alleenstaande ouderkorting 
met €230.  
Deze maatregelen zijn voor een deel beschreven in tabel 5 van de brief over de kindregelingen van 6 juni 
jl. (TK 2010/11, 31 322, nr. 138), maar sedertdien is tot een aantal aanpassingen besloten. Ook is het 
gemiddelde effect in euro‟s per maand aangegeven. Het betreft steeds het effect ten opzichte van de 
situatie zonder bovengenoemde maatregelen.  
 
  86/97 

 
384 Kan de regering in percentages toelichten welke inkomensgroepen, in welke mate gebruik maken 
van de kinderopvang?  
 
In Kerncijfers OCW 2006-2010 is aangegeven wat het gebruik van kinderopvang naar inkomensklasse is. 
Hierin is de volgende tabel opgenomen, hierbij aangevuld met de percentages. 
Tabel: Gebruik kinderopvang naar inkomensklasse (aantal x 1.000) 
 2006 2007 2008 2009 2010 
Totaal aantal 413 587 733 802 822 
kinderen 
Inkomensklasse 62 (15%) 89 (15%) 108 (15%) 119 (15%) 108 (13%) 
<130% WML 
Inkomensklasse 109 (26%) 160 (27%) 240 (33%) 229 (29%) 215 (26%) 
tussen 130% 
WML en 1,5 x 
modaal 
Inkomensklasse 102 (25%) 140 (24%) 160 (22%) 191 (24%) 193 (23%) 
tussen 1,5x en 2x 
modaal 
Inkomensklasse > 140 (34%) 198 (34%) 224 (31%) 264 (33%) 306 (37%) 
2x modaal 
 
 
 
385 De kinderopvangtoeslag wordt vanaf volgend jaar gekoppeld aan het aantal uren dat de ouders of 
verzorgers van het kind werken. Voor de buitenschoolse opvang (4-12 jarigen) geldt dat ouders of 
verzorgers maximaal 70% van hun gewerkte uren kunnen declareren als opvanguren. Het zal echter 
voorkomen dat ouders of verzorgers door moeten werken als het kind schoolvakantie heeft, 
aangezien de schoolvakantie ruimer is dan de vakantie van werknemers. Hoe pakt de maximering 
van 70% van het gewerkte aantal uren in deze periode uit? Komen werkende ouders of verzorgers 
dan niet in de knel? 
 De koppeling tussen toeslaguren en gewerkte uren geldt op jaarbasis. Over een jaar genomen moeten de 
toeslaguren in verhouding staan tot de gewerkte uren. Van ouders mag worden verwacht dat zij hun eigen 
vakantie zo veel mogelijk afstemmen op de vakantie van hun kinderen. Als ouders kritisch kijken naar het 
aantal uren dat zij contracteren, dan zou de 70% norm voldoende ruimte moeten bieden.  
 
 
386 In welke gemeenten bestaan geen wachtlijsten meer? 
 Met de brief van 4 februari (Kamerstuk II, 2010–2011, 31 322, nr. 117) heb ik het rapport Wachtlijsten en 
e
wachttijden kinderdagverblijven en buitenschoolse opvang – 6 meting naar de Kamer gezonden. Uit dit 
onderzoek blijkt dat bijna de helft (49%) van de deelnemende 292 gemeenten voor kinderdagverblijven 
geen kinderen op de wachtlijst heeft. Bij BSO heeft 51 procent van de deelnemende 248 gemeenten voor 
BSO geen wachtlijst. In bijlage 1 van dit rapport zijn de gemeenten die geen wachtlijsten hebben te 
vinden. In 2011 stijgt het aanbod harder dan de vraag waardoor een daling van wachtlijsten te verwachten 
is. In de brief over Marktwerking (Kamerstukken II, 2011-2012, 31 322, nr. 147) heeft de regering 
aangegeven dat zij in 2012 een nieuw onderzoek naar de omvang van de wachtlijsten zal uitvoeren.  
  
387 In welke (deel)gemeenten en/of wijken van gemeenten zijn de wachtlijsten nog lang? 
 
Met de brief van 4 februari (Kamerstuk II, 2010–2011, 31 322, nr. 117) is uw Kamer het rapport 
e
Wachtlijsten en wachttijden kinderdagverblijven en buitenschoolse opvang – 6 meting gezonden. Hierin is 
de top 20 gemeenten met grootste wachtlijsten opgenomen. In 2011 stijgt het aanbod harder dan de vraag 
waardoor een daling van wachtlijsten te verwachten is. In de brief over Marktwerking (Kamerstukken II, 
2011-2012, 31 322, nr. 147) heeft de regering aangegeven dat zij in 2012 een nieuw onderzoek naar de 
omvang van de wachtlijsten zal uitvoeren. 
  88/97 

dienen ondernemers het transparant te maken voor ouders en de Belastingdienst als opvanguren onder 
schooltijd in rekening worden gebracht. Deze uren komen niet voor kinderopvangtoeslag in aanmerking. 
Daarnaast wordt per 2013 geregeld dat een overeenkomst tussen een ouder en een kindercentrum (of 
gastouderbureau) geen beding mag bevatten dat de ouder verplicht tot betaling van uren waarin het 
kindercentrum gesloten is of waarin onderwijs wordt gegeven. Hiermee krijgen ouders en 
oudercommissies een handvat om af te dwingen dat ondernemers geen uren in rekening brengen waar zij 
geen gebruik van kunnen maken. De regering verwacht dat hierdoor de ruimte voor ondernemers om het 
aantal uren te verhogen ter compensatie van het niet indexeren van de maximum uurprijs gering is. 
 
 
394 In hoeverre komen gastouders die niet thuis kinderen kunnen of willen opvangen in aanmerking 
voor kinderopvangtoeslag voor hun eigen kind(eren)? 
 Gastouders krijgen vanaf 2012 voor de uren waarop zij als gastouder werken geen kinderopvangtoeslag 
meer, ongeacht of zij in hun eigen woning of bij ouders thuis werken. 
  
395 
Kan als gevolg van de maatregel dat kinderopvangtoeslag met maximaal één maand terugwerkende 
kracht kan worden aangevraagd een ouder, die in januari voor het eerst kinderopvang of 
gastouderopvang afneemt uiterlijk 28 februari voor het eerst kinderopvangtoeslag moet hebben 
aangevraagd en kan die ouder dan later in het jaar of het jaar erop alsnog een wijziging indienen 
voor meer toeslag over de maand januari? Of moet de ouder nu uiterlijk de laatste dag van de 
maand een wijziging doorgeven voor de maand ervoor? 
 Ouders kunnen tot de eerste dag van de voorgaande maand een aanvraag indienen. Ouders kunnen dus in 
februari een aanvraag indienen die van kracht is per 1 januari. Gedurende het jaar kunnen wel wijzigingen 
met terugwerkende kracht worden ingediend voor dezelfde opvang maar niet voorbij de ingangsdatum van 
de aanvraag. 
 
 
396 In hoeverre heeft vermindering van kinderopvangsubsidies effect op de totale welvaart? 
 Het effect op de totale welvaart is moeilijk vast te stellen, temeer omdat het welvaartsverlies van niet 
ingrijpen niet goed te voorspellen valt. Het is voor de welvaart in Nederland van belang de houdbaarheid 
van de overheidsfinanciën zeker te stellen. Hiervoor is het ook noodzakelijk de stijging van de uitgaven 
aan de kinderopvangtoeslag terug te dringen. Bij de invulling van de bezuiniging op de 
kinderopvangtoeslag is gekozen voor een vormgeving die de arbeidsparticipatie beperkt schaadt en tevens 
de inkomenseffecten voor lage inkomens beperkt houdt. 
 
397 Acht gemeenten hebben een budget gekregen om projecten op te zetten om de wachtlijsten weg te 
werken? Wat is de stand van zaken hiervan? Kan de regering toelichten welke concrete acties 
gemeenten ondernemen om de wachtlijsten weg te werken? 
 Deze gemeenten hebben projectplannen opgesteld. Elk stad heeft een eigen aanpak. Er wordt onder andere 
subsidie verleend voor dubbel gebruik van klaslokalen en sport BSO en er wordt gewerkt aan één loket 
voor ondernemers. Een belangrijk onderdeel van het convenant is ook samenwerking tussen gemeentelijke 
diensten op het gebied van kinderopvang. Dit levert niet direct extra kinderopvangplaatsen op maar het is 
wel belangrijk om op lange termijn goed te kunnen inspelen op de vraag binnen de gemeente.  
  
398 
Wat is de reden dat de wachttijd van de kinderopvang zo is toegenomen in 2010 ten opzichte van 
2009? 
 De wachttijden voor buitenschoolse opvang zijn gedaald. De wachttijden voor de dagopvang zijn gestegen. 
Dit wordt vooral veroorzaakt door een aantal kinderen dat erg lang op de wachtlijst staat. Mogelijk is voor 
een deel van deze kinderen reeds opvang gevonden en blijft het kind op de wachtlijst vanwege de voorkeur 
voor een bepaalde kinderopvangorganisatie. 
 
 
399 Wat houdt de subsidie in voor extra scholing van pedagogisch medewerkers? Geldt dit dan ook voor 
medewerkers in de gastouderopvang?  
 Het gaat om scholing op pedagogische vaardigheden en kennis. Het effect van deze scholing dient geborgd 
te worden in de organisatie. De extra scholing is niet bedoeld voor medewerkers in de gastouderopvang. 
Voor scholing van gastouders bestond een tijdelijke, aparte subsidie. In het jaar 2010 konden bestaande 
  90/97 

406 
Wat is de ouderbijdrage voor een gezinsinkomen dat lager is dan 130% van het wettelijke 
minimumloon (bijvoorbeeld 100% van het wettelijke minimumloon) voor het eerste kind en 
volgende kinderen?  
 
De ouderbijdrage per uur is afhankelijk van het gezinsinkomen en verschilt naar gelang het om het eerste 
kind gaat of het volgende kind en of het kind naar de dagopvang, de buitenschoolse opvang of de 
gastouderopvang gaat. Rekeninghoudend met de gemiddelde uurprijs in juni 2011 en de toeslagtabel 2011 
en 2012 ziet de ouderbijdrage er als volgt uit bij een gezinsinkomen van 100% wml. 
 
 2010 2011 2012 
Ouderbijdrage eerste kind €0,30 €0,53 €0,61 
per uur bij 100% WML 
Ouderbijdrage volgend kind €0,21 €0,25 €0,41 
per uur bij 100% WML 
 
  
407 
Peuterspeelzaalwerk valt ook onder de Wet ontwikkelingskansen door kwaliteit en educatie (Wet 
OKÉ). Wie is er verantwoordelijk voor de kwaliteit van peuterspeelzaalwerk? 
 In de wet Kinderopvang en Kwaliteitseisen Peuterspeelzalen is de kwaliteit van de peuterspeelzalen 
geregeld. Hiervoor is de minister van SZW verantwoordelijk. Voor de uitvoering van de kwaliteitseisen en 
toezicht en handhaving, heeft het Rijk respectievelijk € 35 miljoen en € 4 miljoen aan het gemeentefonds 
toegevoegd. Gemeenten zijn verantwoordelijk voor de uitvoering, het toezicht en de handhaving. Op basis 
van de WMO (ministerie van VWS) kan een gemeente peuterspeelzaalwerk instellen. Of gemeenten dit 
doen, wordt decentraal bepaald. Als er peuterspeelzalen zijn, moeten deze aan de kwaliteitseisen voldoen. 
Het gaat om alle kwaliteitseisen, met uitzondering van de inrichtingseisen. Het stellen van inrichtingseisen 
is gemeentelijk beleid gebleven. 
  
408 Wat is het budget per jaar dat is gereserveerd voor het Bureau Kwaliteit Kinderopvang? Wat is de 
doelstelling van het Bureau Kwaliteit Kinderopvang? Wat zijn de prestatie-indicatoren van de 
werkzaamheden van het bureau en hoe is op deze indicatoren in de afgelopen jaren gescoord? In 
hoeverre wordt bij de experimenteerruimte voor dagarrangementen ook het onderwijs betrokken? 
 
Voor de periode 2009-2012 is aan het Bureau Kwaliteit Kinderopvang (BKK) € 40 miljoen ter beschikking 
gesteld. De doelstelling van BKK is de kwaliteit van het personeel in de kinderopvang en de kwaliteit van 
de opleidingen voor de kinderopvang te verhogen. 
De prestatie-indicator voor het scholingsbudget is dat 80% van de kinderopvangorganisaties 
opleidingsplannen heeft uitgevoerd met behulp van middelen vanuit BKK. In april 2011 is deze 
doelstelling al behaald. 
Het ministerie van OCW en het ministerie van SZW geven gezamenlijk invulling aan de 
experimenteerruimte voor dagarrangementen. Zowel het onderwijs- als het kinderopvangveld wordt hierbij 
betrokken. 
 
 
409 Wanneer kan de Kamer de kwaliteitsagenda van de kinderopvangsector verwachten?  
 Eind december 2011 wordt de kwaliteitsagenda aan de Kamer gestuurd. 
  
410 Wanneer zijn de realisatiecijfers van de inspecties kinderopvanglocaties over 2010 bekend?  
 In het eerste kwartaal van 2012 zal de minister van SZW het rapport “Kwaliteit gemeentelijk toezicht 
kinderopvang 2010” van de Inspectie van het Onderwijs met beleidsconclusies aan de Tweede Kamer 
aanbieden. Dit rapport geeft een landelijk beeld over hoe gemeenten en GGD‟en in het gehele jaar 2010 en 
een deel van 2011 het toezicht en de handhaving op de kinderopvang hebben uitgevoerd. De gegevens zijn 
ontleend aan gemeentelijke jaarverslagen kinderopvang over 2010. 
 
 
  92/97 

 
414 Waarom kent het aantal kinderen waarvoor kinderopvangtoeslag wordt gegeven een stijgend 
verloop? 
 In de beantwoording op de schriftelijke vragen voorhangprocedure besluit kinderopvangtoeslag is 
aangegeven waarom er nog een verwachting is dat het aantal kinderen in de kinderopvang zal blijven 
stijgen. In de kinderopvang heeft de afgelopen jaren een sterke groei plaatsgevonden. Deze groei vlakt 
over de jaren steeds meer af. In 2010 was echter nog steeds sprake van een forse groei van 8,7% in de 
dagopvang en een groei van 14,1% in de BSO. Voor de periode 2011 tot en met 2015 is aangenomen dat 
deze afvlakking van de groei doorzet. Daarnaast wordt de groei geremd door een gedragsreactie van 
ouders op de gestegen ouderbijdrage als gevolg van de maatregelen die in 2012 en 2013 worden genomen. 
Door de gestegen ouderbijdrage zullen ouders naar verwachting minder gebruik maken van formele 
opvang. De omvang van de gedragsreactie is berekend met dezelfde elasticiteit als die door het CPB wordt 
gehanteerd.  
Voor 2011 wordt de groei in de dagopvang geraamd op 4% en in de BSO op 9,4%. De groei neemt de 
komende periode af tot 1,4% in de dagopvang en 5,7% in de BSO in 2015.  
In de BSO wordt de komende jaren nog een stevige groei verwacht omdat daar het deelnamepercentage 
(aantal kinderen in de opvang ten opzichte van het totaal aantal kinderen in die leeftijdsgroep) nog steeds 
op een laag niveau ligt (23,4% in 2010). In de gastouderopvang heeft in 2010 als gevolg van de registratie-
eisen aan gastouders een sterke daling plaatsgevonden. Verwacht wordt dat hierdoor ook de toekomstige 
groei afgeremd wordt. We gaan hierbij uit van een groei van 1% per jaar in zowel 2011 als 2015. Alle 
ramingen zijn afgestemd met en plausibel bevonden door zowel het CPB als het Ministerie van Financiën. 
  
415 Welke bevoegdheden en sturingsmogelijkheden heeft de Kamer op de sociale fondsen? 
 
Vanuit de sociale fondsen bij de SVB en het UWV worden aanspraken betaald aan burgers, die zij op 
grond van een sociale zekerheidswetgeving hebben. Voor deze constructie is in het verleden gekozen voor 
zover er sprake is van premiefinanciering.  
De sociale fondsen maken geen onderdeel uit van de rijksbegroting. Zij maken wel een integraal onderdeel 
uit van de collectieve uitgaven en het exploitatiesaldo telt mee bij de berekening van het EMU-saldo. De 
sociale fondsen zijn door het parlement middels wetswijziging te beïnvloeden.  
  
416 
Kan de regering aangeven welke gevolgen er zijn voor de SZW-begroting, indien de werkloosheid 
verder oploopt? Houdt de regering eraan vast om tegenvallers op de WW-uitgaven op te vangen 
binnen de SZW-begroting? 
 
De werkloze beroepsbevolking is door het Centraal Planbureau geraamd op 395.000 in 2011 en 405.000 in 
2012. Voor de middellange termijn wordt al rekening gehouden met een verdere stijging tot 493.000 in 
2015. Indien de werkloosheid verder oploopt en 10.000 hoger uitkomt dan thans wordt geraamd voor 2012 
dan zou op basis van een algemene regel er een tegenvaller van ca. € 200 miljoen in 2015 kunnen 
optreden. Afgelopen jaren hebben zich grote afwijkingen (naar boven en beneden) van deze algemene 
regel voorgedaan waardoor deze raming met een grote onzekerheid is omgeven. 
In het antwoord op vraag 106 is aangegeven dat de regering een trendmatig begrotingsbeleid voert en elke 
overschrijding van de uitgavenkaders veroorzaakt door bijvoorbeeld een hogere werkloosheid dient te 
compenseren. In het voorjaar van 2012 zal de regering de nieuwe cijfers van het CPB beoordelen in het 
kader van de voorbereiding van de begroting 2013. 
  
417 In 2010 kende de SZW-begroting een meevaller op de WW-uitgaven. Is het waar dat meevallers 
terugvloeien in de schatkist? 
 In het Jaarverslag 2010 is inderdaad een meevaller op de WW-uitgaven gemeld. Waarschijnlijk wordt in 
de vraag gedoeld op het corrigeren van de uitgavenkaders voor de conjunctuurgevoelige uitgaven. Het 
vorige kabinet heeft in het voorjaar van 2009 als reactie op de economische crisis besloten de automatische 
stabilisatoren te versterken door het uitgavenkader te corrigeren voor de mutatie van de 
werkloosheidsuitgaven en ruilvoet. Dat betekent dat niet omgebogen hoefde te worden voor de oplopende 
WW-uitgaven. Inherent aan die systematiek hebben meevallers nadien ook niet tot ruimte in het 
uitgavenkader (en daarmee ruimte voor extra uitgaven) geleid. Daaraan kan de conclusie verbonden 
  94/97 

marginale druk van de kinderopvangtoeslag, huurtoeslag, kindgebonden budget en overige regelingen zijn 
in dit plaatje niet meegenomen. 
 
 werknemer zelfstandige 
WML 38% 21% 
modaal 45% 46% 
2xmodaal 52% 37% 
3xmodaal 52% 46% 
 
 
 
423 Kan de regering een globale vergelijking maken tussen wat een werknemer netto in handen krijgt 
wanneer deze werknemer € 75.000 verdient en een zzp'er met een inkomen van € 75.000? 
 Onderstaande tabel geeft de gevraagde vergelijking voor een alleenstaande met een bruto loon van 75.000 
euro en een zzp-er met een bruto winst van 75.000 euro (cijfers 2012). Hierbij is omwille van de 
vergelijkbaarheid aangenomen dat de werknemer geen pensioenpremie betaalt. 
 
 werknemer zzp-er 
Bruto loon/winst 75.000 75.000 
Belasting/premie ZVW -29.941 -22.584 
Netto 45.059 52.416 
 
Bij de tabel past de kanttekening dat de vergelijking onvolledig is. De werkgever moet over het bruto loon 
van de werknemer ook nog sociale lasten betalen, terwijl een zzp-er dit niet hoeft te doen. Hier staan 
overigens ook sociale zekerheidsrechten tegenover. 
 
 
424 Hoe ziet het koopkrachtplaatje eruit voor de volgende situatie: een gezin met drie kinderen in de 
leeftijd van twee, vier en zes jaar, waarvan het jongste kind drie dagen naar de crèche gaat en de 
twee oudste kinderen gebruik maken van de buitenschoolse opvang. Beide ouders werken, waarbij 
de ene partner fulltime werkt en € 30.000 verdient De andere partner verdient € 15.000. Het gezin 
woont in een huurhuis. Beide partners maken gebruik van de spaarloonregeling.  
 In de beschreven situatie is de totale (statische) mutatie in de koopkracht -8%. Hierin heeft het gebruik van 
kinderopvang het grootste aandeel. Zonder kinderopvang zou dit huishouden een koopkrachtmutatie van  
-2½% ondervinden. Deze situatie is niet representatief voor de meerderheid van de 
kinderopvanggebruikers. Het gezin ontvangt in 2011 per jaar €17.900 en in 2012 €16.800 aan 
kinderopvangtoeslag. Slechts een klein deel van de kinderopvanggebruikers ontvangt zoveel 
kinderopvangtoeslag. Bovendien profiteert dit gezin momenteel nog relatief meer van de 
spaarloonregeling, doordat door het spaarloon het verzamelinkomen gedrukt wordt, waardoor er een hoger 
bedrag aan kinderopvangtoeslag uitgekeerd wordt. Deze doorwerking van het spaarloon in de 
kinderopvangtoeslag verdwijnt per 2012 door het afschaffen van de spaarloonregeling. 
  
425 
In hoeverre wordt rekening gehouden bij de herziening van de kindregelingen met de grotere 
spreiding van koopkrachteffecten voor huishoudens met kinderen? Worden de koopkrachteffecten, 
die zijn voorzien voor volgend jaar, ook meegenomen?  
 Bij het vaststellen van het koopkrachtbeeld van 2012 heeft de regering terdege rekening gehouden met de 
spreiding van de koopkrachtontwikkeling voor gezinnen met kinderen. Dit heeft geleid tot een aantal 
wijzigingen in voorgenomen maatregelen in de kindregelingen (waaronder de schuif 
kinderbijslag/kindgebonden budget, meer kindgebonden budget voor grotere gezinnen, aanpassing van de 
wijziging van leeftijdsgrenzen in de alleenstaande-ouderkorting, enz.).  
 
 
  96/97 

