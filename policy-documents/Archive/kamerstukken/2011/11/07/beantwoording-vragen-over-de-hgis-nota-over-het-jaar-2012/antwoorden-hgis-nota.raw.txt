Aan de Voorzitter van de
Bureau Secretaris-Generaal
Bezuidenhoutseweg 67
Tweede Kamer der Staten-Generaal
2594 AC Den Haag
Binnenhof 4
Postbus 20061
Den Haag
Nederland
www.minbuza.nl
Contactpersoon
T 0703485305
F
marjolein.geusebroek@minbuza.
nl
Onze Referentie
BSG-240/2011
Datum 7 november 2011
Betreft Beantwoording feitelijke vragen HGIS nota
Uw Referentie
33002/2011D50282
Bijlage(n)
1
Hierbij bieden wij u de antwoorden aan op de schriftelijke vragen gesteld door de
vaste commissie voor Buitenlandse Zaken over de HGIS nota. Deze vragen
werden ingezonden op 14 oktober 2011 met kenmerk 33002/2011D50282.
De Minister van Buitenlandse Zaken, De Staatssecretaris van Buitenlandse
Zaken,
Dr. U. Rosenthal Dr. B. Knapen

Nr 2
Vraag
Kunt u een overzicht geven van de voorgenomen begrotingssteun in 2011 per land. Kunt u hierbij
tevens aangeven of het om algemene dan wel sectorale begrotingssteun gaat?
Antwoord
In 2011 is aan aan de volgende landen algemene begrotingssteun (ABS) overgemaakt:
Mali: EUR 15,- miljoen
Mozambique: EUR 18,- miljoen
Ghana: EUR 10,- miljoen
Burkina Faso: EUR 20,5 miljoen
Bhutan: EUR 2,- miljoen
In 2011 is aan de volgende landen sectorale begrotingssteun (SBS) overgemaakt:
Mali: EUR 10,- miljoen
Rwanda: EUR 11,- miljoen
Ghana: EUR 25,- miljoen
Colombia: EUR 3,056 miljoen
Senegal: EUR 11,- miljoen
Kaapverdië: EUR 1,7 miljoen
Het totaalbedrag aan begrotingssteun dat in 2011 is uitbetaald bedraagt EUR 127,256 miljoen ofwel
2,75% van de ODA-begroting (2010: 3,8%).
In alle gevallen betroffen het reeds lopende verplichtingen. Voor 2011 worden verder geen betalingen
begrotingssteun voorzien.

Nr 5
Vraag
Kunt u een overzicht geven van de opbrengsten van de bezuinigingen op het postennet voor de jaren
2012, 2013, 2014, 2015, 2016?
Antwoord
De bezuiniging op het postennet loopt op van EUR 2,5 mln in 2012mln, EUR 16 mln in 2013, EUR
38,75 mln in 2014 tot EUR 55 mln in 2015 en 2016.

Nr 7
Vraag
Kunt u in het kort samenvatten wat de gevolgen zijn van de bezuiniging op de
ondernemingsklimaatsubsidies? Welke programma's vallen hieronder?
Antwoord
Hiervoor zij verwezen naar de begroting van het ministerie van EL&I en de Kamerbrief Internationaal
ondernemen.

Nr 9
Vraag
Waardoor dalen de uitgaven aan Rechtshandhaving/Europol en Eurojust tussen 2011 en 2012 sterk?
Welke uitgaven worden niet gedaan?
Antwoord
De uitgaven Rechtshandhaving/Europol en Eurojust hebben betrekking op de huisvesting van Europol
en Eurojust. Nieuwe huisvesting van Europol is in 2011 gerealiseerd terwijl de realisatie van nieuwe
huisvesting voor Eurojust zich in 2012 volgens de planning nog in de voorbereidende fase bevindt.
Deze stand van werkzaamheden vertaalt zich in dalende uitgaven in 2012 ten opzichte van 2011. De
uitgaven zullen na 2012 een stijgende lijn laten zien.

Nr 11
Vraag
Wat is de verklaring voor de daling tussen 2011 en 2012 bij operationele doelstelling 01.02?
Antwoord
De daling op operationele doelstelling 01.02 is het gevolg van de invulling van de in de Basisbrief
aangekondigde gematigde daling op het mensenrechtenbudget.

Vraag 13
Werden er in 2010 uitgaven gedaan aan ‘Civiele crisisbeheersingsoperaties’? Zo ja, waarom staan
deze uitgaven niet in de HGIS-nota weergegeven?
Vraag 16
Kunt u toelichten waarom civiele crisisbeheersingsoperaties sinds 2011 onder ODA vallen?
Antwoord
Het artikel “Civiele crisisbeheersingsmissies/uitzending politiefunctionarissen” op de begroting van het
Ministerie van Veiligheid en Justitie is met ingang van 2011 nieuw binnen de HGIS. Onder dit artikel
vallen de uitgaven voor deelname aan civiele missies van Nederlandse politiefunctionarissen.
Tot 2011 stonden deze uitgaven binnen de HGIS op de begroting van Defensie (artikel 20) voor zover
het de additionele kosten betrof en voor zover het politiesalarissen betrof buiten de HGIS op de
begroting van Binnenlandse Zaken en Koninkrijksrelaties . Het desbetreffende artikel is inmiddels
overgeheveld naar de begroting van het Ministerie van Veiligheid en Justitie.
De kosten van civiele missies in DAC–landen vallen onder ODA. Dat was ook voor 2011 al het geval.

Nr 15
Vraag
Wat is de verklaring voor de daling bij operationele doelstelling 02.06 tussen 2010en 2011? En wat is
de verklaring voor de daling tussen 2011 en 2012?
Antwoord:
De daling tussen 2010 en 2011 is veroorzaakt door een incidentele verhoging in 2010 voor de inzet in
Haïti en de overstromingen in Pakistan. De daling van 2011 naar 2012 is het gevolg van de invulling
van de Focusbrief waarin een beperkte bezuiniging op noodhulp is aangekondigd.

Nr 19
Vraag
Kunt u toelichten wat het verschil is tussen artikel 02.05 en artikel 20? Welke uitgaven vallen hier zoal
onder?
Antwoord
Onder artikel 20 op de Defensiebegroting worden de additionele uitgaven verantwoord die ontstaan bij
inzet van de Nederlandse krijgsmacht in crisisbeheersingsoperaties. Artikel 02.05 op de begroting van
Buitenlandse Zaken bevat onder meer de volgende onderdelen: het Stabiliteitsfonds, middelen voor
wederopbouw, VN-contributies ten behoeve van crisisbeheersingsoperaties en het MATRA-programma
voor goed bestuur in Oost-Europese landen met toetredingsperspectief.

Vraag 21
Voor crisisbeheersingsoperaties gefinancierd vanuit Defensie (20) wordt 4.400.000 euro aan middelen
gelabeld als ODA in 2012. Kunt u toelichten waaraan deze middelen naar verwachting worden
besteed, via welke kanalen en in welke landen? Hoe wordt aan de ODA-criteria voldaan?
Vraag 65
Het ODA-gedeelte van de begroting Defensie (X) post 20 bedraagt slecht 4,4 mln. van de 192,5 mln.
Kan de regering specifiek aangeven hoe deze 4,4 mln. euro is opgebouwd en hoeveel van de kosten
van de Politietrainingsmissie hier onder vallen?
Antwoord
De ODA-toerekening van EUR 4,4 miljoen op het budget voor crisisbeheersingsoperaties (HGIS-deel
Defensiebegroting) is een stelpost. Na afloop van het begrotingsjaar wordt aan de hand van de
feitelijk door de krijgsmacht uitgevoerde activiteiten en de DAC-criteria voor ODA de omvang van de
ODA-toerekening vastgesteld. In het Development Assistance Committee van de OESO is
overeengekomen dat bepaalde uitgaven van de krijgsmacht voor conflictbeheersing, vredesopbouw en
veiligheid voldoen aan het ontwikkelingscriterium van Official Development Assistance (ODA). Het
gaat daarbij om uitgaven voor enerzijds humanitaire hulp of ontwikkelingsdiensten en anderzijds
politietraining in civiele politietaken. Voor beide soorten hulp geldt dat voor militairen, inclusief de
Koninklijke Marechaussee (KMar), alleen de additionele uitgaven (en dus niet de salarissen van de
militairen) meetellen als ODA. In de geïntegreerde politietrainingsmissie in Afghanistan vallen de
additionele uitgaven die worden gemaakt voor de inzet van KMar-personeel en tolken ten behoeve van
de training van Afghaans politiepersoneel dus onder ODA. Met uw Kamer is afgesproken dat deze aan
de missie gerelateerde ODA-uitgaven gecompenseerd worden met non-ODA middelen uit de HGIS. In
de huidige ramingen is voorzien dat van de 97 miljoen euro onder artikel 20 op de begroting van
Defensie in 2012 voor de politietrainingsmissie 3 à 4 miljoen euro onder ODA valt. De overige ODA-
middelen voor de missie staan op de begrotingen van de Ministeries van Veiligheid en Justitie en
Buitenlandse Zaken. Behalve in Afghanistan is voorzien dat in 2012 ook in Kosovo en Zuid-Soedan
ODA-middelen worden besteed die onder artikel 20 vallen.

Nr 23
Vraag
Aan welke landen wordt door de Europese Unie ontwikkelingshulp verleend? Welke landen zijn nieuw
en welke landen zijn komen te vervallen in 2012?
Antwoord
In het verslag van de Europese Commissie over het externe beleid wordt ieder jaar een lijst
opgenomen met landen waaraan de EU op enigerlei wijze ontwikkelingshulp geeft en in welke
hoeveelheden. Het meest recente overzicht staat in tabel 5.10 en 5.11 (pagina 182) van het Country
Breakdown of EU Development Aid van het Jaarverslag van de Europese Commissie over 2010, te
vinden op de website van de Commissie onder de volgende link:
http://www.gopa.de/uploads/media/EU_annual-report-2011_en_01.pdf
Het komt er op neer dat de EU in 2010 bijna in alle DAC-landen ontwikkelingshulp (ODA) heeft
besteed (of gecommitteerd).

Nr 25
Vraag
Kunt u toelichten op welke manier invulling wordt gegeven aan 'extra aandacht' voor de knooppunten
Vietnam en Panama? Hoe wordt deze 'extra aandacht' vertaald naar beleid?
Antwoord
Aan de extra aandacht wordt invulling gegeven door te investeren in goede contacten met de
overheid, omdat die in deze landen van belang zijn om de kansen van het Nederlandse bedrijfsleven
te vergroten. Dit vertaalt zich onder meer door de openstelling van de transitiefaciliteit in Vietnam en
de opening van een ambassade in Panama.
De relatie tussen extra aandacht en beleid loopt voornamelijk andersom. De meest betrokken
ministeries bekijken per land, per markt en per sector wat nodig is om de kansen van het Nederlandse
bedrijfsleven te optimaliseren. Op basis van die analyse wordt de extra aandacht geconcretiseerd.

Nr 27
Vraag
Kunt u nader toelichten wat u bedoelt met het strategischer inzetten van de reizen van
bewindspersonen? Betekent dit dat alleen of voornamelijk zal worden afgereisd naar opkomende
landen? Wordt hier ODA-budget voor ingezet en zo ja voor welke reizen wel en voor welke reizen niet?
Bestaan hier richtlijnen voor (bijv. OESO-DAC criteria)? Kunt u aangeven of de Kamer ook betrokken
zal worden bij de langetermijnplanning en zo ja hoe?
Antwoord
Zie voor de beantwoording van deze vraag het antwoord op de vragen 79, 126 en 310 over de
Begroting. Het budget voor de reizen van bewindspersonen valt onder de materiële en personele
uitgaven van de ministeries. Het ministerie van Buitenlandse Zaken kent een geïntegreerde
organisatie ten dienste van het gehele buitenlandse beleid. In overeenstemming met de OESO-
regelgeving vindt een forfaitaire toerekening van materiële en personele kosten aan ODA plaats.

Vraag 31
Kunt u nader toelichten op basis van welke criteria voormalige OS partnerlanden op de lijst
‘ transitiefaciliteit’ terecht komen, en op basis van welke criteria deze landen van de lijst vallen?
Vraag 34
Op welke manier zal Nederlandse kennis en kunde worden ingezet om de transitie van een bilaterale
relatie naar een economische relatie vorm te geven?
Vraag 39
Kunt u aangeven hoeveel de nieuwe transitiefaciliteit bedraagt? Hoe luiden de OESO-DAC regels voor
het inzetten van budget in landen als Vietnam en Colombia in dezen? Bent u van zins vooraf de Kamer
te raadplegen over het toevoegen of schrappen van landen van de Transitiefaciliteit?
Antwoord
De Transitiefaciliteit staat open voor Colombia, Vietnam en Zuid Afrika en wordt vanaf 2012
gezamenlijk gefinancierd door het ministerie van Buitenlandse Zaken en het ministerie van
Economische Zaken, Landbouw en Innovatie.
Jaar ODA (3 landen) Non-ODA Totaal
2011 EUR 13 mln. EUR 13 mln.
2012 EUR 17 mln. EUR 5 mln. EUR 22 mln.
2013 EUR 15 mln. EUR 10 mln. EUR 25 mln.
2014 EUR 13 mln. EUR 15 mln. EUR 28 mln.
Evaluaties EUR 450.000 EUR 450.000
Totaal EUR 58,45 mln. EUR 30 mln. EUR 88,45 mln.
De manier waarop Nederlandse kennis en kunde zal worden ingezet is afhankelijk van de specifieke
kansen in de diverse transitielanden en de mogelijkheid om met Nederlandse kennis en kunde aan te
sluiten op deze kansen.
Het gedeelte van de Transitiefaciliteit dat door het ministerie van Buitenlandse Zaken wordt
gefinancierd is “Official Development Assistance” (ODA). De OESO-DAC regels worden hierbij
gehanteerd. De OESO-DAC definieert ODA als een bijdrage aan een door de OESO-DAC als
1
ontwikkelingsland ingedeelde natie, of aan een officiële organisatie die het geld aan een land op deze
lijst doet toekomen. Vietnam, Zuid Afrika en Colombia staan op deze lijst. Daarnaast moet het
algemeen doel van de financiering de economische ontwikkeling en welzijn van het ontwikkelingsland
zijn. Minimaal een kwart van de financiering dient als gift te worden verstrekt.
De voormalige transitielanden zijn geselecteerd op basis van de criteria inkomens- en armoedeniveau
en de mogelijkheden voor een wederzijds profijtelijke economische samenwerking met kansen voor en
interesse vanuit het Nederlandse bedrijfsleven. Voorts behoren deze landen tot de CIVETs-landen met
aanzienlijk economisch potentieel. Het criterium inkomen vormt voor deze drie landen, die de status
van middeninkomen land hebben bereikt, de reden waarom deze landen niet meer als partnerland
figureren.
Indien er veranderingen plaats vinden in de lijst van landen die in aanmerking komen voor de
Transitiefaciliteit, zal dit via de Begroting aan de Tweede Kamer worden gecommuniceerd.
1
DAC hanteert een lijst van organisaties die als ‘ODA-ontvangers’ zijn geclassificeerd (DAC Statistical Reporting
Directives Annex 2).

Vraag 33
Waarom zijn voor de begroting van EL&I veel uitgaven niet ingevuld voor de jaren 2011 en 2012?
Waar in de begroting zijn deze uitgaven terug te vinden?
Vraag 37
Kunt u aangeven waarom de uitgaven op artikel 5.30 van EL&I, bevorderen internationaal
ondernemen, vanaf 2012 nul zijn?
Vraag 41
Welke uitgaven vallen onder artikel 5.01. Algemeen en waarom wordt hier zo op bezuinigd?
Vraag 69
Waarom zijn er geen uitgaven vanaf 2012 voor de artikelen 2 t/m 11 en 33 t/m 39 van de EL&I
begroting?
Antwoord
Door de samenvoeging van de begrotingen van het Ministerie van LNV en het Ministerie van EZ zijn de
nummers van de begrotingsartikelen gewijzigd. Tot en met 2011 staan de budgetten op de oude
artikelen. Voor voormalig EZ betreft het voor HGIS de artikelen 2, 3, 4, 5 en 10 en voor voormalig
LNV betreft het voor HGIS de artikelen 33, 36, en 39. Vanaf 2012 staan de HGIS budgetten op de
nieuwe begrotingsartikelen (11, 12, 13, 14, 15, 16, 17, 18 en 40) voor het Ministerie van
Economische Zaken, Landbouw en Innovatie. In de begroting 2012 van het Ministerie van
Economische Zaken Landbouw en Innovatie is uitgegaan van de nieuwe artikel-structuur.
De middelen die voorheen op beleidsartikel 5 werden geraamd, staan vanaf 2012 op artikel 15 van de
EL&I-begroting.
De budgetten op artikel 5.01 bestonden in 2011 voornamelijk uit de budgetten voor de bijdrage aan
Agentschap NL in het kader van de uitvoering van het beleid. Vanaf 2012 staan deze budgetten
geraamd op artikel 15.90 Baten- en lastendiensten. De budgetten lopen af als gevolg van de te
realiseren apparaatstaakstelling.
De budgetten voor bevorderen internationaal ondernemen stonden in 2011 op het oude artikel 5.30
en maken vanaf 2012 onderdeel uit van het nieuwe artikel 15.40 Internationalisering Nederlands
bedrijfsleven.
Op artikel 11 staan, in tegenstelling tot wat vraag 69 suggereert, wel middelen geraamd vanaf 2012.
Deze middelen staan bovenaan pagina 25 van de HGIS-nota.

Nr 40
Vraag
Waarom bezuinigt u op het versterken van de gezamenlijke kennisbasis? Wat voor activiteiten vallen
hieronder en in hoeverre strookt dit met de wens voor een integrale en coherente aanpak van
ontwikkelingsproblematiek?
Antwoord
EL&I heeft, na een grondige afweging van alle middelen op effectiviteit en efficiency, ervoor gekozen
om een deel van de zeer forse subsidietaakstelling vanuit het Regeerakkoord op de budgetten voor
ondernemen en innovatie, mede in te vullen door de Innovatiesubsidie Samenwerkingsprojecten
Opkomende Markten (ISOM) met ingang van 2012 te schrappen. Projecten in opkomende markten
kunnen mede worden ondersteund door de zogeheten innovatiekredieten. Hierdoor zullen dergelijke
projecten wel kunnen plaatsvinden. Dit past bij de keuze van het kabinet om ter stimulering van
innovatie minder gebruik te maken van subsidies, en meer van kredieten. Hiervoor wordt per 1
januari 2012 het Innovatiefonds MKB+ gestart.

Vraag 44
Wat is de reden voor de stijging in 2012 voor het bedrag voor EKI?
Vraag 45
De toerekening EKI kwijtschelding bedraagt 100 miljoen euro. Kunt u toelichten welke landen in 2012
naar verwachting voor deze reservering voor schuldkwijtschelding in aanmerking komen?
Antwoord
De EKI-reservering voor 2012 en latere jaren is voorlopig; de daadwerkelijke bedragen zijn nog
onzeker en mede afhankelijk van de vooruitgang die landen, die zich kwalificeren voor het Heavily
Indebted Poor Countries initiatief (HIPC), boeken. Het aantal landen dat in aanmerking komt voor een
HIPC-behandeling neemt af. Inmiddels hebben reeds 30 landen het HIPC-traject succesvol afgerond
en schuldkwijtschelding gekregen. Ivoorkust is een voorbeeld van een land dat mogelijk in 2012 voor
schuldkwijtschelding in aanmerking komt.

Nr 47
Vraag
Kunt u een stand van zaken geven van de landen waar wij in 2012 definitief uit de onderwijssector
verdwenen zullen zijn als gevolg van de bezuinigingen op onderwijs?
Antwoord
In de meerjarige planning is voorzien dat de programma’s ter ondersteuning van basic education in
Benin, Ethiopië, Ghana, Mozambique, Rwanda en Nicaragua eind 2011 worden beëindigd als gevolg
van de bezuinigingen op en ombuigingen in de onderwijssector. Eeveneens is voorzien dat de
samenwerking met Kaapverdië op het gebied van beroepsonderwijs eind 2011 af loopt.

Nr 49
Vraag
Wat moet verstaan worden onder groen onderwijs van hoge kwaliteit (ISRIC)?
Antwoord
Het betreft hier de financiering van het ISRIC in Wageningen. Dit instituut houdt zich bezig met
bodem- en wateronderzoek en onderhoud een mondiaal informatiesysteem over bodemsoorten en hun
kwaliteit. Deze middelen maken onderdeel uit van de begroting van EL&I.

Nr 51
Vraag
Welke factoren liggen ten grondslag aan een eventueel tekort aan Mton en JI/CDM rechten waardoor
het 'pessimistisch scenario' werkelijkheid wordt? Wat wordt gedaan om te voorkomen dat dit
pessimistische scenario werkelijkheid wordt?
Antwoord
Een tekort of overschot aan JI/CDM is afhankelijk van twee factoren. De uiteindelijke emissies in de
Kyoto periode, die nu nog voornamelijk afhangen van hoe mild of streng de komende winters zullen
zijn, en hoeveel emissierechten de door Nederland gecontracteerde CDM- en JI-projecten (zullen)
opleveren.

Vraag 53
Kunt u een opsomming geven van alle projecten aangaande internationaal milieu en waterbeheer en
de uitgaven die met deze projecten gemoeid zijn? Hoe verhouden de uitgaven voor deze projecten in
2012 zich tot de uitgaven in 2011?
Vraag 57
Wat voor programma’s en projecten vallen onder duurzaam milieugebruik wereldwijd?
Antwoord
Naast de in de tabel op blz. 14 en 15 van de HGIS-nota genoemde activiteiten (o.a. ‘Partners voor
Water’, CO2-reductieprogramma’s) dragen de onder begrotingshoofdstuk V, Artikel 6 ressorterende
programma’s bij aan internationaal milieu- en waterbeheer. De concrete activiteiten die zullen worden
uitgevoerd in 2012 zijn vermeld op pagina 71 en 72 van de Memorie van Toelichting.
Geplande uitgaven voor de programma’s in mln EUR 2011: 2012:
6.1 Duurzaam milieugebruik wereldwijd
- Klimaat, (hernieuwbare) energie en milieutechnologie 146 146
- Ecosystemen en duurzame productieketens 59 41
- Internationaal milieubeleid en instrumenten 58 62
Enkele belangrijke activiteiten zijn het Promoting Renewable Energy Program (PREP), ondersteuning
van de Forest Carbon Partnership Facility van de Wereldbank, het Global Environment Fund, UNEP, en
een nationaal programma in Ghana gericht op verbeterd milieubestuur.
6.2 Waterbeheer
- Integraal waterbeheer 76 100
- Drinkwater en sanitatie 80 81
Enkele belangrijke activiteiten op het gebied van water zijn de nieuwe faciliteit voor publiek-private
partnerschappen, de drinkwater- en sanitatieprogramma’s van UNICEF, de Water Supply and
Sanitation Collaborative Council en het Bangladesh Rural Advancement Committee (BRAC) en
opgeschaalde bestaande publiek-private partnerschappen zoals Aqua for All. Daarnaast worden in vijf
tot zeven geselecteerde partnerlanden intensieve waterprogramma’s ontwikkeld, die in 2012 van start
zullen gaan.

Nr 55
Vraag
Op basis waarvan is besloten het programma Partners voor Water met zes jaar te verlengen? Wat
waren de doorslaggevende positieve resultaten? Hoeveel armen in ontwikkelingslanden zijn m.b.v. dit
programma bereikt?
Antwoord
Het programma Partner voor Water (PvW) is voor zes jaar verlengd op basis van een positieve
evaluatie van de eerste fase en de goedkeuring door de Tweede Kamer van het Nationaal Waterplan.
Positieve resultaten waren: 1) sterkere bundeling van krachten in de Nederlandse watersector om de
internationale positie van de sector (publieke en private sector, kennisinstellingen en NGO’s) te
versterken en zo een bijdrage te leveren aan oplossingen voor de wereldwaterproblematiek; 2)
profilering van de Nederlandse watersector resulterend in een toename van de omzet van de sector in
het buitenland; en 3) toepassing van diverse innovatieve technologieën en methodologiën in het
ontwikkelingsproces in PvW landen. Het programma Partner voor Water is niet gericht op
armoedebestrijding; het betreffen hier HGIS non-ODA middelen. Wel hebben sommige programma’s
positieve neveneffecten voor arme mensen, zoals de bijdrage aan overstromingsbestrijding van
Jakarta en de internationale agendering van de noodzaak tot klimaatadaptatie in de watersector door
het Cooperative Program on Water & Climate.

Nr 59
Vraag
Wat voor programma’s vallen onder het ‘ Samen met ketenpartners het personenverkeer reguleren’?
Waaruit blijkt dat dit ODA-ble is / mag zijn?
Antwoord
Uit het centrale fonds ‘migratie en ontwikkeling’ met een jaarbudget van 9 miljoen (2011) worden
verschillende projecten gefinancierd gericht op het management van migratie en op het ondersteunen
van duurzame terugkeer en herintegratie. Het gaat hierbij deels om capaciteitsversterking van
overheden in herkomstlanden van migranten maar ook om het ondersteunen van het vrijwillige
vertrek en de duurzame terugkeer en herintegratie van afgewezen asielzoekers afkomstig uit
ontwikkelingslanden.
Verder mogen de kosten van de eerste jaarsopvang van asielzoekers uit OECD-DAC-landen aan het
ontwikkelingsbudget worden toegerekend.
Deze vorm van ondersteuning is ODA-ble aangezien het om de vrijwillige terugkeer van vluchtelingen
gaat afkomstig uit DAC-landen. Daarnaast draagt het via het versterken van de positie van kwetsbare
groepen bij aan de verbetering van het welzijn van ontwikkelingslanden.

Nr 61
Vraag
Welke factoren liggen ten grondslag aan de enorme stijging bij operationele doelstelling 09.01 tussen
2010 en 2011? Wat is de verklaring voor de enorme daling tussen 2011 en 2012?
Antwoord
Gezien de aard van het Niet-beleidsartikel 9 Geheim kan ik deze vraag niet beantwoorden.

Nr 64
Vraag
Kan een toelichting gegeven worden van wat de intertemporele kasschuiven in 2011, 2012, 2013,
2014 en 2015 precies inhouden?
Antwoord
Ter verlichting van het generale beeld in 2012 in 2013 werden binnen de HGIS drie kasschuiven
toegepast. Twee hiervan vonden plaats op de begroting van Buitenlandse Zaken (zowel ODA als non-
ODA) en een op de begroting van Financiën (ODA).

Nr 67
Vraag
Wat behelzen de taken en werkzaamheden van de (science) attaché in China en voor de
belastingdienst?
Antwoord
De taak van de science attaché in China is versterking van de wetenschappelijke samenwerking tussen
Nederland en China. Onder zijn werkzaamheden vallen o.m. verdieping en verbreding van de
wetenschappelijke betrekkingen tussen Nederlandse en Chinese partnerorganisaties en
wetenschapsinstellingen, advisering en facilitering bij wetenschappelijke activiteiten en profilering van
de Nederlandse wetenschap in China.
Het ministerie van Financiën heeft 5 douaneattachés die zijn gestationeerd in Brussel, Boedapest,
Ankara, Moskou en Peking. Zij faciliteren de relaties met de douaneautoriteiten in het kader van
diverse bilaterale samenwerkingsrelaties onder meer in het kader van de bestrijding van
douanefraude. Zij faciliteren daarnaast o.m. problematische verzoeken aan de buitenlandse diensten
op het terrein van de wederzijdse bijstand douane (o.a. inlichtingenuitwisseling en
rechtshulpverzoeken.)
De douaneattaché in China wordt naast het bovenstaande specifiek ingezet voor een twinningsproject
tussen de douanediensten van Sjanghai en Rotterdam en een EU pilotproject “smart and secure trade
lanes” in Shenzhen en mogelijk later Hongkong.

Nr 70
Vraag
Uit de HGIS nota 2011, p. 24-27 blijkt dat er voor 2011 157 mln begroot stond onder het
reproductieve gezondheidszorg budget voor ODA aan partnerlanden. Hoeveel hiervan was bilaterale
hulp? Hoeveel van deze bilaterale hulp is daadwerkelijk uitgegeven? Hoeveel van deze bilaterale hulp
is daadwerkelijk uitgegeven aan SRGR projecten? Hoe verhoudt zich dit tot de geplande bilaterale
uitgaven voor 2012 voor SRGR van 30 mln?
Antwoord
Het begrote totaal voor reproductieve gezondheid (5.5) in de partnerlanden bedroeg EUR 97 mln, dat
voor HIV/Aids (5.4) bedroeg EUR 25 mln, in totaal € 122 mln. Al deze geplande bedragen waren
bestemd voor bilaterale hulp. Zoals uit de tabel bij het antwoord op vraag 404 n.a.v. de begroting is
aangegeven vielen onder de operationele doelstelling 5.5 (reproductieve gezondheid) echter ook de
uitgaven voor gezondheidszorg algemeen. Uit deze tabel blijkt ook wat de verwachte daadwerkelijke
uitgaven in 2011 aan zowel HIV/Aids, gezondheidszorg algemeen en SRGR zijn geweest.

Nr 73
Vraag
Is er ook sprake van een afname vanwege een eindejaarsmarge in respectievelijk 2010 en 2011? Zo
ja, hoeveel bedragen deze eindejaarsmarges en waar in de begroting worden deze genoemd?
Antwoord
De eindejaarsmarge over 2010 heeft geen effect op het ODA-budget in 2012. Effecten van de
eindejaarsmarge 2011 worden pas na afloop van het begrotingsjaar 2011 duidelijk.

Nr 75
Vraag
Kunt u aangeven waarom de toegezegde kasschuif van 200 miljoen van 2011 naar 2012 niet
terugkomt in de ODA-plafondberekening voor 2012?
Antwoord
Deze kasschuif betrof de klimaatmiddelen additioneel aan de 0,8% BNP. In het Regeerakkoord is de
additionaliteit van deze middelen geschrapt (als onderdeel van de bezuiniging op het ODA-budget).

Vraag 77
Kunt u specificeren hoe post onderwijs en onderzoek in Mali, Oeganda en Bangladesh worden
besteed? Hoe worden uitgaven verdeeld over a) onderwijs en b) onderzoek; welk deel van dit bedrag
wordt bestemd voor basisonderwijs en welk deel voor voortgezet of beroepsonderwijs; welk deel van
dit bedrag heeft tot doel de achterstanden van meisjes in onderwijs weg te werken; welk deel van dit
bedrag is erop gericht specifiek onderwijskwaliteit te versterken?
Vraag 79
Kunt u aangeven of er voldoende financiering beschikbaar is voor de goede uitvoering van het
basisonderwijsprogramma van de Malinese overheid, indien positief wordt besloten over de aanvraag
van Mali bij het Global Partnership for Education? En in het geval van Oeganda?
Vraag 80
Kunt u toelichten welke afspraken er zijn gemaakt m.b.t. overname van de door Nederland
gefinancierde onderwijsprogramma’s in Oeganda door andere donoren? Klopt het dat België en Ierland
dit niet gaan doen? Is USAID bijvoorbeeld bereid om de gehele Nederlandse verantwoordelijkheid over
te nemen? Kunt u daarbij ingaan op het Education Development Partners Platform en de donoren die
daar actief blijven?
Vraag 81
Welke verantwoordelijkheid ziet de Nederlandse overheid voor zichzelf ten aanzien van governance in
het onderwijs in Oeganda en welke activiteiten zijn daarvoor gepland? Kan met het huidige
ambitieniveau voldoende voortgang verwacht worden op dit gebied?
Antwoord
Voor de antwoorden op deze vragen verwijs ik u naar de brief over de afbouw van onderwijs die de
Kamer binnen afzienbare termijn – voor de begrotingsbehandeling - zal toegaan. Deze brief zal
gebaseerd zijn op de exitstrategieën onderwijs van de ambassades.

Nr 82
Vraag
Kunt u toelichten welke afspraken er zijn gemaakt m.b.t. de overname van de voorheen door
Nederland gefinancierde programma’s door andere donoren zoals bijvoorbeeld de ADB en door de
overheid van Bangladesh zelf.
Antwoord
In 2009 (na het bezoek van de toenmalige Nederlandse Minister voor Ontwikkelingssamenwerking en
Staatssecretaris van Verkeer en Waterstaat aan Bangladesh) is Nederland in Bangladesh begonnen
met het ombuigen van de Nederlandse inbreng richting beroepsonderwijs. Nederland heeft in 2011
aan de overheid en de donorgroep aangegeven dat Nederland geen bijdrage zal geven aan de nieuwe
fase van het basisonderwijsprogramma. Voor bestaande door Nederland gefinancierde
onderwijsprogramma’s hoeven geen verdere afspraken gemaakt te worden met andere donoren of
met de overheid van Bangladesh. De Ambassade streeft ernaar de lopende programma’s uit te voeren
zoals in de contracten is vastgelegd, met dien verstande dat programma’s zoveel mogelijk worden
omgebogen richting beroepsonderwijs en naar de drie door de ambassade uit te voeren speerpunten
water, SRGR en voedselzekerheid. Bij vier (BRAC education, Campe, FIVDB, UCEP) van de vijf
programma’s is dit al het geval. Bijvoorbeeld het BRAC education programma, dat met name meisjes
als doelgroep heeft, wordt met elementen van SRGR en voedselzekerheid versterkt.

Vraag 85
Kunt u per partnerland aangeven wat binnen het artikel 4.1/4.3 Voedselzekerheid/private sector
ontwikkeling de verdeling is tussen de bestedingen op Voedselzekerheid en de bestedingen op Private
sector ontwikkeling in 2012. En wat is er op deze artikelen per partnerland begroot in 2013, 2014 en
2015.
Vraag 86
Waarom zijn artikel 4.1 voedselzekerheid en 4.3 private sectorontwikkeling samengebracht onder een
uitgavenpost in het landenoverzicht?
Antwoord
In de Rijksbegroting 2011 was de operationele doelstelling, ‘4.3 Verhoogde economische groei en
verminderde armoede als gevolg van gezonde private sector ontwikkeling in ontwikkelingslanden’
opgenomen. Omdat veel lopende activiteiten op posten nog onder dit laatste artikel vallen maar
tegelijkertijd voedselzekerheid als prioriteit is toegevoegd, is er voor gekozen deze samen onder een
uitgavenpost in de begroting op te nemen. De achterliggende reden is dat activiteiten op het terrein
van voedselzekerheid en private sector ontwikkeling nauw met elkaar zijn verbonden.
De ambassades in de partnerlanden hebben hun meerjarige strategische plannen voor
voedselzekerheid en private sector ontwikkeling 30 september moeten indienen. Na goedkeuring van
de meerjarige strategische plannen van de ambassades zal inzichtelijk gemaakt kunnen worden hoe
de verdeling van de bestedingen tussen voedselzekerheid en private sector ontwikkeling is.

Nr 88
Vraag
Kunt u de ODA-uitgaven per partnerlanden, opgesplitst per thema, toesturen voor de jaren 2011 en
2013?
Antwoord
Het is nog niet mogelijk een overzicht te geven van de toegekende budgetten voor 2013. Eind
september hebben de ambassades voorstellen ingediend voor hun budgetten in de periode 2012-
2015. Deze voorstellen worden momenteel beoordeeld; besluitvorming hierover vindt plaats in
december 2011. Bij Voorjaarsnota 2012 zal de Kamer worden geïnformeerd over de definitief
toegekende budgetten.
De verwachte ODA-uitgaven per partnerland en thema voor 2011 luiden als volgt:

Vervolg vraag 88
Partnerlanden
2011
Indonesië
2.07 Goed bestuur 11.740.000
4.03 Ondernemingsklimaat ontwikkelingslanden 2.000.000
5.01 Onderwijs 13.200.000
5.02 Kennisontwikkeling 4.000.000
6.01 Milieu en water 12.800.000
6.02 Duurzaam waterbeheer 9.600.000
totaal 53.340.000
Jemen
1.02 Mensenrechten 234.000
2.05 Regionale stabiliteit en crisisbeheersing 4.800.000
4.02 Armoedevermindering 210.000
4.03 Ondernemingsklimaat ontwikkelingslanden 1.800.000
4.04 Kwaliteit en effectiviteit OS 150.000
5.01 Onderwijs 5.000.000
5.03 Gender 300.000
5.05 Reproductieve gezondheid 3.157.000
6.01 Milieu en water 13.000
6.02 Duurzaam waterbeheer 5.000.000
totaal 20.664.000
Kenia
1.02 Mensenrechten 43.000
2.07 Goed bestuur 4.005.000
4.03 Ondernemingsklimaat ontwikkelingslanden 1.310.000
6.01 Milieu en water 3.293.000
6.02 Duurzaam waterbeheer 4.450.000
totaal 13.101.000
Mali
1.02 Mensenrechten 34.000
2.07 Goed bestuur 667.000
4.02 Armoedevermindering 15.000.000
4.03 Ondernemingsklimaat ontwikkelingslanden 6.360.000
4.04 Kwaliteit en effectiviteit OS 134.000
5.01 Onderwijs 8.989.000
5.05 Reproductieve gezondheid 9.834.000
6.02 Duurzaam waterbeheer 5.485.000
totaal 46.503.000
Mozambique
2.07 Goed bestuur 2.343.000
4.02 Armoedevermindering 18.000.000
4.03 Ondernemingsklimaat ontwikkelingslanden 2.436.000
4.04 Kwaliteit en effectiviteit OS 222.000
5.01 Onderwijs 337.000
5.03 Gender 599.000
5.04 HIV/AIDS 3.146.000
5.05 Reproductieve gezondheid 9.000.000
6.02 Duurzaam waterbeheer 13.265.000
totaal 49.348.000
Oeganda
1.02 Mensenrechten 483.000
2.07 Goed bestuur 9.856.000
4.02 Armoedevermindering 270.000
4.03 Ondernemingsklimaat ontwikkelingslanden 500.000
5.01 Onderwijs 7.000.000
5.03 Gender 79.000
totaal 18.188.000
* conform begrotingsindeling 2011

Nr 89
Vraag
Is het juist dat er helemaal geen bilaterale uitgaven op SRGR en HIV/aids plaatsvinden in Kenia in
2012? Wat is de overweging hierbij geweest? Kunt u aangeven of wij via het multilaterale en/of
maatschappelijke kanaal wel op dit thema inzetten in Kenia? Zo ja, welke?
Antwoord
De Meerjarige Strategische Plannen, waaronder dat van Kenia, worden momenteel beoordeeld. Als die
beoordeling is afgerond kan ik u informeren over de geplande uitgaven via het bilaterale kanaal in
Kenia. Daarnaast ontplooit de Unite for Body Rights alliantie onder MFS II activiteiten in Kenia.

Nr 92
Vraag
Kan voor ieder exit-land de geplande ODA-uitgaven over de jaren 2011, 2012, 2013 en 2014
weergegeven worden?
Antwoord
Het is nog niet mogelijk een overzicht te geven van de toegekende budgetten voor 2012 t/m 2014.
Eind september hebben de ambassades voorstellen ingediend voor hun budgetten in de periode 2012-
2015. Deze voorstellen worden momenteel beoordeeld; besluitvorming hierover vindt plaats in
december 2011. Bij Voorjaarsnota 2012 zal de Kamer worden geïnformeerd over de definitief
toegekende budgetten.
De verwachte ODA-uitgaven voor ieder exit-land in 2011 en 2012 luiden als volgt (n.b. de bedragen
voor 2012 hebben betrekking op de begrote bedragen in de MvT 2012):
Exitlanden 2011 2012
Albanië 610.000 0
Armenië 618.000 0
Bhutan 2.000.000 2.000.000
Bolivia 37.432.000 28.830.000
Bosnië & Herzegovina 6.784.000 5.400.000
Burkina Faso 39.011.000 31.274.000
Congo, Democratische Republiek 3.870.000 1.500.000
Egypte 6.437.000 4.874.000
Europa en Centraal Azië 4.260.000 0
Georgië 688.000 0
Guatemala 13.282.000 9.763.000
Kaap Verdië 1.700.000 0
Kosovo 2.060.000 594.000
Macedonië 960.000 0
Moldavië 3.380.000 0
Mongolië 6.106.000 3.861.000
Nicaragua 16.592.000 10.562.000
Pakistan 28.748.000 20.145.000
Senegal 19.133.000 11.989.000
Soedan* 59.718.000 52.065.000
Sri Lanka 99.000 0
Suriname 36.248.000 20.331.000
Tanzania 50.452.000 27.514.000
Zambia 29.370.000 14.434.000
Zimbabwe 4.010.000 3.200.000
*Een deel van dit budget zal worden overgeheveld naar het partnerland Zuid-Soedan.

Vraag 97
Op welke manier worden de posten betrokken bij het ondersteunen van o.a. het aanvragen van
middelen bij het Global Partnership for Education-Fund, en het vinden van donoren voor het
onderwijsprogramma?
Vraag 114
Hebben de posten in deze landen nog capaciteit om deze landen te ondersteunen bij o.a. het
aanvragen van middelen bij het Global Partnership for Education-Fund, en het vinden van donoren
voor het onderwijsprogramma?
Antwoord
Op posten in exitlanden die de komende tijd nog beschikken over onderwijsdeskundigen, zoals Bolivia
en Zambia, kunnen deze worden ingeschakeld bij het ondersteunen van aanvragen voor bijdragen bij
het Global Partnership for Education en het vinden van donoren voor het onderwijsprogramma.

S Com Project Title Du Description Beneficiary & Sector Existing
r mit ra Implementa coordi
. ment tion tion nation
# (EURx Modality
1000)
2010-
2013
7 democracy - both houses of nance, UNDP
through 2013 Parliament in Demo
Parliamentary enhanced performing cracy
development legislative and
representative
functions
0 150 National ADR and 2010 Plan future IFC Gover NL, GoP,
8 Mediation - development of ADR nance IFC
conference 2011 (alternative dispute
resolution)
0 400 Human rights 2011 Strengthening Small NGO’s; Human NL,
9 NGO - women’s economic the Asia rights NGO’s
development 2012 rights, rights Foundation
fund II minorities, detainees
- NDI; National Democratic Institute
- GoP; Government of Pakistan
- IFC; International Finance Corporation
- SPO: Strengthening Participatory Organizations

Nr 102
Vraag
Kan een overzicht gegeven worden van welk bedrijfsleven binnen ieder van de negen topsectoren
gefinancierd zal worden met ontwikkelingsgeld? Hoeveel budget is per topsector beschikbaar?
Antwoord
Topsectoren kunnen gebruik maken van een aantal programma’s van ontwikkelingssamenwerking. De
financiële middelen hiervoor zijn voor 2012 EUR 200 mln. oplopend naar EUR 300 in 2015. Deze
gelden zijn niet per topsector gealloceerd.
Voor publiek private partnerschappen voor de beleidsprioriteit voedselzekerheid en PSD is EUR 25
mln. op jaarbasis beschikbaar waar vooral de topsectoren Agro Food en Tuinbouw van kunnen
profiteren. Vanaf 2013 komt er voor de prioriteit Voedselzekerheid geld beschikbaar voor kennis en
onderwijs (EUR 15-30 mln per jaar) waar de sectoren Agro Food en Tuinbouw op kunnen inspelen.
Voor de prioriteit water zal op jaarbasis EUR 30 mln beschikbaar zijn waar de sector Water met goede
publiek private partnerschap initiatieven toegang tot heeft. Het resterende deel van de OS gelden
staat in principe open voor alle topsectoren, hoewel de OS prioriteiten prevaleren.

Vraag 104
In de HGIS nota, bijlage 7 staat vermeld dat er een verschuiving heeft plaatsgevonden van 65 miljoen
euro ten gunste van het speerpunt SRGR en komt het totaal uit op 224 miljoen euro. Kunt u in detail
weergeven waar deze 65 miljoen euro extra bijkomt? Bij welke financieringskanalen/organisaties en
met welke SRGR doelstelling? En kunt u aangeven welk deel van de 224 miljoen euro SRGR betreft en
hoeveel van dit bedrag naar gezondheid gaat?
Vraag 106
Kunt u in detail aangeven waar de verschuiving ten nadele van Hiv/Aids van 207 miljoen euro in
mindering wordt gebracht, zoals die wordt vermeld in bijlage 7 van de HGIS nota: in welke
financieringskanalen/organisaties en met welke Hiv/Aids doelstellingen?
Vraag 108
Kunt u specificeren welke programma’s zijn gestopt als gevolg van de mutatie van 207 miljoen euro
Hiv/Aids? Welke extra programma-uitgaven worden begroot als gevolg van de mutatie van 65 miljoen
euro op SRGR en gezondheid?
Vraag 110
In de HGIS nota 2012, p. 40, bijlage 7 worden de bedragen voor SRGR en gezondheid opgeteld tot
een bedrag van 224 miljoen onder het nieuwe artikel 5.4. Dit artikel wordt vergeleken met het oude
artikel 5.5 SRGR en gezondheid in de begroting van 2011 met een bedrag van EUR 159 miljoen. Welk
bedrag van deze EUR 159 miljoen is naar SRGR gegaan? Wat is er gefinancierd met dit bedrag? Wat is
er gefinancierd met het resterende bedrag? Welke criteria heeft u gebruikt om binnen deze oude
budgetlijn iets als SRGR te definiëren of als algemene gezondheid?
Vraag 113
Kunt u de volgende bedragen toelichten die door het ministerie zijn genoemd in verband met
intensivering op SRGR: de 65 miljoen euro uit de HGIS nota 2012 (pagina 40), de stijging van 12% uit
het persbericht “Aan de slag met het nieuwe ontwikkelingsbeleid (d.d. 20 september 2011), en de 3
miljoen euro intensivering (beantwoording Kamervragen Hachchi, d.d. 28 september 2011)?
Antwoord
De tabel in bijlage 7 van de HGIS-nota legt een verband tussen de begroting 2012 volgens de huidige
Memorie van Toelichting en de begroting 2012 in de Memorie van Toelichting van vorig jaar. Op deze
manier wordt inzicht gegeven in de bezuinigingen op artikelniveau. Dit is echter lastiger voor het
thema gezondheid, gegeven de opzet van de tabel in bijlage 7. In de begroting 2012 in de huidige
Memorie van Toelichting zijn de voormalige operationele doelstellingen 5.4 (Hiv/aids, malaria etc.) en
5.5 (SRGR) namelijk voor het eerst samengevoegd in één operationele doelstelling 5.4, waarbinnen de
drie sub-thema’s SRGR, hiv/aids en gezondheid apart worden onderscheiden. In de vorige Memorie
van Toelichting waren de uitgaven op deze drie thema’s toegedeeld aan twee operationele
doelstellingen, waardoor een exact inzicht in de verdeling over de drie thema’s ontbreekt. Deze
ongewenste situatie is rechtgezet in de huidige Memorie van Toelichting; het gevolg daarvan is wel
dat een juiste vergelijking op artikelniveau, volgens de opzet van bijlage 7, niet mogelijk is.
Om een juiste vergelijking te kunnen maken, zijn in onderstaande tabel de uitgaven aan de drie
subthema’s weergegeven volgens de systematiek van de Memorie van Toelichting 2012. In de eerste
kolom wordt aangegeven onder welke operationele doelstelling deze uitgaven eerder stonden.
Vervolgens wordt aangegeven: de uitgaven in 2009 en 2010, de verwachte uitgaven in 2011, de
begrote uitgaven voor 2012 in de Memorie van Toelichting 2011 en de begrote uitgaven die in deze
Memorie van Toelichting begroot staan voor 2012.
Verwachte
Realisatie Realisatie uitkomst 2012 in Begroting
2009 2010 2011 MvT 2011 2012
HIV/aids
5.4 HIV/Aids in partnerlanden 47 39 29 45 20
5.4 HIV/Aids centrale budget a) 24 19 36 40 18
5.4 UNAIDS 36 32 25 36 20
5.4 MFS/TMF HIV/Aids b) 21 16 7 20 0

Nr 109
Vraag
Kunt u net – als in de suppletoire begroting van 2011 – een toelichting geven op de mutatie tabel die
wordt weergegeven op pagina 40 en per mutatie aangeven welke gevolgen dit heeft voor beleid
Antwoord
Bijlage 7 benoemt de mutaties op het ODA budget en geeft hierbij aan hoe de daling is verdeeld over
de beleidsartikelen. In de Memorie van Toelichting is per beleidsartikel opgenomen wat de
beleidsmatige consequenties zijn. In het regeerakkoord is afgesproken om het ODA budget te laten
dalen naar 0,7% BNP. Hierdoor wordt het bedrag verlaagd met EUR 640 miljoen. Tijdens het vorige
Kabinet is afgesproken om bovenop de 0,8% ODA nog EUR 200 miljoen aan klimaatmiddelen aan te
wenden. In het huidige Kabinet is dit onder de 0,7% norm gebracht. Zoals in de focusbrief opgenomen
is hierdoor het beschikbare ODA budget gedaald met EUR 840 miljoen. Ten behoeve van de
geïntegreerde politie trainingsmissie wordt een bedrag van EUR 14 gecompenseerd uit de HGIS. De
kasschuiven van EUR 28 miljoen zijn afkomstig uit 2011 en de jaren na 2012. Ten slotte is door een
dalend BNP, zoals gepresenteerd bij de macro economische verkenningen op Prinsjesdag, het budget
voor 2012 verlaagd met EUR 104 miljoen. Het saldo van verlagingen en compensaties wordt
beleidsmatig vertaald in de Memorie van Toelichting waarbij in de tweede tabel op bladzijde 40 van de
HGIS nota de financiële vertaling is gemaakt.

Nr 112
Vraag
Kunt u toelichten waarom u 30 miljoen bezuinigt op het EOF gezien uw enthousiasme over Europese
OS?
Antwoord
de
Er is geen sprake van bezuinigingen op het EOF. Het budget voor het 10 EOF is vastgelegd in een
bijlage bij het Verdrag van Cotonou (dat is gesloten tussen de EU en haar lidstaten alsmede de landen
uit Afrika, het Caribisch gebied en de Stille Oceaan) alsmede in een tussen de EU lidstaten gesloten
Intern Akkoord. In het Intern Akkoord (door de Tweede Kamer met algemene stemmen goedgekeurd
de
op 5 juli 2007) is de Nederlandse bijdrage aan het 10 EOF vastgesteld op € 1.100.077.000. Het gaat
hier om een verdragsrechtelijke verplichting, met vaststaande procedures en sancties indien niet
wordt betaald.
Uitgaven zijn afhankelijk van betaalafroepen van de Europese Commissie. Dit jaar is de hoogte van
deze afroepen € 25 miljoen lager dan vorig jaar was voorzien. Daadwerkelijke realisatie in 2012 en
later zal –net als elk jaar- afhankelijk zijn van de betaalafroepen door de Europese Commissie.
Het kabinet is inderdaad van oordeel dat EU-OS de afgelopen tien jaar op meerdere fronten is
verbeterd. Recente vergelijkende studies bevestigen dat de EU-hulp niet onder doet voor hulp van
andere donoren. De Britse Multilateral Aid Review van 2011 bestempelt de kwaliteit van het EOF als
‘very good’ (evenals EU-noodhulp onder ECHO), terwijl OS uit de EU-begroting het predicaat ‘good’
krijgt. In een vergelijkende studie van 30 donoren door het Centre for Global Development uit 2010
behoort de Commissie grofweg tot de tien beste donoren, met een uitschieter naar een 2e plaats op
het gebied van transparantie.

