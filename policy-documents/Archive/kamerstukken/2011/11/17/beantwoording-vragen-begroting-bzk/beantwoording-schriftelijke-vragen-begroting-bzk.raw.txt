 
 
> Retouradres Postbus 20011 2500 EA  Den Haag 
 
 
Aan de Voorzitter van de Tweede Kamer der Staten-Generaal 
Bestuursondersteuning 
Bestuurszaken 
Postbus 20018 
2500 EA DEN HAAG Schedeldoekshaven 200 
2511 EZ  Den Haag 
Postbus 20011 
2500 EA  Den Haag 
www.rijksoverheid.nl 
Contactpersoon 
Rianne Spoor  
 T 070-4266811 
 
 
Kenmerk 
2011-2000518396 
 
Datum 17 november 2011  
Betreft Beantwoording schriftelijke vragen begroting BZK 
Bijlagen 
1 
 
 
Op 16 november jl. is tijdens de eerste termijn van uw Kamer gesproken over het 
 
onderdeel Begroting Binnenlandse Zaken en Koninkrijksrelaties (inclusief 
onderdeel Integratie en onderdeel Volkshuisvesting) (33000 VII).  
 
Een deel van de vragen die tijdens deze eerste termijn mondeling zijn gesteld, bied 
 
ik u hierbij schriftelijk aan ten behoeve van de voorzetting van het debat op 
donderdag 17 november a.s.  
 
De minister van Binnenlandse Zaken en Koninkrijksrelaties, 
 
 
 
 
 
J.P.H. Donner 
 
  Pagina 1 van 1 
 

Op dit moment inventariseert BZK, conform afspraak met uw Kamer, in 
hoeverre gemeenten een leegstandbeleid hebben of dat ontwikkelen, en in 
hoeverre het instrumentarium, dat sinds 1 oktober 2010 door middel van 
de Wet kraken en leegstand is aangeboden, hierbij gebruikt wordt. De 
resultaten van deze inventarisatie komen rond de jaarwisseling 
beschikbaar. Ik zal deze aan de Kamer zenden, waarbij dan het antwoord 
op de vraag gegeven kan worden of terzake het gesprek met gemeenten 
moet worden aangegaan. 
 
 
Fractie: Christenunie 
Vraag 27:  
Graag de reactie van de minister op de volgende 3 punten: 
1. Krimp en preventie meenemen in nieuwe verdeling Gemeentefonds 
2. Waarsschuwingssysteem voor verloedering 
3. Regelgeving aanpassen om gegevens uit een dergelijk systeem aan 
elkaar te koppelen. 
Antwoord:  
1 en 2: 
Krimp is in de vorm van een tijdelijke maatstaf voor de periode 2011-
2015 al onderdeel van de verdeling van het gemeentefonds. De werking 
daarvan wordt geëvalueerd om op basis van de opgedane ervaringen over 
een structurele maatregel te kunnen beslissen.  
Ik ben van mening dat tijdelijke verhuur middels de Leegstandwet een 
uitstekende manier is om te koop staande koopwoningen in verhuur te 
geven. 
In het kader van de crisismaatregelen is uitgebreid aandacht daaraan 
besteed. In samenwerking met VNG en Vereniging Eigen Huis zijn 
gemeenten en burgers in 2009 voorgelicht over de mogelijkheden die 
deze wet biedt. Deze informatie is via internet nog steeds beschikbaar. 
 
Ook is het met de Crisis- en Herstelwet mogelijk gemaakt te koop staande 
koopwoningen bij voldoende punten geliberaliseerd te verhuren, zoals ook 
op grond van het normale huurprijzenrecht mogelijk is. 
 
Banken zijn verzocht mee te werken met deze vorm van tijdelijke 
verhuur. Banken lopen immers door het ontbreken van huurbescherming 
bij toepassing van de Leegstandwet geen risico op verkoop in verhuurde 
staat. Mijn beeld is dat banken inmiddels over het algemeen goed 
meewerken met tijdelijke verhuur op grond van de Leegstandwet. 
Desgewenst ben ik wel bereid te bezien waar zich knelpunten voordoen, 
en of/ hoe deze aangepakt kunnen worden. De AFM heeft in dit kader 
geen rol. 
Wat betreft een sleutel voor preventie in het gemeentefonds; er is 
onderzoek gedaan naar zogenaamde “tipping points”, omslagpunten in 
leefbaarheid. Uit dat onderzoek blijkt dat de Leefbaarometer twee 
omslagpunten kan blootleggen, die mede gerelateerd zijn aan 
verloedering. In vervolgonderzoek wordt momenteel bekeken in hoeverre 
de signalering van die omslagpunten middels de Leefbaarometer kan 
helpen om beleid vroegtijdig en preventief aan te passen zodat negatieve 
ontwikkelingen kunnen worden voorkomen. Mocht blijken dat de 
Leefbaarometer tijdig meer signalen kan afgeven voor preventief beleid, 
 2 

De maatregel houdt overigens niet in, dat over de gehele linie nieuwe 
huren met maximaal € 120 moeten worden verhoogd. Het is aan 
verhuurders om hun eigen huurprijsbeleid te bepalen binnen de kaders die 
de rijksregelgeving biedt en de afspraken die daarover met gemeenten 
zijn of worden gemaakt. 
 
 
Fractie: PvdA 
Vraag 34: 
Verzoek aan de minister om goed te kijken naar de maatregelen mbt de 
marktwerking in de woningmarkt en de afspraken die daarover gemaakt 
zijn. 
Antwoord:  
Het beleid van het kabinet ten aanzien van de woningmarkt is in de 
woonvisie neergelegd en onlangs met u besproken. De daaruit 
voortvloeiende acties worden opgepakt. Enkele maatregelen zijn al 
ingevoerd.  
 
 
Fractie: PvdA 
Vraag 36: 
De subsidie aan de LSA stopt in 2013. Is de minister bereid om middelen 
te zoeken om dit ook in de toekomst blijvend mogelijk te maken gelet op 
het feit dat hij bewonersparticipatie ook belangrijk vindt? 
Antwoord:  
Het Landelijke Samenwerkingsverband Aandachtswijken (LSA) speelt een 
belangrijke rol in het betrekken van bewoners bij het verbeteren van de 
leefbaarheid in de eigen buurt of wijk. Met het LSA wordt momenteel 
geëxperimenteerd op het terrein van de wijkonderneming waarvoor het 
LSA een aanvullende projectsubsidie gaat ontvangen. Ik ben voornemens 
om begin 2013 de effectiviteit van de subsidieaanvraag van het LSA te 
evalueren. Op basis van deze evaluatie zal ik – mede in het licht van het 
belang dat ik inderdaad aan bewonersparticipatie hecht - bezien of en hoe 
de subsidie na 2013 wordt gecontinueerd. 
 
 
Fractie: PvdA 
Vraag 38: 
Is de minister bereid tot het vrijmaken van €100.000 aan 
onderzoeksbudget voor een award voor de best betaalbare woning per 
inkomensgroep, waarbij gelet wordt op energieneutraliteit en de maximale 
woonlasten die de groep kan dragen? 
Antwoord:  
Indien partijen in het veld hier animo voor hebben zal ik dit met 
belangstelling volgen. Ik geloof echter dat de minister in deze geen rol 
moet hebben. 
 
 
 
 
 
 
 4 

Fractie: VVD en CU 
Vraag 42 en 22:  
Graag een reactie van de minister op de mogelijkheden van het 
versoepelen van de regels onder de leegstandswet zodag het 
aantrekkelijker wordt om een tweede woning te verhuren. 
Antwoord: 
De Leegstandwet is de aangewezen weg om te koop staande woningen 
tijdelijk te verhuren. Daarbij wordt een gemeentelijke vergunning 
gehanteerd. De voorwaarden die daarbij gelden zijn bedoeld om het 
volgende te waarborgen: 
1. deze vorm van tijdelijke verhuur wordt slechts toegepast in de 
situaties waarvoor deze bedoeld is en dus niet door huisjesmelkers 
wordt misbruikt; 
2. de huurder is ervan op de hoogte dat hij een contract aangaat met 
een beperkte vorm van huurbescherming;  
3. de eigenaar krijgt een document waarmee hij bij de hypotheekbank 
kan aantonen dat de woning bij verkoop vrij van huur kan worden 
opgeleverd.  
 
Over het algemeen werken banken alleen maar mee aan tijdelijke verhuur 
op grond van de Leegstandwet als ze beschikken over deze waarborg dat 
de woning vrij van verhuur kan worden verkocht.  
 
Uw Kamer heeft op 31 mei 2011 het wetsvoorstel van de “Verzamelwet 
van rechtswege vergunning” (32454) aangenomen. Dit voorstel ligt nu ter 
behandeling in de Eerste Kamer. Deze wet bepaalt dat vergunningen - 
zoals de onderhavige op grond van de Leegstandwet - van rechtswege 
verleend worden indien de gemeente de beslistermijn ongebruikt laat 
verstrijken. Dat leidt er toe dat woningeigenaren geen nadeel hebben van 
gemeenten die lang doen over de besluitvorming ten aanzien van de 
vergunningverlening. Daarmee wordt het gebruik van de Leegstandwet 
dus al versoepeld. 
 
Ik zal nader bezien of er nog verantwoorde mogelijkheden zijn om voor 
deze categorie van tijdelijke verhuur (categorie te koop staande 
woningen) onderdelen van de huurprijsregelgeving buiten toepassing te 
verklaren. Ik zal de Kamer daarover in de eerder toegezegde brief over 
Huur op Maat, tijdelijke huurcontracten en het plan van D66 ‘Weg met de 
wachtlijst’ informeren. 
 
 
Fractie: VVD 
Vraag 43: 
Er moet meer ruimte komen voor kleinschalige bouwlocaties, ook in het 
Groene Hart. Wanneer komt de minister met een voorstel hiertoe? 
Antwoord: 
Het kabinet kiest, teneinde beter aan te sluiten bij de woningvraag van de 
consument, voor meer ruimte voor kleinschalige locaties en natuurlijke 
groei (onder andere in het Groene Hart). 
Met de ontwerp-Structuurvisie Infrastructuur en Ruimte vervallen diverse 
beperkingen op rijksniveau (bijvoorbeeld ruimtelijke regimes van 
rijksbufferzones, nationale landschappen, herijking Ecologische 
 6 

hoeven te leiden. Ik ga er vanuit dat lokale en regionale knelpunten door 
samenwerking tussen corporaties kunnen worden opgelost. 
 
 
Fractie: SP 
Vraag 47:  
Gaat de Minister een beweging maken mbt tot de opgave om te komen tot 
betaalbare woningen? Geldt voor alle inkomensgroepen in Nederland 
Antwoord: 
De veronderstelling dat steeds minder mensen een koophuis kunnen 
betalen is een te snelle conclusie. De koopprijzen zijn gedaald, de rente is 
nog steeds laag, dit kabinet heeft de overdrachtsbelasting verlaagd, de 
hypotheekrenteaftrek gehandhaafd en de verhoging van de NHG verlengd. 
Wel zijn de leenvoorwaarden voor het verstrekken van hypotheken 
aangescherpt. Maar het belangrijkste is mijns inziens dat als gevolg van 
een gebrek aan vertrouwen in de economie veel mensen zich echter op dit 
moment terughoudend opstellen. Tegelijkertijd wijst onderzoek uit dat er 
een structureel hoge vraag is naar koopwoningen. Hierop sluit het kabinet 
aan door de introductie van het kooprecht, zodat er een breder segment 
betaalbare koopwoningen op de markt ontstaat, waarmee beter aan de 
vraag van woningzoekenden kan worden voldaan. Zittende huurders 
krijgen de mogelijkheid om hun woning van de corporatie te kopen, 
waarbij uiteraard geen sprake is van een koopplicht, maar van een 
kooprecht. Voor de corporaties levert dit middelen op die zij kunnen 
gebruiken om te investeren in woningen voor de doelgroep en in de 
leefbaarheid van wijken en buurten. 
 
Het kabinet staat voor de beschikbaarheid van voldoende betaalbare 
huurwoningen. Hier zet het kabinet ook op in. Allereerst door de 
inflatievolgende huurstijging voor huishoudens met een inkomen tot 
43.000 euro. Daarnaast wordt de betaalbaarheid voor de laagste 
inkomens gegarandeerd door de huurtoeslag.  
 
Het is van belang dat er voldoende betaalbare woningen zijn voor de 
doelgroep. Gegeven de omvang en samenstelling van het huidige 
corporatiebezit is er meer dan voldoende ruimte om de doelgroep te 
huivesten. Er zijn 2,4 miljoen corporatiewoningen tegenover een 
doelgroep van 1,9 miljoen huishoudens in de huursector, waarvan er 
overigens nog een aantal in de particuliere sector huurt.  
In het kader van het afgrenzen van staatssteun voor de DAEB-activiteiten 
van corporaties moet nu 90% van de woningen met een huur onder € 652 
per maand worden toegewezen aan de doelgroep. Dat was in het verleden 
circa 75%. De slaagkansen van de doelgroep worden daarmee groter. 
 
 
Fractie: SP 
Vraag 48:  
Waarom is er een open-einderegeling op de Hypotheekrenteaftrek en 
villasubsidie, maar wordt er gekort op de Huurtoeslag? 
Antwoord: 
 8 

het Rijk gemeenten en provincies kan ondersteunen bij de aanpak van de 
gevolgen van bevolkingsdaling. 
 
 
Fractie: CDA 
Vraag 52:  
Wat gaat het Kabinet doet aan de focus op het verhogen van het aanbod 
voor middeninkomens (huren tussen 600-800 euro), ongeacht de 
ontwikkelingen in Brussel? 
Antwoord: 
Het kabinet neemt diverse maatregelen om het aanbod in het 
middensegment van de huursector te vergroten. In het algemeen zal de 
regel dat minimaal 90% van de vrijkomende sociale huurwoningen 
voortaan moet worden toegewezen aan huishoudens met een inkomen tot 
€ 33.614, bij huishoudens met een inkomen boven deze grens leiden tot 
meer vraag naar huurwoningen in het middensegment. Dit zal zowel 
woningcorporaties als particuliere verhuurders stimuleren meer aanbod in 
dit segment te creëren.  
 
Woningcorporaties kunnen daartoe vrijkomende sociale huurwoningen met 
meer dan 142 WWS-punten boven de liberaliseringsgrens van € 652,52 
brengen. Dat was al mogelijk voor 40% van alle sociale huurwoningen. 
Door de extra WWS-punten in schaarstegebieden zal dit percentage nog 
hoger worden. Daarnaast is het de inzet van het kabinet om bij de nadere 
regelgeving op grond van de Woningwet corporaties voldoende 
mogelijkheden te geven te bouwen en te verhuren voor de 
middeninkomens. 
 
Voor particuliere verhuurders wordt het aanbod in het middensegment 
aantrekkelijker gemaakt doordat er een gelijk speelveld met corporaties 
ontstaat. Corporaties moeten immers sinds begin 2011 zonder staatssteun 
(zoals WSW-borging) opereren in het geliberaliseerde huursegment. 
Daarnaast kunnen particuliere verhuurders vanwege de op 1 november j.l. 
in werking getreden circulaire Verkoop Corporatiewoningen gemakkelijker 
(al dan niet complexgewijs) woningen kopen van woningcorporaties, met 
name waar het gaat om woningen met huren die boven de 
liberaliseringsgrens liggen. IVBN heeft in haar recente visie op de 
huurwoningmarkt al aangegeven dat institutionele beleggers 
mogelijkheden zien om te beleggen in het middensegment van de 
huurmarkt. Zij achten een verdubbeling van hun aanbod mogelijk, deels 
door nieuwbouw, deels door de aankoop van corporatiewoningen. 
 
Met deze maatregelen schept het kabinet de randvoorwaarden voor 
corporaties en particuliere verhuurders om meer woningen in het 
middensegment aan te kunnen en willen bieden. Uiteraard blijf ik mij 
inzetten voor het bevorderen van het aanbod woningen voor het 
genoemde segment onder meer door partijen bij elkaar te brengen en 
daar waar nodig een faciliterende rol te spelen. 
 
 
 
 
 10 

Fractie: CDA 
Vraag 56:  
Kan de Minister met een stappenplan komen tot een heffing bij 
verhuurders? Het CDA wil tot een evenwichtige verdeling komen in relatie 
tot de kosten (korting) van de Huurtoeslag. 
Antwoord: 
De planning is om in het voorjaar van 2012 een nadere uitwerking van de 
heffing bij verhuurders met ingang van 1 januari 2014 aan de Tweede 
Kamer voor te leggen. Op dat moment kan dan ook met uw Kamer het 
debat gevoerd worden over de effecten van deze heffing en de 
samenhang met de huurprijsstelling van corporaties en de huurtoeslag. 
 
 
Fractie: CDA 
Vraag 58:  
Graag een reactie van de Minister op de mogelijkheid tot meer flexibiliteit 
in bestemmingsplannen, om tot een minder harde scheiding te komen 
tussen wonen en werken te komen. 
Antwoord: 
Ook het Kabinet wil dat er vaker gebruik wordt gemaakt van flexibele 
bestemmingsplannen. In de woonvisie heb ik dit ook aangegeven. 
Essentie van flexibele bestemmingsplannen is dat wanneer bij het 
opstellen van het bestemmingsplan rekening wordt gehouden met 
meerdere mogelijke functies, geen strikte scheiding tussen bijvoorbeeld 
wonen en werken nodig is. De snelheid van locatieontwikkelingen wordt 
hierdoor bevorderd. In dit verband wordt door de minster van 
Infrastructuur en Milieu, nader gekeken naar de voorwaarden waaronder 
de financiële uitvoerbaarheid van flexibele bestemmingsplannen kan 
worden gewaarborgd. 
 
 
Fractie: D66 
Vraag 60:  
Is de Minister bereid te onderzoeken wat precies de juridische knelpunten 
zijn, en welke mogelijkheden er zijn om knelpunten met betrekking tot de 
huurbescherming weg te nemen, bijvoorbeeld door tijdelijke contracten? 
 
 
Antwoord: 
Ik heb u tijdens het Algemeen Overleg over de Woonvisie toegezegd de 
Kamer te informeren over de evaluatie van Huur op Maat en daarbij in te 
gaan op tijdelijke huurcontracten en het D66-plan ‘Weg met de wachtlijst’.  
 
Ik zal daarbij dus ook ingaan op de mogelijkheden voor tijdelijke 
huurcontracten.  
Ik vind het D66-plan sympathiek, wel heeft het aspecten die nader 
onderzoek vergen. Het gaat daarbij ondermeer om de effecten op de 
huurbescherming en om de hoogte van een huursprong bij een hoger 
inkomen. Om dit verder te onderzoeken zou een experiment op dit terrein 
wenselijk zijn, bijvoorbeeld in Amsterdam.  
Ik zal hier in mijn brief, die u voor het eind van het jaar tegemoet kunt 
zien, verder op ingaan. 
 12 

De zorgen over slapende VVE’s zijn terecht. De prangende situatie 
bijvoorbeeld met veel gespreid en veelal slecht onderhouden bezit in 
Rotterdam Zuid onderstreept de noodzaak van geregistreerde VVE’s die 
het mogelijk maken bewoners, al dan niet via de bestuurders hiervan, te 
benaderen en waar nodig gericht aan te schrijven. Registratie en 
inschrijving bij de KvK helpt hierbij zeer. Want hierdoor wordt men 
gedwongen aan te geven wie binnen de VVE welke verantwoordelijkheid 
draagt. Voor zowel de VVE als voor derden is van groot belang dat bekend 
is wie binnen de VVE bevoegd is tot het (namens de VVE) doen van 
juridische handelingen, zoals bijvoorbeeld het afsluiten van 
onderhoudscontracten.  
De genoemde voordelen wegen ruim op tegen de beperkte 
administratieve rompslomp. De kosten van inschrijving zijn relatief laat 
(26 eur) en is derhalve geen obstakel. Mede ook omdat de inschrijving bij 
de KvK een eenmalige actie is en nadien alleen wijzigingen door gegeven 
hoeven te worden. Bij een VVE van een paar woningen zal dat mijns 
inziens slechts eens in de zoveel jaar (in verband met woningverkoop en 
bijgevolg aanpassing van het bestuur) het geval zijn. Desalniettemin zal ik 
bezien of nog administratieve lasten kunnen worden teruggedrongen. 
 
 
Fractie: D66 
Vraag 65:  
Wanneer kunnen we de Minister toevoegen aan de lange lijst met namen 
van instanties en personen die staan voor hervormingen op de 
woningmarkt, zoals de OESO, IMF, SER, AFM etc. ? 
Antwoord: 
U grijpt de rapporten van de OESO, CPB, IMF en andere instituten aan om 
nog een keer het punt van de beperking van de hypotheekrenteaftrek te 
maken. Wij hebben daar al uitgebreid met elkaar over gesproken. Dit 
kabinet heeft haar integrale visie op de woningmarkt gepresenteerd. 
Vanuit het perspectief van de woningmarkt is, gelet op de langjarige 
verplichtingen van kopers voor de financiering van de eigen woning, 
zekerheid over de hypotheekaftrek nu cruciaal. Het kabinet vindt 
belangrijk dat kopers niet te grote risico’s nemen bij de aanschaf van een 
woning. Zekerheid over handhaving van de hypotheekrenteaftrek speelt 
een belangrijke rol bij het vertrouwen in de koopmarkt. In de huursector 
wil het kabinet bereiken dat de sociale huurvoorraad ook echt beschikbaar 
is voor hen die dat nodig hebben, de doelgroep van beleid. 
 
 
Fractie: PVV 
Vraag 66:  
Welke concrete stappen kan de minister nemen om de groep starters op 
de koopmarkt door de storm heen te helpen? 
Antwoord: 
Starters zijn inderdaad belangrijk voor de woningmarkt. Zij kunnen de 
motor vormen voor de markt omdat zij geen eigen woning te verkopen 
hebben. Als gevolg van de crisis kunnen starters profiteren van de 
gedaalde huizenprijzen. Bovendien is de rente nog relatief laag. Daarnaast 
profiteren starters van de generiek verlaagde overdrachtsbelasting en de 
verschillende koopmogelijkheden voor corporatiewoningen. Verder wil ik 
 14 

gemaakt? Zijn huurders gewaarschuwd voor een mogelijke te hoge 
toekenning? 
Antwoord: 
Naar genoemde problematiek is uitgebreid onderzoek gedaan. Er is 
inderdaad geconstateerd dat er een groep aanvragers is die op basis van 
een te lage schatting van het inkomen geen of slechts beperkt recht op 
huurtoeslag heeft, maar die steeds opnieuw toekenningen en vorderingen 
krijgt. 
De Belastingdienst onderzoekt maatregelen om het aantal 
terugvorderingen van deze groep terug te dringen.  
Dit betreft o.a. het stopzetten van aanvragen van aanvragers die 
waarschijnlijk geen recht hebben tot het aanschrijven van bepaalde 
groepen, waarbij de kans is dat ze geen of beperkt recht hebben op 
huurtoeslag met het verzoek eventuele wijzigingen aan de Belastingdienst 
door te geven. 
Het aanpakken van deze problematiek heeft geen plaats in het 
Belastingplan, omdat het op dit moment door maatregelen in de 
uitvoering wordt aangepakt. Mocht bijvoorbeeld uit bovengenoemde 
werkgroep blijken dat ook de regelgeving dient te worden aangepast, zal 
dan een wetgevingstraject in gang worden gezet. 
 
 
Fractie: PVV 
Vraag 72:  
Corporaties: hoe staat het met de motie over meldplicht asbest in 
corporatiewoningen? Investeren corporaties inmiddels voldoende in 
communicatie richting huurders hierover (over aanwezigheid asbest in 
huurwoningen)? 
Antwoord: 
Uw Kamer is bij brief van 8 juli 2011 geïnformeerd over de vervolgstappen 
naar aanleiding van de moties over de voorlichting over asbest door 
woningcorporaties aan hun huurders. Bij Aedes is aandacht gevraagd voor 
goede voorlichting over asbest in woningen en voor de zorgplicht van de 
corporaties in deze. Aedes draagt aan haar leden uit dat corporaties 
transparant moeten zijn richting hun huurders. Het beeld is dat de 
corporaties hieraan invulling geven. Aedes werkt in overleg met het 
ministerie van Infrastructuur en Milieu aan producten die de voorlichting 
verder moeten verbeteren, zoals een handboek en best practices die naar 
verwachting eind dit jaar beschikbaar komen. 
 
 
Fractie: Groenlinks 
Vraag 74:  
Is het kabinet bereid tot het verlagen van BTW voor transformatie om 
leegstand te bestrijden? 
Antwoord: 
Het kabinet is op verschillende wijze betrokken bij het streven om 
leegstaande kantoren te transformeren in woningen; met name via 
vereenvoudiging van regelgeving en aanpassing bepalingen ruimtelijke 
ordening Er is echter geen budget beschikbaar. De schaarse middelen zijn 
niet toereikend om dit te doen. 
 16 

houden met de behoefte van de consument, kan het Rijk hen daarop 
aanspreken. Ik ga de rol van provincies bij de ontwikkeling van 
woningbouwlocaties volgen. Wanneer daaruit knelpunten en 
belemmeringen blijken, dan zal ik hen ook daarop aanspreken. 
 
Als gevolg van de crisis kunnen starters profiteren van de gedaalde 
huizenprijzen. Bovendien is de rente nog relatief laag. Daarnaast 
profiteren starters van de generiek verlaagde overdrachtsbelasting en de 
verschillende koopmogelijkheden voor corporatiewoningen. Verder wil ik 
erop wijzen dat in 2012 de regels van de NHG worden aangepast 
waardoor voor tweeverdieners op verantwoorde wijze doorgaans een iets 
hogere lening mogelijk wordt. Het zal mogelijk worden om het tweede 
inkomen voor een derde mee te tellen bij de bepaling van het 
zogenaamde financieringslastpercentage (het aandeel van het inkomen 
dat volgens de normen aan hypotheeklasten mag worden besteed), 
waardoor in veel gevallen een hogere hypotheek mogelijk wordt in 2012. 
 
Ik zal u voor het einde van het jaar een brief sturen over de wijze waarop 
het kabinet belemmeringen wil wegnemen ter stimulering van de bouw 
van mantelzorg-, meegroei- en meergeneratiewoningen. 
 
 
Fractie: SGP 
Vraag 79:  
Kan de minister voor langere termijn integraal kijken naar de balans 
tussen geldstromen huren en kopen, waarbij ik verwijs naar de onlangs 
aangenomen motie hierover uit de Eerste Kamer? 
Antwoord: 
Het kabinet heeft in haar Woonvisie een integrale visie op de koop- en de 
huurmarkt voor de langere termijn gepresenteerd. Ik heb u eerder gemeld 
dat ik een nieuwe studie naar de hypotheekrenteaftrek niet nodig vind, 
omdat er reeds vele studies over dit onderwerp voor handen zijn, zoals de 
ambtelijke heroverwegingen en de studies van o.a. CPB, SER en de 
VROM-raad. Dat geldt ook voor studie naar de balans tussen geldstromen 
m.b.t. huren en kopen. Ik heb toegezegd een overzicht van de eerder 
verrichte studies aan de Kamer toe te sturen.  
 
Overigens zal het kabinet een reactie op de motie geven voor de 
Algemene Financiele Beschouwingen in de Eerste Kamer op 22 november 
a.s. , conform het verzoek van 1 november jl. hiertoe van de voorzitters 
van de vaste commissie voor Financien en Binnenlandse Zaken van de 
Eerste Kamer. 
 
 
Fractie: CDA 
Vraag 80:  
Ziet de minister met de CDA-fractie mogelijkheden dat particuliere 
huizenbezitters, bijvoorbeeld in krimpregio’s zich inkopen bij het nieuwe 
stelsel? 
Antwoord: 
In de aanpak van de diverse lokale partijen in de krimpgebieden, waarbij 
ook het Rijk is betrokken, zal de positie van particuliere huizenbezitters 
 18 

Integratie en inburgering 
 
Fractie: Christenunie 
Vraag 20:  
Wat is de visie op betrekken kerken en vrijwilligers? Kan dit worden 
vormgegeven in een handvest? Kan de Minister komen tot een integrale 
aanpak om de kracht van vrijwilligers in kerkelijke organisaties te 
versterken? Graag reactie. 
Antwoord: 
Het kabinet wil de kracht van de samenleving aanspreken. Om die reden 
is ook in de Integratiebrief verwoord dat vrijwilligers en kerken een 
belangrijke rol kunnen hebben bij de integratie en inburgering van nieuwe 
inwoners in Nederland. 
Het vorige kabinet heeft discussies in het land georganiseerd om over een 
handvest burgerschap te praten. Daarnaast is er onderzocht onder brede 
lagen van de bevolking hoe mensen over zo’n handvest en de eventuele 
invulling daarvan denken. Belangrijkste conclusie daaruit is dat de 
invulling van burgerschap niet van de overheid moeten komen, maar dat 
mensen, maatschappelijke organisaties en bedrijven zelf invulling geven 
aan burgerschap. 
 
 
Fractie: Christenunie, PvdA, CDA 
Vraag 21, 84, 99:  
Kan de minister waarborgen dat de expertise en kennis mbt minderheden 
behouden blijft? Wordt hier geld voor vrijgemaakt en op welke termijn 
kunnen we de plannen verwachten? 
Is de Minister bereid om met de LOM in gesprek te gaan en geen 
onomkeerbare stappen te zetten? 
Het LOM slaat een nieuwe weg in Ze zijn bezig met een sociaal contract 
voor burgerschap en integratie. Welke ondersteuning biedt de minister in 
de overgangsperiode? Is de minister het er mee eens dat de noodzaak 
voor gesprek niet verdwijnt na het wegvallen van de wettelijke basis? Hoe 
ziet de minister bijvoorbeeld de rol als het gaat om spanningen tussen 
Turkse Nederlanders en Koerdische Nederlanders? 
Antwoord: 
- De beëindiging van de subsidies aan de LOM-
samenwerkingsverbanden vindt plaats per 1 januari 2015. Van 2012 
t/m 2014 hebben de LOM-samenwerkingsverbanden de gelegenheid 
om hun kennis en expertise te borgen en om de organisatie af te 
bouwen.  
- Naast het Rijk en de LOM-samenwerkingsverbanden hebben ook het 
expertisecentra zoals FORUM en SCP kennis en expertise m.b.t. 
minderheden. Met de Jaarrapportage Integratie en de SIM en SING 
onderzoeken stelt BZK kennis beschikbaar over de positie van 
verschillende migrantengroepen in de Nederlandse samenleving. 
- Het kabinet streeft ernaar dat kennis en expertise m.b.t. 
minderheden aanwezig is bij andere overheden en instellingen. BZK 
ondersteunt de ontwikkeling en verspreiding van bewezen methoden 
en interventies.  
 20 

Antwoord: 
1. maak uitzendbureaus die verantwoordelijk zijn voor het halen van 
grote hoeveelheden mensen wettelijk verplicht taallessen aan te 
bieden 
Aangezien het een aangelegenheid is van de minister van SZW zal ik hem 
op dit punt wijzen. In de volgende voortgangsrapportage over EU 
arbeidsmigranten zal hier nader op ingegaan worden. 
2. huisjesmelken strafbaar maken met nieuw artikel in wetboek van 
strafrecht 
Ik kies voor een publiekrechterlijke aanpak. Over een publiekrechtelijke 
aanpak is herhaaldelijk contact geweest met Rotterdam. Er wordt een 
aanpak uitgewerkt waarbij malafide eigenaar eerst een boete krijgt 
opgelegd en waarbij daarna, indien dit niet heeft geholpen, het beheer 
van het betreffende pand kan worden overgenomen. Wanneer deze 
eigenaar ook andere panden op een slechte manier beheerd, dan zou het 
uiteindelijk mogelijk moeten zijn de gehele woningportefeuille van deze 
eigenaar in een bepaalde buurt in beheer te geven aan een derde bonafide 
partij. Dit komt in de buurt van het door wethouder Karakus voorgestelde 
huurverbod.  
Huisjesmelkerij is geen vaststaand juridisch begrip. Daaronder begrepen 
zijn uiteenlopende verschijnselen als te hoge huurprijzen vragen, 
betrokkenheid bij hennepteelt, verwaarlozing van panden, toestaan van 
overbewoning. Al deze verschijnselen zijn middels bestaande wet- en 
regelgeving aan te pakken. 
Wil huisjesmelkerij strafbaar worden gesteld, dan zal precies moeten 
worden omschreven op welke gedragingen het fenomeen huisjesmelkerij 
ziet. Wanneer de handhavende instanties nu niet toekomen aan het 
optreden tegen de afzonderlijke normschendingen, dan zal het optreden 
tegen een combinatie daarvan ook niet van de grond zal komen. Een 
verdere strafrechtelijke aanpak van huisjesmelkers heeft daarom niet mijn 
voorkeur. 
3. huisbaas die huurders onwettig op straat zet moeten niet alleen 
boete betalen maar ook kosten voor onderdak en terugreizen 
arbeidsmigranten betalen 
Huurders hebben huurbescherming en huurprijsbescherming. Wanneer 
een verhuurder het huurcontract wil ontbinden en de huurder is het daar 
niet mee eens, zal de verhuurder de kantonrechter om een uitspraak 
moeten vragen. 
Bij logies geldt er geen huurbescherming. Het is een vorm van huisvesting 
die naar zijn aard van korte duur is. Daar is van belang wat partijen zijn 
overeengekomen. Vaak bieden werkgevers of uitzendbureaus huisvesting 
in de vorm van logies aan, waarbij is geregeld dat de huisvesting ophoudt 
op het moment dat de arbeidsrelatie wordt beëindigd. Dat is een legale 
overeenkomst. 
Overigens vindt er op dit moment overleg plaats met de koepels van 
werkgevers en uitzendbureaus en vakbonden om te komen tot vastlegging 
van goede normen voor goed werkgeverschap en goede huisvesting voor 
arbeidsmigranten in de CAO’s. In dat kader streven vakbonden ook naar 
het vastleggen van een redelijke opzeggingstermijn voor huur en logies bij 
beëindiging van het arbeidscontract. 
4. verbod op verhuren kamers aan meerdere personen tegelijkertijd 
 22 

 
 
Fractie: PvdA 
Vraag 82:  
Integratiebeleid afgelopen jaren Antilliaanse en Marokkaanse jongeren 
heeft successen geboekt; geleid tot lagere criminaliteitscijfers. 
Wat is belangrijker: ideologie of resultaat? Wat gaat het kabinet concreet 
doen om het behaalde resultaat te behouden? 
Antwoord: 
De afname van criminaliteit onder Antilliaans- en Marokkaans-Nederlandse 
jongeren is naar verhouding niet groter dan bij de rest van de bevolking. 
De oververtegenwoordiging is onverminderd hoog. Niettemin hebben 
gemeenten mij aangegeven dat zij op lokaal niveau verbetering zien. Met 
name de overlast is afgenomen. Om deze reden geven gemeenten ook 
aan in de aanpak van de problematiek te willen blijven investeren. 
Het kabinet vindt dat generiek beleid effectief moet zijn voor alle burgers 
en wil geen onderscheid maken naar groepen.  
In 2012 is het aan gemeenten om de succesvolle elementen uit het 
specifieke beleid in te bedden in het generieke beleid. Het Rijk biedt 
hierbij tot in 2012 nog ondersteuning. 
 
 
Fractie: PvdA 
Vraag 83:  
Er zijn problemen met Somalische vluchtingen zoals werkloosheid, 
analfabetisme en qat-gebruik, dit schreeuwt om oplossingen. Is de 
minister bereid om voor het eind van het jaar met een agenda te komen 
om deze problemen aan te pakken? 
Antwoord: 
De problemen onder Somalische Nederlanders zijn inderdaad zorgelijk. 
Oplossing van deze problemen vraagt echter niet om specifiek beleid maar 
om meer gerichte actie van bestaande generieke maatregelen. De 
verantwoordelijkheid hiervoor ligt in eerste instantie bij de betrokken 
gemeenten en uitvoeringsinstanties. Het Rijk faciliteert gemeenten door 
middel van kennisdeling, via handreikingen met een profiel van de 
doelgroep en het organiseren van expertbijeenkomsten met gemeenten 
en reguliere instellingen.  
 
Daarnaast zal het kabinet zoals aangekondigd in de drugsbrief en 
integratiebrief, op basis van een onderzoek naar de problemen rond het 
gebruik en de handel in qat, begin volgend jaar beslissen welke 
maatregelen nodig zijn om deze problemen aan te pakken. Hierbij zal 
tevens worden bezien of Qat op de lijst van verboden middelen moet 
worden geplaatst. Een verbod op Qat is een serieuze optie. 
 
 
Fractie: VVD 
Vraag 87:  
Een belangrijk punt is de borging van de kwaliteit van de inhoud van de 
inburgeringscursussen. Die laat nu te wensen over. Waarom moet een 
Mexicaan bijvoorbeeld weten hoeveel keer Marokko groter is dan 
Nederland? Waarom zijn er voor de inburgering vanuit het buitenland in 
 24 

met gemeenten wordt gesproken over het organiseren van een netwerk 
van taalcoaches.  
 
In mijn gesprekken met collega’s, onlangs in Londen en Parijs heb ik het 
belang van het stellen van integratie eisen, waaronder kwalificatie eisen 
onder de aandacht gebracht. Ook mijn collega voor Immigratie en Asiel 
vraagt bij zijn collega’s in Europa aandacht hiervoor. 
 
 
Fractie: VVD 
Vraag 89:  
Het bedrijfsleven kan een belangrijke rol spelen door 
inburgeringscursussen aan te bieden gericht op werk binnen een bepaalde 
sector met bijbehorende jargon, etc. De zogenaamde duale trajecten. 
Staat de minister positief tegenover deze ontwikkelingen? 
Antwoord: 
Het kabinet is bekend met de initiatieven van werkgevers om hun 
werknemers taalcursussen aan te bieden en staat daar positief tegenover. 
Met het aanbieden van die cursussen maken de werkgevers hun 
verantwoordelijkheid in deze waar. De overheid zal dat niet af dwingen. 
 
De wijziging van de Wet inburgering brengt met zich mee dat vanuit het 
inburgeringsbeleid en de daarmee gepaard gaande wet- en regelgeving 
geen voorzieningen meer worden aangeboden, dus ook geen duale 
voorzieningen. Dit betekent echter niet dat duale trajecten in de praktijk 
niet meer mogelijk zijn. De wetswijziging impliceert alleen dat niet meer 
voorzien wordt in overheidsfinanciering voor het inburgeringsdeel van een 
duaal traject. 
 
 
Fractie: VVD 
Vraag 90:  
Op dit moment worden er nauwelijks meetbare, afrekenbare doelen 
geformuleerd voor subsidieverstrekking, of de subsidie gaat naar de 
verkeerde groepen. Dat moet anders; is de Minister bereid meer op 
outcome te gaan sturen? 
Antwoord: 
Het doelgroepenbeleid wordt afgeschaft. Na 2012 moet het zijn ingebed in 
het reguliere beleid gericht op schooluitval, werkloosheid, overlast en 
criminaliteit. Die beantwoorden reeds aan de behoefte naar criteria. 
Met de Marokkanengemeenten zijn afspraken gemaakt dat eind 2012 de 
cijfers voor schooluitval, werkloosheid en criminaliteit zijn gedaald. Het 
kabinet zorgt jaarlijks voor een monitor die op outcome niveau de 
ontwikkeling bij de Marokkanen- en Antillianengemeenten volgt voor 
schooluitval, werkloosheid en criminaliteit. 
 
 
Fractie: VVD 
Vraag 91:  
Geen vage, algemene ‘integratiebevorderende’ projecten meer. In plaats 
daarvan gerichte aanpak van problemen in opdracht van vakministers. 
 26 

Zie ook het door Karabulut ingediende amendement, nr 33000 VII, 32. 
Verhoging artikel 5 met 0,4 mln tbv initiatieven voor integratie. 
Antwoord: 
Het kabinet herkent zich niet in het beeld dat er sprake is van groeiende 
segregatie waarbij zij zich neerlegt. En bovendien worden mensen die 
initiatief nemen niet in de steek gelaten.  
In de taakverdeling tussen gemeenschap en overheid is daarbij het 
streven het zelforganiserende vermogen uit de samenleving beter aan te 
spreken en waar mogelijk te benutten, bijvoorbeeld als het gaat om de 
betrokkenheid van ouders bij het onderwijs.  
Het kabinet zet in op de factoren die een structurele bijdrage leveren aan 
de participatie van mensen, namelijk de kwaliteit van het onderwijs en de 
leefbaarheid in de steden. 
 
Dan het amendement van mevrouw Karabulut om een bedrag van € 
400.000 vrij te maken voor burgerschap, integratie en sociale veiligheid 
door de regeling scholing en vorming raadsleden te schrappen. 
Wanneer het idee van mevrouw Karabulut is om een bedrag vrij te maken 
voor burgerschap in brede zin dan spreekt mij dat aan. Ik laat het oordeel 
over dit amendement over aan de Kamer. Daarbij wijs ik wel op de 
consequenties van het amendement. Om het amendement van dekking te 
voorzien, wordt de regeling scholing en vorming raadsleden geschrapt. 
Die is in 2009 ingevoerd op verzoek van en bij amendement van de 
Kamer. 
De regeling scholing en vorming raadsleden biedt subsidie voor landelijke 
en voor lokale politieke partijen. Als de regeling wordt ingetrokken, 
vervalt de enige subsidiemogelijkheid voor lokale partijen. 
 
 
Fractie: SP 
Vraag 95:  
Waarom wordt voor grote groepen inburgeraars het inburgeringsbeleid 
losgelaten? 
Is de minister bereid het sociaal leenstelsel voor vrijwillige inburgeraars 
en/of MOE-landers open te te stellen? 
Antwoord: 
Uitgangspunt is dat migranten zelf verantwoordelijk zijn voor hun 
inburgering. Dat is de basis van het voorstel voor wijziging van de Wet 
inburgering dat op 14 november jl. aan de Kamer is aangeboden.  
De doelgroep vrijwillige inburgeraars in de Wet inburgering komt te 
vervallen met de wijziging van de wet inburgering die ik deze week aan 
uw Kamer heb aangeboden. Deze doelgroep bestaat uit EU-onderdanen en 
(genaturaliseerde) Nederlanders die niet verplicht kunnen worden tot 
inburgering. Zij kunnen voortaan gebruik maken van de mogelijkheden 
die het reguliere onderwijs- en arbeidsmarktbeleid bieden. Met het 
ingediende voorstel tot wijziging van de Wet inburgering vervalt de 
mogelijkheid van gemeenten om op grond van de Wet inburgering deze 
groep een inburgeringsvoorziening of taalkennisvoorziening aan te bieden. 
De Wet educatie en beroepsonderwijs (Web) zal met ingang van de 
inwerkingtreding van dit wetsvoorstel zodanig worden aangepast dat EU-
onderdanen en genaturaliseerde Nederlanders in aanmerking kunnen 
 28 

Integratie Minderheden (SIM) en de Survey Integratie Nieuwe Groepen 
(SING) onderzoeken die in opdracht van het ministerie van BZK zijn 
verricht, stelt BZK jaarlijks kennis beschikbaar over de positie van 
verschillende migrantengroepen in de Nederlandse samenleving. 
 
 
Fractie: CDA 
Vraag 103:  
Gezien de problemen die het veroorzaakt, dient het verdovende middel 
Qat ons insziens verboden te worden. Kan de Minister al iets aangeven 
over de resultaten van zijn reeds lopende onderzoek hiernaar? 
Antwoord: 
Zoals eerder aangegeven in de drugsbrief en de integratiebrief zal het 
kabinet op basis van een onderzoek naar de problemen rond het gebruik 
en de handel in qat, begin volgend jaar beslissen welke maatregelen nodig 
zijn om deze problemen aan te pakken. Hierbij zal tevens worden bezien 
of Qat op de lijst van verboden middelen moet worden geplaatst. Op dit 
moment zijn nog geen resultaten te noemen uit het lopende onderzoek.  
Zie ook vraag 83 PvdA 
 
 
Fractie: CDA 
Vraag 104:  
Hoe benutten we het migratiepotentieel maximaal, door de kansen die er 
zijn (op onderwijs, de arbeidsmarkt, volwaardige deelname aan de 
maatschappij) te benutten? Hiervoor is actief burgerschap nodig. Wanneer 
kunnen we daar met de Minister in de volle breedte over praten? D66 ziet 
ook een rol weggelegd voor kennisinstituut Forum. 
Antwoord: 
Het kabinet wil actief burgerschap stimuleren en ontwikkelt daartoe de 
agenda burgerschap. Initiatief door burgers zelf vormt hierbij de kern. In 
de taakverdeling tussen gemeenschap en overheid is daarbij het streven 
het zelforganiserend vermogen uit de samenleving beter aan te spreken 
en waar mogelijk te benutten. Deze kanteling van burger- naar 
overheidsparticipatie ondersteunt zelfredzaamheid, het tonen van eigen 
verantwoordelijkheid en biedt een kans om de relatie tussen overheid en 
samenleving aan te passen aan de eisen van onze tijd. De agenda richt 
zich op alle burgers, niet alleen op migranten. 
FORUM heeft reeds aandacht voor het thema burgerschap.Voor het 
werkplan 2012 is FORUM gevraagd in haar werkplan aandacht te geven 
aan dit onderwerp. Meer in het bijzonder is FORUM gevraagd welke 
mogelijkheden er zijn om burgers toe te rusten opdat ze hun 
verantwoordelijkheid in het integratieproces zelf oppakken. 
 
 
Fractie: D66 
Vraag 106:  
De RvS heeft het wetsvoorstel om de inburgeringsplicht te koppelen aan 
een verblijfsvergunning afgeraden. Kan de minister ingaan op de 
opmerkingen van de RvS bij dit voorstel? Kan de ministers tevens ingaan 
op het punt uit dit voorstel of het uitzetten van die migranten die 
hieronder vallen, wel realistisch is? 
 30 

Kan dit niet binnen reguliere organisaties (VNG)? Kan er niet gekeken 
worden naar maatschappelijke verankering en betrokkenheid? 
Antwoord: 
In de Integratievisie is aangegeven dat een effectieve werking van het 
reguliere beleid gedegen kennis vergt over specifieke problemen en de 
achtergronden daarvan, over de uitwerking van het reguliere beleid en 
eventuele knelpunten daarin, en over succesvolle interventies en 
methoden. Forum speelt daarin een essentiële rol. 
 
 
Fractie: SGP 
Vraag 112:  
Het Kabinet wil doelgroepenbeleid afschaffen, dat vinden wij de goede 
richting. Echter, de SGP maakt zich wel zorgen dat specifieke problemen 
onvoldoende in beeld zijn. Zou gericht beleid in sommige gevallen toch 
geen uitkomst voor de problemen kunnen bieden? 
Antwoord: 
Het is belangrijk om problemen in beeld te hebben, dat ben ik helemaal 
met de heer Van der Staaij eens. Culturele aspecten kunnen er toe doen, 
net als vele andere aspecten, niet in de laatste plaats de sociaal-
economische status. Als er problemen ontstaan dan willen we weten wat 
er aan de hand is.  
Met de Jaarrapportage Integratie en de SIM en SING onderzoeken die in 
opdracht van het ministerie van BZK zijn verricht, stelt BZK jaarlijks 
kennis beschikbaar over de positie van verschillende migrantengroepen in 
de Nederlandse samenleving. Het is dus zeker niet zo als in Frankrijk, dat 
dit kabinet niet wil weten hoe het gaat met specifieke groepen in het land. 
Als mocht blijken dat groepen onvoldoende bereikt worden, dan zal 
bekeken moeten worden hoe dit het beste kan worden aangepakt binnen 
het generieke beleid.  
Het generiek beleid moet voor iedereen werken. Om kwaliteit te kunnen 
leveren moeten professionals in de uitvoering van het beleid rekening 
houden met de specifieke aspecten die bij de problemen een rol spelen. 
Daarvoor zijn geen aparte subsidies of beleidsinstrumenten nodig. 
 32 

 
Fractie: D66 
Vraag 14:  
Heeft het gesprek met de voorzitters van de planbureaus en andere 
adviesorganen (wat de MP heeft aangekondigd) over de problematiek mbt 
hun positie en het feit dat ze regelmatig op de man worden aangevallen, 
al plaatsgevonden, is het al ingepland en wat zijn de resultaten? 
Antwoord: 
Er zijn dit jaar gesprekken gevoerd tussen de minister president, de 
minister van BZK en de voorzitters van de strategische adviescolleges. 
Onderwerpen van gesprek waren onder meer de positie van de 
adviescolleges en de afstemming van de werkprogramma's van deze 
adviescolleges.  
Resultaat van deze gesprekken is onder meer dat het bestaande stelsel 
van adviescolleges zal worden bestendigd en beter benut. Voorts zal de 
rijksbrede kennisagenda, die gebaseerd is op de ontwikkelingen op 
middellange termijn en het regeerakkoord, de basis vormen voor de 
inhoudelijke koers van de werkprogramma’s. In het gesprek is een aantal 
rijksbrede thema's benoemd, dat volgt uit deze kennisagenda en het 
regeerakkoord. 
De gesprekken met de planbureaus worden gevoerd door de minister 
waaronder het desbetreffende planbureau ressorteert. 
 
 
Fractie: PVV 
Vraag 16:  
Graag een onderzoek naar de wijze waarop en de vraag of de lagere 
overheden hun informatie op een juiste wijze verstrekken aan de burger 
in het kader van de WOB. 
Antwoord: 
Andere overheden hebben een eigen verantwoordelijkheid om de Wob 
goed uit te voeren.  
Als bijvoorbeeld uit het structureel verliezen van beroepszaken blijkt dat 
een andere overheid de Wob niet goed uitvoert, dan moet dat voor de 
organisatie zelf reeds reden zijn om het gevoerde beleid aan te passen.  
Doet een andere overheid dat niet, dan is het aan het desbetreffende 
controlerende orgaan – bijvoorbeeld Provinciale Staten of de 
gemeenteraad – daar verantwoordelijkheid in te nemen. 
Vooralsnog hebben mij geen signalen bereikt dat er structureel iets mis 
zou zijn. 
Daarom zie ik voor een onderzoek geen directe aanleiding. Ik zal dit 
onderwerp evenwel bespreken met de Commissarissen van de Koningin 
teneinde ook bij hen vast te stellen of mijn indruk juist is. 
In 2010 zijn er maar vier WOB-hoger beroepszaken geweest waarin het 
college van Gedeputeerde Staten procespartij was. Dat duidt niet op grote 
problemen. 
 
 
 
 
 
 
 34 

Antwoord: 
In zijn algemeenheid is er bij de transitie van de BES-eilanden naar 
Nederland voor gezorgd dat in de onderwijswetgeving en in de wetgeving 
inzake het bestuurlijk verkeer de positie van de eigen talen (Papiaments 
op Bonaire en Engels op Saba en Sint-Eustatius) goed is geregeld. In de 
praktijk zijn er evenwel signalen die erop wijzen dat daarmee de zorg over 
het verlies van de eigen cultuur, wat overigens meer omvat dan de eigen 
taal, duidelijk aanwezig is. Die boodschap is ook overgebracht tijdens het 
bezoek van de Koningin aan de eilanden in het Caribisch gebied. Ik ben 
bereid om samen met mijn collega van OCW te bezien of daartoe verdere 
inspanningen mogelijk en wenselijk zijn.  
 
Bij de transitie van de BES-eilanden is uitdrukkelijk de vraag aan de orde 
geweest of de regering de verdragen van de Raad van Europa met 
betrekking tot nationale minderheden op de BES van toepassing laat zijn. 
De conclusie is, en die opvatting werd ook door de meerderheid van de 
Kamer gedeeld, dat hier geen sprake van kan zijn. Ik verwijs in dat 
verband naar argumenten die zijn genoemd in de Kamerstukken 31954*, 
nr. 15, blz. 49**  
 
*Dit verdrag van de Raad van Europa (het Europees handvest voor regionale talen of talen 
van minderheden) heeft blijkens de preambule tot doel de bescherming van historische 
streektalen of talen van minderheden in Europa. Dit in het kader van «de specifieke 
omstandigheden en historische tradities van de Europese staten». Toepassing voor de 
Nederlandse Antillen is om die reden nooit aan de orde geweest; het Papiaments op de 
Nederlandse Antillen is geen beschermde taal in de zin van dit verdrag. Het is niet mogelijk 
om het Papiaments onder de strekking van dit verdrag te brengen. 
 
en **Kamerstuk 31945, nr. C, blz. 24-25.  
 
Europees Handvest voor regionale talen of talen van minderheden De leden van de OSF-
fractie stellen vast dat het Europees Handvest voor regionale talen of talen van 
minderheden niet is vermeld in onderhavig wetsvoorstel en vragen of dit betekent dat het 
Handvest geen geldigheid zal hebben op de BES-eilanden of dat het juist op grond van 
artikel 2, eerste lid, juncto artikel 1 automatisch van toepassing geacht moet worden op de 
BES-eilanden. In het verlengde van hetgeen in januari tijdens het wetgevingsoverleg met 
de Tweede Kamer reeds aan de orde is geweest, kan ik u het volgende meedelen. Dit 
verdrag van de Raad van Europa heeft blijkens de preambule tot doel de bescherming van 
de historische regionale talen of talen van minderheden in Europa, waarbij rekening wordt 
gehouden met de specifieke omstandigheden en historische tradities in de verschillende 
regio’s in Europa. Het is dan ook niet mogelijk om voor de BES-eilanden het Papiaments of 
Engels onder de strekking van dit verdrag te brengen. Dit laat onverlet dat Nederland ten 
aanzien van het Papiaments en het Engels op de BES-eilanden zijn verantwoordelijkheid 
erkent. Een en ander komt tot uitdrukking in (voorstellen van) wetgeving.  
 
Het Kaderverdrag inzake de bescherming van nationale minderheden Het lid van de OSF-
fractie vragen of de regering het zinvol acht om van toepassingverklaring van het 
Kaderverdrag inzake de bescherming van nationale minderheden op de BES-eilanden te 
overwegen. Aangezien het Kaderverdrag tot doel heeft de nationale minderheden in 
Europa te beschermen, is toepassing van het verdrag voor de Neder-landse Antillen of 
Aruba niet aan de orde geweest. Verder heeft de Kamer bij de ratificatie van dit verdrag de 
Nederlands-Antillianen en Arubanen in Nederland evenmin aangemerkt als nationale 
minderheden in de zin van het Kaderverdrag. Tegen die achtergrond is er dus geen reden 
de bevolking of delen van de bevolking op de BES-eilanden te zien als nationale 
minderheid in de zin van dit verdrag. 
 36 

Raad van State 
 
 
Fractie: SGP 
Vraag 31:  
In hoeverre functioneert de rechtseenheidsvoorziening naar behoren als 
verschillende instituties in hoogste instantie rechtspreken? 
Antwoord: 
Er vindt al enige tijd geregeld overleg plaats tussen de hoogste 
rechtscolleges over bestuursrechtelijke vraagstukken waar ze allemaal 
mee te maken hebben.  
Daaraan nemen naast de Afdeling bestuursrechtspraak ook deel: de 
centrale Raad van Beroep, het College van Beroep voor het bedrijfsleven 
en de strafkamer en belastingkamer van de Hoge Raad.  
Naar ik heb vernomen, heeft dit overleg sinds vorig jaar al geleid tot 
verschillende richtinggevende uitspraken waarmee de rechtseenheid wordt 
bevorderd. Die uitspraken hebben betrekking op allerlei onderwerpen, uit 
de aard der zaak vooral procesrechtelijk van aard. Veel gaan er over de 
interpretatie van termijnbepalingen. Enkele ook over de wijze van toetsing 
door de rechter in bepaalde gevallen.  
Naar mijn indruk werpt deze wijze van werken dus zeker zijn vruchten af.  
In het wetsvoorstel over aanpassing bestuursprocesrecht (32450; bij de 
Tweede Kamer aanhangig) zijn voorstellen opgenomen die deze werkwijze 
nog verder kunnen versterken. Ik noem met name de mogelijkheid om in 
een ‘grote kamer’ van vijf leden uitspraak te doen; Dat maakt het 
gemakkelijker om rechters uit andere kamers of andere colleges aan een 
zaak te laten deelnemen en het helpt er ook voor te zorgen dat een 
uitspraak eerder als richtinggevend opvalt. 
 
 
Fractie: SP 
Vraag 8: 
Zou de wettelijke procedure voor benoeming van de vice-president van de 
RvS niet gewijzigd moeten worden in die zin dat de Tweede Kamer daarin 
een rol krijgt net zoals bij de Nationale Ombudsman. 
Fractie: D66 
Vraag 13:  
Is de minister bereid het voortouw te nemen om de Tweede Kamer een 
grotere rol te geven bij de benoemingspocedure voor de Vice-president 
van de RvS? 
Antwoord op beide vragen: 
De vergelijking met de Nationale ombudsman gaat niet op.  
De benoeming van de Nationale ombudsman door de Tweede Kamer is 
een unicum in ons staatsrecht. De indiener van het betrokken 
amendement motiveerde zijn voorstel zelf al met de volstrekte 
eigensoortigheid van het nieuw in te stellen orgaan, dat aan het 
Scandinavische recht was ontleend, en met de bijzondere relatie die de 
ombudsman met de Tweede Kamer heeft. Hij wees om die reden zelfs 
nadrukkelijk elke vergelijking met andere benoemingen van de hand. 
 38 

Antwoord: 
De onrust over de functiecombinatie is in 1995 opgekomen door een 
arrest van het Europese Hof voor de Rechten van de Mens in een 
Luxemburgse zaak (Procola). 
Sommigen trokken daaruit de vergaande conclusie dat een organisatie 
nooit tegelijkertijd belast kon zijn met rechtspraak en advisering. 
 
In 2003 heeft datzelfde Hof in een uitspraak over een Nederlandse zaak 
(Kleyn e.a.) verduidelijkt dat men die conclusie niet hoefde te trekken. 
Wel is het van belang dat een rechter die een bepaalde rechtsvraag te 
beoordelen krijgt, niet eerder zelf betrokken is geweest bij het opstellen 
van een advies waarin dezelfde rechtsvraag (‘same case’) aan de orde 
was. Maar zoiets is niet gauw het geval als de advisering uitsluitend 
betrekking heeft op algemene wetgeving en de rechtspraak op concrete, 
individuele besluiten of beschikkingen. In de zaak Kleyn was er om die 
reden ook niets verkeerds gebeurd volgens het Hof: de Tracéwet en de 
regeringsbeslissing over het Betuwetracé waren niet een ‘same case’. 
 
Dit is in 2006 door het Hof nog eens bevestigd en verder verduidelijkt in 
een zaak over de Franse Conseil d’État, die op dit punt erg op de 
Nederlandse Raad van State lijkt. 
 
In de Franse Raad van State zijn op enkele uitzonderingen na zelfs alle 
leden betrokken bij zowel adviserende als rechtsprekende taken! 
 
De Nederlandse wetgever heeft hieruit de conclusie getrokken dat een 
institutionele scheiding niet vereist is. Wel werd het wenselijk gevonden 
om binnen de Raad de nodige voorzieningen te treffen om de kans te 
verkleinen dat zich een samenloopgeval voordoet, om dit in zo’n geval 
tijdig intern te signaleren en om ook rechtzoekenden en hun advocaten 
beter in staat te stellen een en ander te controleren. 
 
Daarvoor zijn nu juist in het al genoemde wetsvoorstel Herstructurering 
Raad van State de nodige voorzieningen getroffen: met name: 
- Instelling van een afzonderlijke Afdeling advisering, naast de al 
bestaande Afdeling bestuursrechtspraak; 
- Het nieuwe artikel 42, lid 4, van de Wet op de Raad van State: “Een 
lid van de Afdeling bestuursrechtspraak dat betrokken is geweest bij 
de totstandkoming van een advies van de Raad, neemt geen deel 
aan de behandeling van een geschil over een rechtsvraag waarop dat 
advies betrekking had.” 
 
Wat de zogenoemde ‘dubbelfuncties’ betreft: 
- De gewijzigde wet op de Raad van State beperkt die tot een 
maximum van 10. Dat is geen streefgetal, maar een maximum. 
- Anders dan onder de oude wet, is de dubbelbenoeming dus geen 
regel meer, maar de uitzondering op de regel. 
 40 

Overig 
 
Fractie: SP 
Vraag 10:  
Is de minister bereid de verklaring wetenschappelijke onafhankelijkheid 
van de KNAW te ondertekenen namens het Kabinet? 
Antwoord: 
De Koninklijke Nederlandse Academie Wetenschappen valt onder de 
verantwoordelijkheid van de Minister van OCW. Ook de onafhankelijkheid 
van de wetenschap, en daarmee ook die van de Koninklijke Nederlandse 
Academie Wetenschappen, valt onder de bevoegdheid van de Minister van 
OCW. 
Ik heb de verklaring gelezen en begrijp niet goed de uitnodiging om deze 
mede te ondertekenen. De minister is geen onderzoeker. Bovendien 
herken ik mij niet in het beeld dat uitkomsten van onderzoek “gestuurd” 
worden door de opdrachtgever. 
 
Fractie: SGP 
Vraag 29:  
Waarom is Operationele doelstelling Waarborgen van de grondrechten en 
zorgen voor een goed functionerend constitutioneel bestel verdwenen? Dit 
komt niet expliciet terug in de begroting 2012. Wil de minister hier nader 
op ingaan? Welke activiteiten passen bij het waarborgen van de 
grondrechten en een goed functionerend constitutioneel bestel om de 
werking ervan te waarborgen? 
Antwoord: 
Op 20 april 2011 ging de Tweede Kamer akkoord met het invoeren van 
Verantwoord Begroten (kamerstuk 31 865, nr, 26). De nieuwe begroting 
maakt onderscheid tussen apparaatsgeld en programmageld. Op het 
Centraal Apparaatsartikel staan de uitgaven aan personeel en materieel. 
In het begrotingsartikel staat toegelicht waaraan en waarvoor het 
programmageld wordt uitgegeven; dat richt zich met name op financiële 
instrumenten. 
Het waarborgen van grondrechten en een goed functionerend 
constitutioneel bestel wordt uitgevoerd door BZK-ambtenaren. 
Ambtenaren toetsen wetsvoorstellen bijvoorbeeld aan de grondwet, 
adviseren over kabinetsvisies en zijn betrokken bij de oprichting van het 
College bescherming mensenrechten. De ambtenaren die belast zijn met 
deze taken staan op het Centraal Apparaatsartikel waar alle uitgaven voor 
personeel en materieel staan. BZK geeft geen programmageld uit aan 
deze taken, waardoor de mogelijkheid vervalt om deze werkzaamheden 
op te nemen in een Operationeel Doel in een begrotingsartikel.  
Conclusie: het waarborgen van grondrechten en een goed functionerend 
constitutioneel bestel blijft een taak van BZK, maar is om 
begrotingstechnische redenen niet meer opgenomen als Operationeel Doel 
in een begrotingsartikel. 
 
 
 
 
 
 42 

Naturalisatie 
 
Fractie: VVD 
Vraag 85:  
Wanneer komt er een nieuw voorstel gebaseerd op wederkerigheid voor 
de Rijkswet personenverkeer? Wat vindt de minister van de eenzijdige 
eisen van Curacao aan de instroom van Nederlandse migranten? Moet 
Nederland dit dan omgekeerd ook gaan doen? 
Antwoord: 
Naar aanleiding van de motie van de heer Bosman, waarin de regering 
wordt verzocht om dit onderwerp te agenderen voor de 
Koninkrijksconferentie op 14 december 2011 a.s, zal dit onderwerp aan de 
orde komen in de discussie. Zoals ik ook al heb aangegeven tijdens de 
begrotingsbehandeling van HIV betekent dit overigens niet dat op de 
Koninkrijksconferentie alle knopen worden doorgehakt. 
De keuze voor een Rijkswet impliceert dat er in beginsel overeenstemming 
is tussen de vier landen van het Koninkrijk. Ik kan op dit moment dan ook 
geen uitspraken doen over de termijn wanneer de Tweede Kamer over 
een regeling personenverkeer wordt geïnformeerd. Het streven is dat er 
voor eind van dit jaar een kader is opgesteld waarin de hoofdlijnen van 
een regeling worden aangegeven. 
De Nederlandse inzet is om samen met alle andere landen, ook Curaçao, 
een regeling van het personenverkeer te formuleren, die tegemoet komt 
aan de belangen en behoeften van alle landen en waarin de thema's 
grensoverschrijdend verkeer, economische en sociale ontwikkeling en 
openbare orde en veiligheid worden uitgewerkt. De kaders voor deze 
thema's zullen over en weer moeten gelden. 
De regeling op Curaçao betreft een initiatiefverordening waar de regering 
thans een standpunt over moet innemen. Daarom is een oordeel daarover 
nog wel mogelijk. 
 
 
Fractie: PvdA 
Vraag 86:  
Waarom wil de Minister het Nederlandse paspoort innemen van 
Nederlanders die de nationaliteit aannemen van hun partner en in het 
buitenland woonachtig zijn? Verzoek aan de Minister dit deel van het 
wetsvoorstel te schrappen. 
Antwoord: 
Dit kabinet hanteert als uitgangspunt het tegengaan van meervoudige 
nationaliteit bij Nederlanders.  
In het voorstel tot wijziging van de Rijkswet op het Nederlanderschap is 
daarom een bepaling opgenomen waardoor vaker dan nu de Nederlandse 
nationaliteit verloren gaat als iemand een andere nationaliteit aanneemt. 
Het wetsvoorstel tot wijziging van de Rijkswet op het Nederlanderschap 
ligt momenteel bij de Raad van State voor advies. 
 
 
 
 
 
 44 

