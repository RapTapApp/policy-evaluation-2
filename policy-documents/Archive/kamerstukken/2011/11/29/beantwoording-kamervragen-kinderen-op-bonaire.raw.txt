 
 
 
 
 
Bezoekadres: 
> Retouradres Postbus 20350 2500 EJ  Den Haag 
Parnassusplein 5 
 
2511 VX  DEN HAAG 
De Voorzitter van de Tweede Kamer 
T 070 340 79 11 
F 070 340 78 34 
der Staten-Generaal 
www.rijksoverheid.nl 
Postbus 20018 
 
2500 EA  DEN HAAG 
Ons kenmerk 
 
101058-100184-J 
 
 
Bijlagen 
 
1 
 
 
Uw brief 
 
3 november  2011 
 
 
Correspondentie uitsluitend 
Datum 29 november 2011 
richten aan het retouradres 
Betreft Kamervragen 
met vermelding van de 
 
datum en het kenmerk van 
deze brief 
 
Geachte voorzitter, 
 
Hierbij zend ik u  - mede namens de minister van BZK - de antwoorden op de 
vragen van de Kamerleden Ortega-Martijn (CU) en Wiegman-van Meppelen 
Scheppink (CU) over de situatie van kinderen op Bonaire (2011Z21802). 
 
Hoogachtend, 
de Staatssecretaris van Volksgezondheid, Welzijn en Sport, 
 
 
 
mw. drs. M.L.L.E. Veldhuijzen van Zanten-Hyllner 
 
 
 
 

 
3 
Heeft het pas geopende Centrum voor Jeugd en Gezin doelen opgesteld om de 
positie van kinderen op korte termijn te verbeteren? Zo ja, welke doelen zijn er 
opgesteld en hoe worden deze doelen gemonitord? 
 
Antwoord:  Ja. 
Het Centrum voor Jeugd en Gezin heeft een 2-jarenplan gemaakt voor de periode 
2012-2014, en biedt voor het eerst één geïntegreerde aanpak voor 
opvoedingsondersteuning en jeugdgezondheidszorg voor de jeugd van 0-19 jaar. 
De aandacht lag tot nu toe vooral op het jongere kind. Vanuit het Centrum voor 
Jeugd en Gezin zal de Campagne voor Positief Opvoeden worden georganiseerd. 
Specifieke onderdelen uit het tweejarenplan zijn de verbetering van de 
jeugdgezondheidszorg, het bieden van opvoedingsondersteuning aan ouders van 
tieners, het versterken van seksuele educatie, het begeleiden van tienermoeders, 
het bereiken van ouders in de buurten via buurtmoeders en het signaleren en 
melden van kindermishandeling. Deze doelstellingen worden door VWS 
gemonitord via de subsidieafspraken.  
 
4 
Levert de huidige kinderrechtensituatie op Bonaire één (of meerdere) 
schending(en) van het Internationaal Verdrag inzake de Rechten van het Kind op? 
Zo ja, welke schendingen betreft dit? 
 
Antwoord: 
Komend jaar rapporteert het Koninkrijk der Nederlanden aan het VN 
Kinderrechtencomité over de kinderrechtensituatie in het Koninkrijk. Ook de 
ontwikkelingen in de kinderrechtensituatie op Bonaire wordt in deze periodieke 
VN-rapportage besproken. Deze rapportage is momenteel in voorbereiding. Naar 
verwachting is de rapportage in maart 2012 gereed voor verzending aan het VN-
Comité en de Tweede Kamer.    
 
5 
Deelt u de analyse dat basisvoorzieningen op vele terreinen, zoals voor vrije tijd, 
uithuis geplaatste kinderen en naschoolse opvang, ontbreken en dat ouders, 
kinderen en professionals die met kinderen werken, weinig weten over 
kinderrechten?  
 
Antwoord: nee ik deel die analyse niet.  
Uitgangspunten bij het eerder genoemde plan is het Internationale Verdrag van de 
Rechten van het Kind. Aanbevelingen die in de vorige rapportage aan het VN 
Kinderrechtencomité  zijn gedaan, zijn opgenomen in dat actieplan. De 
professionals van de jeugdzorgvoorzieningen op Bonaire, baseren hun werk al 
jarenlang op het Kinderrechtenverdrag. De jeugdvoorzieningen zijn de afgelopen 
jaren flink versterkt. Inmiddels is de naschoolse opvang voorziening Jong Bonaire 
uitgebreid van een bereik van ca 150 jongeren naar een bereik van 275 jongeren, 
en het gebouw en de voorzieningen erin zijn vernieuwd. De jeugdbescherming is 
versterkt. Er is jeugdzorg gekomen: ambulante hulpverlening, er is een kinder- en 
jeugdpsycholoog en een kinder- en jeugdpsychiater. Voor uithuis geplaatste 
kinderen is de pleegzorg flink uitgebreid,  het logeerhuis Kas di Karko is opgericht 
en er wordt een huis voor tienermeisjes en tienermoeders gesubsidieerd. Samen 
met de andere jeugdorganisaties worden momenteel plannen gemaakt voor 
verdere uitbreiding van voorzieningen voor jongeren die (tijdelijk) niet thuis 
kunnen wonen. 
  
 
Pagina 3 van 4 
 

