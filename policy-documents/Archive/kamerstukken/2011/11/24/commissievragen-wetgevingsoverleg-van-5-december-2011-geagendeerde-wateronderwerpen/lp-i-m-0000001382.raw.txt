> Retouradres Postbus 20901 2500 EX Den Haag 
de voorzitter van de Tweede Kamer Ministerie van 
Infrastructuur en Milieu 
der Staten-Generaal 
Plesmanweg 1-6 
Binnenhof 4 
2597 JG  Den Haag 
2513 AA DEN HAAG 
Postbus 20901 
2500 EX  Den Haag 
T 070-456 0000 
F 070-456 1111 
 
Ons kenmerk 
IenM/BSK-2011/156150 
 
  
Datum 24 november 2011 
Betreft Commissievragen wetgevingsoverleg water 5 december 
 
  
 
 
 
Geachte voorzitter, 
Hiermee beantwoord ik, mede namens de staatssecretaris van Economische 
Zaken, Landbouw en Innovatie, conform uw verzoek de vragen die uw Kamer 
heeft gesteld over de voor het wetgevingsoverleg van 5 december 2011 
geagendeerde wateronderwerpen: 
 
1. Beleidsartikel 31 van de begroting van het Ministerie van Infrastructuur en 
Milieu (33000-XII),  
2. de productartikelen 11 en 16 van het Infrastructuurfonds 2012 (33000-A)  
3. de "Dummy Deltafonds" (32304-34)  
4. het Bestuursakkoord Decentralisatie Waddenfonds (29684-100)  
5. het Deltaprogramma 2012 Werk aan de delta,  
6. de Waterprojecten uit het MIRT-projectenboek (33000-A-3)  
7. de Achttiende voortgangsrapportage Ruimte voor de Rivier en de resultaten van 
de externe tussentijdse evaluatie (30080-55)  
8. de 20e Voortgangsrapportage Zandmaas en Grensmaas (18106-207)  
9. de Basisrapportage van het Tweede Hoogwaterbeschermingsprogramma 
(HWBP-2) (27625-237)  
10. de Ontwerp Structuurvisie Toekomst Afsluitdijk (32308-2)  
 
Extra toegevoegd: 
11. Vragen gesteld over de begroting: XII en Infrastructuurfonds.  
  
 
Pagina 1 van 63 
 
 

 
Antwoord 4 Ministerie van 
Infrastructuur en Milieu 
In het Bestuursakkoord Water is afgesproken dat de partijen gezamenlijk streven 
naar 750 miljoen doelmatigheidswinst structureel vanaf 2020 en dat zij dit zullen 
monitoren. Op dit moment wordt gewerkt aan de opzet voor de monitor en de 
uitvoering van de bijbehorende nulmeting.  
 
Vraag 5 
Wat is precies de relatie tussen het mestbeleid en het waterkwaliteitsbeleid? Welke 
beleidsafwegingen zijn er tussen deze beide beleidsterreinen gemaakt? Welke 
gevolgen hebben de keuzes binnen het mestbeleid gehad voor de uitvoering en 
financiering van de waterkwaliteitsmaatregelen? 
 
Antwoord 5 
Het mestbeleid richt zich op de vermindering van stikstof en fosfaat afkomstig van 
agrarische bronnen met als doel de realisatie op termijn van de 50 mg nitraatnorm 
in het grond- en oppervlaktewater en de vermindering van eutrofiering van het 
oppervlaktewater. De maatregelen die in het kader van het mestbeleid worden 
genomen maken onderdeel uit van een breder pakket aan maatregelen die nodig 
zijn om waterkwaliteitsdoelen voor oppervlaktewater en grondwater te realiseren, 
zoals voor de Kaderrichtlijn Water. Aanvullend op het mestbeleid richt het 
waterkwaliteitsbeleid zich met name op de vermindering van emissies afkomstig 
uit andere bronnen zoals rioolwaterzuiveringsinstallaties, overstorten en industrie 
en op het nemen van inrichtingsmaatregelen in het watersysteem. Conform de 
motie van Van der Vlies c.s. (Kamerstuk 27625 nr. 92) worden aanvullende 
maatregelen bij agrarische ondernemers ten behoeve van het 
waterkwaliteitsbeleid, die verdergaan dan verplichte maatregelen op grond van 
het mestbeleid en het Activiteitenbesluit, genomen op basis van vrijwilligheid. 
 
Vraag 6 
Waarom hebt u het staafdiagram met het percentage waterkeringen, dat voldoet 
aan de normen, niet voldoet aan de normen of geen oordeel kent, niet meer 
opgenomen in de begroting? 
 
Antwoord 6 
Vanwege de nieuwe begrotingssystematiek „Verantwoord begroten‟ is de 
staafdiagram niet opgenomen. De Kamer wordt voor het wetgevingsoverleg van 5 
december 2011 geïnformeerd over de resultaten van de derde landelijke toetsing 
op veiligheid van de primaire waterkeringen. 
 
Vraag 7 
Kunt u aangeven wat inhoudelijk wordt verstaan onder dijken die vallen in de 
categorie “geen oordeel” en wat er concreet is gedaan om dit percentage te 
verkleinen? 
 
Antwoord 7 
Als het oordeel luidt “geen oordeel”, betekent dit dat de waterkeringbeheerder 
extra onderzoek zal moeten uitvoeren om tot een oordeel te komen. In de derde 
toetsing zal dit percentage naar verwachting worden verlaagd door extra inzet van 
de waterkeringbeheerder om de betreffende waterkeringen gedetailleerd te 
onderzoeken en door de mogelijkheid om via een zogenaamd “beheerdersoordeel” 
tot een veiligheidsoordeel van de waterkeringen te komen. 
 
 
 
Pagina 3 van 63 
 
 
 

 
Het gaat om soberheid, doelmatigheid en strakke beheersing. Het Ministerie van 
Infrastructuur en Milieu 
Hoogwaterbeschermingsprogramma is onderdeel van de uitvoering van het 
Deltaprogramma. 
 
Vraag 11 
Waarom zijn relevante indicatoren voor waterkwantiteit en waterkwaliteit, voor 
zowel het hoofd- als regionale watersysteem, verdwenen? 
 
Antwoord 11 
Zoals in de leeswijzer van de begroting is aangegeven is artikel 31 aangepast op 
basis van de systematiek van verantwoord begroten. De indicatoren voor het 
regionaal watersysteem zijn hiermee vervallen, omdat de Minister daarvoor 
slechts systeemverantwoordelijk is. De effectindicatoren voor het 
hoofdwatersysteem zijn vervallen, omdat deze onvoldoende inputgericht zijn. 
 
Vraag 12 
Kunt u aangeven wanneer in het najaar de resultaten van de derde Landelijke 
Rapportage Toetsingen (LRT-3) kunnen worden verwacht? 
 
Antwoord 12 
De landelijke resultaten van de 3e toetsing worden voor het wetgevingsoverleg 
van 5 december 2011 gerapporteerd aan de Kamer. 
 
Vraag 13 
Kunt u aangeven wat er gedaan wordt aan het oplossen en voorkomen van kleine 
onverwachte storingen aan bijvoorbeeld de regelsystemen van stuwen en spuien? 
 
Antwoord 13 
Iedere zes jaar laat Rijkswaterstaat de objecten grondig inspecteren. Hiermee 
wordt inzicht verkregen in de onderhoudstoestand en de maatregelen die de 
komende jaren nodig zijn om het object te laten blijven functioneren. Op basis van 
deze gegevens worden de onderhoudsplannen opgesteld. Het onderhoud wordt 
daarna uitgevoerd door aannemers.  
In aanvulling daarop monitort Rijkswaterstaat (de Regionale Diensten) het 
dagelijks functioneren van de objecten. Mocht er, ondanks deze 
voorzorgsmaatregelen, toch sprake zijn van onverwachte uitval of storingen, dan 
zijn er servicecontracten met aannemers om de storing op zo kort mogelijke 
termijn te herstellen. 
 
Vraag 14 
Leiden de afspraken in het Bestuursakkoord Water tot een wijziging in de 
uitvoering en taak- en lastenverdeling van het Beheer- en ontwikkelplan voor de 
Rijkswateren 2010–2015?  
 
Antwoord 14 
Het aandeel van het Rijk binnen de beoogde doelmatigheidswinst uit het 
Bestuursakkoord Water is relatief beperkt en zal worden gerealiseerd door middel 
van efficiencymaatregelen. Daarnaast worden er tussen Rijkswaterstaat en de 
Waterschappen afspraken voorbereid over de overdracht van het beheer en 
onderhoud van keringen en waterwegen van het Rijk naar de Waterschappen en 
ook van Waterschap naar Rijk. Dat geeft enig maar ook beperkt effect op de taak- 
en lastenverdeling van het Beheer- en ontwikkelplan voor de Rijkswateren 2010-
2015. 
 
Pagina 5 van 63 
 
 
 

 
aan de Europese Commissie worden gerapporteerd. 
Ministerie van 
Infrastructuur en Milieu 
De effectindicator voor het hoofdwatersysteem is vervallen omdat dit naast het 
beheer van het watersysteem ook een resultante is van de natuurlijke 
omstandigheden. De toestand van alle waterlichamen wordt gemonitord en voor 
iedere planperiode weergegeven in de Stroomgebiedbeheerplannen. Hiermee 
wordt kennis verkregen over de effectiviteit van de maatregelen ten behoeve van 
de waterkwaliteit in Nederland. Met deze kennis kan eventueel het 
maatregelpakket worden bijgestuurd. 
 
Vraag 19 
Hoe waarborgt u dat het nationale waterbeleid adequaat geïmplementeerd en 
uitgevoerd wordt door decentrale overheden en waterbeheerders? Bent u in de 
laatste tien jaar door de Europese Commissie in gebreke gesteld op het terrein 
van de Kaderrichtlijn Water? Lopen er momenteel geschillen met de Europese 
Commissie? Zo ja, waarom en wat zijn hiervan de (financiële) consequenties? 
 
Antwoord 19 
Het nationale waterbeleid komt tot stand na een intensieve samenwerking tussen 
rijk, decentrale overheden en waterbeheerders. Een adequate implementatie en 
uitvoering is gewaarborgd doordat de verantwoordelijkheden van alle partijen zijn 
vastgelegd in het Waterwet en nader geconcretiseerd in het Bestuursakkoord 
Water.  
Nederland is één van de 11 lidstaten die in gebreke is gesteld vanwege de 
interpretatie van het begrip “waterdienst” uit de KRW. De lidstaten zijn van 
mening dat de KRW zich beperkt tot de levering en afvoer van water (drinkwater 
en afvalwater), terwijl de Commissie ook allerhande andere functies mee wil 
nemen (waterkracht, scheepvaart, overstromingsbeheer). Voor deze 
waterdiensten moeten dan de kosten worden teruggevorderd op de gebruikers. De 
consequenties van de ingebrekestelling zijn pas duidelijk na afronding van de 
ingebrekestellingsprocedure. 
 
Vraag 20 
Kunt u aangeven wat de budgettaire gevolgen zijn van het Bestuursakkoord 
Water? 
 
Antwoord 20 
De budgettaire gevolgen van het Bestuursakkoord Water worden verantwoord op 
artikel 16 van het Infrastructuurfonds. Hierin is bij artikel 16.09 een specificatie 
opgenomen van de ontvangsten van de waterschappen. De bijdrage van de 
waterschappen is op artikel 16.09 als ontvangsten geraamd. De waterschappen 
dragen vanaf 2011 81 miljoen bij aan het Hoogwaterbeschermingsprogramma. In 
2014 wordt bij continuering van de afspraken deze bijdrage verhoogd tot 131 
miljoen en vanaf 2015 wordt de bijdrage 181 miljoen per jaar structureel. 
 
Vraag 21 
Kunt u aangeven welk gedeelte van de uitgaven van artikel 31 juridisch verplicht 
is? 
 
Antwoord 21 
Van de totale programmauitgaven op artikel 31 is naar verwachting 55 % op 1 
januari 2012 juridisch verplicht. De resterende middelen zijn bestuurlijk of 
beleidsmatig gebonden danwel complementair noodzakelijk. 
 
 
Pagina 7 van 63 
 
 
 

 
Vraag 26 Ministerie van 
Infrastructuur en Milieu 
Gaan het Hoogwaterbeschermingsprogramma 3 en 
Hoogwaterbeschermingsprogramma 4 straks integraal onderdeel uitmaken van het 
integrale waterveiligheidsprogramma en het Deltaprogramma of blijven het 
gescheiden uitvoeringsprogramma's? 
 
Antwoord 26  
Deze programma‟s gaan integraal onderdeel uitmaken van het integrale 
waterveiligheidsprogramma en het Deltaprogramma. Op dit moment is er nog 
sprake van onderscheiden uitvoeringsprogramma‟s. Met de komst van het 
Deltaprogramma wordt onder regie van de deltacommissaris toegewerkt naar één 
integraal of samenhangend waterveiligheidsprogramma als belangrijk onderdeel 
van het jaarlijkse Deltaprogramma. Bij de totstandkoming van de programmering 
en de aansturing van de uitvoering zal vanzelfsprekend recht worden gedaan aan 
de onderscheiden verantwoordelijkheden van de bestuurlijke partners van het 
Deltaprogramma. 
 
Vraag 27 
Kunt u concretiseren op welke wijze "veilige vervoers- en watersystemen en een 
duurzame leefomgeving gestimuleerd" zullen worden? 
 
Antwoord 27 
De vraag slaat op beleidsartikel 38, dit maakt geen onderdeel uit van de agenda 
van het wetgevingsoverleg water op 5 december. 
 
Vraag 28 
Is er sprake van continue toetsing van waterkeringen, gezien het feit dat er een 
vierde toetsing op waterveiligheid wordt voorbereid voor 2017? 
 
Antwoord 28 
De Deltabeslissing Waterveiligheid die naar verwachting in 2014 wordt genomen 
heeft mogelijk gevolgen voor het instrumentarium waarmee de toetsing op 
waterveiligheid wordt uitgevoerd. Voorgesteld is daarom om de start van de 4e 
ronde toetsing uit te stellen tot er duidelijkheid is over deze Deltabeslissing, doch 
tot uiterlijk 2017. De beheerder van primaire keringen heeft evenwel doorlopend 
de zorgplicht voor de keringen en daarmee de verplichting om continu op de 
hoogte te zijn van de toestand van zijn keringen. 
 
Vraag 29 
Hoe verhouden de lopende projecten in het kader van het Meerjarenprogramma 
Infrastructuur, Ruimte en Transport in de Zuidwestelijke Delta, het Volkerak-
Zoommeer en Grevelingen zich tot de in voorbereiding zijnde deltabeslissing Rijn-
Maasdelta?  
 
Kunt u een opsomming geven van de belangrijke beslismomenten voor de 
komende twee jaar voor de lopende MIRT-projecten in de Zuidwestelijke Delta, het 
Volkerak-Zoommeer en Grevelingen? 
 
Antwoord 29 
Er worden alleen (deel)besluiten genomen over de MIRT-projecten Grevelingen en 
Volkerak-Zoommeer die passen binnen de kaders van het Deltaprogramma, 
waaronder de deltabeslissing Rijn-Maasdelta. Medio 2012 wordt in overleg met de 
Stuurgroep Zuidwestelijke Delta:  
 
Pagina 9 van 63 
 
 
 

 
2. De productartikelen 11 en 16 van het Infrastructuurfonds 2012 
Ministerie van 
Infrastructuur en Milieu 
Vraag 1 
Waarom nemen de uitgaven voor groot variabel onderhoud waterbeheer af tot 
nul? Is er geen onderhoud meer nodig? 
 
Antwoord 1 
Dit artikelonderdeel is opgenomen voor de uitgaven die voortvloeien uit het plan 
van aanpak beheer en onderhoud dat als verdiepingsbijlage bij de begroting 2004 
was gevoegd. De hieruit voortvloeiende activiteiten hadden betrekking op de 
aanpak van achterstallig onderhoud. Het merendeel van de in dit plan opgenomen 
projecten is inmiddels afgerond. Alleen het project Stuwen Nederrijn/Lek loopt nog 
door na 2011. Voor toekomstig groot variabel onderhoud en mogelijke 
vervangingen loopt momenteel de risico inventarisatie Natte Kunstwerken (RINK). 
Voor de uitgaven die daaruit kunnen voortvloeien is in de periode 2021 tot en met 
2028 een reservering opgenomen in de meerjarige budgetten. Binnen het 
basispakket beheer en onderhoud (artikel 11.02) wordt daarnaast het reguliere 
beheer en onderhoud geraamd en verantwoord. 
 
Vraag 2 
Waarom nemen de uitgaven „Realisatieprogramma waterbeheren‟ zo sterk af tot 
2016? 
 
Antwoord 2 
Het realisatieprogramma waterbeheren bestaat uit een beperkt aantal 
regelingen/projecten met een eindig karakter. De opgenomen reeks weerspiegelt 
de daarbij behorende kasramingen die dus ook eindig zijn. De afname van de 
uitgaven voor Realisatieprogramma waterbeheren is gespecificeerd in het 
projectoverzicht Realisatieprogramma Waterbeheren op pagina 25, waarin 
zichtbaar is dat de projecten in de komend jaren worden afgerond, met 
uitzondering van het verbeterprogramma waterkwaliteit Rijkswateren waarop een 
taakstelling in het Regeerakkoord is verwerkt.  
 
Vraag 3 
Per wanneer zijn de Natura 2000-regimes voor de Caribische natuurgebieden 
definitief vastgesteld?” 
 
Antwoord 3 
Het natura 2000 regime is niet van toepassing op Caribisch Nederland. De 
bescherming van natuurgebieden in Caribisch Nederland vindt plaats vanuit de 
Wet grondslagen natuurbeheer en bescherming BES welke valt onder de 
verantwoordelijkheid van de staatssecretaris van Economische Zaken, Landbouw 
en Innovatie. 
 
Vraag 4 
Bent u, gelet op de (nieuwe) verantwoordelijkheid voor de bijzondere gemeenten 
in het Caribische deel van het Koninkrijk, bereid de Caribische arealen separaat op 
te nemen in de volgende begroting en bij aankomende rapportages? Zo nee, 
waarom niet? 
 
Antwoord 4 
De bijzondere gemeenten in het Caribische deel van het Koninkrijk maken deel uit 
van het toezichtsareaal van de inspectie. Het is niet gebruikelijk om over separate 
 
Pagina 11 van 63 
 
 
 

 
uiteenzetten hoe de dekkingsproblematiek is opgelost? Ministerie van 
Infrastructuur en Milieu 
 
Antwoord 9 
Het totale tekort op hoofdwatersystemen voor beheer en onderhoud en 
watermanagement bedroeg circa € 220 mln. voor de periode 2011-2020. Dit 
tekort wordt voor € 150 mln. opgelost door te treffen efficiencymaatregelen (zoals 
deze in de bijlage bij de begroting van het infrafonds zijn benoemd) en voor € 73 
mln. door verhoging van het taakstellend budget. 
 
Vraag 10 
Zijn de activiteiten in het kader van Natura 2000 in het onderdeel „integraal 
waterbeheren‟ onder het basispakket beheer en onderhoud afdoende financieel 
gedekt in het licht van het feit dat slechts vier van de 163 natuurgebieden, die in 
2009 zijn aangemeld bij de Europese Commissie, de procedure hebben doorlopen? 
Kunt u uw antwoord nader toelichten? 
 
Antwoord 10 
In beginsel zijn alle maatregelen voor beheer & onderhoud financieel gedekt. Bij 
de uitvoering van deze maatregelen wordt rekening gehouden met het vigerende 
wettelijk kader, waaronder Natura 2000. 
 
Vraag 11 
Hoeveel kilometer niet-primaire waterkeringen, waarvan Rijkswaterstaat 829 
kilometer beheert, is er in totaal? 
 
Antwoord 11 
In het totaal gaat het in Nederland om ca. 15.000 km aan niet-primaire 
waterkeringen. 
 
Vraag 12 
Kunt u aangeven hoe het budget voor het Hoogwaterbeschermingsprogramma 3 is 
of wordt opgebouwd? Kunt u daarbij specifiek ingaan op de mogelijkheid, zoals 
beschreven in het rapport van de Taskforce Ten Heuvelhof (Kamerstuk 27625, nr. 
177), dat de omvang van dit programma groter zal zijn dan het 
Hoogwaterbeschermingsprogramma 2? 
 
Antwoord 12 
De Taskforce Ten Heuvelhof heeft gewezen op het belang van een zorgvuldige 
voorbereiding en onderbouwing van het versterkingsprogramma en bijbehorende 
ramingen. Het nieuwe Hoogwaterbeschermingsprogramma en het benodigde 
budget wordt daarom de komende jaren uitgewerkt. Uitgangspunt daarbij vormt 
de Derde Landelijke Rapportage Toetsing die ik binnenkort toestuur en waarin ik 
een eerste analyse zal geven van de omvang van de opgave voor het nieuwe 
Hoogwaterbeschermingsprogramma. 
 
Vraag 13 
Kunt u, met het oog op het feit dat in de documenten met betrekking tot het 
Bestuursakkoord Water staat beschreven dat de kasschuif ten behoeve van het 
Hoogwaterbeschermingsprogramma uit het Verlengde Meerjarenprogramma 
Infrastructuur, Ruimte en Transport zou komen, aangeven op welke moment is 
besloten de kasschuif te dekken vanuit het Deltafonds, zoals in de begroting 
genoemd? Kunt u dit nader motiveren? 
 
 
Pagina 13 van 63 
 
 
 

 
Vraag 17 Ministerie van 
Infrastructuur en Milieu 
Wordt het project Extra Spuicapaciteit Afsluitdijk onderdeel van de aangekondigde 
Public-Private Comparator-project (PPC) Toekomst Afsluitdijk? 
Antwoord 17 
De PPC voor Toekomst Afsluitdijk wordt uitgevoerd voor het voorkeursalternatief. 
Voor het project ESA is al eerder een PPC uitgevoerd. 
 
Vraag 18 
Betekent de aanwijzing van het project Toekomst Afsluitdijk als Public-Private 
Comparator-project dat er nog sprake zal zijn van een optimaliseringslag in het 
ontwerp van de voorkeursvariant voor de Afsluitdijk?  
 
Antwoord 18 
Conform de aanpak van Sneller en Beter vindt bij infrastructurele projecten, dus 
ook bij de Afsluitdijk, nadere optimalisatie plaats binnen het voorkeursalternatief. 
Dit staat los van het uitvoeren van en de uitkomst van de PPC.  
 
Vraag 19 
Wat betekent de verschuiving van het projectbesluit Extra Spuicapaciteit 
Afsluitdijk naar 2013 voor de integratie met de planvorming van het project 
Toekomst Afsluitdijk?  
 
Antwoord 19 
Het besluit over Extra Spuicapaciteit Afsluitdijk kan, afhankelijk van de uitkomst, 
leiden tot integratie met de planvorming van het project Toekomst Afsluitdijk. Ik 
verwacht daarover in 2012 een beslissing te kunnen nemen. 
 
Vraag 20 
Kunt u de genoemde kasschuif 'Voor de uitvoering van de plannen van aanpak van 
de deelprogramma's van het Deltaprogramma' toelichten en in die toelichting de 
bedragen over de relevante jaren noemen? 
 
Antwoord 20 
Wegens het ontbreken van voldoende financiële middelen in de jaren 2011, 2012 
en 2013 voor de uitvoering van de plannen van aanpak van de deelprogramma‟s 
van het Deltaprogramma is een kasschuif uitgevoerd, waarbij budget uit latere 
jaren naar voren is gehaald. Hierbij was een leenconstructie met de programma‟s 
Ruimte voor de Rivier en het HWBP-2 noodzakelijk. 
 
 
Omschrijving 2011 2012 2013 2014 2015 2016 2017 2018 2019 2020 
Kasschuif 4.710 7.280 524 -4.406 -740 -779 -3.616 -1.973  -1.000 
reservering 
Deltaprogramma 
Ruimte voor de -4.710 -7.280 -524 4.406 740 2.752 4.616    
Rivier 
Hoogwaterbe-      -1.973 -1.00 1.973  1.000 
schermings- 
programma 
 
  
 
Pagina 15 van 63 
 
 
 

 
3. de “Dummy Deltafonds” 
Ministerie van 
Infrastructuur en Milieu 
 
Vraag 1 
Moet het fonds qua geraamde uitgaven en inkomsten altijd in evenwicht zijn? 
 
Antwoord 1 
Ja, dat wil zeggen over alle jaren heen zullen de uitgaven en ontvangsten in 
evenwicht zijn. In de afzonderlijke kasjaren kunnen de uitgaven en ontvangsten 
wel van elkaar afwijken waardoor er een voor- of nadelig saldo ontstaat. Dit saldo 
wordt in de regel in het eerste volgende kasjaar aangewend of gecompenseerd, 
waarmee het evenwicht weer wordt hersteld. 
 
Vraag 2 
a. Kan in de toekomst rechtstreeks tussen het Infrastructuurfonds en het 
Deltafonds geschoven worden met middelen?  
b. Zo ja, op welke wijze?  
c. Acht u dit wenselijk? 
 
Antwoord 2 
a. Ja, via een betaling ten laste van het Infrastructuurfonds ten gunste van het 
andere (het Deltafonds) of vice versa. 
b. Door de bijdrage van uit hoofdstuk XII aan het Infrastructuurfonds te verlagen 
ten gunste van het Deltafonds of vice versa.  
c. Ik vind dit wenselijk als het gebeurt om kasproblemen op te lossen.   
 
Vraag 3 
a. Mag een eventueel tekort of overschot aan het eind van het jaar op het 
Deltafonds, net als bij het Infrastructuurfonds, onbeperkt worden doorgeschoven 
naar latere begrotingsjaren? 
b. Zo ja, hoe wordt hierbij jaarlijkse onderbesteding hierbij voorkomen?  
c. Zo nee, waarom wijkt het Deltafonds hierin af van het Infrastructuurfonds? 
 
Antwoord 3 
a. Ja, het Deltafonds is een begrotingsfonds, net als het Infrastructuurfonds.  
b. Het voorkomen van onderuitputting wordt dan ook net zo aangepakt als bij het 
Infrastructuurfonds. Zo realistisch mogelijk plannen en tijdig zoeken naar 
versnellingsmogelijkheden bij andere projecten.  
 
Vraag 4 
a. Is de nu gekozen indeling en vormgeving van het Deltafonds definitief of betreft 
het een eerste opzet? 
b. Kunnen er door u of door de Kamer nog aanpassingen aangebracht worden?  
c. Zo nee, waarom niet? 
 
Antwoord 4 
a. De dummy Deltafonds betreft een proeve van de begroting van dit fonds. De 
dummy is bedoeld om een beeld te geven van de opzet van het Deltafonds. 
b. Ja. 
 
Vraag 5 
Kunt u aangeven welke uitgaven op het terrein van het waterbeleid buiten de 
scope van het Deltafonds vallen? 
 
 
Pagina 17 van 63 
 
 
 

 
Deltawet per 1 januari 2012 in werking is getreden. Najaarsnota 2011 is dus niet Ministerie van 
Infrastructuur en Milieu 
haalbaar. Los daarvan kan het ook technisch niet want de Najaarsnota heeft geen 
doorwerking na 2011. Begrotingstechnisch zou het bij Voorjaarsnota 2012 
kunnen, maar omdat het Deltafonds nu nog niet bestaat, zou dit betekenen dat er 
voor water twee begrotingen bijgehouden moeten worden (artikel 11 en 16 van 
het Infrastructuurfonds en Deltafonds). Blijkt dan achteraf dat 1 januari 2012 niet 
haalbaar is, is die extra administratieve last ook nog eens voor niets geweest. Ik 
zie dan ook geen toegevoegde waarde om het fonds via een Voorjaarsnota te 
introduceren.            
  
Vraag 10 
a. Vallen de projecten die nu uit het Deltafonds worden gefinancierd, en die mede 
toezien op de verbetering van de ecologische kwaliteit van de binnenwateren en 
op zoetwatervoorziening, zoals Markermeer/IJmeer en het Veluwe-Randmeer, 
binnen de strekking van het amendement Lucas (Kamerstuk 32 304, nr. 29)? 
b. Kunt u aangeven op welke begrotingsartikelen deze waterkwaliteitsmaatregelen 
geboekt zullen worden?  
 
Antwoord 10 
a. Aflopende waterkwaliteitsprojecten, zoals de projecten Markermeer/IJmeer en 
het Veluwemeer , bevinden zich aan het eind van de realisatiefase. Hoewel deze 
projecten binnen de strekking van het amendement Lucas vallen, kies ik ervoor 
om deze projecten voor het laatste uitvoeringsjaar op het Deltafonds te 
verantwoorden. Want het gaat om zeer kleine bedragen en deze projecten 
verdwijnen binnen één of twee jaar van de begroting. Hierdoor blijft het doel van 
het amendement Lucas overeind, namelijk een één op één koppeling tussen het 
Deltaprogramma en het Deltafonds.   
b. Deze aflopende waterkwaliteitsprojecten worden op Deltafonds artikel 2.02 
geboekt.  
 
Vraag 11 
a. Wat wordt concreet verstaan onder 'additionele voeding' van een andere 
begroting of van derden?  
b. Aan welke derden wordt gedacht? 
 
Antwoord 11 
a. Hieronder worden financiële middelen of subsidies verstaan vanuit een andere 
begroting of derden ten behoeve van voorzieningen, maatregelen of onderzoek ter 
bevordering of bescherming van doelen op de beleidsterreinen natuur, milieu en 
ruimtelijke kwaliteit. Voorwaarden zijn dat deze activiteiten in rechtstreeks 
verband staan met maatregelen ten behoeve van waterveiligheid of 
zoetwatervoorziening en dat er toereikend aanvullend budget beschikbaar wordt 
gesteld. 
b. Bij derden kan bijvoorbeeld gedacht worden aan provincies en private 
investeerders. 
 
Vraag 12 
Waarom maakt u verschil tussen uitgangspunten bij het bepalen van maatregelen 
met betrekking tot waterveiligheid (abnormale omstandigheden) en 
zoetwatervoorziening (normale omstandigheden)? 
 
Antwoord 12 
Veiligheid is van levensbelang. Voor waterveiligheid zijn de huidige 
 
Pagina 19 van 63 
 
 
 

 
projectbudget hiermee verlaagd en zal in beginsel het project binnen het lagere Ministerie van 
Infrastructuur en Milieu 
budget uitgevoerd moeten worden.  
 
Vraag 17 
Waarom wordt het peilbesluit van het IJsselmeer uitgesteld? 
 
Antwoord 17 
Bij de nadere uitwerking van het korte termijn peilbesluit is gebleken dat, in 
tegenstelling tot eerdere inzichten zoals verwoord in het Nationaal Waterplan, het 
nemen van een peilbesluit voor de korte termijn niet nodig is. Berekend is dat met 
het huidige peilbesluit de beschikbare zoetwatervoorraad in het IJsselmeergebied 
tot tenminste 2035 voldoende is om aan de behoefte in een droog jaar te voldoen. 
Uit voorstudies is verder gebleken dat extra peilopzet in het voorjaar grote 
negatieve gevolgen heeft voor de natuur, doordat laag gelegen buitendijkse 
gebieden en ondiep water “verdrinken” (bij 30 cm peilverhoging komt 40% van de 
buitendijkse natuur onder water). 
 
Vraag 18 
Waarom neemt het budget voor het Basispakket integraal waterkwaliteit 
(artikelnummer 3.02.02) af, terwijl het areaal door bijvoorbeeld de toevoeging van 
de BES-eilanden (Bonaire, Sint Eustatius en Saba) fors toeneemt? 
 
Antwoord 18 
Het budget voor het Basispakket integraal waterkwaliteit neemt in de loop van de 
jaren af als gevolg van een vergroting van doelmatigheid en versobering van de 
maatregelen voor het integraal waterbeheren onderdeel waterkwaliteit. Het 
grootste deel van dit type beheermaatregelen vindt plaats in de rivieren, meren, 
deltawateren en de Waddenzee. Ook de voorbereidende activiteiten en 
vergunningverlening zijn vooral hierop gericht. Voor zover er maatregelen ten 
behoeve van de kustwateren nodig zijn, worden die vaak juist in de andere delen 
van het Hoofdsysteem getroffen (bijvoorbeeld kwaliteit en afvoerregime van water 
dat wordt gespuid). De uitbreiding van het areaal als gevolg van de wateren rond 
de BES-eilanden heeft betrekking op kustwateren. Het is nu nog niet bekend of en 
welke maatregelen hier nodig zijn.  
 
Vraag 19 
Wanneer en op welke wijze informeert u de Kamer over de nader uit te voeren 
onderzoeken naar de monitoring van de doelmatigheidswinst, de integratie en de 
stroomlijning van de planning? 
 
Antwoord 19 
Deze vraag heeft betrekking op artikel 31 van Hoofdstuk XII uit de rijksbegroting. 
In het Bestuursakkoord Water is afgesproken dat de partijen gezamenlijk streven 
naar 750 miljoen doelmatigheidswinst structureel vanaf 2020 en dit monitoren. Op 
dit moment wordt gewerkt aan de opzet voor de monitor en de uitvoering van de 
bijbehorende nulmeting. Vanaf 2012 zal regelmatig worden gerapporteerd over de 
voortgang van het Bestuursakkoord. Eind 2013 zullen de bereikte prestaties voor 
het eerst uitgebreid in een driejaarlijkse monitor worden gemonitord. De integratie 
en de stroomlijning van de plannen op het gebied van Water wordt uitgewerkt 
binnen het traject rondom de Omgevingswet (Eenvoudig Beter). 
 
Vraag 20 
a. Waarom staat het artikel „experimenteren‟ nog op nul? 
 
Pagina 21 van 63 
 
 
 

 
de zeggenschap nader uit te werken. Zodra de voorstellen nader zijn uitgewerkt Ministerie van 
Infrastructuur en Milieu 
zal ik u hierover informeren. 
 
Vraag 23 
Storten de waterschappen vanaf 2014 hun bijdrage aan het 
Hoogwaterbeschermingsprogramma (HWBP) in het Deltafonds? 
 
Antwoord 23 
Op dit moment ben ik bezig om samen met de waterschappen de wijze waarop de 
verevening zal plaatsvinden nader uit te werken. Zodra de voorstellen nader zijn 
uitgewerkt zal ik u hierover informeren. 
 
Vraag 24 
Wordt de naam van het Infrastructuurfonds na overheveling van de middelen naar 
het Deltafonds (in 2013), qua naam ook formeel veranderd in 'Mobiliteitsfonds'? 
 
Antwoord 24 
In de wijziging van de Waterwet en de Wet Infrastructuurfonds is geen 
naamswijziging van het huidige Infrastructuurfonds voorzien.  
 
Vraag 25 
Waarom worden de apparaatskosten van Rijkswaterstaat gefinancierd vanuit het 
Deltafonds? 
 
Antwoord 25 
De apparaatskosten van Rijkswaterstaat worden bekostigd uit het Deltafonds, 
omdat Rijkswaterstaat de uitvoeringsorganisatie is van IenM en verantwoordelijk 
is voor de uitvoering van het waterbeleid voor de hoofdwatersystemen. Tevens is 
RWS beheerder van de hoofdwatersystemen. Overigens worden alleen de kosten 
die samenhangen met de uitvoering van die „natte‟ taken, zoals beheer en 
onderhoud, watermanagement, aanleg van projecten/ programma‟s en onderzoek, 
uit het Deltafonds bekostigd.   
 
  
 
Pagina 23 van 63 
 
 
 

 
5. het Deltaprogramma 2012 Werk aan de Delta 
Ministerie van 
Infrastructuur en Milieu 
Vraag 1 
Kunt u aangeven wat wordt bedoeld met omslagpunten in ons watersysteem? 
 
Antwoord 1 
Een omslagpunt treedt op als door veranderingen in klimaat of sociaal-
economische omstandigheden (bestaand) beleid, maatregelen of infrastructuur 
ontoereikend worden om aan gestelde criteria, normen of afspraken te blijven 
voldoen. Dit kan zijn vanwege fysieke, technische, of maatschappelijk 
onacceptabele effecten. Een voorbeeld van een omslagpunt in het watersysteem is 
de mogelijke verzilting in de komende decennia van het zoetwater inlaatpunt bij 
Gouda. Een ander voorbeeld is het moment dat spuien onder vrij verval vanaf het 
IJsselmeer naar de Waddenzee als gevolg van voortgaande zeespiegelstijging niet 
meer mogelijk is. 
 
Vraag 2 
Hoe is het mogelijk dat een advies leidend is, gezien de stelling dat de kern van 
het advies 'Sneller en beter' leidend is voor werken binnen het Deltaprogramma, 
wanneer dit nog niet is uitgewerkt in beleid en wetgeving? 
 
Antwoord 2 
Het advies “Sneller en beter‟ is uitgewerkt in een actieplan dat het vorige kabinet 
in november 2008 heeft aangeboden aan de Tweede Kamer. Eén van de acties is 
het doorvertalen van het advies „Sneller en beter‟ vnaar andere infrastructurele 
projecten, waarbij water als voorbeeld wordt genoemd (actie 6). Dat is dan ook de 
werkwijze binnen het Deltaprogramma en daarbij wordt aangesloten op de motie 
Lucas-Smeerdijk c.s. (Kamerstuk 32 500 A, nr. 45). Inmiddels is de Tracéwet 
aangepast aan “Sneller en beter‟ en op 7 juni 2011 door uw Kamer aangenomen. 
 
Vraag 3 
Waarom wordt er gesteld dat - vanuit het advies „Sneller en beter‟ - 
beslismomenten duidelijk zijn? Wanneer zijn welke beslismomenten en waar is dit 
terug te vinden? 
 
Antwoord 3 
In het advies Sneller en Beter wordt aangegeven dat het zelden voorkomt dat een 
goed afgebakende, integrale en brede verkenning wordt afgesloten met een 
politiek gedragen besluit, waardoor fundamentele discussies over nut en noodzaak 
van een project steeds terugkomen op latere momenten in het 
besluitvormingsproces. Om dit te voorkomen in het Deltaprogramma worden 
belangrijke momenten in de voorbereidingen voor het jaarlijkse beslismoment in 
de ministerraad, vastgelegd in een bestuurlijke planning. Deze planning is terug te 
vinden in bijlage E van het Deltaprogramma 2012. 
 
Vraag 4 
Waaruit bestaat de 'externe advisering' die de waarde van de organisatie en 
werkwijze bevestigd heeft, en tevens heeft geleid tot waardevolle aanbevelingen 
die de organisatie nog effectiever maken?  
 
Antwoord 4 
De „externe advisering‟ bestaat uit een evaluatieonderzoek naar de governance 
van het Deltaprogramma. Dit onderzoek is uitgevoerd in de eerste 3 maanden van 
 
Pagina 25 van 63 
 
 
 

 
Vraag 9 Ministerie van 
Infrastructuur en Milieu 
a. Kunt u aangegeven welke van de waterveiligheidsmaatregelen met een 
meerwaarde - die in het onderzoek van Ecoshape zijn genoemd - worden 
uitgewerkt en waarom?  
b. Kunt u hierbij ook aangegeven welke maatregelen niet worden uitgewerkt en 
wat daarvan de reden is?  
 
Antwoord 9 
a. Het rapport maakt duidelijk dat toepassing van natuurlijke 
waterveiligheidsmaatregelen maatwerk is en dat, waar de situatie geschikt is om 
ze toe te passen, een dergelijke oplossing, kosteneffectief kan zijn of meerwaarde 
kan opleveren. Het is daarom essentieel om bij waterveiligheidsprojecten de 
diverse mogelijke maatregelen te onderzoeken en waar zinvol en doelmatig als 
één van de alternatieven uit te werken.  
b. Wanneer natuurlijke veiligheidsmaatregelen, afhankelijk van de plaatselijke 
situatie, geen meerwaarde opleveren en/of niet kosteneffectief kunnen worden 
uitgevoerd, zal de afweging logischerwijs negatief uitpakken. 
 
Vraag 10 
Op basis van welke criteria wordt bepaald of maatregelen haalbaar en doelmatig 
zijn?  
 
Antwoord 10 
Vanzelfsprekend moet de vereiste bescherming tegen het water afdoende zijn 
gegarandeerd. Daarnaast zullen criteria als kostenefficiëntie en maatschappelijke 
meerwaarde belangrijk zijn. 
 
Vraag 11 
a. Is nagegaan of het ontwerp- en toetsingsinstrumentarium moet worden 
aangepast? 
b. Zo ja, met welke uitkomst? 
c. Zo nee, waarom niet? 
d. Wanneer krijgt de Kamer de selectie van ontwerp- en toetsingsinstrumentaria 
dat is aangepast, met de reden van aanpassing? 
 
Antwoord 11 
e
Het wettelijk toetsinstrumentarium voor de 4 toetsronde wordt op dit moment 
voorbereid. Dit instrumentarium biedt mogelijkheden om innovatieve concepten 
voor waterveiligheid te beoordelen. Het toetsinstrumentarium wordt voor de start 
e
van de 4 ronde toetsing, uiterlijk 2017, bij ministeriële regeling vastgesteld, 
waarover uw Kamer vanzelfsprekend wordt geïnformeerd. 
 
Vraag 12 
Klopt het dat het „Nationaal Kader Kust‟ nog niet formeel aan de Kamer is 
aangeboden? Op welke moment kan de Kamer een besluit nemen over 'Nationaal 
Kader Kust'? 
 
Antwoord 12 
Het Nationaal Kader Kust is als bijlage bij het Deltaprogramma 2012 gevoegd en 
daarmee formeel aan uw Kamer aangeboden. Uw kamer is in de gelegenheid het 
Nationaal Kader Kust in haar beraadslagingen te betrekken. 
 
 
 
Pagina 27 van 63 
 
 
 

 
b. Hoe verhoudt deze uitspraak zich tot de Deltabeslissing IJsselmeergebied? Ministerie van 
Infrastructuur en Milieu 
Maakt een peilbesluit geen onderdeel uit van die Deltabeslissing? 
 
Antwoord 15 
a. Bij de nadere uitwerking van het korte termijn peilbesluit is gebleken dat, in 
tegenstelling tot eerdere inzichten zoals verwoord in het Nationaal Waterplan, het 
nemen van een peilbesluit voor de korte termijn niet nodig is. Uit een reeks van 
voorstudies is gebleken dat met het huidige peilbesluit de beschikbare 
zoetwatervoorraad in het IJsselmeergebied voorlopig voldoende is om aan de 
behoefte te voldoen. Een extra peilopzet blijkt daarnaast negatieve gevolgen te 
hebben voor natuur, doordat laag gelegen buitendijkse gebieden en ondiep water 
“verdrinken” (bij 30 cm peilverhoging komt 40% van de buitendijkse natuur onder 
water). 
b. De Deltabeslissing IJsselmeergebied omvat een beleidsbeslissing over het 
toekomstig peilbeheer voor het IJsselmeergebied. Er wordt een peilstrategie 
ontwikkeld voor de periode 2015-2050, met een doorkijk naar 2100. Een 
aanpassing van het huidige peilbesluit zal mogelijk één van de maatregelen zijn 
uit het bijbehorende uitvoeringsprogramma. 
 
Vraag 16 
a. Wanneer ontvangt de Kamer het „Ontwerp beleidskader Nieuwbouw en 
Herstructurering‟ dat in 2011 zal zijn ontwikkeld? 
b. Waarom wordt het definitieve beleidskader pas in 2014 verwacht? 
c. Wat is de relatie met het „Actieprogramma Water en Ruimte‟ (blz. 18)? 
 
Antwoord 16 
a. Er is voor gekozen om het Deelprogramma Nieuwbouw en Herstructurering 
meer te laten aansluiten op het proces van het Deltaprogramma. Dat wil zeggen 
dat het ontwerp beleidskader niet als afzonderlijk stuk wordt ontwikkeld eind 
2011, maar dat het in wisselwerking met de vorming van gebiedsstrategieën in de 
gebiedsgerichte deelprogramma‟s tot stand komt en dat hierover wordt 
gerapporteerd in de komende Deltaprogramma‟s. Uiteindelijk resulteert dit in een 
voorstel voor de Deltabeslissing Ruimtelijke Adaptatie in 2014. 
b. Het definitieve beleidskader ofwel de Deltabeslissing Ruimtelijke Adaptatie 
wordt in 2014 verwacht. Dan komt de deltacommissaris met één samenhangend 
voorstel voor alle deltabeslissingen. 
c. Het Actieprogramma Water en Ruimte is een initiatief van de Unie van 
Waterschappen waarin alle partners in de ruimtelijke ordening worden betrokken. 
Het deelprogramma Nieuwbouw en Herstructurering participeert in dit 
Actieprogramma aangezien het voor het deelprogramma één van de manieren is 
om de beleidsontwikkeling direct te koppelen aan de praktijk. 
 
Vraag 17 
Wordt er nog steeds naar verwachting eind 2011 een standpunt bepaald over de 
actualisering van de waterveiligheidsnormen? 
 
Antwoord 17 
Zie het antwoord op vraag 18. 
 
Vraag 18 
Wanneer verwacht u het standpunt inzake de actualisering van de 
waterveiligheidsnormen naar de Kamer te kunnen zenden (principe-besluit)? 
 
 
Pagina 29 van 63 
 
 
 

 
Antwoord 23 Ministerie van 
Infrastructuur en Milieu 
a. Conform de adaptieve werkwijze van het Deltaprogramma wordt door de 
gebiedsgerichte deelprogramma‟s bij de ontwikkeling van gebiedsgerichte 
strategieën actief gezocht naar de koppeling met andere beleidsagenda‟s, zodat de 
kans op een doelmatige uitvoering wordt vergroot en/of maatschappelijke 
meerwaarde wordt gerealiseerd. Concrete besluiten over maatregelen en 
voorziening, zoals beschreven in de Deltawet, en de koppeling met bijvoorbeeld 
economische en ecologische ambities worden genomen bij het Deltaprogramma 
2015, dat in september 2014 aan uw Kamer wordt aangeboden, en vervolgens in 
het kader van elk jaarlijks Deltaprogramma daarna.  
Vanzelfsprekend zal ik daar waar nu reeds kansen liggen voor het koppelen van 
opgaven en ambities deze binnen de gegeven (financiële) randvoorwaarden 
grijpen. Een voorbeeld daarvan is de afspraak die ik op 10 november jongstleden 
heb gemaakt over de gebiedsontwikkeling Ooijen-Wanssum in een 
bestuursovereenkomst met de provincie Limburg en de waterschappen Roer en 
Overmaas en Peel en Maasvallei. 
b. Het Bestuursakkoord Water en de actualisatie van het ruimtelijk beleid maken 
duidelijk wie waarvoor verantwoordelijk is. Met inachtneming van die heldere 
verantwoordelijkheidsverdeling wordt in het nationale Deltaprogramma 
samengewerkt door gemeenten, waterschappen, provincies en rijk en toegewerkt 
naar gedragen besluiten. Dit gebeurt in de regionale stuurgroepen, de Stuurgroep 
Deltaprogramma en finale afstemming vindt plaats in het Nationaal Bestuurlijk 
Overleg Deltaprogramma. Besluitvorming over concrete projecten wordt 
voorbereid conform de spelregels van het MIRT en in de bestuurlijke overleggen 
van het MIRT.  
c. Een bestuursorgaan dient financieel bij te dragen voor dat deel waarvoor het 
verantwoordelijkheid draagt. Concreet betekent dit dat bijvoorbeeld vanuit het 
Deltafonds de nationale waterveiligheids- en zoetwateropgaven worden bekostigd, 
maar dat voor de realisering van andere ambities additionele financiering moet 
worden gevonden. Het toevoegen van financiële middelen kan eenvoudig via het 
experimenteerartikel, dat ten dienste staat van een integrale uitvoering van het 
Deltaprogramma. Voorbeelden zouden kunnen zijn: ambities op het gebied van 
waterkwaliteit uit het begrotingshoofdstuk van IenM en ambities op het terrein 
van gebiedsontwikkeling uit de begroting van de betreffende provincie. 
 
Vraag 24 
Hoe wordt het proces ingericht om met alle betrokkenen gedragen voorstellen te 
ontwikkelen voor de deltabeslissingen in 2014? 
 
Antwoord 24 
De deltacommissaris bereidt jaarlijks het voorstel voor het Deltaprogramma voor. 
In dit proces worden de voorstellen voor de deltabeslissingen ontwikkeld. Hij 
wordt geadviseerd door de Stuurgroep Deltaprogramma. Hieraan nemen 
bestuurlijke vertegenwoordigers van de stuurgroepen van alle deelprogramma‟s, 
vertegenwoordigers van UvW, IPO en VNG en de betrokken directeuren- 
generaal van de departementen van IenM en EL&I deel, onder voorzitterschap van 
de deltacommissaris. Bestuurlijke afstemming vindt jaarlijks, onder mijn 
voorzitterschap, plaats in het Nationaal Bestuurlijk Overleg (NBO) in juni, 
voorafgaand aan de besluitvorming in de ministerraad over het Deltaprogramma. 
Deelnemers zijn verder de staatsecretaris van EL&I, vertegenwoordigers van UvW, 
IPO en VNG, de voorzitters van de stuurgroepen van de gebiedsgerichte 
deelprogramma‟s en de deltacommissaris als secretaris. 
 
 
Pagina 31 van 63 
 
 
 

 
Antwoord 29 Ministerie van 
Infrastructuur en Milieu 
De actualisering wordt ingegeven door de toename van het aantal inwoners en 
van de economisch waarde achter de waterkeringen. Een stijgende zeespiegel 
betekent wel een (extra) opgave om te (blijven) voldoen aan de normen. Wanneer 
de zeespiegelstijging zeer beperkt of afwezig is, dan is dit deel van de 
waterveiligheidsopgave ook beperkter. 
In de MKBA zijn de economisch optimale beschermingsniveaus in 2050 berekend. 
Bij deze berekening is de zeespiegelstijging meegenomen, maar uit de 
gevoeligheidsanalyse in de MKBA blijkt dat klimaatverandering nauwelijks een rol 
speelt bij de berekenende economisch optimale beschermingsniveaus.  
 
Vraag 30 
Op welke manier wordt er voor gezorgd dat de uitkomsten van de derde 
Veiligheidstoetsing, met daarbij een specifieke verantwoordelijkheid voor de 
waterschappen, integraal worden meegenomen in het samenhangende 
waterveiligheidsprogramma, zoals ook is afgesproken in het Bestuursakkoord 
Water? 
 
Antwoord 30 
Het Deltaprogramma is een nationaal programma waarin zowel waterschappen, 
gemeenten, provincies als het rijk participeren. De waterschappen leveren zowel 
ambtelijk als bestuurlijk een grote bijdrage aan het Deltaprogramma. In de 
deelprogramma‟s van het Deltaprogramma worden gebiedsgerichte 
veiligheidsstrategieën ontwikkeld ten behoeve van de deltabeslissingen en het 
samenhangende waterveiligheidsprogramma. Bij de ontwikkeling van deze 
strategieën en bij de programmering van het waterveiligheidsprogramma worden 
de uitkomsten van de derde toetsing integraal meegenomen. Zie verder ook het 
antwoord op vraag 7. 
 
Vraag 31 
a. Wanneer worden de studies van Deltares ten behoeve van de actualisering van 
de veiligheidsnormen naar de Kamer gestuurd? 
b. Waarom heeft de Kamer deze niet eerder ontvangen? 
 
Antwoord 31 
De studies zullen tezamen met mijn eerste beeld nog voor het Wetgevingsoverleg 
op 5 december naar uw Kamer worden gestuurd. De studies zijn niet eerder naar 
de Kamer gestuurd, omdat ik hecht aan een zorgvuldige aanpak van deze 
complexe materie. De studies zijn in het voorjaar opgeleverd en vervolgens naar 
het Centraal Planbureau (CPB) en het Expertise Netwerk Waterveiligheid (ENW) 
gestuurd om de kwaliteit te laten beoordelen. Eind augustus heb ik van het CPB 
een reactie gekregen; eind september heb ik een reactie van het ENW ontvangen. 
Vervolgens heb ik de afgelopen weken, mede op basis van deze adviezen, overleg 
gevoerd met betrokkenen en mijn standpunt voorbereid. 
 
Vraag 32 
Neemt u in 2012 een principebesluit over de normering op basis van 
overstromingsrisico's in plaats van de huidige overschrijdingskansen? 
 
Antwoord 32 
Zie het antwoord op vraag 25 op pagina 8. 
 
 
 
Pagina 33 van 63 
 
 
 

 
vestigingsplaats van flora of fauna onherstelbaar vernietigd wordt. Het Ministerie van 
Infrastructuur en Milieu 
ecosysteem kan zich daardoor niet meer herstellen.” Denk bijvoorbeeld aan 
oxidatie van veengebieden. Hierdoor verdwijnt het veen, en dus ook de 
bijbehorende natuur. Er wordt gewerkt met duidelijke hydrologische indicatoren, 
namelijk het grondwater- en het oppervlaktewaterpeil. 
 
Vraag 38 
Kunt u aangeven waarom bij onderzoeken naar het vergroten van het 
wateraanbod vooral wordt gezocht naar regionale zelfvoorziening, terwijl er ook 
regio-overstijgende oplossingen zijn, zoals het benutten van het IJsselmeer en de 
grote rivieren ter vergroting van het wateraanbod? 
 
Antwoord 38 
Dit is vastgesteld beleid, zie hiervoor het Nationaal Waterplan (pag. 90).  
Bij het vergroten van het wateraanbod worden onder meer zelfvoorzienendheid en 
structurele peilverhoging op het IJsselmeer als mogelijke oplossingen onderzocht. 
 
Vraag 39 
a. Hoe wordt voorkomen dat het faseverschil tussen de deelprogramma's een 
belemmering in het uitwerken van mogelijke strategieën kan zijn? 
b. Hoe wordt de samenhang tussen de deelprogramma's geborgd? 
 
Antwoord 39 
De deltacommissaris voert de regie over het Deltaprogramma en zorgt daarmee 
voor samenhang en het „in fase blijven‟ van de deelprogramma‟s. Door een 
iteratief proces tussen de generieke deelprogramma‟s veiligheid, zoetwater en 
nieuwbouw & herstructurering en de uitwerking van deze opgaven in de 
gebiedsgerichte deelprogramma‟s wordt het faseverschil tussen de 
deelprogramma‟s minimaal. De deelprogramma‟s komen regelmatig bijeen. Deze 
werkwijze draagt ook bij aan de samenhang tussen de deelprogramma‟s. Er zijn 
dan ook geen significante belemmeringen voorzien ten aanzien van de uitwerking 
van mogelijke strategieën. Daarnaast wordt samenhang geborgd door steeds uit 
te gaan van dezelfde data en modellen (het Delta-instrumentarium). Ten slotte is 
het gezamenlijk voorbereiden van het samenhangende voorstel voor de 
deltabeslissingen in de Stuurgroep Deltaprogramma een belangrijke factor voor de 
samenhang tussen de deelprogramma‟s. 
 
Vraag 40 
a. Is er al zicht op welke maatregelen mogelijk nodig zijn in het IJsselmeer om te 
komen tot meer flexibiliteit in het watersysteem? 
b. Welke andere oplossingsvarianten dan de 1,5 meter peilstijging IJsselmeer of 
de Nieuwe Waterweg bent u van plan nadrukkelijk in beeld te brengen? Kunt u 
hierbij bijvoorbeeld ook alternatieve waterberging verspreid over meerdere 
locaties betrekken? 
 
Antwoord 40 
a. Een van de mogelijke maatregelen is het via flexibel peilbeheer opslaan van 
water in het winterhalfjaar (zowel oppervlaktewater als grondwater) om dit water 
vervolgens in het zomerhalfjaar te gebruiken.  
b. De mogelijkheid om de watervoorraad in droge perioden in en buiten het 
IJsselmeergebied te vergroten zal onder meer in beeld worden gebracht. Zie ook 
vraag en antwoord 38. 
 
 
Pagina 35 van 63 
 
 
 

 
projecten. De kwaliteit van de inhoud van de projecten neemt toe, doordat er Ministerie van 
Infrastructuur en Milieu 
gekozen kan worden voor maatregelen die ook op langere termijn robuust zijn. 
Tevens ontstaat er beter zicht op mogelijkheden om 'werk met werk‟ te maken, 
waardoor versnelling ook mogelijk wordt. Deze projecten dienen tevens als 
leerervaring voor toekomstige initiatieven. 
 
Vraag 45 
Wat betekent het concreet dat de generieke deelprogramma‟s worden 
„voorgeschakeld‟ ten opzichte van de gebiedsgerichte uitwerking, terwijl de 
deltabeslissingen allemaal voor 2015 zijn voorzien? 
 
Antwoord 45 
„Voorschakeling‟ van de generieke deelprogramma‟s houdt in dat de generieke 
deelprogramma‟s zo snel als redelijkerwijs mogelijk is (eind 2011, begin 2012) 
kaders beschikbaar stellen aan de gebiedsgerichte deelprogramma‟s. Deze kaders 
worden vervolgens gebiedsgericht uitgewerkt en gebruikt voor de ontwikkeling 
van mogelijke strategieën. De resultaten daarvan worden beschreven in het 
Deltaprogramma 2013. Daarna zijn de generieke en gebiedsgerichte 
deelprogramma‟s gefocust op de ontwikkeling van kansrijke en 
voorkeursstrategieën en de voorbereiding van de 5 deltabeslissingen. In bijlage E 
bij het Deltaprogramma 2012 is de bestuurlijke planning beschreven. 
 
Vraag 46 
Hoe is de nota „MIRT en MARKT‟ concreet vertaald in dit Deltaprogramma 2012? 
 
Antwoord 46 
De handreiking MIRT en Markt is een uitgangspunt bij het vroegtijdig betrekken 
van de markt bij het Deltaprogramma. Deze handreiking beschrijft hoe 
projectleiders van het ministerie van Infrastructuur en Milieu bij hun projecten 
marktpartijen kunnen betrekken. Dat betekent dat het als een leidraad zal 
fungeren bij de verschillende aanbestedingstrajecten die vroeger of later zullen 
starten. 
 
Vraag 47 
a. Welke vier speerpunten uit het advies van de topsector water hebben een 
directe relatie met het Deltaprogramma? 
b. Welke maatregelen worden nu al genomen binnen het Deltaprogramma om aan 
die speerpunten te werken? 
 
Antwoord 47 
a. Enabling Deltalife, Water en ICT, More Crop per Drop en Water en Energie. Een 
voorbeeld bij dit laatste speerpunt is de ontwikkeling van een business case voor 
een getijdencentrale in de Brouwersdam in de Zuidwestelijke Delta. 
b. De businesscases die in het kader van deze speerpunten worden geformuleerd 
dienen volgens de huidige planning in december geconcretiseerd te zijn door 
consortia binnen de Topsector Water. Hoewel de businesscases nog niet 
beschikbaar zijn, wordt er tussen de partijen die gezamenlijk aan het 
Deltaprogramma werken al wel nagedacht over hoe businesscases een rol kunnen 
spelen binnen het Deltaprogramma en vice versa. Zo is er reeds een convenant 
getekend tussen de Unie van Waterschappen, Rijkswaterstaat en 
Ecoshape/Building with Nature over de toepassing van natuurlijke 
waterveiligheidsmaatregelen. 
 
 
Pagina 37 van 63 
 
 
 

 
6. de Waterprojecten uit het MIRT-projectenboek 
Ministerie van 
Infrastructuur en Milieu 
Vraag 1 
Is de planning van de MIRT Onderzoeken op het terrein van de deltaprogramma‟s 
Zoetwater, Nieuwbouw en Herstructurering, Rivieren en Kust verschoven ten 
opzichte van de planning zoals die in 2011 was voorzien? 
 
Antwoord 1 
De planning van de MIRT Onderzoeken Zoetwater, Nieuwbouw en Herstructurering 
en Rivieren is niet verschoven. De planning van het MIRT Onderzoek Kust is 
verschoven van laatste kwartaal 2012 naar eerste kwartaal 2013. 
 
Vraag 2 
Kunt u aangeven of er uit het taakstellend budget van Budget Investeringen 
Ruimtelijke Kwaliteit (BIRK) ook reserveringen zijn gemaakt voor project 24 
(Kampen-IJsseldelta)? Zo ja, hoe hoog zijn deze reserveringen? 
 
Antwoord 2 
Er is uit het BIRK 10 miljoen euro bijgedragen voor maatregelen die het mogelijk 
maken dat de beoogde bypass de Hanzelijn en de N50 ongelijkvloers kan kruisen 
ter hoogte van de Slaper bij Kampen.   
 
Vraag 3 
a. hoeveel geld van het taakstellend budget van 2.158 mln. is besteed en zal 
worden besteed aan projecten die als doel hebben nieuwe natuur aan te leggen?  
b. welke gebieden zijn gereserveerd om ook in de toekomst rivierverruiming 
mogelijk te maken en hoe groot deze gebieden zijn? 
c. hoeveel hectare landbouwgrond uiteindelijk door de 39 maatregelen wordt 
omvat?  
d. voor alle 39 maatregelen individueel, hoeveel deze hebben gekost of hoeveel 
deze moeten gaan kosten?  
 
Antwoord 3 
a. Er gaat geen geld naar projecten met als doel om nieuwe natuur aan te leggen. 
Bij Ruimte voor de Riviermaatregelen kan natuur ontstaan doordat gebieden als 
gevolg van overstromingen of van stijgend grondwaterpeil door vergravingen te 
nat worden om landbouw op te bedrijven.  
b. In de PKB, deel 4 staan op de kaarten 6, 7 en 8 de gebieden ruimtelijk 
gereserveerd voor de lange termijnopgave. Dit betreffen:  
-Hoogwatergeul Zutphen (479 ha) 
-Hoogwatergeul Kampen (2.328 ha) 
-Dijkverlegging Noorddiep (294 ha) 
-Dijkverlegging Loenen (299 ha) 
-Dijkverlegging Brakelse benedenwaarden (34 ha) 
-Dijkverlegging Heesselt (36 ha) 
-Retentie Rijnstrangen (2.351 ha) 
-Hoogwatergeul Deventer (453 ha) 
-Twee dijkverleggingen Drongelen (117 ha + 95 ha) 
-Dijkverlegging Oosterhout – Slijk-Ewijk (55 ha) 
c. Het totale plangebied van Ruimte voor de Rivier is circa 24.000 hectare, 
waarvan ruim 1.000 hectare landbouwgrond zal vernatten en ongeschikt wordt 
voor de landbouw. 
 
 
Pagina 39 van 63 
 
 
 

 
 Ministerie van 
Infrastructuur en Milieu 
Vraag 11 
Een deel van de middelen uit het Verbeterprogramma Waterkwaliteit Rijkswateren 
is inmiddels overgeheveld naar het programma Ruimte voor de Rivier. Is het 
mogelijk dit hele programma over te hevelen naar het Deltaprogramma en wat 
zijn hiervan de voor- en nadelen? 
 
Antwoord 11 
In het verbeterprogramma Waterkwaliteit was een specifiek budget gekoppeld aan 
KRW maatregelen voor project Ruimte voor de Rivier, waardoor gelijktijdige 
realisatie van waterkwaliteitsmaatregelen en maatregelen Ruimte voor de Rivier 
plaatsvinden. Maar het grootste deel van de middelen van het Verbeterprogramma 
Waterkwaliteit is niet gekoppeld aan waterveiligheidsprojecten. Gelet op 
amendement Lucas is een overheveling van dit hele Verbeterprogramma naar het 
Deltaprogramma nu niet meer mogelijk.  
 
Vraag 12 
Waarom staan er geen beschikbare middelen genoemd bij het project Toekomst 
Afsluitdijk? 
 
Antwoord 12 
Het project Toekomst Afsluitdijk staat nu als verkenning in het MIRT-
projectenboek. Na afronding van de verkenning en bij overgang naar de planfase 
zal in het volgende projectenboek het budget (te weten circa € 600 mln) zichtbaar 
worden gemaakt. 
 
Vraag 13 
a. In hoeverre is de locatiekeuze en dimensionering van het project Extra 
Spuicapaciteit (ESA) van invloed op het project Toekomst Afsluitdijk? 
b. Hoe wordt de samenhang tussen deze twee projecten gewaarborgd? 
 
Antwoord 13 
a. Voor de start van het project Toekomst Afsluitdijk stond de locatie van ESA vast 
en deze is ook als uitgangspunt bij alle oplossingsrichtingen voor Toekomst 
Afsluitdijk gehanteerd. De gekozen veiligheidsoptie voor het dijklichaam, overslag 
bestendig maken, is goed met ESA te combineren. De dimensionering van het 
complex is niet van invloed op de versterking van de Afsluitdijk. 
b. Gezien de raakvlakken tussen beide projecten, vindt overleg en afstemming 
plaats en worden keuzes in samenhang gemaakt. Daartoe is binnen het ministerie 
van I&M op DG-niveau een stuurgroep gevormd. 
 
Vraag 14 
Kunt u aangeven of er voor de realisatie van de Natte natuurprojecten 
IJsselmeergebied landbouwgrond is en wordt gebruikt? Zo ja, hoeveel hectaren? 
 
Antwoord 14 
In het kader van het ICES-programma natte natuurontwikkeling in het 
IJsselmeergebied is en wordt geen landbouwgrond gebruikt voor natte 
natuurontwikkeling. Hierbij moet worden aangetekend dat in het geval van het 
project Roggebotveld (60 ha, onderdeel van 230 ha natuurontwikkeling in de 
IJsselmonding) het gebied eigendom is van Staatsbosbeheer, en tot 2008 verpacht 
werd voor landbouwkundig gebruik. 
 
 
Pagina 41 van 63 
 
 
 

 
26 en 27) staat opgenomen. Ministerie van 
Infrastructuur en Milieu 
 
Vraag 19 
Kunt u aangeven voor de Integrale Inrichting Veluwerandmeren (IIVR) of bij 
grondverwerving sprake is geweest van gedwongen onteigening? Zo ja, om 
hoeveel hectare gaat dit in totaal? 
 
Antwoord 19 
Er is bij het project Integrale Inrichting Veluwerandmeren (IIVR) geen sprake 
geweest van gedwongen onteigening. Grondverwerving heeft op beperkte schaal 
plaatsgevonden (totaal 4 ha) waarbij de grond op basis van vrijwilligheid is 
aangekocht.  
 
Vraag 20 
Hoe verhoudt het feit dat de planstudie verdieping vaarweg Harlingen-
Kornwerderzand (vaargeul De Boontjes) is vertraagd zich tot uw antwoorden op 
Kamervragen terzake waarin is aangegeven dat de verdieping van de Boontjes 
conform planning verloopt (Tweede Kamer, vergaderjaar 2010–2011, Aanhangsel 
Handelingen 2664)?      
 
Antwoord 20 
In de vragen van 26 april 2011 vroegen de leden Huizing en Lucas, of 
Rijkswaterstaat overwoog, om realisatie van de Boontjes uit te stellen. Dat was 
toen niet het geval, en ook nu is er geen sprake van een keuze of overweging tot 
uitstel. De opdracht tot het uitvoeren van het benodigde onderzoek is verleend 
aan de provincie Friesland. Zodra de provincie de onderzoeken op een goede 
manier heeft afgerond, kan ik de opdracht tot realisatie geven. De provincie heeft 
in de planstudie tussentijds de planning geactualiseerd om de wettelijke 
procedures in te passen, zodat de start van de realisatie pas in 2012 zal 
plaatsvinden.  
 
Vraag 21 
Kunt u aangeven wat er met de 10 mln. wordt gedaan die is uitgetrokken voor de 
Zandmotor in 2012? 
 
Antwoord 21 
Hoewel de werkzaamheden met betrekking tot de aanleg volgens de huidige 
inzichten dit jaar zullen worden afgerond, zijn ook daarna nog kosten voorzien. 
Deze kosten hebben vooral te maken met afspraken die gemaakt zijn over de 
monitoring van de ontwikkeling op en rondom de Zandmotor na de aanleg. Verder 
zal een deel van het budget worden ingezet voor de versterking van de Delflandse 
kust en dient een verwachte meevaller nog verrekend te worden met de provincie 
Zuid-Holland.  
 
  
 
Pagina 43 van 63 
 
 
 

 
Antwoord 6 
Ministerie van 
Infrastructuur en Milieu 
In de Memorie van toelichting op de Wet Natuur zullen wijzigingen met betrekking 
tot beschermingsregimes worden toegelicht. Voor wijzigingen met betrekking tot 
Natura 2000 en Beschermde Natuurmonumenten verwijs ik u naar de eerder 
genoemde Kamerbrief (32 670, nr. 24). 
 
Vraag 7 
Hoe waarschijnlijk is het, dat het wetgevingstraject van de Wet Natuur niet zal 
aansluiten op de planning van Ruimte voor de Rivier? 
 
Antwoord 7 
Het wetsvoorstel voor de Wet Natuur wordt momenteel breed geconsulteerd bij de 
maatschappelijke organisaties en via internetconsultatie. Het voornemen is om het 
wetsvoorstel voorjaar 2012 aan de Tweede Kamer te zenden. De planning is 
vervolgens afhankelijk van de behandeling van het wetsvoorstel in het parlement. 
Binnen het programma Ruimte voor de Rivier zitten meer dan de helft van de 
maatregelen in de uitvoeringsfase. Voor deze projecten is de vergunningaanvraag 
op grond van de Natuurbeschermingswet en de Flora- en Faunawet nu al aan de 
orde.  
 
Vraag 8 
Op welke wijze wordt de Kamer geïnformeerd over de oplossingen die binnen het 
kader van de bestaande Natuurbeschermingswet worden gezocht? 
 
Antwoord 8 
Dit is gedaan met de Kamerbrief (32 670, nr. 24). 
 
Vraag 9 
In hoeverre wordt binnen het programma Ruimte voor de Rivier, aangezien het 
welslagen van het programma Ruimte voor de Rivier mede afhankelijk is van het 
project Stroomlijnen om de gewenste afvoercapaciteit te halen, nagedacht over 
het toekomstig beheer van de uiterwaarden, op dusdanige wijze dat het 
waterbergend vermogen gewaarborgd blijft? 
 
Antwoord 9 
Binnen de projecten worden met toekomstige beheerders afspraken gemaakt en 
vastgelegd over het beheer en onderhoud. Daarmee is geborgd dat de 
waterstanddaling ook op de lange termijn behouden blijft. Parallel hieraan wordt 
door middel van een inhaalslag de begroeiing in overeenstemming gebracht met 
de vanuit veiligheid geldende randvoorwaarden, met in acht name van de Natura 
2000 doelen.  
 
Vraag 10 
a. Is er bij de in voorbereiding zijnde projectbeslissing voor het project 
IJsselsprong (Cortenoever) sprake van een significante verlegging van de 
oorspronkelijke grens van de Planologische Kernbeslissing (PKB-grens)?  
b. kunt u dat toelichten? 
c. Wanneer kan naar uw mening gesproken worden over een „significante 
verlegging van de PKB-grens‟?  
 
Antwoord 10 
a en b. Nee, bij de maatregelen Cortenoever en Voorsterklei is er sinds de PKB 
gezocht naar een optimalisatie tussen benodigde waterstanddaling en het behoud 
van landbouwmogelijkheden. Ten opzichte van de referentie-ontwerpen die ten 
 
Pagina 45 van 63 
 
 
 

 
Vraag 13 
Ministerie van 
Infrastructuur en Milieu 
Klopt het dat de daling van het programmabudget met 131 miljoen euro slechts 
het gevolg is van de begrotingssystematiek, en dus niets te maken heeft met de 
programmakosten van Ruimte voor de Rivier? 
 
Antwoord 13 
Ja. 
 
Vraag 14 
Waarom leidt deze „meevaller‟ niet tot een bijstelling van het oorspronkelijke 
projectbudget? 
 
Antwoord 14 
Het oorspronkelijke projectbudget is met dit bedrag verlaagd. Daarnaast zijn er 
drie andere mutaties in de verslagperiode geweest waardoor het budget is gedaald 
van € 2.342 miljoen in VGR17 naar € 2.136,8 miljoen in VGR18 (zie paragraaf 
6.1). 
 
Vraag 15 
Wat zijn de andere oorzaken die de vertraging bij het nemen van een 
projectbeslissing over de hoogwatergeul Veessen-Wapenveld hebben veroorzaakt? 
 
Antwoord 15 
Bij de hoogwatergeul Veessen-Wapenveld waren er nog discussies over de ligging 
van de tijdelijke bouwweg in het zuiden van het projectgebied (nabij Veessen). De 
provincie en het waterschap werken aan een oplossing.  
 
 
  
 
Pagina 47 van 63 
 
 
 

 
9. de Basisrapportage van het Tweede Ministerie van 
Infrastructuur en Milieu 
Hoogwaterbeschermingsprogramma (HWBP-2) 
 
Vraag 1 
a. Hoe kan het dat negen projecten eerst niet aan de veiligheidseisen voldeden, 
maar nu wel? 
b. Welke kosten waren er geraamd voor deze negen projecten?  
c. Leidt dit tot een meevaller, nu deze projecten vervallen? 
d. Zo ja, hoe wordt deze meevaller besteed? 
 
Antwoord 1 
a. Voor acht projecten geldt dat deze in het toetsproces gedurende de periode 
2001-2006 zijn afgekeurd. Vervolgens is in het ontwerpproces van betreffende 
projecten een nadere analyse, gericht op de verbetermaatregel uitgevoerd. Deze 
analyses toonden aan dat betreffende projecten alsnog de status van veilig 
dienden te krijgen. Goedkeuring van betreffende projecten wordt in de derde 
toetsronde geformaliseerd. Het negende project waar de Kamer mogelijk op doelt, 
betreft het project Prins Hendrikpolder. In de basisrapportage is aangegeven dat 
deze waterkering voldoet aan de norm voor de steenbekleding, maar dat deze nog 
verder wordt versterkt in het project Waddenzeedijk Texel 
b. Bij de goedkeuring van het HWBP in 2007 waren deze 8 projecten opgenomen 
voor een totaalbedrag van M€ 24. In de basisrapportage zijn 8 projecten al op nul 
euro gezet, vooruitlopend op de goedkeuring.  
c. Nee, want deze projecten zijn al lang geen onderdeel van de programmaraming. 
 
Vraag 2 
a. Wat bedoelt u met de constatering, dat de Kamer op 20 juni 2011 akkoord is 
gegaan met uw reactie op de uitgangspuntennotitie? Bedoelt u wellicht dat de 
Kamer stilzwijgend heeft ingestemd?  
b. Wie is op welke onderdelen van deze reactie akkoord gegaan? 
 
Antwoord 2 
Mijn reactie op de uitgangspuntennotitie stond geagendeerd voor het AO 
Waterkwantiteit. Tijdens het overleg is alle ruimte geboden om hier over met 
elkaar van gedachten te wisselen. Uw Kamer bepaalt uiteraard zelf de 
onderwerpen die daadwerkelijk aan de orde komen. Na het overleg heb ik de 
conclusie getrokken dat de commissie geen verdere vragen had en derhalve 
instemde met mijn reactie op de uitgangspuntennotitie.  
  
Vraag 3 
a. In hoeverre is de waterveiligheid gewaarborgd, gelet op de voortgang van de 
projecten binnen het Tweede Hoogwaterbeschermingsprogramma (HWBP-2)?  
b. Kunt u de voortgangsrapportages voortaan voorzien van een conclusie of 
oordeel op dit punt? 
 
Antwoord 3 
a. De systematiek van de Waterwet brengt met zich mee dat er tijd zit tussen 
toetsen en realisatie van de verbetermaatregel. Het uitvoeren van 
verbetermaatregelen vergt immers de nodige tijd. Het gegeven dat een 
waterkering is afgekeurd, dus niet voldoet aan de wettelijke norm, betekent niet 
dat er sprake is van een acuut onveilige situatie. Wel dient de beheerder extra 
waakzaam te zijn, met name indien er sprake is van hoog water en/of 
stormomstandigheden. Onze veiligheid mag onder geen voorwaarde in het geding 
 
Pagina 49 van 63 
 
 
 

 
Antwoord 7 Ministerie van 
Infrastructuur en Milieu 
Het programmabureau zal op korte termijn in orde van grootte met 10 fte‟s 
worden uitgebreid. De totale omvang betreft dan ca. 35 fte. 
 
Vraag 8 
Waarom bent u afgeweken van de wens van de Kamer, zoals die is opgenomen in 
de uitgangspuntennotitie, om elke voortgangsrapportage te voorzien van een 
accountantsrapport? 
 
Antwoord 8 
In mijn reactie op uw uitgangspuntennotitie heb ik u in overweging gegeven om 
voor het HWBP 2, zoals gebruikelijk is voor andere grote projecten zoals Ruimte 
voor de Rivier, eenmaal per jaar een accountantsrapport te laten opstellen.  
 
Vraag 9 
a. Kunt u in de voortgangsrapportages ook op het niveau van individuele projecten 
financiële en praktische voortgangsinformatie opnemen, opdat inzichtelijk wordt in 
hoeverre de projecten volgens planning en kostenraming verlopen? 
b. Zo nee, waarom niet? Op welk moment en op welke wijze wordt dit wel 
ingevuld? 
 
Antwoord 9 
a. Voor wat betreft de planning zal ik op projectniveau informatie opnemen zoals 
in tabel 2 op blz. 42 en 43 van de basisrapportage. Financiële informatie zal ik niet 
op projectniveau presenteren aangezien dit marktgevoelige informatie betreft. Dit 
heb ik reeds in mijn reactie op uw uitgangspuntennotitie aangegeven. 
b. Over de financiële informatie zal geaggregeerd op beheerderniveau 
gerapporteerd worden conform tabel 11 van de basisrapportage. 
 
Vraag 10 
Welk percentage van de projecten verloopt volgens planning? 
 
Antwoord 10 
Van de 89 projecten zijn er 84 afgerond in 2017. Dit is een percentage van 94%. 
Bij de komende voortgangsrapportages ga ik uit van de planning zoals die in deze 
basisrapportage is gegeven. 
 
Vraag 11 
Kan in de planningsinformatie een helder nul- of referentiepunt gegeven worden? 
Zo nee, waarom niet? 
 
Antwoord 11 
Voor de planningsinformatie hanteer ik de planning opgenomen in de 
basisrapportage als referentiepunt. Ik zal in de voortgangsrapportages de 
mutaties tov deze referentie melden en toelichten. 
 
Vraag 12 
a. Waarom is de deadline van het HWBP-2 verschoven naar 2021? 
b. Welke concrete maatregelen neemt u, al dan niet samen met de beheerders, 
om de vijf vertraagde projecten te versnellen? 
c. Kunt u voor alle projecten, dus niet alleen voor de projecten die vertraagd zijn 
tot na 2017, aangeven wat de reden voor vertraging is? 
 
 
Pagina 51 van 63 
 
 
 

 
Antwoord 15 
Ministerie van 
Infrastructuur en Milieu 
Mede in het kader van de Groot Project status zijn de top30 projecten opnieuw 
geanalyseerd en zijn de ramingen geactualiseerd.  
 
Vraag 16 
a. Waarom is er een verschil tussen de beschikbare middelen voor het HWBP-2 in 
de begroting 2012, en de in de basisrapportage geprogrammeerde middelen? 
b. Hoe groot is dit verschil? 
c. Waar worden de overtollige begrotingsmiddelen voor ingezet? 
 
Antwoord 16 
a. De basisrapportage heeft als peildatum 30 juni 2011 en de begroting is daarna 
afgerond. In de basisrapportage is de verstrekte prijscompensatie niet 
meegenomen, in de begroting is deze wel verwerkt. In de basisrapportage is een 
totaal budget opgenomen voor het HWBP-2 van € 3.180 mln. en in de begroting € 
3.187 mln. 
b. 7 mln. 
c. In de begroting 2012 is deze 7 mln. toegevoegd aan het budget van HWBP-2.  
 
Vraag 17 
a. Kunt u aangeven hoe omgegaan dient te worden met het feit dat de resultaten 
van de derde toetsing van de primaire waterkeringen nog niet zijn opgenomen in 
het HWBP-2? 
b. Kunt u vervolgens ingaan op het feit dat hierdoor nog niet kan worden ingegaan 
op de mogelijke consequenties hiervan voor het HWBP-2? 
c. Wat zijn de consequenties hiervan voor het HWBP-2? 
 
Antwoord 17 
a. Resultaten van de derde toetsing worden gerapporteerd in de Landelijke 
Toetsrapportage (LRT) en vormen de basis voor het volgende 
Hoogwaterbeschermingsprogramma. Hierover wordt u separaat voor 5 december 
over geïnformeerd.  
b. In principe bestaat het HWBP-2 uit dijkvakken en kunstwerken die afgekeurd 
zijn tijdens de 2e toetsing. Zodra de LRT openbaar is, zal ik onderzoeken in 
hoeverre er raakvlakken zijn tussen de derde toetsing en het HWBP-2. 
c. Een raakvlak kan bijvoorbeeld zijn dat delen van een dijkvak aangrenzend aan 
een lopende HWBP-2 maatregel afgekeurd zijn.  
 
Vraag 18 
a. Wat zijn de consequenties van de derde toetsing van de primaire waterkeringen 
voor de scope en de financiën van het HWBP-2? 
b. Hoe wordt het uitgangspunt, dat het saldo van mee- en tegenvallers op 
programmaniveau van HWBP-2 wordt verrekend met het budget voor HWBP-3, 
concreet uitgewerkt? 
c. In hoeverre is er, gelet op het uitgangspunt dat het saldo van mee- en 
tegenvallers op programmaniveau van het HWBP-2 wordt verrekend met het 
budget voor het HWBP-3, een risico dat problemen bij het HWBP-2 worden 
afgewenteld op het HWBP-3? 
d. Welke consequenties heeft dit voor de uitvoerbaarheid van het HWBP-3? 
e. Wordt de Kamer geïnformeerd over de resultaten van de derde toetsing, en de 
financiële gevolgen hiervan voor het HWBP-2 en het HWBP-3? Zo ja, wanneer en 
hoe? Zo nee, waarom niet? 
 
Antwoord 18 
a. Er zijn in principe geen consequenties voor de scope en de financiën van HWBP 
 
Pagina 53 van 63 
 
 
 

 
b. Kunt u voortaan in iedere voortgangsrapportage het budget voor het HWBP-2 Ministerie van 
Infrastructuur en Milieu 
en het HWBP-3 in samenhang presenteren? 
 
Antwoord 22 
a. Indien de prognose eindstand sterk afwijkt van het budget, kan het wenselijk 
zijn om jaarlijks te schuiven tussen de budgetten. Het is van belang dat de 
budgetten niet continu fluctueren.  
b. Het in antwoord 22a genoemde uitgangspunt zal voor de begroting 2013 nader 
worden uitgewerkt.    
 
Vraag 23 
Waarom wordt de Kamer geïnformeerd op basis van een 70%-onzekerheidsmarge, 
en niet op basis van de gangbare 90%-onzekerheidsmarge? 
 
Antwoord 23 
Binnen IenM zijn projecten verplicht conform de SSK-systematiek de raming op te 
stellen. Vanuit deze systematiek is het gebruikelijk om een bandbreedte te 
hanteren. Deze bandbreedte wordt berekend door de waarden te bepalen voor 
onderschrijdingskansen van 15 en 85%. In 70% van de gevallen (dus tussen 15% 
en 85%) zullen de uiteindelijke projectkosten vallen binnen de grenzen van de 
bandbreedte. Het door u aangegeven percentage van 90% komt mij niet bekend 
voor. 
 
  
 
Pagina 55 van 63 
 
 
 

 
de gemaakte afspraken uit het bestuurlijk overleg van 15 juni 2011 'een geluid uit Ministerie van 
Infrastructuur en Milieu 
de regio'? 
d. Is dit geen diskwalificatie van een officiële zienswijze van een medeoverheid? 
 
Antwoord 5 
Ik hecht sterk aan de officiële zienswijze van de provincie Fryslân. Daarmee zal op 
een zorgvuldige wijze worden omgegaan en worden meegenomen in de nota van 
antwoord. Deze zal, naar verwachting eind december, bij de definitieve 
structuurvisie aan de Staten-Generaal worden aangeboden.  
 
Vraag 6 
a. Kunt aangeven wat u onder een integrale plankaart in het kader van de 
structuurvisie verstaat? 
b. Welk detailniveau heeft een dergelijke plankaart in uw visie? 
c. Is dit detailniveau vergelijkbaar met het detailniveau van de plankaarten uit de 
integrale marktvisies? 
 
Antwoord 6 
a. Paragraaf 4.1 van de ontwerp-structuurvisie Toekomst Afsluitdijk bevat de 
structuurvisiekaart. De structuurvisiekaart schetst de beleidskeuzen. 
b. Een structuurvisie bevat een besluit op hoofdlijnen. Daarmee is een 
structuurvisiekaart een kaart op hoofdlijnen. Het detailniveau van de 
structuurvisiekaart is passend bij de inhoud van de structuurvisie.   
c. De kaarten van de integrale marktvisies waren onderling van een verschillende 
mate van detail. Daarnaast is ook binnen marktvisies gebruik gemaakt van 
beeldmateriaal van uiteenlopend detailniveau.  
 
Vraag 7 
Op welke wijze kan de Kamer zich uitspreken over de Structuurvisie Toekomst 
Afsluitdijk en de bestuursovereenkomst, voordat deze definitief worden 
vastgesteld respectievelijk getekend? 
 
Antwoord 7 
De Kamer heeft de gelegenheid gehad zich uit te spreken over de ontwerp-
Structuurvisie Toekomst Afsluitdijk en heeft dit gedaan door middel van een 
verslag van een schriftelijk overleg. Op 5 december a.s. ga ik daarover met uw 
Kamer in gesprek. Deze bespreking zal ik betrekken bij het definitief vaststellen 
van de Structuurvisie. Per separate brief zal ik ook de concept-
bestuursovereenkomst toesturen, zodat deze ook bij het wetgevingsoverleg water 
van 5 december a.s. kan worden betrokken.  
Over de concept-bestuursovereenkomst bestaat bestuurlijke overeenstemming 
met de regio. In artikel 2.3, vierde lid van de Wet Ruimtelijke Ordening is bepaald 
dat de Tweede Kamer binnen acht weken na toezending van de definitieve 
structuurvisie kan besluiten tot beraadslaging daarover. Conform de motie Jacobi 
c.s. van 20 juni jl. zal ik naast de definitieve structuurvisie ook de definitieve 
bestuursovereenkomst toezenden. Ik verwacht dat dat eind december kan 
plaatsvinden. 
  
 
Pagina 57 van 63 
 
 
 

 
Vraag 49 Ministerie van 
Infrastructuur en Milieu 
Wat is de stand van zaken met betrekking tot het Kierbesluit Haringvlietsluizen?  
 
Antwoord 49 
Na het Algemeen Overleg over het Besluit beheer Haringvlietsluizen op 28 juni 
2011 is direct het overleg met de provincie Zuid-Holland en het waterschap 
Hollandse Delta hervat. In afstemming met provincie en rijk brengt het 
waterschap momenteel in beeld op welke wijze de compenserende maatregelen 
sober en doelmatig kunnen worden gerealiseerd nu omstandigheden gewijzigd 
zijn. De samenhang van de compenserende zoetwatermaatregelen met de 
intrekking van Deltanatuur en de uitwerking van het decentralisatieakkoord Groen 
in een herijkte EHS, is momenteel punt van bespreking tussen rijk, provincie en 
waterschap. Gemeenten op Goeree-Overflakkee en Voorne-Putten zijn hierover 
geïnformeerd en worden nader betrokken zodra de kaders voor uitvoering helder 
zijn. Vervolgens worden afspraken met waterschap, gemeenten en provincie 
bekrachtigd in een samenwerkingsovereenkomst.  
 
Vraag 50 
Blijft klimaatverandering nog steeds het thema na het herijken van de campagne 
"Nederland leeft met water"?  
 
Antwoord 50 
De campagne “Nederland leeft met water” heeft tot doel het draagvlak bij het 
publiek te vergroten voor maatregelen op het gebied van het waterbeheer. De 
campagne is niet specifiek gericht op het thema klimaatverandering. De herijking 
van de campagne, een samenwerkingsverband tussen rijk en regionale overheden, 
heeft betrekking op de organisatie en de verantwoordelijkheidsverdeling, en op de 
keuze van de in te zetten communicatiemiddelen. Het doel van de campagne is 
geen onderwerp van de herijking. 
 
Vraag 51 
a. Hoeveel wordt er bezuinigd in 2012 op het artikel 
Waterkwantiteit/Waterkwaliteit (art. 31.03)? Kunt u dit uitsplitsen naar de 
bedragen gerelateerd aan de oorspronkelijke artikelen? 
b. Op welke wijze bent u voornemens om de waterkwaliteit op het vereiste niveau 
te brengen? Welke invloed heeft de temporisering van de KRW-maatregelen 
hierop? 
 
Antwoord 51 
a. Er wordt niet bezuinigd op het artikel waterkwantiteit/waterkwaliteit (art 31.03) 
van HXII in 2012. Door de taakstelling kaderrichtlijn water van het Regeerakkoord 
is het Verbeterprogramma Waterkwaliteit Rijkswateren op het Infrastructuurfonds 
(IF artikel 11.03) in 2012 met € 20 mln gekort.  
b. In de periode tot en met 2015 wordt een omvangrijk pakket maatregelen 
uitgevoerd. Ik zal u regelmatig over de voortgang van de uitvoering informeren. Ik 
verwacht tegen 2015 dan ook een verbetering van de waterkwaliteit. Maar er is 
meer nodig. De Europese Commissie vraagt mij om in 2015 de 
Stroomgebiedbeheerplannen uit 2009 te actualiseren. Tegen die tijd bekijk ik 
welke maatregelen na 2015 nog moeten worden uitgevoerd.  
Daarbij vormen de maatregelen die ik nu heb moeten temporiseren een belangrijk 
vertrekpunt, evenals de maatregelen die in de Stroomgebiedbeheerplannen van 
2009 reeds zijn voorgesteld voor de periode na 2015. Ik betrek daar dan ook bij 
de resultaten van het Innovatieprogramma KRW, de toestand van de 
waterkwaliteit en de financiële situatie op dat moment. Bovendien kan ik dan 
 
Pagina 59 van 63 
 
 
 

 
c.  
Ministerie van 
Infrastructuur en Milieu 
 201 201 201 201 201 201 201 201 201 202 2011 2021
1 2 3 4 5 6 7 8 9 0 - -
2020 2028 
IF 86 42 58 64 86 63 68 63 63 73 666 0 
2011 
Taak- -20 -20 -20 -40 -50 -50 -50 -50 -50 -50 -400 -400 
stellin
g RA 
Bezui- 23 48 34 63 58 79 74 79 79 68 60%  
niging % % % % % % % % % % 
% 
Div. +53 -5 -1 +9 -2 +2 -16 -13 -13 -23 -9 0 
techn. 
Muta-
ties 
OTB 119 17 37 33 34 15 2 0 0 0 257 -400 
2012 
 
d. De versoberingen in de maatregelen ten behoeve van het halen van de 
Kaderrichtlijn Water doelstellingen hebben nauwelijks invloed op het verbeteren 
van de waterkwaliteit van de Noordzee. De temporisering betreft met name 
inrichtingsmaatregelen en het effect daarvan op de chemische waterkwaliteit is 
beperkt. Het is met name die chemische waterkwaliteit die van belang is voor de 
toestand van de Noordzee. 
e1. Een adequate implementatie en uitvoering van het waterbeleid door de andere 
waterbeheerders wordt gewaarborgd door de Waterwet. Daarin zijn de 
bevoegdheden en taken van de waterbeheerders benoemd. 
e2. Nederland is één van de 11 lidstaten die in gebreke is gesteld vanwege de 
interpretatie van het begrip “waterdienst” uit de KRW. De lidstaten zijn van 
mening dat de KRW zich beperkt tot de levering en afvoer van water (drinkwater 
en afvalwater), terwijl de Commissie ook allerhande andere functies mee wil 
nemen (waterkracht, scheepvaart, overstromingsbeheer). Voor deze 
waterdiensten moeten dan de kosten worden teruggevorderd op de gebruikers. De 
consequenties van de ingebrekestelling zijn pas duidelijk na afronding van de 
ingebrekestellingsprocedure. 
f. De doelstelling van het onderdeel waterkwaliteit op de begroting is “Het 
bereiken van een goede ecologische en chemische kwaliteit van de 
oppervlaktewateren in de stroomgebieden van de Rijn, Maas, Schelde, Eems en de 
Noordzee en het bereiken van een goede chemische en kwantitatieve toestand van 
de grondwateren in de vier stroomgebieden, conform de voorschriften zoals 
opgenomen in de Kaderrichtlijn Water.” Het rijk heeft een primaire 
verantwoordelijkheid voor het hoofdwatersysteem en daarom is de voortgang van 
de uitvoering van de maatregelen van Rijkswaterstaat als indicator opgenomen. 
De indicator voor het regionaal watersysteem is geschrapt omdat IenM hier alleen 
systeemverantwoordelijk voor is. 
Daarnaast wordt regelmatig over de voortgang van de uitvoering van maatregelen 
voor alle waterlichamen gerapporteerd. Conform de eisen van de Kaderrichtlijn 
Water zullen de resultaten die in 2012 aan de Kamer worden gepresenteerd, ook 
aan de Europese Commissie worden gerapporteerd. 
De effectindicator voor het hoofdwatersysteem is vervallen omdat dit naast het 
beheer van het watersysteem ook een resultante is van de natuurlijke 
omstandigheden. De toestand van alle waterlichamen wordt gemonitord en voor 
iedere planperiode weergegeven in de Stroomgebiedbeheerplannen.  
Hiermee wordt kennis verkregen over de effectiviteit van de maatregelen ten 
behoeve van de waterkwaliteit in Nederland. Met deze kennis kan eventueel het 
 
Pagina 61 van 63 
 
 
 

 
Over de projecten voor de IJssel zal ik u in een aparte brief informeren parallel Ministerie van 
Infrastructuur en Milieu 
aan onderhavige antwoorden. Deze geschrapte maatregelen zijn scopewijzigingen 
en zijn in de VGR‟s gemeld. 
 
Vraag 58 
Kunt u in de vorm van een overzicht uiteenzetten welke uitgaven er via het 
Infrastructuurfonds ten behoeve van de Kaderrichtlijn Water (KRW) per jaar 
tussen 2011 en 2027 geraamd werden voor en na de versobering en 
temporisering van de KRW uitgaven, zoals aangekondigd in het regeerakkoord, 
alsmede wat per jaar de percentuele bezuiniging op deze middelen is? 
 
Antwoord 58 
Zie tabel bij antwoord 52c (begroting hoofdstuk 12). 
 
 
DE STAATSSECRETARIS VAN INFRASTRUCTUUR EN MILIEU, 
 
 
 
 
 
Joop Atsma 
 
 
 
 
 
Pagina 63 van 63 
 
 
 

