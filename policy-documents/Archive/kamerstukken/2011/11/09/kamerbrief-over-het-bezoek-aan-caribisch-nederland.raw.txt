 
 
> Retouradres Postbus 20011 2500 EA  Den Haag 
 
 
de Voorzitter van de Tweede Kamer der Staten-Generaal 
DGBK 
KR 
Schedeldoekshaven 200 
2511 EZ  Den Haag 
Postbus 20011 
2500 EA  Den Haag 
www.rijksoverheid.nl 
Contactpersoon 
Jeroen van Bochove  
 T 070-4266651 
jeroen.bochove@minbzk.nl 
 
 
2011-2000503946 
 
Datum 8 november 2011  
Betreft Bezoek aan Caribisch Nederland 
Bijlagen 
1 
 
 
 
 
Bezoek van Hare Majesteit de Koningin 
Van 27 oktober tot en met 6 november legden Hare Majesteit de Koningin, de Prins 
van Oranje en Prinses Máxima een bezoek af aan Aruba en de voormalige 
Nederlandse Antillen. En marge van dit bezoek heb ik met de eilandbesturen van 
 
Caribisch Nederland verder van gedachten kunnen wisselen. Zij geven aan 
verbeteringen te zien op diverse terreinen en er vertrouwen in te hebben dat deze 
lijn wordt voortgezet. Belangrijke aandachtspunten zijn evenwel de koopkracht, het 
fiscaal stelsel, de gezondheidszorg, veiligheid, de economische ontwikkeling, de 
sociale agenda en de eilandelijke overheidsfinanciën. Op deze terreinen zijn 
verschillende ontwikkelingen reeds in gang gezet. Ter illustratie wijs ik op de fiscale 
maatregelen van staatssecretaris Weekers, concrete verbeteringen door minister 
Schippers op het terrein van de zorg, het onderzoek naar de prijsontwikkeling op de 
eilanden én het referentiekader voor eilandelijke taken dat ik momenteel laat 
ontwikkelen. 
De Kamer heeft mij per motie nr. 34 (33000-IV) verzocht aan te geven welke 
inhoudelijke verbeteringen door de regering zullen worden getroffen in Caribisch 
Nederland. Hierover zal ik de Kamer in een nadere brief informeren. 
 
Vooruitlopend op het genoemde referentiekader voor eilandelijke taken heb ik 
tijdens het meest recente bezoek incidenteel extra middelen beschikbaar gesteld 
aan de eilandbesturen van Bonaire, Sint Eustatius en Saba. Het betreft in totaal €3 
mln. voor 2011 en 2012 ten behoeve van (achterstallig) onderhoud en de 
implementatie van de nieuwe bestuursstructuur. Deze middelen passen binnen de 
lopende begroting. Tijdens het bestuurlijk overleg financiële verhoudingen van 
maart 2012 kunnen aan de hand van het referentiekader eventuele structurele 
afspraken aan de orde komen over de bekostiging van eilandelijke taken. 
 
Notitie van mevrouw Ortega-Martijn 
Donderdag 22 september heeft het lid Ortega-Martijn van de ChristenUnie mij haar 
notitie aangeboden met de titel “Een binnen Nederland aanvaardbaar 
voorzieningenniveau; Een droom die werkelijkheid moet worden”. Het doet mij 
deugd dat zij de moeite heeft genomen zich persoonlijk op de hoogte te stellen van 
de situatie in Caribisch Nederland en dat zij haar bevindingen heeft vastgelegd. De 
aanbevelingen van mevrouw Ortega-Martijn liggen voor een belangrijk deel op 
terreinen van collega-bewindspersonen, die ik over deze notitie heb geïnformeerd. 
Een deel van de aanbevelingen werd reeds aan de orde gesteld in de 
  Pagina 1 van 4 
 

 
 
 
De bevolking wordt hierover uitgebreid geïnformeerd via informatiekranten, Datum 
8 november 2011 
bijeenkomsten, televisie, radio én internet. Dit wordt gedaan door vrijwel 
 
uitsluitend communicatiemedewerkers afkomstig van de eilanden én in meerdere 
2011-2000503946 
talen. De informatie is van hoge kwaliteit en breed beschikbaar. Het is vervolgens 
aan de bewoners om deze informatie tot zich te nemen. 
 
 
 
 
De situatie op de drie eilanden vereist flexibiliteit van de rijksoverheid, zowel om de 
uitvoering op korte termijn te verbeteren als om ongewenste beleidseffecten te 
corrigeren. Ik zie de bereidheid hiertoe bij mijn collega-bewindspersonen en hun 
ministeries. Zij stellen alles in het werk om rekening te houden met lokale 
 
omstandigheden, cultuurverschillen met het Europese deel van Nederland en de 
eigenheid van de drie eilanden.  
 
Staatkundige structuur 
De huidige status van Bonaire, Sint Eustatius en Saba is die van openbaar lichaam 
binnen het Nederlandse staatsbestel. Aan de hand van de uitkomst van de 
evaluatie na 10 oktober 2015 kan worden besloten de status van openbaar lichaam 
voort te zetten of te veranderen in de status van Nederlandse gemeente. De status 
van provincie binnen het Nederlands staatsbestel is gezien de grootte van de 
eilanden geen optie. De evaluatie gaat evenwel niet zo ver dat het feit dat de drie 
eilanden onderdeel uitmaken van het Nederlandse staatsbestel door het kabinet 
wederom ter discussie zal worden gesteld. Een andere staatkundige positie binnen 
het Koninkrijk, maar buiten het land Nederland, is geen optie. De bevolkingen van 
Bonaire, Sint Eustatius en Saba hebben, ook na de toetreding tot het staatsbestel 
van Nederland, het recht om voor volkenrechtelijke onafhankelijkheid te kiezen. Dit 
is tijdens de behandeling van de Wet openbare lichamen BES in de Tweede Kamer 
en Eerste Kamer van de kant van de regering gesteld, dit is steeds het standpunt 
geweest en is nog steeds het standpunt. 
 
Voorzieningenniveau 
Met betrekking tot het voorzieningenniveau verwijst Mevrouw Ortega-Martijn naar 
een passage uit de besluitenlijst van een bestuurlijk overleg van januari 2008. 
Gezien de specifieke (regionale) omstandigheden en de afwijkende regelgeving – 
het maatwerk waar in de notitie van mevrouw Ortega-Martijn om gevraagd wordt – 
is bewust niet gekozen voor een voorzieningenniveau dat gelijk is aan dat van 
Nederland. Dat zou een aanzuigende werking hebben en de concurrentiepositie van 
de eilanden ernstig verzwakken. In het belang van het ondernemingsklimaat 
betaalt men op de eilanden bovendien significant minder belasting dan men doet in 
het Europese deel van Nederland. 
Tegelijkertijd zijn specifieke zaken uit de regio binnen Nederland niet aanvaardbaar 
of niet te realiseren vanwege de kleinschaligheid van de eilanden (bijvoorbeeld 
grote ziekenhuizen, eilandelijke universiteiten). Om vergelijkbare redenen is het 
onmogelijk Bonaire, Sint Eustatius en Saba één-op-één te vergelijken met andere 
eilanden in de regio. De rijksoverheid streeft naar een voorzieningenniveau dat 
passend is in de regio, recht doet aan de integratie van de drie eilanden in het 
Nederlands staatsbestel en verantwoord is richting de burgers van Caribisch 
Nederland. 
 
Overig 
Over zaken zoals coördinatie en samenhang van rijksbeleid, doorzettingsmacht van 
de Rijksvertegenwoordiger en aandacht voor uitvoerbaarheid van regelgeving heb 
ik inmiddels meerdere malen mondeling en schriftelijk richting de Kamer 
gereageerd. De Kamer ontvangt binnen enkele weken van mij een separate brief 
over de evaluatiecriteria, in het bijzonder die voor de Wet openbare lichamen BES 
  Pagina 3 van 4 
 

BIJLAGE 1: reactie per beleidsterrein 
 
Binnenlandse Zaken en Koninkrijksrelaties 
Tijdens mijn werkbezoek eind september heb ik met de eilandbesturen gesproken over de 
rechtspositie van politieke ambtsdragers. Vergoedingen voor eilandraadsleden waren onderwerp 
van gesprek. Afgesproken is om – analoog aan de systematiek in het Europese deel van Nederland 
van opklassificatie bij bepaalde gemeenten – de vergoedingen voor politieke ambtsdragers te 
herbezien. Overigens krijgen de eilandraden en –besturen trainingen op het vlak van het dualisme 
van de VNG. Deze worden door mijn ministerie bekostigd. De aanbeveling van mevrouw Ortega-
Martijn op dit punt is staand beleid. 
 
Verder heb ik tijdens mijn bezoek gesproken over de ontwikkeling van het referentiekader voor 
eilandelijke taken. De eilandbesturen worden hier wel degelijk voldoende bij betrokken. Ook heb ik 
tijdens mijn bezoek gesproken over de ontwikkeling van het referentiekader voor eilandelijke 
taken. De eilandbesturen worden hier wel degelijk voldoende bij betrokken. De onderzoekers zullen 
eind november/begin december weer geruime tijd doorbrengen op de drie eilanden. De opmerking 
van mevrouw Ortega-Martijn over bijzondere uitkeringen is onjuist. Er bestaan reeds bijzondere 
uitkeringen, van het nader moeten regelen van wettelijke criteria is geen sprake. 
 
De Rijksdienst Caribisch Nederland (RCN) is de gezamenlijke naam voor de totale aanwezige 
rijksoverheid, de verschillende ministeries dus. Ruim 90% van het personeelsbestand is werkzaam 
tegen lokale arbeidsvoorwaarden. Het allergrootste deel van deze rijksambtenaren is aan te 
merken als “lokaal” (afkomstig van de voormalige Nederlandse Antillen of Aruba). Over de formatie 
en bezetting binnen de RCN is de Kamer recent geïnformeerd via de brief met kenmerk 33000-IV 
nr. 17. De stelling dat deze mensen onvoldoende ingeburgerd zouden zijn, verbaast mij dan ook. 
De bejegening van burgers door front-office medewerkers is een aandachtspunt. Hieraan wordt 
aandacht besteed via trainingen. Voor wat betreft het punt van remigratie naar de eilanden, 
verwijs ik u naar de antwoorden op Kamervragen over capaciteitsopbouw met kenmerk 
(2011Z19685). Een groot deel van de medewerkers die vanuit het Europese deel van Nederland 
worden uitgezonden naar een van de eilanden, beheerst de taal (meestal Engels) of toont het 
initiatief hiervoor lessen te volgen (meestal Papiaments). 
 
De lokale arbeidsvoorwaarden voor rijksambtenaren in Caribisch Nederland zijn overigens vrijwel 
gelijk aan die van de eilandoverheid. Hiervoor heb ik uitdrukkelijke aandacht, juist om te 
voorkómen dat om die reden de twee overheidslagen elkaar op de arbeidsmarkt beconcurreren. 
 
Immigratie 
De immigratiewetgeving is in het kader van het transitieproces zorgvuldig beoordeeld. Er is voor 
gekozen de voormalige Nederlands-Antilliaanse regelgeving zo veel mogelijk te handhaven. Er is 
dus geen sprake van nieuw beleid. Wel is nieuw dat thans de wet wordt gehandhaafd. Dit gebeurt 
zonder aanzien des persoons. Van willekeur is dan ook geen sprake. Het beleid wordt door de IND 
Caribisch Nederland gecommuniceerd richting de klant. 
 
Nederlanders hebben in beginsel een vrije toegang tot Caribisch Nederland en zij mogen daar als 
toerist vervolgens zes maanden zonder verdere voorwaarden verblijven. Nederlanders die langer 
willen verblijven, of anders dan als toerist, kunnen in Caribisch Nederland verblijven indien aan hen 
verblijf van rechtswege is toegekend of een verblijfsvergunning is verleend. Nederlanders hebben 
toelating van rechtswege als wordt voldaan aan de volgende voorwaarden:  
- beschikken over een verklaring van goed gedrag, gedurende de laatste vijf jaren, afgegeven door 
het bevoegde gezag binnen twee maanden voor hun aankomst in de openbare lichamen of een 
schriftelijke verklaring waaruit zulks genoegzaam blijkt; 
- beschikken over huisvesting; 
- beschikken over voldoende middelen van bestaan om in hun levensonderhoud te voorzien.  
 
Nederlanders die geen verblijf van rechtswege hebben, hebben een verblijfsvergunning nodig. 
 

Mijn waarneming is dat voor wat betreft het onderwerp geneesmiddelen, feiten en emoties nog wel 
eens door elkaar lopen. Vooral over generieke middelen zijn er nog de nodige misverstanden die 
acceptatie in de weg staan. Er zal tijd overheen gaan voordat dit onderwerp geaccepteerd is, 
waarbij de minister van VWS er de komende maanden op zal toezien dat de voorlichting hierover 
op de juiste wijze geschiedt. 
Het niet in het verzekerde pakket opnemen van “over the counter” medicijnen typeert mevrouw 
Ortega-Martijn als een teruggang ten opzichte van de oude situatie. De minister van VWS heeft 
oog voor deze problemen, maar wil eerst de ontwikkelingen met betrekking tot het prijspeil volgen. 
In de notitie wordt gesproken over het nationaliseren van apotheken op de eilanden. In reactie 
hierop kan ik u melden dat hiervan geen sprake is en dat de farmaceutische zorg is ondergebracht 
bij het ziekenhuis op Bonaire. Dit heeft al geleid tot een daling van de prijzen van medicijnen.  
Het probleem van de door Franse artsen voorgeschreven geneesmiddelen is bij VWS bekend. Er 
wordt gezocht naar een spoedige oplossing in samenwerking met de betrokken huisartsen, 
apothekers en specialisten van Caribisch Nederland.  
 
Mevrouw Ortega-Martijn stelt dat zowel Saba als Sint Eustatius is toegezegd dat er na 10 oktober 
2010 een nieuw ziekenhuis zou worden gebouwd. Dit is onjuist, en dat licht ik graag toe. Saba en 
Sint Eustatius hebben in 2008 met het Middellange en Lange Termijn Plan huisvesting zorg (MLTP) 
ingestemd. Dit MLTP bevat plannen die een renovatie betreffen van de bestaande ziekenhuizen en 
de overige voorzieningen. Het gaat hierbij eigenlijk om (bijna) nieuwbouw op dezelfde locatie. Voor 
de zorgstichtingen op Saba en Sint Eustatius is hiervoor geld beschikbaar, en zij dienen dit nu zelf 
op te pakken en kunnen zelf besluiten of ze willen renoveren of nieuw bouwen.  
De middelen zijn niet in een fonds gereserveerd, maar zijn beschikbaar in de vorm van een 
reservering voor de kapitaallasten. Voorwaarde van VWS is wel dat het geheel binnen de 
bestaande financiële kaders past. Deze lijn is richting Saba en Sint Eustatius gelijk en is de 
besturen van de zorgstichtingen op Saba en Sint Eustatius en de bestuurscolleges ook bekend. Uit 
het rapport dat de zorgstichting op Sint Eustatius heeft laten opstellen door het ingenieursbureau 
DHV blijkt overigens niet dat nieuwbouw goedkoper is. Het rapport vergelijkt alleen de 
kapitaallasten - die bij nieuwbouw iets hoger zijn ten opzichte van het renovatieplan - en laat de 
overige exploitatiekosten volledig buiten beschouwing. Indien er problemen zijn met het verkrijgen 
van financiering bij de banken, zal VWS bezien hoe de stichtingen op de eilanden daarbij kunnen 
worden geholpen. Het ZVK financiert de rente en aflossing hiervan via het zorgcontract en daarbij 
horende inkoopprijzen. De overheid staat dus niet garant. Overigens geldt exact hetzelfde voor het 
aanschaffen van bijvoorbeeld een echoapparaat voor het ziekenhuis.  
 
Om de geestelijke gezondheidszorg, inclusief de verslavingszorg, te helpen verbeteren is een grote 
Nederlandse instelling gevraagd te onderzoeken in welke vorm deze zorg opgezet kan worden. De 
Nederlandse instelling gaat te zijner tijd een meerjarig contract met het ZVK aan om deze zaken 
verder uit te werken en om continuïteit te garanderen. 
Om versnippering te voorkomen is het noodzakelijk om samenhang te zoeken met de zorg, het 
justitieterrein, jeugd, preventie, voorlichting en (licht)verstandelijke gehandicapten. Daarbij wordt 
ook gekeken naar het realiseren van capaciteit voor dwangopnames. Ook zal de uitvoering van het 
verbetertraject in samenwerking met de aanwezige zorgaanbieders op de drie eilanden ter hand 
worden genomen. 
 
In notitie stelt mevrouw Ortega-Martijn dat de eilandelijke besturen verantwoordelijk zijn voor 
publieke gezondheid, waaronder preventie. Het ministerie van VWS heeft echter onderkend dat er 
noodzaak is voor het versterken van de taken voor publieke gezondheid op de eilanden. Hierbij 
speelt de infectieziektebestrijding een belangrijke rol. Om die reden is bestuurlijk vastgelegd dat 
het ministerie van VWS in de eerste periode behulpzaam zal zijn bij het opzetten van de publieke 
gezondheid.  
In de afgelopen periode hebben een drietal Nederlandse GGD’s en het RIVM gesprekken gevoerd 
met de eilandbesturen en lokale gezondheidswerkers en organisaties om een beeld te krijgen van 
waaraan op de eilanden behoefte is. Conclusie van deze gesprekken is om vanuit één GGD in 
Nederland voor de periode tot en met 2013 twee medewerkers op de eilanden te detacheren die 
gaan helpen bij de versterking en opbouw van de publieke gezondheid, met een permanente 
achtervang vanuit deze GGD in Nederland. Dit is met de eilandbesturen besproken en zij stemmen 
hier volledig mee in. De GGD Den Haag zal deze ondersteuning voor haar rekening nemen. De 

belastingplichtige heeft in principe geen recht op de belastingvrije som en toeslagen die wel gelden 
voor binnenlandse belastingplichtigen. Echter, als het wereldinkomen van een buitenlands 
belastingplichtige geheel of nagenoeg geheel (dat is voor meer dan 90%) is onderworpen aan de 
heffing van inkomstenbelasting of loonbelasting in Caribisch Nederland dan kan op schriftelijk 
verzoek van de belastingplichtige deze door de inspecteur bij beschikking worden aangemerkt als 
binnenlandse belastingplichtige voor de toepassing van de persoonlijke lasten aftrek, de 
buitengewone lasten aftrek en de belastingvrije sommen en toeslagen. Deze regeling staat bekend 
als de “Negentigprocentsregeling buitenlandse belastingplichtigen BES”.  
Inwoners van Aruba, Curaçao en Sint Maarten hoeven niet aan de 90% eis te voldoen. Zij kunnen 
op grond van artikel 39 van de Belastingregeling voor het Koninkrijk aanspraak maken op dezelfde 
tegemoetkomingen die aan inwoners van Caribisch Nederland toekomen ter zake van burgerlijke 
staat en kinderaftrek. Voor pensioengerechtigden die inwoner zijn van het Europese deel van 
Nederland is niet de Belastingregeling voor het Koninkrijk maar de Belastingregeling voor 
Nederland van toepassing. De staatssecretaris van Financiën zal voor deze groep gepensioneerden 
bezien hoe dubbele belastingheffing over en weer kan worden voorkomen en hoe een 
geconstateerde inkomensachteruitgang moet worden verholpen. 
 
Iedere inwoner van Caribisch Nederland betaalt een gecombineerde heffing, waarvan het totale 
tarief steeds 30,4% bedraagt. Er is sprake van een soort vlaktax waarbij de tarieven van de loon- 
en inkomstenbelasting enerzijds en – indien deze zijn verschuldigd – van de premies AOV en AVV 
en van de inkomensafhankelijke zorgpremie anderzijds, gezamenlijk telkens op 30,4% uitkomen. 
Als geen premies verschuldigd zijn wordt meer loon- en inkomstenbelasting betaald. De zorg wordt 
voor een deel bekostigd via de door werkgevers verschuldigde zorgpremie en via de 
inkomensafhankelijke zorgpremie die in het vaste tarief van 30,4% is begrepen. Bij de 
werkgeversheffingen wordt geen premiemaximum meer gehanteerd. Daar is bewust voor gekozen, 
omdat dit ten opzichte van het oude Nederlands-Antilliaanse belasting- en premiestelsel – waarin 
nog gewerkt werd met uiteenlopende premiegrondslagen en –maxima en afzonderlijke tarieven – 
tot een aanzienlijke vereenvoudiging leidt (lagere administratieve lasten en minder 
uitvoeringskosten). 
 
Mevrouw Ortega-Martijn vindt het ABB tarief op de invoer van auto’s onrechtvaardig, ondermeer 
omdat er voor zuinige auto’s geen importeurs zijn, een goede (technische) infrastructuur ontbreekt 
en er geen openbaar vervoer beschikbaar is. Zij beveelt aan het ABB tarief van 18% te verlagen 
naar 6%. Op de invoer van nieuwe auto’s is over de eerste USD 20.000 van de invoerwaarde 
echter geen 18% maar 10% ABB verschuldigd. Het tarief van 18% is van toepassing op ingevoerde 
tweedehandsauto’s, die ten opzichte van nieuwe auto’s over het algemeen meer brandstof 
verbruiken en meer vervuiling produceren. Voor de invoer van zuinige auto’s geldt over de gehele 
invoerwaarde een tarief van 0%.  
 
Mevrouw Ortega-Martijn merkt terecht op dat bij de inflatiecorrectie voor de loon- en 
inkomstenbelasting wordt uitgegaan van een gemiddelde inflatie voor de drie Caribisch 
Nederlandse eilanden gezamenlijk. Tegelijkertijd stelt zij dat zou zijn afgesproken dat deze drie 
eilanden niet als een eenheid zouden worden behandeld, en nu dat wel gebeurt er sprake is van 
ongelijke behandeling. In reactie op deze stelling merk ik namens de staatssecretaris van Financiën 
op dat de gemiddelde correctie is vastgesteld aan de hand van het aantal inwoners van de 
eilanden; er is dus sprake van een gewogen gemiddelde (inflatie). Het is bekend dat de inflatie per 
eiland over de eerste kwartalen van 2011 aanzienlijk verschilt. Van ongelijke behandeling is echter 
geen sprake, temeer niet daar de staatssecretaris van Financiën ervoor heeft gekozen om bovenop 
de gemiddelde inflatiecorrectie ook nog een aanvullende (inflatie)correctie toe te passen van 5%. 
Beide correcties zijn reeds op 1 oktober 2011 geëffectueerd. Voor Caribisch Nederland is wat 
betreft de verhoging van de belastingvrije som, de kindertoeslag en de ouderentoeslag, die zoals 
hiervoor reeds is opgemerkt ook nog een met USD 1000 extra is verhoogd, dus sprake van een 
totale compensatie die aanzienlijk hoger is dan de opgetreden inflatie. Een verschillende 
inflatiecorrectie per eiland acht de staatssecretaris van Financiën in beginsel ongewenst. Voor 
Caribisch Nederland is sprake van één gezamenlijk fiscaal stelsel, waarin een beperkt aantal 
afwijkingen tussen Bonaire enerzijds en Sint Eustatius en Saba anderzijds is opgenomen. Het heeft 
zijn sterke voorkeur om dat aantal afwijkingen met het oog op de toepassing en de uitvoering van 

Landsverordening landsstudietoelagen – te handhaven, omdat overige criteria voldoende 
garanderen dat de studiefinanciering op grond van de WSF BES terechtkomt bij de studenten 
waarvoor deze is bedoeld. Voor deze groep is de hardheidsclausule toegepast, en geldt deze 
tienjareneis in de praktijk dan ook niet.  
 
Het studiefinancieringsstelsel sluit zoveel mogelijk aan op en betekent geen achteruitgang ten 
opzichte van de tot de transitie gehanteerde praktijk op de eilanden. Bij de uitvoering wordt ervoor 
gewaakt dat huidige studerenden daarbij tussen wal en schip vallen. Dat wil zeggen dat een 
student sowieso het recht op studiefinanciering behoudt, als hij/zij al met een opleiding is 
begonnen.  
 
Mevrouw Ortega-Martijn beveelt een actieplan leerkrachten aan speciaal voor de BES-eilanden. De 
minister van OCW werkt reeds – met behulp van de benodigde expertise van niet-
overheidsorganisaties – aan een alomvattend lerarenplan voor Caribisch Nederland. Dit plan wordt 
op korte termijn opgeleverd en zal ook duidelijk maken op welke manier leraren zich kunnen 
bijscholen.  
 
Het is moeilijk om op de eilanden gekwalificeerd en bekwaam onderwijspersoneel te werven. In de 
notitie wordt daarom het instellen van een meerkostenregeling voor de aanstelling van 
Nederlandse docenten aanbevolen. De minister van OCW werkt aan voorstellen die het voor 
Europese Nederlanders aantrekkelijker moeten maken om (tijdelijk; langer dan drie jaar) in 
Caribisch Nederland te werken. Het creëren van een aantrekkelijk lerarenberoep betrekt de 
minister echter niet alleen op Europese Nederlanders. De minister streeft naar het aantrekkelijker 
maken van het lerarenberoep op de eilanden voor alle docenten. De minister van OCW werkt 
momenteel aan voorstellen voor betere arbeidsvoorwaarden voor leraren. 
In de notitie spreekt mevrouw Ortega-Martijn de wens uit tot een snellere procedure voor de 
diplomawaardering van bijvoorbeeld Surinaamse leerkrachten. De procedure van diploma-
erkenning moet uiteraard de nodige zorgvuldigheid kennen. De taak van diploma-erkenning is 
belegd bij uitvoeringsorganisatie DUO, i.s.m. de Nuffic. De Nuffic geeft aan wanneer er een 
discrepantie bestaat tussen een diploma dat op grond van de Caribisch-Nederlandse 
onderwijswetgeving leidt tot bevoegdheid en een ander (buitenlands) diploma. Het actieplan 
leerkrachten dat binnenkort zal worden opgeleverd, zal voorzien in adviezen hoe deze discrepantie 
op te heffen. Van generieke groepen leraren – zoals leraren afkomstig uit Suriname – moet in 
beeld worden gebracht of hun diploma in Caribisch Nederland kan leiden tot lesbevoegdheid. Het is 
de inzet van de minister van OCW ervoor zorg te dragen dat dit proces niet onnodig lang duurt.  
 
Verder wijst mevrouw Ortega-Martijn op problemen met de instructietaal en examinering. Vanaf 
2015 worden de eerste eindexamens krachtens de BES-wetgeving afgenomen. Tot die tijd worden 
de Nederlands-Antilliaanse eindexamens afgenomen. Deze worden verstrekt door de ETE (het op 
Curaçao gevestigde examenbureau) en zijn voor Bonaire en Sint Eustatius in het Nederlands 
opgesteld, conform de tot de transitie gebruikelijke praktijk. Saba heeft en houdt een geheel eigen 
examenstructuur. In 2015 gaan Bonaire en Sint Eustatius over op de Nederlandse eindexamens. 
Voor het vmbo, mbo 3 en 4, havo en vwo is bepaald dat de examentaal Nederlands is. Voor mbo 1 
en 2 is de examentaal de moedertaal (Papiaments voor Bonaire; Engels voor Sint Eustatius en 
Saba).  
Bij de transitie is besloten de bestaande situatie zoveel mogelijk te handhaven. De instructie- en 
examentaal lopen zoveel mogelijk parallel. Op Saba is dit Engels, op de andere twee eilanden 
Nederlands. Papiaments respectievelijk Engels kunnen echter als ondersteunende taal worden 
gebruikt. De minister is zich bewust van de gevoeligheid van de taalkwestie op de eilanden en 
neemt die serieus. Op basisscholen mag de instructietaal naast het Nederlands ook Papiaments of 
Engels zijn. Wel moeten op basisscholen de kerndoelen Nederlands worden behaald.  
 
Een belangrijk aandachtspunt is het aanzienlijke aantal jonge leerlingen dat zwanger raakt. De 
minister van OCW hecht grote waarde aan handhaving van de leerplicht door de openbare 
lichamen, zoals ook in de Tweede Kamer bij de behandeling van de onderwijswetten BES is 
benadrukt door zowel Kamerleden als de minister. De Leerplichtwet BES geldt ook voor zwangere 
tienermeisjes en tienermoeders. De minister wil alle leerlingen via het onderwijs een kans geven op 

