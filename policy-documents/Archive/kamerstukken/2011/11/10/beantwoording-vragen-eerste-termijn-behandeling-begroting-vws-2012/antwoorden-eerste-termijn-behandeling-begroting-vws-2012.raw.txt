> Retouradres Postbus 20350 2500 EH  Den Haag 
De Voorzitter van de Tweede Kamer 
Bezoekadres: 
der Staten-Generaal 
Parnassusplein 5 
2511 VX  Den Haag 
Postbus 20018 
www.rijksoverheid.nl 
2500 EA DEN HAAG 
Kenmerk 
DBO-3091385 
Bijlage(n) 
1 
Correspondentie uitsluitend 
richten aan het retouradres 
 
met vermelding van de datum 
en het kenmerk van deze 
brief. 
Datum: 10 november 2011 
 
Betreft: Antwoorden eerste termijn behandeling Begroting VWS 2012 
 
 
 
 
 
Geachte voorzitter, 
Bijgaand treft u aan de antwoorden op de vragen gesteld tijdens de eerste termijn 
van het debat over de Begroting VWS 2012 op woensdag 9 november 2011. 
 
Hoogachtend, 
 
 
De Minister van Volksgezondheid,      De Staatssecretaris van Volksgezondheid,  
Welzijn en Sport,              Welzijn en Sport, 
 
  
 
 
mw. drs. E.I. Schippers           mw. drs. M.L.L.E. Veldhuijzen van Zanten-Hyllner 
 
 
 
 
 
 
 
 
 
Pagina 1 van 1 

 
Antwoord op de vraag van het kamerlid Wolbert (PvdA) over arbeidsvoorwaarden voor 
laagstbetaalden in de zorg, de verplegenden en verzorgenden 
Er zijn twee aspecten in deze vraag waar op zal worden ingegaan: 
1. dat de verplegenden en verzorgenden de laagstbetaalden in de zorg zijn; 
2. dat de staatssecretaris van VWS over de arbeidsvoorwaardenvorming zou gaan. 
 
Ad 1. In de zorg werken niet alleen verplegenden, verzorgenden en medisch specialisten. In de 
zorg tref je een breed palet aan functies aan, waar ook een breed spectrum aan beloningen 
tegenover staat: van FWG-schaal 5 t/m FWG-schaal 80 (FWG=functiewaardering 
gezondheidszorg). Binnen dat spectrum zijn de verplegenden en verzorgenden niet de 
laagstbetaalden maar de modalen. 
Ad 2. In het regeerakkoord is expliciet neergelegd dat de arbeidsvoorwaardenvorming in de zorg 
niet financieel beknot wordt. Daar blijft dus een marktconforme ontwikkeling mogelijk. De 
arbeidsvoorwaarden worden verder in de zorg, net als in de rest van de privaatrechtelijke sectoren, 
in CAO-overleg ingevuld door sociale partners, werkgeversorganisaties en vakbonden. Een CAO 
kan daarna alleen van kracht worden wanneer de achterbannen van beide zijden hebben 
ingestemd met het onderhandelaarsakkoord. 
Antwoord op de vraag van het kamerlid Wolbert (PvdA) over de topinkomens in de zorg 
Als staatssecretaris sta ik uiteraard achter het voorstel voor een  normeringswet dat het kabinet 
begin dit jaar bij de Tweede Kamer heeft ingediend (TK 32.600). Ik ondersteun de minister van 
BZK bij zijn inbreng in de parlementaire behandeling van dit wetsvoorstel richting Kamer.  
Verder draag ik, waar ik kan, uit dat bestuurders en toezichthouders in de zorg een 
maatschappelijk verantwoord inkomen moeten afspreken. Bovendien heb ik, ondermeer recentelijk 
in antwoord op schriftelijke vragen uit de Kamer, een beroep gedaan op zittende bestuurders om 
hun inkomen te heroverwegen in het licht van de huidige inzichten over maatschappelijk 
verantwoord belonen. 
Antwoord op de vraag van het kamerlid Wolbert (PvdA) over het algemeen verbindend verklaren 
van de CAO Thuiszorg 
Het verzoek om de CAO Verpleeg- en Verzorgingshuizen en Thuiszorg algemeen verbindend te 
verklaren is op 21 september jl. door betrokken partijen bij de minister van Sociale Zaken en 
Werkgelegenheid ingediend. Het verzoek is in behandeling genomen en zal volgens de geldende 
procedure worden afgehandeld. 
Antwoord op de vraag van het kamerlid Venrooy-van Ark (VVD) over innovaties in de zorg 
Veel innovaties in de langdurige zorg worden niet gehinderd door bureaucratische barrières en 
kunnen nu al worden toegepast. Via 'In Voor Zorg!' is een kennisplatform ontwikkeld waarbij de 
innovaties in de zorg verzameld worden en gratis en breed worden bekend gemaakt. 
Daarnaast worden via het experiment regelarme instellingen bureaucratische barrières in beeld 
gebracht. Het veld heeft 680 meldingen gedaan van regels die aangepakt kunnen worden. Met een 
zo groot mogelijk aantal zorgaanbieders zullen afspraken worden gemaakt om te experimenteren 
met minder regels.  
Naast het wegenomen van de bureaucratische barrières wordt met de sector verkend hoe 
innovaties kunnen worden gestimuleerd. 
Antwoord op de vragen van de kamerleden Venrooy-Van Ark (VVD) en Gerbrands (PVV) over het 
overhevelen van alle AWBZ hulpmiddelen naar de Zvw 
In de brief “Hulpmiddelen beter geregeld” van 1 juni 2011 is het voornemen om per 2013 het 
aantal loketten voor hulpmiddelen van drie (AWBZ, Wmo en Zvw) naar twee (Zvw en Wmo) terug 
te brengen aan de Kamer toegelicht. Daarin staan ook de argumenten om twee regelingen in stand 
te houden. 
2 
 

regelgeving. De vraag waar combinaties van wet- en regelgeving tot problemen leiden is niet 
eenduidig te beantwoorden omdat veel afhangt van de afspraken die de school maakt over de inzet 
van aanvullende zorg met ouders en zorginstellingen. In het licht van het bovenstaande zal in 
overleg met de collega‟s van OCW worden bezien of het maken van een dergelijk overzicht 
mogelijk en zinvol is. 
Een medisch kinderdagverblijf is een instelling voor dagbehandeling van jonge kinderen, veelal in 
de leeftijd van 2-7 jaar, met vermoedelijk een normale begaafdheid maar wel met ernstige 
ontwikkelingsmoeilijkheden, bijvoorbeeld ten gevolge van een lichamelijke ziekte of een ernstige 
vroeggeboorte, of met zware gedragsproblemen. Het medisch kinderdagverblijf combineert 
dagopvang, onderzoek en behandeling en richt zich zowel op het kind als op de ouders. Wat wet- 
en regelgeving betreft, kunnen medische kinderdagverblijven onderdeel zijn van de provinciale 
jeugdzorg, de gemeentelijke Wmo en/of de AWBZ. Een medisch kinderdagverblijf kan afspraken 
maken met een school voor speciaal onderwijs in geval er daar kinderen, eenmaal leerplichtig, 
kunnen instromen. 
Het feit dat organisaties met meerdere wet- en regelgeving te maken hebben, hoeft er op zich niet 
toe te leiden dat in de praktijk kinderen tussen wal en schip vallen. Voor zover op dat punt 
samenwerking tussen instellingen te kort schiet, kan het nieuwe stelsel voor jeugdzorg ertoe 
bijdragen deze problemen te verminderen. 
Antwoord op de vraag van het kamer Venrooy-Van Ark (VVD) over de werkwijzen en organisatie 
van de complexe zorg. 
Zoals beschreven in de brief van 31 oktober jl. is het beleid inzake de extreme zorgzwaarte gericht 
op korte en lange termijn. De lange termijn is de “denktank complexe zorg”, die begin 2012 met 
een tussenrapportage gaat komen. Daarin worden nadrukkelijk de werkwijzen en organisatie van 
de complexe zorg beschouwd. Aan de hand van deze rapportage zal de staatssecretaris zich hierop 
beraden. Een belangrijke vraag is bijvoorbeeld of de huidige spreiding/concentratie van complexe 
zorg gewenst is. 
Op de korte termijn zal het CCE worden gevraagd bij de aanvragen voor toeslagen nauwkeurig te 
letten op de resultaten die geboekt worden met de ingezette middelen. Is de cliënt beter af? Zijn 
de ontwikkelingsdoelen gehaald? Is de werkwijze evidence-based? Hoe is de organisatie van de 
instelling als het gaat om complexe zorglevering: is er genoeg expertise en ervaring bij de 
instelling?  
Door deze vragen te stellen en ook de discussies te laten voeren, wil ik ook het lerend vermogen 
van het veld stimuleren. Er zal worden bewerkstelligd dat de ingezette middelen effectief zijn en 
bijdragen aan de kwaliteit van leven van de cliënt.   
Voor het eind van het jaar zal de IGZ een rapport uitbrengen over cliënten die in een vergelijkbare 
situatie zitten als deze jongen. 
 
Antwoord op de vraag van het kamerlid Venrooy-Van Ark (VVD) over de vragen die bij gemeenten 
leven over de toegenomen aantallen indicaties in 2010. 
Ja, de vragen die hierover bij gemeenten leven zijn bekend. Dit is onderwerp geweest van 
bestuurlijk overleg met de VNG. Momenteel worden samen met de VNG de financiële afspraken uit 
de bestuursafspraken technisch verder uitgewerkt. In februari 2012 is er meer duidelijkheid over 
het over te hevelen bedrag. In de meicirculaire 2012 van het gemeentefonds wordt aan gemeenten 
duidelijkheid gegeven over het budget per gemeente.  
 
Antwoord op de vraag van het kamerlid Venrooy-Van Ark (VVD) over het betrekken van alle  
relevante ministeries en veldpartijen bij het gemeenschappelijke plan t.b.v. de cliëntondersteuning. 
Ja, het is inderdaad van belang om te komen tot een plan voor een meer integrale 
cliëntondersteuning en dus zullen de daarbij relevante ministeries en veldpartijen worden 
betrokken bij het opstellen daarvan. 
 
Antwoord op de vraag van het kamerlid Venrooy-Van Ark (VVD) het voeren van gemeenten van 
zelfstandige inkomenspolitiek 
4 
 

 
Antwoord op de vraag van het kamerlid Mulder (VVD) over de mogelijkheid om de behandelrelatie 
bij herhaaldelijke agressie tegen zorgverleners stop te zetten en zorgverleners op deze 
mogelijkheid wijzen, onder andere door opname hiervan in het actieplan agressie in de zorg.  
Geweld tegen zorgverleners is ontoelaatbaar. Zorgverleners verdienen extra bescherming en steun 
om ervoor te zorgen dat zij hun belangrijke werk voor onze samenleving ongehinderd kunnen 
uitvoeren. Om die reden komt er een actieplan agressie in de zorg. Momenteel wordt daaraan de 
laatste hand gelegd met sociale partners in de zorg en het programma Veilige Publieke Taak (VPT) 
van het ministerie van Binnenlandse Zaken en Koninkrijksrelaties. Als onderdeel van het actieplan 
wordt, in samenwerking met het programma VPT, een handreiking voor de zorg ontwikkeld. 
Daarbij wordt ook aandacht besteed aan de mogelijkheden om de dienstverlening te staken als 
gevolg van herhaaldelijk agressief gedrag van de cliënt. 
Daarnaast is in de Wet cliëntenrechten zorg de mogelijkheid opgenomen voor de  
zorgaanbieder om de zorgrelatie te beëindigen bij bepaalde omstandigheden.  
 
Antwoord op de vraag van het kamerlid Mulder (VVD) over no-show tarief.  
 
Het no-show-tarief voor de ziekenhuiszorg wordt niet meer door de overheid gereguleerd. Het 
staat de zorgaanbieders dus vrij om zelf te bepalen of er een no-show-tarief is en wat de hoogte 
daarvan is en is daarmee dus uitdrukkelijk een zaak tussen aanbieder en cliënt. 
 
Antwoord op de vraag van het kamerlid Mulder (VVD) over het uit het basispakket halen van alle 
preventieve maatregelen gericht op leefstijl. 
In de recent verschenen nota “Gezondheid dichtbij”, staat letterlijk geschreven dat als het om 
leefstijl gaat de overheid mensen een eigen verantwoordelijkheid hebben. 
De zorg kan daarbij helpen, sterker nog, het is gewenst is dat er binnen de zorg niet alleen 
aandacht voor behandeling van ziekten is maar ook voor preventie. (p32) 
Het is dus gewenst dat als zorgverleners iemand in de spreekkamer krijgen die een duidelijk hoog 
gezondheidsrisico loopt, mede als gevolg van een ongezonde leefstijl, de betrokkene op de 
gevolgen van die leefstijl wijst en een aanzet kan geven om de patiënt de kennis te geven hoe zijn 
levensstijl te veranderen is. Het is belangrijk dat mensen die door hun slechte levensstijl evidente 
gezondheidsrisico‟s lopen daar de kennis over krijgen en suggesties hoe deze levensstijl te 
veranderen. Het is uiteraard aan de betrokkene zelf om hier wel of geen gebruik van te maken.  
De Zvw dekt het risico van de behoefte aan zorg. Van die behoefte kan ook sprake zijn als men 
nog niet ziek is maar een hoog risico heeft ziek te worden. Men heeft dus recht op Zvw verzekerde 
preventieve zorg als er sprake is van een persoonlijke indicatie van een hoog gezondheidsrisico. 
Aanvullend criterium dat aan de preventieve zorg wordt gesteld is dat deze conform de stand van 
wetenschap en praktijk is. (onderwerp van NHG/CBO richtlijnen). 
Als de Zvw spreekt over zorg zoals huisartsen, etc plegen te bieden, betekent dat, dat het tot de 
normale zorgverlening van de genoemde beroepsgroep behoort en dus verantwoorde zorg is. Het 
betekent niet dat alleen de huisarts etc die zorg mag verlenen. De aanspraken in de Zvw zijn 
functioneel omschreven. Dat betekent dat ook anderen dan de huisarts etc dezelfde zorg kunnen 
bieden. 
Antwoord op de vraag van het kamerlid Mulder (VVD) over het tegengaan van claimend gedrag. 
De zorgverzekeraar vergoedt in de praktijk een second opinion.  
Een verzekerde heeft alleen aanspraak op zorg die is opgenomen in het basispakket voor zover hij 
daarop naar aard en inhoud redelijkerwijs is aangewezen. Dit geldt ook voor een second opinion of 
andere redenen voor onderzoek en diagnosestelling door medisch-specialisten. Met de VVD is de 
minister de mening toegedaan dat onnodige zorg moet worden voorkomen en niet ten laste van de 
basisverzekering moet komen. Een third opinion behoeft, behoudens in zeer uitzonderlijke 
situaties, ook niet vergoed te worden. De zorgverzekeraar kan daarop handhaven.  
 
 
6 
 

Goede begeleiding van oudere patiënten is een belangrijke taak van zowel huisartsen als 
specialisten ouderengeneeskunde, zowel nu als in de toekomst. Juist bij deze zorg is de 
samenwerking tussen verschillende zorgverleners zoals de eerstelijn, de thuiszorg, specialisten 
ouderengeneeskunde van belang. Hierbij is taakherschikking noodzakelijk en kan bijvoorbeeld de 
consultatie van de specialist ouderengeneeskunde de huisartsenexpertise aanzienlijk verstevigen.  
Op de betreffende brief aan de staatssecretaris is namens de minister op 25 oktober een antwoord 
verstuurd. In de beantwoording van deze brief is aangegeven dat de tariefkorting niet als een 
“afstraffing” van de inzet van de huisartsen gezien moet worden, maar als een maatregel om het 
zorgstelsel financieel houdbaar te houden. In het budgettair kader voor de huisartsen blijft echter 
nog voldoende ruimte over om te investeren in de zorg. 
Antwoord op de vraag van het kamerlid Leijten (SP) over de bezuiniging op huisartsenzorg. 
 
De tariefsmaatregel is gebaseerd op de structurele overschrijding van het huisartsenkader in 2009 
en 2010, een overschrijding van het kader voor geïntegreerde eerstelijnszorg in 2010 en het niet 
realiseren van de taakstelling op doelmatig voorschrijven. Op basis van de geactualiseerde cijfers 
van het College voor zorgverzekeringen is uw Kamer onlangs gemeld dat de overschrijding naar 
beneden is bijgesteld. Hierdoor zal de tariefsmaatregel worden verlaagd van   
€ 132 miljoen naar € 112 miljoen. 
In het budgettair kader voor de huisartsenzorg blijft echter nog voldoende ruimte over om te 
investeren in de zorg, mede omdat er de afgelopen jaren extra budget ter beschikking is gesteld 
voor de uitbreiding van de praktijkondersteuning. Ook het aantal huisartsen is gegroeid en er is 
geld beschikbaar voor de uitbreiding van het aantal huisartsen in opleiding. Ook is te constateren 
dat het aantal opleidingsplaatsen van praktijkondersteuners van doktersassistenten afgelopen 
jaren een stijgende lijn kent.  
Antwoord op de vragen van het kamerlid Leijten (SP) over de verkleining van het basispakket. 
 
De pakketverkleiningen betreffen zorg die naar de mening van het kabinet voor eigen 
verantwoordelijkheid van de burgers zelf kan komen. Ook gaat het bij langdurige fysiotherapie om 
zorg waarvan de effectiviteit niet bewezen is voor de aandoeningen die van de chronische lijst zijn 
geschrapt. 
Het gaat om een relatief beperkt deel van het pakket en om relatief beperkte  kosten. Daarom 
wordt de stelling van mevrouw Leijten niet gedeeld. 
De verzekerden moeten goed afwegen of zij de zorg die niet meer uit de zorgverzekering vergoed 
wordt, voor eigen rekening nemen of dat zij daarvoor een aanvullende verzekering willen sluiten. 
Het is goed als mensen daar bij stil staan. Of zij zich aanvullend verzekeren is aan hen.  
In het algemeen verzekeren Nederlanders zich uitgebreid, ook via een aanvullende verzekering. 
Verzekerden zijn er op gewezen dat zij er verstandig aan doen goed na te gaan welk risico zij zelf 
voor eigen rekening kunnen nemen. Mensen worden tevens geadviseerd om goed te vergelijken 
tussen de verschillende verzekeraars op inhoud en op prijs. 
Antwoord op de vraag van het kamerlid Leijten (SP) over de noodzaak van het eigen risico. 
 
Ja, een verplicht eigen risico is echt nodig. Het gaat hier niet om een belasting op ziek zijn, het 
eigen risico is een instrument om de collectief betaalde zorg beheersbaar te houden en het 
kostenbewustzijn van de burger te vergroten. Voor chronisch zieken en gehandicapten is er een 
compensatieregeling eigen risico.  
Antwoord op de vragen van het kamerlid  Leijten (SP) en Dijkstra (D66) over het schrappen van 
preventieve maatregelen tegen obesitas en aan roken gerelateerde gezondheidsproblemen uit het 
basispakket.  
 
In de nota Gezondheid dichtbij is geschreven dat gezondheid weliswaar iets van mensen zelf is 
maar dat de zorg daarbij kan helpen, sterker nog, dat het gewenst is dat er binnen de zorg niet 
alleen aandacht voor behandeling van ziekten is maar ook voor het behandelen van de gezondheid 
en preventie. (p32) 
8 
 
 

De zorgverzekeraars hebben ondermeer geld op de plank omdat ze moeten voldoen aan 
solvabiliteitseisen. Zeker wanneer we zorgverzekeraars meer risico laten dragen, zal dat uitwerken 
in hogere solvabiliteitseisen. 
Het beleid ten aanzien van de inkomens van bestuurders van zorgverzekeraars heeft het kabinet in 
het voorstel voor een normeringswet neergelegd (TK 32.600). Dat wetsvoorstel bespreekt de 
Kamer op dit moment met de indiener, de minister van BZK. 
 
Antwoord op de vragen van de kamerleden Leijten (SP) en Gerbrands (PVV) over het hergebruiken 
van hulpmiddelen en verspilling van medicijnen. 
Zorg moet zo  zinnig en zuinig mogelijk zijn. Daar hoort bij dat verspilling zoveel mogelijk wordt 
tegengaan. Dat is primair een taak voor zorgverzekeraars, gemeenten en zorgaanbieders binnen 
het stelsel.  De minister vindt het geweldig dat er zo goed is meegedacht met de mogelijkheden 
om het beter te doen. 
Medische hulpmiddelen worden op grond van de AWBZ, Wmo of Zvw doorgaans in eigendom of in 
bruikleen verstrekt. De zorgverzekeraar of gemeente kiest voor een verstrekking in bruikleen als 
het hergebruik van een hulpmiddel economisch rendabel is. Zo zal een rolstoel (Wmo) of 
infuuspomp (Zvw) meestal herverstrekt kunnen worden.  Als de herverstrekkingskosten, zoals de 
kosten voor transport, opslag en onderhoud, groter zijn dan de nieuwwaarde,worden hulpmiddelen 
(zoals rollators)  meestal in eigendom verstrekt. Zorgverzekeraars en gemeenten hebben in 
beginsel afspraken over hulpmiddelen als verzekerden van zorgverzekeraar wisselen of verhuizen. 
Mogelijk kunnen die afspraken en de uitvoering ervan nog wel een tandje beter. Beide zullen door 
de minister actief onder de aandacht van de zorgverzekeraars en de gemeenten worden gebracht.  
Wat geneesmiddelen betreft biedt de voortschrijdende techniek nieuwe mogelijkheden tot 
verzegelen en een verantwoorde heruitgifte. De gedachte dat zorgverzekeraars, 
patiëntenverenigingen en apothekers samen kijken welke geneesmiddelen zich hiervoor lenen, 
wordt door de minister ondersteund. Het gaat namelijk wel om dure technieken. De introductie van 
vrije tarieven biedt in principe de mogelijkheid dat apotheekhoudenden en zorgverzekeraars 
hierover goede afspraken kunnen maken.  Overigens ontslaat dit artsen niet van de verplichting 
om doelmatig en afgemeten hoeveelheden voor te schrijven. Dit punt zal bij de verschillende 
partijen onder de aandacht worden gebracht. 
 
Antwoord op de vraag van het kamerlid  Leijten (SP) over het niet dubbel mogen declareren van 
een ziekenhuisbed. 
In de regels van het functioneel budget (FB) voor ziekenhuizen is vastgelegd op welke wijze de 
verschillende parameters, zoals verpleegdagen, in rekening gebracht mogen worden. Een 
verpleegdag is een in rekening te brengen kalenderdag, die deel uitmaakt van de periode vanaf de 
opname tot en met ontslag, waarbij de opname, mits deze heeft plaatsgevonden vóór 20.00 uur, 
en de dag van ontslag beide aangemerkt worden als een in rekening te brengen kalenderdag. Het 
kan dus inderdaad voorkomen dat een bed op dezelfde dag door twee patiënten wordt bezet en 
tweemaal in rekening kan worden gebracht. Bij het bepalen van de hoogte van de FB (parameter) 
vergoedingen is overigens rekening gehouden met dergelijke situaties. De invoering van 
prestatiebekostiging en daarmee de afschaffing van het FB maakt automatisch een einde aan deze 
mogelijkheid. 
Antwoord op de vraag van het kamerlid  Leijten (SP) over bestuurders, bewoners en personeel van 
zorginstellingen. 
De bestuurder van een zorginstelling is er voor de zorg en de bewoner. En gelukkig zetten de 
meeste bestuurders zich ook in om hun werk zo goed mogelijk te doen.  
Het voorstel voor de Wet cliëntenrechten zorg versterkt de positie van de cliënt in deze dialoog. 
Zowel in zijn individuele relatie als in collectieve zin: de cliëntenraad krijgt meer invloed op de 
kwaliteit en cliëntgerichtheid van de zorg en aspecten die het dagelijks leven raken. Tegelijkertijd 
is het bestuur eindverantwoordelijk voor de kwaliteit en moet de zorgverlener goede zorg leveren 
aan de cliënt. 
Met het wetsvoorstel  Beginselenwet AWBZ-zorg, dat u op korte termijn kunt verwachten, krijgt de 
dialoog tussen de individuele cliënt en de zorgverlener - resulterend in het zorgplan - een 
10 
 

dus circa € 4700 per jaar. Dit vinden wij een substantieel bedrag. Dat geldt nog meer voor de ruim 
€ 14.000 die dit huishouden totaal aan zorg besteedt, naast een fors bedrag aan belasting ter 
dekking van andere collectieve voorzieningen. De € 14.000 zal de komende jaren gegarandeerd 
stijgen. Wij pogen de groei van de zorguitgaven te beheersen, om te voorkomen dat die € 14000 
heelveel hoger wordt. 
 
Antwoord op de vraag van het kamerlid Smilde (CDA) over betrokkenheid van de 
patiëntenorganisaties bij het onderzoek van de SER naar de houdbaarheid van het zorgstelsel. 
 
We hebben de SER om advies gevraagd, juist om ook deze maatschappelijke groepen te betrekken 
bij de oplossing van het probleem van de betaalbaarheid in de zorg. De SER bepaalt zelf wie zij 
daarbij verder betrekken. Ik zal uw vraag aan de SER voorleggen en hen vragen of zij de 
patiëntenorganisaties actief willen betrekken. 
 
Antwoord op de vraag van het kamerlid Smilde (CDA) over uitkomstfinanciering. 
 
Het perspectief van outcomefinanciering wordt gedeeld door dit kabinet. Voorwaarde hiervoor is 
dat er standaarden met concrete uitkomstmaten beschikbaar zijn. Die zijn er nu nog onvoldoende. 
Het Kwaliteitsinstituut krijgt een belangrijke aanjagende rol om tot standaarden te komen. Het 
Kwaliteitsinstituut zal samen met het veld (cliënten, verzekeraars, aanbieders) een 
meerjarenprogramma opstellen op basis waarvan vervolgens de ontwikkeling naar 
outcomebekostiging aan meer concrete tijdlijnen worden verbonden. Langs deze weg is het op 
termijn mogelijk volgende stappen te zetten in de bekostiging, bijvoorbeeld het niet langer 
vaststellen van prestatiebeschrijvingen. Ook de RVZ heeft in dit verband een aantal concrete 
voorstellen gedaan. In de reactie op het RVZ-advies kom hierop worden teruggekomen. Overigens 
is er ook nu al veel beweging in de goede richting. Er zijn veel initiatieven op het vlak van 
selectieve inkoop. Daarmee wordt de weg geplaveid voor een logische vervolgstap: 
zorgcontractering en bekostiging op basis van resultaten in termen van te bereiken 
gezondheidsdoelen. In de reactie op het RVZ advies zal nader worden ingegaan op een 
stappenplan met bijbehorend tijdpad. 
 
Antwoord op de vraag van het kamerlid Smilde (CDA) over maatwerk voor kwetsbare groepen in 
de GGZ. 
 
Wij zijn het met u eens dat de effecten van beleid op kwetsbare groepen goed moeten worden 
meegenomen in de besprekingen die er zijn met veldpartijen. Daarbij wordt momenteel ook een 
monitor uigezett naar het effect van de eigen bijdrage op zorgmijding bij kwetsbare groepen.  
 
Antwoord op de vraag van het kamerlid Smilde (CDA) over belemmeringen bij het gezamenlijk 
behandelen van lichamelijke en geestelijke klachten. 
 
Gezondheid is altijd een samenspel tussen lichaam en geest. Dat betekent dat beide niet 
verwaarloosd mogen worden in de zorg aan patiënten.  
 
Bij tweedelijns somatische zorg, waar de lichamelijke klachten van een patiënt voorop staan, kan 
consultatie van psychische hulpverlening bekostigd worden binnen de ziekenhuis DBC‟s. Zodra er 
sprake is van een psychiatrische stoornis kan een op zichzelf staande behandeling hiervoor 
gedeclareerd worden binnen de DBC GGZ-systematiek.  
 
Zo kan binnen het huidige stelsel verantwoorde zorg geleverd worden aan patiënten met 
psychische én somatische klachten. Er zijn nog wel mogelijkheden voor verbeterde samenwerking 
en doelmatigheidswinst. Hierover zal worden overlegd met de veldpartijen. 
 
Het is de verantwoordelijkheid van professionals om goede afspraken te maken over samenwerken 
en ketenzorg. Verzekeraars kunnen hier bij inkoop van zorg ook extra aandacht aan besteden. 
Vooralsnog worden er geen belemmeringen voorzien voor verzekeraars en aanbieders. 
 
 
Antwoord op de vraag van het kamerlid Smilde (CDA) over kwaliteit en doelmatigheid van 
medische hulpmiddelen. 
 
Voor implantaten (zoals bij orthopedie, pacemakers, stents etc.) wordt door de betrokken 
beroepsgroep, onder toezicht van wetenschappelijke verenigingen, een registratie bijgehouden. 
Deze registratie is bedoeld voor het registreren van aantallen en vergelijken van uitkomsten van 
12 
 

 Het ZVK heeft inmiddels een protocol opgesteld, in overleg met de huisartsen, om de medische 
uitzendingen beter te laten verlopen. De voortgang hierop wordt de komende maanden 
gemonitord. 
 De klachtenafhandeling door het ZVK en (soms) de bejegening van patiënten was nog niet op 
orde. In overleg en afstemming met het ZVK wordt inmiddels gewerkt aan een goed werkende 
klachtenprocedure en een cursus klantenbejegening voor het personeel.  
 De publieke gezondheidszorg was voor de transitie maar zeer beperkt aanwezig op de eilanden. 
In januari gaat, gefinancierd door VWS, een grote Nederlandse GGD op alle drie de eilanden aan 
de slag om de eilandbesturen te helpen de publieke gezondheidszorg en GHOR op het gewenste 
niveau te brengen. 
 Een grote Nederlandse GGZ instelling gaat de psychiatrische zorg, zorg voor verslaafden en voor 
(licht)verstandelijk gehandicapte cliënten op de eilanden vormgeven. Uiteraard in nauw 
samenwerking met de betrokken partijen op de eilanden. Voor de transitie werd er voor deze zorg 
op de andere eilanden gesteund. 
 
Antwoord op de vraag van het kamerlid Smilde (CDA) over de stand van zaken omtrent het 
ontwikkelen van nieuwe antibiotica. 
 
De ontwikkeling van antibiotica is een taak van de farmaceutische industrie. Overheden kunnen 
deze geneesmiddelen niet zelf ontwikkelen, maar deze bedrijven wel stimuleren om antibiotica te 
ontwikkelen.  
 
In het kader van het Priority Medicines rapport hebben VWS en EL&I middelen ter beschikking 
gesteld voor een onderzoeksprogramma bij ZonMw (€14 miljoen) dat als doel heeft het 
terugdringen van resistentie én het doen van onderzoek naar nieuwe antibiotica. 
 
In de Europese kaderprogramma‟s is antibioticaresistentie eveneens een belangrijk onderwerp. De 
Europese Commissie is in 2009 verzocht met voorstellen te komen om de ontwikkeling van nieuwe 
antibiotica te bevorderen. Nederland heeft deze initiatieven onvoorwaardelijk gesteund. Concrete 
voorstellen van de EC zijn er nog niet, al wordt er gedacht aan stimulering via extra financiële 
middelen voor wetenschappelijk onderzoek en via extra beloningsmaatregelen voor farmaceutische 
bedrijven die erin slagen daadwerkelijk een nieuw antibioticum op de markt te brengen. Nederland 
neemt daarnaast deel aan een samenwerkingsverband (het Joint Programming Initiative) tussen 
een aantal Europese landen om wetenschappelijk onderzoek meer op elkaar af te stemmen. Dit 
initiatief is in 2010 van start gegaan.  
 
Antwoord op de vraag van het kamerlid Smilde (CDA) over het scherp houden van de 
zorgverzekeraar op inkoop van kwaliteit. 
 
De NZa houdt toezicht op de naleving van de zorgplicht door de zorgverzekeraars. Dat wil zeggen 
dat de NZa er op toe ziet dat door de zorgverzekeraars kwalitatieve, bereikbare en tijdige zorg 
wordt geleverd en dat de zorg tijdig en voor de juiste hoeveelheid wordt vergoed. De NZa heeft in 
mei 2011 een beleidsregel ofwel toezichtskader opgesteld, waarin duidelijk wordt welke normen de 
NZa met betrekking tot de zorgplicht hanteert. Onder andere is de norm opgenomen dat de 
zorgverzekeraar zorg aanbiedt die van „goede kwaliteit‟ is. Daarnaast is de norm opgenomen dat 
de zorgverzekeraar consequenties moet verbinden aan het contract met een zorgaanbieder die 
naar het oordeel van  de IGZ onvoldoende kwaliteit levert (bijv. beëindigen van het contract of  
verbeterafspraken maken). De NZa verwacht daarnaast van de zorgverzekeraars dat zij ook de 
kwaliteitsnormen in acht nemen, zoals deze ontwikkeld worden door Zichtbare Zorg of door het 
veld zelf, bijvoorbeeld door wetenschappelijke beroepsverenigingen. Overigens hanteren alle 
zorgverzekeraars bij de zorginkoop kwaliteitsnormen, een aantal zorgverzekeraars hebben het 
initiatief genomen om daar bovenop eigen ontwikkelde normen toe te passen, zoals CZ bij 
borstkankerzorg. 
 
Antwoord op de vraag van het kamerlid Smilde (CDA) over een bestuurlijk akkoord voor de eerste 
lijn. 
 
De besprekingen over een bestuurlijk akkoord voor de eerste lijn zijn inmiddels gestart. De 
inhoudelijke agenda van de staatssecretaris en de minister, zoals beschreven in de brief Zorg en 
ondersteuning in de buurt, komt grotendeels overeen met de ideeën en ontwikkelingen in het veld. 
Dit biedt veel mogelijkheden om te komen tot goede, gedragen afspraken voor de komende jaren, 
zowel inhoudelijk als financieel. 
Ketenzorg wordt ook expliciet genoemd in de beleidsbrief en zal ook onderdeel moeten vormen van 
de afspraken, want de zorg voor chronisch zieken is inderdaad essentieel. 
14 
 

Het kabinet steunt het voorstel van het CDA. Invloed van professionals op het beleid van een 
zorginstelling om de zorg te verbeteren is van belang. Om deze reden heeft het kabinet via 
subsidies gestimuleerd dat professionals en verzorgenden meer invloed hebben gekregen. Een 
voorbeeld van een dergelijk traject is Excellente Zorg. 
 
Het is de bedoeling dat in de verantwoording van de zorginstellingen het item Verpleegkundige of 
Verzorgende Adviesraad (VAR) opgenomen gaat worden. In 2012 zal worden gemeten in hoeverre 
dit ook daadwerkelijk het geval is. Wat betekent dat zorginstellingen in de langdurige zorg voor het 
eerst in 2013 in hun jaarverslag in zullen gaan op het item adviesraden. Daar kunnen bestuurders 
hun voordeel mee doen. 
 
Antwoord op de vraag van het kamerlid Uitslag (CDA) over het borgen van het  cliëntenperspectief. 
 
In de huidige situatie betrekken zorgkantoren reeds cliënten(vertegenwoordigers en –organen) bij 
de zorginkoop in de AWBZ. Het kabinet vindt deze ontwikkeling, waarbij cliënten steeds intensiever 
worden betrokken bij de zorginkoop, van groot belang en wil de invloed van consumenten een 
wettelijke basis bieden, net als in de Zvw. Deze bepaling is onderdeel van het wetsvoorstel 
Uitvoering AWBZ door Zorgverzekeraars voor eigen verzekerden (UAZ), dat het kabinet op 
26 september naar de Raad van State heeft gezonden voor advies.  
In overleg met zorgverzekeraars en cliëntenorganisaties zal worden bezien hoe de uitvoering van 
de wettelijke bepaling zo kan worden ingevuld dat deze tegemoet komt aan de maatschappelijke 
wensen. Zorgverzekeraars hebben overigens al nadrukkelijk aangegeven zorginkoop ook in de 
nieuwe situatie samen met cliëntenorganisaties te willen invullen.  
Als zij dit niet naar tevredenheid doen, kunnen verzekerden straks ook „stemmen met de voeten‟ 
en (met medeneming van de Zvw-verzekering) overstappen naar een andere verzekeraar. 
 
Antwoord op de vraag van het kamerlid Uitslag (CDA) over het plaats geven van oa de 
verpleeghuisarts in de anderhalvelijnszorg. 
Het idee dat de specialistische kennis van ouderengeneeskunde (verpleeghuisartsen) buiten de 
traditionele verpleeghuizen, thuis en in het verzorginghuis voor ouderen met een intramurale 
indicatie moet kunnen worden ingezet, wordt door ons onderschreven.  
Dit past ook in de lijn van het beleid zoals dit onder meer ook wordt geschetst in de brief “Zorg en 
ondersteuning in de buurt”. Hierin is aangegeven dat wij graag zien dat meer medisch specialisten 
gaan samenwerken met eerstelijns partijen om de zorg zoveel mogelijk in de buurt van de patiënt 
aan te bieden. Daarnaast vinden wij het van belang dat goede inhoudelijke afstemming plaatsvindt 
tussen zorgverleners, daar sluit dit voorstel op aan.  
 
Antwoord op de vraag van het kamerlid Dijkstra (D66) over de effectiviteit van medische 
behandelingen. 
 
Op 20 juni hebben College voor Zorgverzekeringen KNMG, NPCF, DBC Onderhoud, Regieraad, NZa, 
ZONMW en Zorgverzekeraars Nederland een convenant gesloten gericht op het terugdringen van 
ongepast gebruik van medische behandelingen. Deze partijen hebben 14 concrete gevallen 
geïdentificeerd waar gepaster gebruik van zorg mogelijk is. 
Het op te richten kwaliteitsinstituut zal in overleg met beroepsgroepen onderwerpen oppakken 
waarbij de bewezen meerwaarde van behandeling ter discussie staat. Hierbij zal het 
kwaliteitsinstituut vooral een aanjagende rol vervullen.  
Verder lopen er de onderzoeksprogramma‟s van ZONMW waarbinnen de beroepsgroepen zelf 
specifieke vragen rond effectiviteit van behandelingen kunnen onderzoeken. De afgelopen jaren is 
veel werk verzet om meer zorg van bewezen waarde te leveren. 
Bij al deze onderwerpen is er sprake van intensieve betrokkenheid van bestuursorganen en 
beroepsgroepen om de gestelde doelen – conform de suggesties van de heer Mulder (vraag 4.09) - 
te realiseren. 
 
Antwoord op de vraag van het kamerlid Dijkstra (D66) over de groeiruimte van huisartsen. 
 
Met verzekeraars, instellingen in de ziekenhuiszorg en medisch specialisten zijn bestuurlijke 
afspraken gemaakt over een beheerste uitgavengroei. Deze beheerste uitgavenontwikkeling betreft 
een trendbreuk met de ontwikkeling van de uitgaven in de afgelopen jaren.  
 
Voor de huisartsen geldt in 2012 een „pas op de plaats‟ na een periode waarin de uitgaven telkens 
groter waren dan het gereserveerde budget inclusief de ruimte voor groei. Vanaf 2013 zal er weer 
16 
 

wel passend zijn, en die steeds meer plaatsvinden. Zo onderscheiden verzekeraars zich door 
het wel of niet vergoeden van de contributie van een cliëntenorganisatie in de aanvullende 
verzekering en vergoeden verzekeraars diensten van cliëntenorganisaties die zij aan 
zorgaanbieders en zorgverzekeraars leveren. Het gaat dan om incidentele bijdragen vanuit de 
verzekeraars of aanbieders en niet om een structurele koppeling aan premiegelden. 
 
Antwoord op de vraag van het kamerlid Dijkstra (D66) over de eigen verantwoordelijkheid en de 
verhoging van de eigen betalingen. 
 
Dit kabinet geeft wel degelijk vorm aan de eigen verantwoordelijkheid van mensen.  
Zo heeft het kabinet het besluit van het vorig kabinet om het eigen risico te verhogen 
overgenomen. Daarnaast worden er in de GGZ komend jaar verschillende eigen bijdragen 
ingevoerd, die D66 overigens niet heeft gesteund.  
Een verdere verhoging van eigen bijdragen dan wel het eigen risico, zoals D66 bepleit, ligt niet in 
de planning. 
 
Antwoord op de vraag van het kamerlid Dijkstra (D66) over het doen van onderzoek naar de 
effecten van eigen bijdragen en deze toe te spitsen op de eerstelijn. 
 
Dit kabinet heeft recent de evaluatie van het verplicht eigen risico naar de Tweede Kamer gestuurd 
en in 2007 is de no-claim geëvalueerd. Daarnaast zullen de effecten van de eigen bijdrage in de 
GGZ komende jaren geëvalueerd worden.  
Het kabinet evalueert dus al op regelmatige basis de effecten van eigen betalingen.  
Invoering van eigen betalingen in de eerstelijn is op dit moment niet aan de orde. Daarnaar is wel 
eerder onderzoek gedaan door het CPB. Onderzoek naar eigen betalingen specifiek in de eerstelijn 
lijkt op dit moment daarom onnodig. De Taskforce Beheersing Zorguitgaven zal nader in gaan op 
de voor- en nadelen van het instrument eigen betalingen.  
 
Antwoord op de vraag van het kamerlid Dijkstra (D66) over oneigenlijk gebruik van zorg. 
 
Het oneigenlijk gebruik van zorg op de SEH moet inderdaad worden beperkt. Hiertoe wordt op dit 
moment een aantal maatregelen overwogen. Het meest wenselijke is een intensieve samenwerking 
tussen huisarts en SEH bij de triage. Door de verantwoordelijkheid van de triage niet bij maar vóór 
de SEH te leggen, zal het aantal onterechte zelfverwijzers aan de poort van de SEH fors afnemen. 
De patiënt wordt meteen naar het juiste loket verwezen. 
 
Daarnaast wordt een eigen betaling ingevoerd voor zelfverwijzers naar de SEH. Hoe dit vorm te 
geven, hangt af van juridische aspecten, maar ook uitvoeringsaspecten, zoals wie moet bepalen of 
er sprake is van oneigenlijk gebruik. De eigen betaling is gepland in te gaan in 2013. 
 
Naast de samenwerking tussen de HAP en SEH en de eigen bijdrage voor onterechte zelfverwijzers 
wordt ook de invoering van één prijs voor dezelfde prestatie overwogen, ongeacht de aanbieder die 
deze levert. 
 
Antwoord op de vraag van het kamerlid Dijkstra (D66) over het toerusten van gemeenten om de 
begeleiding over te nemen 
 
Samen met de VNG hebben wij een Transitiebureau opgericht om gemeenten, aanbieders en 
cliëntorganisaties te ondersteunen bij de voorbereiding op de decentralisatie van de extramurale 
begeleiding. Het Transitiebureau faciliteert het lokale transitieproces, zodat gemeenten per 
1 januari 2013 voldoende zijn toegerust om de extramurale begeleiding te kunnen organiseren. 
Hiertoe ontwikkelt het Transitiebureau een gereedschapkist met onder andere handreikingen, 
factsheets en informatiebijeenkomsten. Over de invulling van de activiteiten van het 
Transitiebureau wordt regelmatig overlegd met landelijke organisaties van zorg- en 
welzijnaanbieders, patiënten/cliënten en andere betrokkenen. 
 
 
Antwoord op de vraag van het kamerlid Dijkstra (D66) over het opnemen van een verwijsplicht in 
de Euthanasiewet. 
 
Een wettelijke verwijsplicht zal geen oplossing bieden voor het werkelijke probleem, want dat doet 
geen recht aan de complexiteit van het gesprek tussen patiënt en arts over een euthanasiewens. 
Waar het om gaat is dat een euthanasiewens van een patiënt zeer serieus wordt genomen. Van 
zowel arts als patiënt vraagt dit dat zij tijdig, voor de euthanasiewens actueel is, met elkaar in 
18 
 

 
Antwoord op de vraag van het kamerlid Gerbrands (PVV) over het inzetten van multidisciplinaire 
teams door de IGZ. 
De Inspectie voor de Gezondheidszorg (IGZ) maakt al gebruik van multidisciplinaire inspectieteams 
die onder andere bestaan uit inspecteurs en toezichtmedewerkers met een ruime verpleegkundige 
achtergrond  en inspecteurs met een technische achtergrond die het onderhoud van medisch 
technologische apparatuur controleren.  
Met de extra middelen die de IGZ vanaf 2012 ontvangt worden ondermeer extra  inspecteurs en 
inspectiemedewerkers aangetrokken. Het aannamebeleid van de IGZ is primair gericht op het 
aannemen van mensen die aantoonbaar ruime ervaring hebben in de zorgsector. Daaronder 
bevinden zich ook verpleegkundigen die een carrièrestap willen maken. 
 
Antwoord op de vraag van het kamerlid Gerbrands (PVV) over het verkrijgbaar zijn van eenvoudige 
zelfzorggeneesmiddelen bij de drogist. 
In het kader van de lage ziektelast exercitie die het CVZ uitvoert, worden alle behandelingen die 
hieronder kunnen vallen, ook de farmaceutische behandelingen, meegenomen. In maart 2012 
komt de minister hierover met een standpunt naar de Tweede Kamer. 
 
Antwoord op de vraag van het kamerlid Voortman (GroenLinks) over cliëntgebonden financiering. 
 
Het regeerakkoord bevat belangrijke stappen om bij de bekostiging van de AWBZ uit te gaan van 
de kosten die verbonden zijn aan de cliënt.  
- Uitvoering AWBZ door zorgverzekeraars, betekent dat bij de zorginkoop synergieprikkels 
ontstaan voor de zorgverzekeraars. Zorgverzekeraars zijn in de positie om samenhang aan te 
brengen tussen de zorg die wordt betaald ten laste van de Zorgverzekeringswet en de AWBZ.  
- De bekostiging in de AWBZ is in wezen al cliëntvolgend. De zorgaanbieders in de AWBZ 
worden betaald voor de geïndiceerde zorg (bijvoorbeeld ZZPs). Dit is een transitie, die de 
afgelopen jaren is ingezet. Daarbij wordt ook overgegaan op het declareren van de individuele 
zorgkosten 
- Dit regeerakkoord bepaalt ook dat in de langdurige zorg de overstap van 
handelingsfinanciering naar resultaatfinanciering gemaakt zal worden. Bekostiging van de 
resultaten in plaats van de handelingen zoals nu, maakt het voor zorgaanbieders makkelijker 
om de organisatie van de zorg meer cliëntgericht te maken, ook over de schotten heen. Het 
geeft daarenboven zorgverzekeraars aangrijpingspunten om daadwerkelijk in te kopen op 
resultaat binnen de AWBZ.  Thans wordt verkend hoe die resultaten het best gedefinieerd 
kunnen worden. 
 
Antwoord op de vraag van het kamerlid Voortman (GroenLinks) over een extra aanmoediging om 
weer voor de zorg te kiezen.  
Het kabinet staat hier positief tegenover. Een deel van de beroepsbeoefenaren heeft al een brief 
over de invoering van herregistratie ontvangen. In de brieven aan de beroepgroepen die nog geen 
brief hebben gekregen zal de voorgestelde aanmoediging om weer voor de zorg te kiezen worden 
opgenomen. Een half jaar voor het verlopen van de BIG-registratie krijgen alle geregistreerden 
wederom een brief waarin het verlopen van de registratie wordt aangekondigd. Ook in deze brieven 
zal de suggestie van mevrouw Voortman (GroenLinks) worden meegenomen. 
Antwoord op de vraag van het kamerlid Voortman (GroenLinks) over het  samenwerken van 
zorgaanbieders en niet meer per verrichting te financieren, maar op aandoeningen.   
Zorg op de juiste plek moet centraal staan. Dit betekent dat kwalitatief goede zorg moet worden 
geleverd tegen de laagste kosten. Om dit per patiënt en aandoening te kunnen bepalen is het 
noodzakelijk dat huisartsen, ziekenhuizen en andere zorgaanbieders intensief met elkaar 
samenwerken en afspraken maken. In de praktijk gebeurt dit al bij verschillende aandoeningen. In 
2010 is dit beleid gestimuleerd door de introductie van de integrale bekostiging van drie chronische 
aandoeningen. Medio 2012 zal de evaluatiecommissie chronisch zieken haar advies geven over 
integrale bekostiging en de effecten, bijvoorbeeld op de samenwerking tussen huisartsen en 
ziekenhuizen. Op basis daarvan zal aangegeven worden (of en) hoe verder gewerkt zal worden aan 
integrale bekostiging van de ketenzorg. Verder wordt de NZa gevraagd in 2012 uitvoeringstoetsen 
uit te brengen over de bekostiging van integrale zorg respectievelijk „zorg op de juiste plek‟ en 
20 
 

 
Antwoord op de vraag van het kamerlid Wiegman-van Meppelen Scheppink  (ChristenUnie) over 
een advies van het CVZ over de financiering van anonieme hulpverlening. 
 
Met de tijdelijke maatregel is tegelijkertijd ruimte gecreëerd om voor zover mogelijk te komen tot 
een structurele oplossing. Het is belangrijk dat hier een oplossing voor komt en het zou mooi zijn 
als het CVZ daar een bijdrage aan kan leveren. Daarom kan het CVZ gevraagd worden of zij hier 
mogelijk een oplossing voor zien. Anonieme zorg maakt echter geen onderdeel uit van de 
zorgverzekering aangezien de geleverde zorg niet tot het individu herleidbaar is. Het CVZ adviseert 
juist doorgaans over het  standaard zorgpakket. De minister zal het CVZ vragen of zij hierover ook 
een advies willen geven. 
 
Antwoord op de vraag van het kamerlid Wiegman-van Meppelen Scheppink (ChristenUnie) over het 
aanpassen van de term “abortus hulpverlening” in “hulp bij ongewenste zwangerschap”. 
 
De term „abortus hulpverlening‟ in de begroting beslaat alle hulpverlening die betrekking heeft op 
zwangerschapsafbreking en de hulpverlening bij het tot stand komen van de beslissing een 
zwangerschap al dan niet af te breken. De term is daarmee breder dan alleen „hulp bij ongewenste 
zwangerschappen‟. Het gaat over alle zwangerschappen die eventueel worden afgebroken. De Wet 
afbreking zwangerschap kent namelijk geen onderscheid tussen gewenste en ongewenste 
zwangerschappen. De term abortus hulpverlening kan dan ook niet versmald worden tot alleen 
„hulp bij ongewenste zwangerschappen‟. 
 
Antwoord op de vraag van het kamerlid Wiegman-van Meppelen Scheppink (ChristenUnie) over de 
financieringsstructuur en opleiding van hulpverleners met betrekking tot abortushulpverlening. 
Over de wijzigingen in de financieringsstructuur van abortusklinieken zal de Kamer nog dit jaar 
worden geïnformeerd.  
De opleiding tot verbetering van de psychosociale counseling is klaar en de meeste hulpverleners 
zijn inmiddels op training geweest. Een klein deel volgt nog dit jaar. Verder zal in 2012 de richtlijn 
abortushulpverlening klaar zijn. 
Zowel de wijzigingen in de financieringsstructuur als de opleiding hebben specifiek betrekking op 
de abortushulpverlening. 
 
Antwoord op de vraag van het kamerlid Wiegman-van Meppelen Scheppink (ChristenUnie) over 
voorlichting over het gebruik van foliumzuur. 
Voorlichting over het gebruik van foliumzuur is onderdeel van de totale preconceptievoorlichting, 
wij gaan hier geen losse activiteiten voor ontwikkelen. De preconceptievoorlichting omvat onder 
andere een brochure Zwanger die het RIVM dit jaar heeft ontwikkeld samen met relevante 
beroepsgroepen. Hierin staat informatie voor mensen die zwanger willen worden of het al zijn. 
Deze brochure is beschikbaar via zorgprofessionals. Daarnaast is via de online Centra voor Jeugd 
en Gezin informatie beschikbaar. 
Antwoord op de vraag van het kamerlid Wiegman-van Meppelen Scheppink  (ChristenUnie) over de 
eerstelijnszorg. 
Bij de versterking van de eerste lijn staat het belang van de patiënt voorop. Mensen willen zo lang 
mogelijk thuis kunnen wonen en in de eigen omgeving kunnen functioneren. Een goed 
toegankelijke basiszorg van hoge kwaliteit, is daarvoor een belangrijke voorwaarde. Patiënten 
moeten van deze zorg op aan kunnen.  
Tegelijkertijd neemt de zorgvraag en het aantal chronisch zieken toe. De uitgaven stijgen en om de 
zorg ook in de toekomst betaalbaar en toegankelijk te houden is het nodig om in te grijpen. 
Iedereen draagt daarin bij, het is niet eerlijk om de rekening alleen bij de burger neerleggen. Dit 
geldt ook voor de eerstelijnszorg. 
Een tariefskorting is natuurlijk vervelend. Het kan ingrijpende gevolgen hebben voor individuele 
aanbieders. Echter, de eerstelijnszorg kan ook nog beter en tegelijkertijd efficiënter worden 
georganiseerd. De ambities voor de zorg in de buurt blijven daarom ook voorop staan. Daarnaast is 
2012 slechts een „pas op de plaats‟ om de overschrijdingen uit het verleden terug te halen. Daarna 
22 
 
P agina 22 van 24 

effecten van de eigen bijdrage op zorgmijding bij de kwetsbare groepen. Die resultaten worden 
volgend jaar bekend. 
 
Antwoord op de vraag van het kamerlid Van der Staaij (SGP) over keuzevrijheid van de cliënt en 
specifieke doelgroepen in relatie tot de overheveling van begeleiding naar de Wmo. 
 
Binnenkort wordt het voorstel tot wijziging Wmo in de Tweede Kamer ingediend.   
Tijdens deze wetsbehandeling zal nader worden ingaan op de waarborgen voor cliënten die de 
gewijzigde wet biedt.  
Als het gaat om specifieke groepen dan is de afgelopen maanden onderzocht of voor bepaalde 
cliëntgroepen die begeleiding nodig hebben, specifieke maatregelen nodig zijn. Hiertoe is, samen 
met de VNG, intensief gesproken met verschillende patiënt- en cliëntorganisaties, 
(brancheorganisaties van) aanbieders en gemeenten. De Tweede Kamer ontvangt op zeer korte 
termijn het verslag van deze gesprekken. Op basis van dit verslag zullen door het transitie bureau 
voor de gemeenten handreikingen gemaakt worden die gemeenten ondersteunen bij  het uit te 
voeren beleid. Op die manier wordt er zorg voor gedragen dat ook deze groepen adequaat 
ondersteund worden. 
 
Antwoord op de vraag van het kamerlid Van der Staaij (SGP) over de invulling van de 
subsidieverlening voor cliëntenorganisaties. 
 
Bij de subsidieverlening voor cliëntenorganisaties zijn de maatschappelijke verankering, de 
betrokkenheid van vrijwilligers en de geefbereidheid van de achterban als volgt door ons 
meegenomen: 
- Maatschappelijke verankering komt tot uiting doordat cliëntenorganisaties gesubsidieerd 
worden voor het hebben en uitwisselen van ervaringskennis. Goede wortels hebben in de 
doelgroep en daarmee dus een maatschappelijke verankering, is daarvoor een 
noodzakelijke voorwaarde.  
- Het meeste werk binnen cliëntenorganisaties wordt verzet door de vele vrijwilligers die 
hierin actief zijn. Er zijn middelen beschikbaar om de cliëntenorganisaties en vrijwilligers 
hierbij te ondersteunen. Een vorm van deze ondersteuning is bijvoorbeeld het trainen en 
begeleiden van vrijwilligers. 
- Ten slotte wordt de geefbereidheid van de achterban meegewogen in de subsidieverlening. 
Er is een minimale bijdrage van € 25 vastgesteld die de leden bereid moeten zijn te geven 
voor de activiteiten van de organisaties om in aanmerking te komen voor subsidie. Het 
ledenaantal weegt echter niet mee in de hoogte van de subsidie. Aangezien sommige 
aandoeningen of beperkingen veel voorkomen, kunnen deze organisaties makkelijker 
aanvullende financiering vinden dan organisaties voor aandoeningen of beperkingen die 
weinig voorkomen. 
 
Antwoord op de vraag van het kamerlid Van der Staaij (SGP) over een kabinetsreactie op het 
rapport van de commissie-De Jong. 
 
Uw Kamer ontvangt voor het einde van dit jaar de kabinetsreactie en de voorgenomen 
maatregelen. In de reactie wordt ook ingegaan op de structurele financiering van de opvang van 
specifieke groepen slachtoffers, waaronder de tienermoeders. Hierover is op dit moment overleg 
met de Federatie Opvang en de VNG. 
 
Antwoord op de vraag van het kamerlid Van der Staaij (SGP) over aandacht aan kinderpornografie 
bij de aanpak van kindermisbruik. 
In de beleidsreactie van 28 oktober jongstleden op het rapport kinderpornografie van de Nationaal 
Rapporteur Mensenhandel hebben de minister van Veiligheid en Justitie en de staatssecretaris van 
VWS aangegeven dat onderdelen als preventie, vroegsignalering, hulpverlening en nazorg met 
betrekking tot kinderpornografie verder zullen worden uitgewerkt in het Actieplan aanpak 
kindermishandeling. De nadruk zal bij de uitwerking liggen op digitaal bewustzijn en hulpverlening 
aan slachtoffers van kinderpornografie. Het Actieplan aanpak kindermishandeling wordt eind 
november naar de Tweede Kamer gestuurd. 
 
 
24 
 
 

