1
> Retouradres Postbus 16375 2500 BJ  Den Haag
Rijnstraat 50
Den Haag
De voorzitter van de Eerste Kamer der Staten-Generaal
Postbus 16375
Postbus 20017 
2500 BJ  Den Haag
2500 EA  DEN HAAG www.rijksoverheid.nl
 
Onze referentie
433659
 
Uw brief van
2 augustus 2012
 
Uw referentie
150632.02u
 
29 augustus 2012
Betreft Onderzoek naar onderwijs in Engelse taal in Caribisch Nederland
U hebt mij in uw brief van 2 augustus jl. een aantal vragen voorgelegd naar aanleiding van signalen 
die u hebben bereikt over een onderzoek naar de introductie van Engels als onderwijstaal op de 
scholen in Caribisch Nederland.
In antwoord op uw vragen deel ik u mede dat op dit moment een onderzoek naar de taalsituatie op 
Sint Eustatius in voorbereiding is.
In goed overleg met de toenmalige bestuurders van de openbare lichamen is ervoor gekozen in de 
wetgeving voor Caribisch Nederland het taalregime dat gold ten tijde van de Nederlandse Antillen te 
handhaven. Voor Sint Eustatius betekent dit dat in het primair onderwijs wordt uitgegaan van twee 
instructietalen, Engels en Nederlands, met een gelijkwaardige status. In het voortgezet onderwijs is 
Nederlands de instructie- en examentaal en wordt de Nederlandse examenstructuur gehanteerd. 
De Inspectie van het Onderwijs heeft aangegeven dat het feit dat voor het merendeel van de 
leerlingen de instructietaal niet de moedertaal is, een extra opgave voor scholen en leerlingen 
betekent.
De gedeputeerde van onderwijs van Sint Eustatius, de heer Glenville Schmidt, heeft gepleit voor een 
onderzoek naar Engels als instructietaal in het primair onderwijs en voortgezet onderwijs, omdat dit 
de thuistaal is van de meerderheid van de leerlingen. Uit gesprekken met betrokkenen op het eiland 
is mij gebleken dat de meningen over de wenselijkheid van Engels dan wel Nederlands als 
instructietaal verdeeld zijn. Ik ben van mening dat eventuele wijzigingen in het taalregime door alle 
betrokkenen moeten worden gedragen. Voor mij staat het belang van de leerlingen voorop. Ik heb 
daarom ingestemd met het laten verrichten van een onderzoek, waarin ingegaan wordt op de voor- 
en nadelen van het invoeren van Engels als instructietaal evenals het behouden van Nederlands als 
instructietaal. Onderdeel daarvan is uiteraard ook, zoals u aangeeft in uw brief, een antwoord op de 
vraag hoe eventuele aanpassingen in het taalregime zich verhouden tot investeringen in het 
(Nederlandstalig) onderwijs de afgelopen jaren.
Op dit moment wordt een onderzoeksopzet voorbereid. Over die opzet zal met betrokkenen worden 
overlegd. Naar mijn idee zullen in ieder geval een literatuurstudie naar de ervaringen in andere 
landen waar onderwijs wordt gegeven in een andere taal dan de moedertaal en een bevraging van de 
betrokkenen op het eiland onderdeel van het onderzoek moeten zijn. Ook de financiële 
consequenties, de effecten op de kwaliteit van het onderwijs, de erkenning van diploma’s, de 
doorstroommogelijkheden en de arbeidsmarktperspectieven van leerlingen zullen meegenomen 
a
Pagina 1 van 2

