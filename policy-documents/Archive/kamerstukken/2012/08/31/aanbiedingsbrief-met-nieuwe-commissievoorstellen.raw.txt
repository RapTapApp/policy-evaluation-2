Aan de Voorzitter van de
Bezuidenhoutseweg 67
Tweede Kamer der Staten-Generaal
2594 AC Den Haag
Binnenhof 4
Postbus 20061
Den Haag
Nederland
www.minbuza.nl
Contactpersoon
Joop Nijssen
T 0031 70 348 4858
DIE-BNC@minbuza.nl
Onze Referentie
DIE-BNC - 1072/12
Bijlage(n)
Datum 31 augustus 2012
fichedocument
Betreft Informatievoorziening over nieuwe Commissievoorstellen
Overeenkomstig de bestaande afspraken heb ik de eer u hierbij 9 fiches aan te
bieden die werden opgesteld door de werkgroep Beoordeling Nieuwe
Commissievoorstellen (BNC).
Fiche 1: Verordening financiële aansprakelijkheid bij investeringsgeschillen
van investeerders uit derde landen
Fiche 2: Verordening betalingsbalansfaciliteit voor niet-eurolanden
Fiche 3: Mededeling Europese strategie voor sleuteltechnologieën
Fiche 4: Mededeling bestrijding belastingfraude en belastingontduiking
Fiche 5: Verordening handelsgerelateerde maatregelen visserijproducten
Fiche 6: Pakket inzake technische controles voertuigen
Fiche 7: Mededeling betere toegang tot wetenschappelijke informatie
Fiche 8: Mededeling gezamenlijke strategie voor een partnerschap tussen de
EU en het caribisch gebied
Fiche 9: Mededeling ontwikkeling EU beleid voor Noordpoolgebied
De Staatssecretaris van Buitenlandse Zaken,
Ben Knapen
Pagina 1 van 1

nr. 182/2011. Zowel de onderzoeks- als ook de raadgevingsprocedure is op verschillende besluiten
van toepassing.
2. Samenvatting BNC-fiche
 Korte inhoud voorstel
Het Verdrag van Lissabon heeft buitenlandse directe investeringen binnen het toepassingsgebied van
het gemeenschappelijk handelsbeleid van de Unie gebracht en daarmee onder de exclusieve
bevoegdheid van de Unie.
Deze verordening voorziet in afspraken tussen de Unie en de lidstaten over de financiële en juridische
aansprakelijkheid in geschillen inzake investeringsbescherming met investeerders uit derde landen.
Deze verordening is uitsluitend van toepassing op geschillen die door investeerders buiten de EU (uit
1
derde landen) tegen de EU en/of een lidstaat aanhangig worden gemaakt .
2
Het leidende beginsel van de verordening is dat de entiteit die de litigieuze maatregel heeft genomen
ook financieel aansprakelijk is. Ook regelt deze verordening onder welke voorwaarden ofwel de Unie
ofwel de betreffende lidstaat moet optreden als verweerder in een geschil, over hoe de samenwerking
tussen de Commissie en de lidstaat in specifieke zaken wordt gestructureerd en hoe omgegaan moet
worden met de mogelijkheid tot minnelijke schikking van zaken. De volgende beginselen liggen ten
grondslag aan de voorgestelde regels: 1) de aansprakelijkheidsverdeling moet budgettair neutraal zijn
voor de Unie; 2) een investeerder uit een derde land mag niet worden benadeeld door de interne
regeling tussen de Unie en de lidstaten; 3) het mechanisme moet de grondbeginselen eerbiedigen
voor het externe handelen van de Unie.
 Bevoegdheidsvaststelling en subsidiariteits- en proportionaliteitsoordeel
- Bevoegdheid: artikel 207, lid 2, VWEU. Nederland vindt dit een ontoereikende rechtsbasis.
- Subsidiariteit: positief voor zover van toepassing.
- Proportionaliteit: negatief.
 Risico’s / implicaties/ kansen
Nederland verwelkomt in zijn algemeenheid het initiatief van de Commissie om te voorzien in
afspraken tussen de Unie en de lidstaten over financiële en juridische aansprakelijkheid en
vertegenwoordiging in geschillen met investeerders uit derde landen. Ook beschouwt Nederland het
positief dat de verordening het basisbeginsel hanteert dat de entiteit die de litigieuze maatregel heeft
genomen financieel aansprakelijk is indien hiermee het investeringsrecht wordt geschonden.
1
Het gaat hierbij om derde landen waarmee de Unie voornemens is om vrijhandelsakkoorden met een
investeringsbeschermingshoofdstuk of alleenstaande investeringsbeschermingsovereenkomsten af te sluiten. De
verordening is uitdrukkelijk niet van toepassing op investeerders uit andere EU lidstaten. Voor deze gevallen blijven
de intra-EU investeringsovereenkomsten vooralsnog van toepassing.
2
Met litigieuze maatregel wordt bedoeld de maatregel die ten grondslag ligt van het geschil en die de basis vormt
voor de claim van de investeerder.
Bijlage fichedocument, pagina 2

dergelijke geschillenbeslechtingsprocedure plaatsvindt, gaan daarmee kosten gepaard voor de
betrokken staat (administratiekosten in verband met het geschil, honoraria van arbiters en advocaten)
en kan deze, indien in het ongelijk gesteld, zijn gehouden tot betaling van een schadevergoeding.
Deze verordening voorziet in afspraken tussen de Unie en de lidstaten over de financiële en juridische
aansprakelijkheid in geschillen inzake investeringsbescherming met investeerders uit derde landen.
Het leidende beginsel van deze verordening is dat, ingeval van beslechting van geschillen tussen
investeerders en staten, die entiteit financieel aansprakelijk is die de litigieuze maatregel heeft
genomen. Dit betekent dat wanneer de desbetreffende maatregel door de instellingen van de Unie is
genomen, de financiële aansprakelijkheid bij de instellingen van de Unie moet gaan rusten. Wordt de
maatregel door een lidstaat van de Unie genomen, dan is de betreffende lidstaat financieel
aansprakelijk. Wanneer een handeling van een lidstaat wordt voorgeschreven door het recht van de
Unie, rust de financiële aansprakelijkheid bij de Unie.
Naast de financiële aansprakelijkheid voorziet het voorstel ook in afspraken rondom juridische
vertegenwoordiging in geschillen. Namelijk onder welke voorwaarden de Unie of de lidstaat, die de
litigieuze maatregel heeft genomen, optreden als verweerder in een geschil, hoe de samenwerking
tussen de Commissie en de lidstaat in specifieke zaken moet worden gestructureerd, hoe met de
mogelijkheid van minnelijke schikking om te gaan en tot slot over de mechanismen die nodig zijn om
te waarborgen dat een eventuele aansprakelijkheidsverdeling kan plaatsvinden.
Voorts liggen de volgende beginselen ten grondslag aan het voorstel voor een verordening. Het eerste
beginsel is dat de algemene uitwerking van de aansprakelijkheidsverdeling uiteindelijk budgettair
neutraal moet zijn voor de Unie, zodat de Unie alleen de kosten draagt waaraan rechtshandelingen
van haar instellingen ten grondslag liggen. Het tweede beginsel is dat het mechanisme zodanig moet
werken, dat een investeerder uit een derde land niet mag worden benadeeld door de noodzaak van
een regeling van de financiële aansprakelijkheid binnen de Unie. Met andere woorden, indien er een
meningsverschil tussen de Unie en de betreffende lidstaat is, zal aan de benadeelde investeerder uit
een derde land toegewezen schadevergoeding worden betaald, en pas daarna naar de interne
verdeling binnen de Unie worden gekeken. Het derde beginsel is dat het mechanisme de
grondbeginselen moet eerbiedigen voor het externe handelen van de Unie, zoals verankerd in de
Verdragen, de rechtspraak van het Hof van Justitie van de Europese Unie, met name die van eenheid
van externe vertegenwoordiging en van loyale samenwerking.
 Impact assessment Commissie
Er is geen impact assessment door de Commissie opgesteld.
Bijlage fichedocument, pagina 4

Echter, ten aanzien van het eigendomsrecht, de regels rondom onteigening en nadeelcompensatie, die
nog steeds tot de nationale competenties van de lidstaten behoren is de Unie niet bevoegd om op
deze terreinen op te treden. Derhalve is de subsidiariteittoets voor deze aspecten niet van toepassing.
Proportionaliteit: negatief.
De verordening voorziet in een rol voor de Commissie die veel verder strekt dan noodzakelijk is voor
een goede, evenwichtige financiële afwikkeling tussen de Unie en lidstaten (zie onder 4a en 9). Dit
vanwege het feit dat de Commissie op basis van te ruim geformuleerde criteria zelf in
geschillenbeslechtingsprocedures als verweerder op kan treden in plaats van de lidstaat die de
litigieuze maatregel heeft genomen, terwijl de lidstaat financieel wel aansprakelijk blijft. Daarnaast
kan de Commissie verlangen dat de betreffende lidstaat gedurende de procedure een bepaald
standpunt in moet nemen. Bovendien tast dit voorstel de nationale bevoegdheid op het gebied van het
eigendomsrecht en onteigeningregels aan. Nederland zal zich er in de onderhandelingen voor inzetten
dat het voorstel wordt aangepast opdat het wel aan de proportionaliteitseis voldoet.
c) Nederlands oordeel over de voorstellen op het gebied van gedelegeerde en/of
uitvoeringshandelingen
De noodzaak om één regime in te stellen om de juridische en financiële aspecten van geschillen
tussen investeerders van derde landen en de Unie en/of lidstaten helder en uniform te regelen is
onbetwist. Dit is ook de wens van de lidstaten.
Positief aan het voorstel is dat het leidende en ordende beginsel van de verordening inhoudt dat de
entiteit die de litigieuze maatregel heeft genomen ook financieel aansprakelijk is. De Unie is
aansprakelijk voor de door haar genomen maatregelen. De lidstaten zijn aansprakelijk voor de van
hen afkomstige maatregelen, tenzij de maatregelen worden voorschreven door het recht van de Unie.
Echter, Nederland is van mening dat de in de verordening voorgestelde rolverdeling tussen de
Commissie en de lidstaten onevenwichtig is.
Zo kan de Commissie op grond van artikel 8, lid 2 besluiten dat de Unie alsnog in plaats van de
lidstaat als verweerder optreedt, zonder dat de belangen van de lidstaat daarbij in het voorstel
adequaat gewaarborgd worden. Dit is onwenselijk aangezien in geval een maatregel van de lidstaat
wordt betwist, daarmee de financiële aansprakelijkheid van die lidstaat in het geding is. Ook kan de
Commissie de procespositie en –tactiek van de lidstaten bepalen. Zo kan zij op basis van artikel 9, lid
2, verlangen dat de lidstaat een bepaald standpunt inneemt indien er een Unierechtelijke belang is.
Verder blijkt uit artikel 13, lid 3 dat de Commissie ook zonder toestemming van de lidstaat het geschil
kan schikken. Voorts regelt artikel 17, lid 5, dat wanneer de Unie als verweerder optreedt en er geen
overstemming is tussen de Unie en de lidstaat over de financiële aansprakelijkheid, de Commissie
alsnog kan besluiten om de lidstaat aansprakelijk te houden. De termijn om tegen dit besluit bezwaar
aan te tekenen is één maand, een relatief korte periode.
Bijlage fichedocument, pagina 6

Het is onwaarschijnlijk dat deze verordening een hoger risico op financiële aansprakelijkheid met zich
mee zal brengen. Tot op heden is Nederland nog nooit gedagvaard noch veroordeeld in een
arbitragezaak over investeringsbescherming. Maar omdat nu nog niet vaststaat of de
investeringshoofdstukken in de nieuwe EU-vrijhandelsakkoorden hetzelfde hoge beschermingsniveau
zullen bieden als de huidige Nederlandse investeringsbeschermings-overeenkomsten (IBO’s), is niet te
voorspellen welke gevolgen dit voor de mogelijke aansprakelijkheid van Nederland in de toekomst zal
gaan hebben.
Hoe dan ook verandert deze verordening de politieke en juridische dynamiek inzake
investeringsbeschermingsgeschillen met derde landen.
Eventuele budgettaire gevolgen worden ingepast op de begroting van het/de
beleidsverantwoordelijk(e) departement(en), conform de regels van de budgetdiscipline.
c) Financiële consequenties (incl. personele) voor bedrijfsleven en burger
Geen.
d) Gevolgen voor regeldruk/administratieve lasten voor rijksoverheid, decentrale overheden,
bedrijfsleven en burger
Zoals onder 5 b is vermeld, zorgen de toenemende informatieverplichtingen voor extra
administratieve lasten voor de Rijksoverheid en decentrale overheden.
6. Implicaties juridisch
a) Consequenties voor nationale en decentrale regelgeving en/of sanctionering beleid
De bepalingen van het Wetboek van Burgerlijke Rechtsvordering (Rv) zullen niet gewijzigd hoeven te
worden. Rv bevat onder meer regels ten aanzien van arbitrage in Nederland en in het buitenland,
waaronder regels voor de erkenning en tenuitvoerlegging van arbitrale vonnissen. Daarin is bepaald
dat een in een vreemde Staat gewezen arbitraal vonnis waarop een erkennings- en
tenuitvoerleggingsverdrag van toepassing is, in Nederland kan worden erkend en ten uitvoer worden
gelegd. Overigens bepaalt de verordening dat, in het geval dat de Unie als verweerder optreedt en
Nederland financieel aansprakelijk wordt gesteld, de Unie de schadevergoeding betaalt en Nederland
vervolgens dit aan de Unie moet vergoeden. Nederland zal daartoe gehouden zijn op grond van de
voorgestelde verordening in samenhang met artikel 4, lid 3, VEU. Er is derhalve dan geen sprake van
een tenuitvoerlegging van een arbitraal vonnis, maar van de naleving van een Unierechtelijke
verplichting.
De Wet Naleving Europese regelgeving publieke entiteiten (‘Wet NErpe’) voorziet in een aantal
instrumenten voor de Rijksoverheid om de naleving van Unierechtelijke verplichtingen door
(decentrale) publieke entiteiten te bevorderen. In de situatie dat Nederland door de Unie financieel
aansprakelijk wordt gesteld wegens een schending van het Unierecht en dit aan een andere publieke
Bijlage fichedocument, pagina 8

genomen. Een aandachtspunt voor de Commissie zou zijn dat zij hiervoor voldoende capaciteit met
het benodigde specialisme zal moeten reserveren.
8. Implicaties voor ontwikkelingslanden
Geen.
9. Nederlandse positie
Voor Nederland is van cruciaal belang dat afspraken rondom vertegenwoordiging en de financiële
aspecten bij de afwikkeling van geschillen tussen investeerders uit derde landen en de Unie en/of
lidstaten helder en goed geregeld worden. Een Europese verordening is een geschikt instrument om
die regels vast te leggen.
Nederland onderschrijft bovendien het basisbeginsel zoals neergelegd in de verordening dat diegene
die de litigieuze maatregel genomen heeft ook zelf verweerder dient te zijn, in staat moet zijn zichzelf
effectief te kunnen verdedigen en zelf te kosten en eventuele schadevergoedingen dient te betalen.
Daarnaast is het voor Nederland van groot belang de bevoegdheden op het gebied van buitenlandse
directe investeringen die niet tot de exclusieve bevoegdheid van de Unie behoren (met name
onteigening en nadeelcompensatie, het eigendomsrecht, geschillenbeslechting en internationale
vertegenwoordiging waarvoor lidstaten zelf verantwoordelijk zijn en aansprakelijkheid) te behouden
en te kunnen blijven uitoefenen.
De Nederlandse inzet concentreert zich op een aantal punten. Ten eerste kan Nederland het standpunt
van de Commissie dat de Unie beschikt over een exclusieve bevoegdheid over alle aspecten die de
verordening regelt, niet onderschrijven. Deze positie sluit aan op de positie m.b.t. de
transitieverordening voor bestaande IBO’s (zie BNC fiche “Verordening tot vaststelling van
overgangsregelingen voor bilaterale investeringsovereenkomsten tussen lidstaten en derde landen”
COM (2010)344). Van cruciaal belang is vooral dat – in het verlengde van de onderliggende
bevoegdheidskwestie – in de verordening onvoldoende rekening wordt gehouden met het feit dat de
betreffende vrijhandelsakkoorden als gemengde akkoorden ondertekend en geratificeerd zullen
worden.
Ten tweede is het zo dat een rol van de Commissie gewenst kan zijn in de procesvoering onder
investeringsbeschermingsbepalingen in EU vrijhandelsakkoorden, maar dat deze – en vooral de
grenzen aan de mogelijkheid tot handelen van de Commissie – in het voorstel onvoldoende
gespecificeerd zijn. Zo geeft artikel 8, lid 2 te ruime mogelijkheden voor de Commissie om het
verweer te voeren voor een maatregel waarvoor een lidstaat verantwoordelijk – en mogelijk financieel
aansprakelijk – is. Daarnaast kan de Commissie op grond van artikel 9, lid 2 bepalen, welke
standpunten Nederland als verweerder moet innemen indien het belang van de Unie geraakt wordt,
waarbij het laatste niet verder wordt gekwalificeerd.
Bijlage fichedocument, pagina 10

Fiche 2: Verordening betalingsbalansfaciliteit voor niet-eurolanden
1. Algemene gegevens
Titel voorstel: Voorstel voor een verordening van de Raad tot instelling van een faciliteit voor het
toekennen van financiële bijstand aan lidstaten die de euro niet als munt hebben.
Datum Commissiedocument:
22 juni 2012
Nr. Commissiedocument:
COM(2012) 336
Prelex
http://ec.europa.eu/prelex/detail_dossier_real.cfm?CL=nl&DosId=201752
Nr. Impact Assessment Commissie en Opinie Impact Assessment Board
Niet opgesteld
Behandelingstraject Raad
Ecofin Raad
Eerstverantwoordelijk ministerie
Ministerie van Financiën
Rechtsbasis, besluitvormingsprocedure Raad, rol Europees Parlement, gedelegeerde en/of
uitvoeringshandelingen
a) Rechtsbasis:
Artikel 352
b) Besluitvormingsprocedure Raad en rol Europees Parlement
Unanimiteit in de Raad, goedkeuring door het Europees Parlement
c) Gedelegeerde en/of uitvoeringshandelingen
Geen
Bijlage fichedocument, pagina 12

dit bedrag in 2008 opgehoogd naar 25 miljard tot uiteindelijk 50 miljard euro in 2009. De meest
recente programma’s uit de betalingsbalansfaciliteit zijn aangegaan met Hongarije, Letland en
Roemenië. Bij Roemenië is na afronding van het programma afgesproken dat het gebruik kan maken
van een preventieve kredietlijn. Hier is nog geen gebruik van gemaakt.
Deze steun is in 2002 mogelijk gemaakt met het aannemen van verordening 332/2002. Doordat deze
verordening vrij summier qua opzet was, zijn actuele ontwikkelingen zoals de precieze procedures bij
het verlenen van preventieve steun en de samenwerking met het IMF, onvoldoende in de verordening
verwerkt. Bij het aangaan van verschillende betalingsprogramma’s zijn zaken geregeld als post
programma toezicht (om lidstaten beter te kunnen monitoren waarvan het programma is afgelopen,
maar die nog wel minder dan 75% van de leningen hebben terugbetaald), het verlenen van
preventieve steun middels kredietlijnen en de invulling van de rol van het IMF.
Volgens de Commissie wordt het tijd om verordening 332/2002 in te trekken en te vervangen. De
belangrijkste reden die de Commissie hiervoor aandraagt is dat de mogelijkheden waarop deze
betalingsbalansfaciliteit steun kan verlenen aan niet-eurolanden beperkter is dan die van de nieuwe
faciliteiten voor eurolanden die recentelijk zijn opgericht en overeengekomen: Europese Faciliteit voor
Financiële Stabiliteit (EFSF) en zijn toekomstige opvolger het Europees Stabiliteitsmechanisme (ESM).
Deze nieuwe verordening moet het mogelijk maken de eisen die aan eurolanden worden gesteld die
steun aanvragen meer in lijn te brengen met de eisen aan programmalanden buiten de monetaire
unie. Het huidige instrumentarium voor niet-eurolanden moet op basis daarvan worden aangepast.
Hiertoe wordt ook voor niet-eurolanden een tweetal concrete preventieve instrumenten
geïntroduceerd, die op dit moment al voor eurolanden bestaan. Het voorstel is dat als desbetreffende
niet-eurolanden aan bepaalde voorwaarden voldoen (als ze bijvoorbeeld een houdbare
overheidsschuld hebben of geen banksolvabiliteitsproblemen hebben die systeemrelevante
bedreigingen vormen) ze een PCCL (precautionary conditional credit line) kunnen aanvragen. Wanneer
extra correctieve maatregelen nodig zijn, kunnen niet-eurolanden aanspraak maken op een
zogenaamde ECCL (extended conditional credit line), waarbij strikte afspraken worden gemaakt over
conditionaliteiten voor de periode waarin het land toegang heeft tot de kredietlijn. Indien de lidstaat
trekt op de PCCL-faciliteit of wanneer een ECCL-kredietlijn wordt overeengekomen, wordt de lidstaat
tevens onder verscherpt toezicht geplaatst door de Commissie. Dit houdt onder meer in dat de
Commissie, de ECB, de Europese toezichthoudende autoriteiten (ETA's), het Europees Comité voor
systeemrisico's (ESRB) en waar relevant het IMF, toezichtsmissies naar de lidstaat in kwestie
ondernemen en aanbevelingen zullen doen. Dit komt overeen met de voorstellen die de Commissie in
een eerder stadium al deed voor eurolanden, waarbij eurolanden onder verscherpt toezicht worden
geplaatst door de Commissie wanneer zij gebruik maken van bestaande preventieve steunfaciliteiten
(zie verordening 819/2011).
Bijlage fichedocument, pagina 14

Proportionaliteitoordeel:
Het oordeel van het kabinet over de proportionaliteit is deels positief, deels negatief. Positief waar de
Commissie zaken die al staande praktijk waren voor niet-eurolanden die gebruik maken van de
betalingsbalansfaciliteit van de juiste juridische basis voorziet en aanscherpt in lijn met de eisen voor
eurolanden. Dan gaat het om de eisen aan preventieve steun, post programma toezicht en de rol van
het IMF. Negatief waar het gaat om het opzetten van nieuwe (preventieve) crisisinstrumenten voor
niet-eurolanden om dit instrumentarium in lijn te brengen met dat van eurolanden. Het kabinet is van
mening dat de Commissie hiermee verder gaat dan noodzakelijk. Wat het kabinet betreft is het niet
wenselijk om bepaalde bestaande intergouvernementele (crisis)instrumenten voor eurolanden één-op-
één te kopiëren naar niet-eurolanden. De onderlinge financieel-economische verwevenheid van niet-
eurolidstaten is niet van een zodanig niveau dat die een gelijksoortig (preventief) instrumentarium
rechtvaardigt als dat voor eurolidstaten.
c) Nederlands oordeel over de voorstellen op het gebied van gedelegeerde en/of
uitvoeringshandelingen
niet van toepassing
5. Financiële implicaties, gevolgen voor regeldruk en administratieve lasten
a) Consequenties EU-begroting
Het totaalbedrag waarvoor de betalingsbalansfaciliteit leningen en preventieve kredieten kan aangaan
wijzigt niet en blijft gemaximeerd op 50 miljard euro. Om die reden zijn er geen nieuwe financiële
gevolgen. Lidstaten van de EU staan via hun aandeel in de Europese begroting garant voor deze
leningen.
b) Financiële consequenties (incl. personele) voor rijksoverheid en/ of decentrale overheden
Voor Nederland gaat het om dezelfde garantstelling als voorheen (maximaal ongeveer 2,5 miljard
euro). Het Nederlandse aandeel van de betalingsbalansfaciliteit is als garantie opgenomen in de
Rijksbegroting (begroting van Financiën IXB). Er dient nader te worden uitgezocht in hoeverre het
huidige instrumentarium materieel wordt herzien door de introductie van deze nieuwe verordening. Als
het instrumentarium daadwerkelijk substantieel wordt gewijzigd, dan zal ook de garantie moeten
worden aangepast. Deze “nieuwe” garantie zal dan via de huidige begrotingssystematiek worden
ingeboekt en de oude worden afgeboekt.
c) Financiële consequenties (incl. personele) voor bedrijfsleven en burger
Geen.
Bijlage fichedocument, pagina 16

financiële verwevenheid in een monetaire unie aanzienlijk groter is dan die binnen de rest van de
1
Unie . Betalingsbalansproblemen in eurolanden raken andere eurolanden, zoals Nederland, door de
gemeenschappelijke munt en monetair beleid harder dan vergelijkbare problemen in niet-eurolanden,
en beïnvloeden ook het vertrouwen in de euro. Daarnaast beschikken landen buiten de eurozone al
over meer mechanismen om met hun betalingsbalansproblemen om te gaan; zij hebben immers de
mogelijkheid om hun wisselkoers aan te passen, hetgeen binnen de eurozone niet het geval is.
Het kabinet steunt wel het voorstel tot verscherpt toezicht op niet-eurolanden als deze gebruik maken
van kredietlijnen binnen de faciliteit. Dit komt overeen met de voorstellen die de Commissie gedaan
heeft voor verscherpt toezicht voor eurolanden in verordening 819/2011. Het kabinet acht het ten
aanzien van dit punt van belang dat de eisen voor niet-eurolanden zoveel mogelijk aansluiten bij de
eisen die voor eurolanden gaan gelden. In beide gevallen is in deze situatie immers al sprake van een
afgegeven kredietlijn waar risico’s aan verbonden zijn voor de lidstaten die hiervoor garant staan.
Ook andere bestaande praktijken zullen met dit voorstel juridisch verankerd worden en aangescherpt
worden in lijn met de eisen die worden gesteld aan eurolanden met een programma. Een voorbeeld
hiervan zijn de eisen die gesteld kunnen worden aan post programma toezicht. Ook zijn de procedures
en voorwaarden voor het toekennen van leningen en preventieve steun uit hoofde van de
betalingsbalansfaciliteit verder uitgewerkt ten opzichte van de bestaande verordening en wordt de rol
van het IMF expliciet gemaakt. Het kabinet steunt dit. Tot slot is het kabinet niet tegen de lichte
versoepeling uit oogpunt van efficiëntie van het leen- en uitleenbeleid van de Commissie.
1
Dat geldt zowel voor de verwevenheid tussen overheden onderling (die een gezamenlijk monetair beleid voeren
en niet zelf hun wisselkoers kunnen bepalen) als tussen banken en bedrijven. Volgens het Commissierapport EMU
@ 10 (2008) heeft de gemeenschappelijke munt er toe geleid dat de handel en de buitenlandse investeringen
tussen eurolanden sterk zijn toegenomen. Ook heeft de EMU er voor gezorgd dat banken meer
grensoverschrijdende transacties verrichten.
Bijlage fichedocument, pagina 18

In de mededeling wordt gereageerd op de aanbevelingen van de ST-deskundigengroep op hoog
2
niveau . De mededeling omvat in grote lijnen een allesomvattende strategie om ST’s te gebruiken ter
optimalisering van het kennispotentieel van de EU in concurrerende markten en het versterken van de
banengroei in Europa. Hiertoe roept de Commissie de lidstaten, de ondernemingen en de belangrijkste
belanghebbenden op tot het vormen van partnerschappen om inzet van ST’s in de EU mogelijk te
maken en te versnellen. Tegelijkertijd worden ST-initiatieven versterkt door het creëren van synergie
tussen EU-beleidslijnen en – instrumenten en coördinatie van activiteiten op EU-en nationaal niveau.
De coördinatie richt zich op een meer gebalanceerde en efficiëntere financiering van activiteiten vanuit
Horizon 2020, de Cohesiefondsen en de Europese Investerings Bank (EIB) voor alle stadia van de
O&O&I (Onderzoek, Ontwikkeling en Innovatie) van de ST’s ten behoeve van de EU-ST strategie.
Omdat Europa juist sterk is in de ontwikkeling van ST’s maar minder goed slaagt in de vertaalslag van
deze kennis naar commerciële en winstgevende producten, is met een meer geïntegreerde actie winst
te boeken.
In de mededeling kondigt de Commissie een aantal acties aan:
- De Europese Unie (EU) zal de toepassing van sleuteltechnologieën binnen haar huidige
beleidskader stimuleren en wijst daarbij op relevante voornemens op diverse beleidsgebieden: i)
modernisering van de regels inzake staatssteun voor onderzoek, ontwikkeling en innovatie, ii)
handelsaspecten, iii) toegang tot financiering, iv) stimuleren van initiatieven op het gebied van
sleuteltechnologieën;
- Het oprichten van een externe groep om de Commissie te adviseren over beleidskwesties met
betrekking tot ST’s.
- In Horizon 2020 € 6,663 miljard toe te wijzen aan industriële capaciteiten in ST’s.
- Commissie zal de ontwikkeling van ST’s voortzetten en versterken langs de lijnen van het nieuwe
programma voor onderzoek en innovatie ‘Horizon 2020’, Cohesiebeleid en EIB.
3. Wat is de Nederlandse grondhouding ten aanzien van de bevoegdheidsvaststelling,
subsidiariteit en proportionaliteit van deze mededeling en de eventueel daarin
aangekondigde concrete wet- en regelgeving? Hoe schat Nederland de financiële
gevolgen in, alsmede de gevolgen op het gebied van regeldruk en administratieve
lasten?
Bevoegdheidsvaststelling
De Commissie doet in de mededeling geen voorstellen voor concrete wet- en regelgeving. Wel schetst
de Commissie enkele initiatieven die passen binnen een Europese strategie voor ST’s. Deze
initiatieven vallen deels binnen het terrein van de exclusieve bevoegdheid van de EU (i, staatssteun en
ii, handel) en deels binnen de gedeelde bevoegdheid van de EU en de lidstaten (iii, toegang tot
2
Final report High Level Group on Key Enabling Technologies, june 2011
Bijlage fichedocument, pagina 20

een manier die een efficiënte marktwerking waarborgt. Bij de ontwikkeling van dergelijke kaders moet
regeldruk nadrukkelijk worden meegewogen.
4. Nederlandse positie over de mededeling
Nederland is positief over het voornemen van de Commissie om sleuteltechnologieën (ST’s) in Europa
te versterken ter bevordering van de concurrentiekracht van bedrijven en tegelijkertijd de
maatschappelijke uitdagingen aan te pakken. De ST’s zijn cruciaal als technologieën die de basis
vormen van de meeste moderne hoogwaardige producten zoals smart phones, elektrische auto’s,
laptops, zonnepanelen etc. De ambities van de Commissie sluiten goed aan bij het topsectorenbeleid.
Fundamenteel, toegepast en praktijkgericht onderzoek en valorisatie zijn geen aparte werelden, maar
versterken elkaar. Doordat bestaande publieke middelen voor kennis en innovatie via vraagsturing
beter worden ingezet op de economische en maatschappelijke uitdagingen, zullen bedrijven eerder
bereid zijn om substantieel meer te investeren in onderzoek en innovatie. Bovendien is er in de
topsectoren de nodige aandacht voor ST’s als nano, micro en nano-elektronica (topsector HTSM).
Nederland heeft hier een sterke positie aan zowel publieke als private zijde.
Naast de enorme kansen is het ook zaak om aandacht te vragen voor de mogelijke risico’s die
samenhangen met deze technologieën voor bijvoorbeeld milieu, klimaat, duurzaamheid,
volksgezondheid en veiligheid en mogelijke oplossingen om deze te beperken. Nederland
wil benadrukken dat het van belang is de ontwikkeling van ST’s gelijk op te laten gaan met het
ontwikkelen van de veiligheid van productieprocessen en producten die met deze technologieën
gepaard gaan. Goede verbindingen tussen Europese projecten (bijv. NANoREG) met onder andere
NanoNextNL zijn hierbij van belang. Primair ligt de verantwoordelijkheid voor die veiligheid bij het
bedrijfsleven.
Ook moet er aandacht zijn voor de maatschappelijke acceptatie van de ST’s en hun toepassingen
(denk aan privacy en ethische kwesties).
De Nederlandse economie is een open economie waarin wordt samengewerkt door spelers wereldwijd.
Het wetenschap- en innovatiesysteem heeft een steeds mondialer karakter en dat geldt nog meer in
het bijzonder voor de ST’s.
Europese inspanningen moeten gericht zijn op het opbouwen van sterke Europese netwerken in de
waardeketen van ST’s, die zo strak met elkaar verbonden zijn dat de afzonderlijke bedrijven /
bedrijfsonderdelen niet snel zullen worden verplaatst buiten Europa. Dat vraagt om een open houding
waarbij Europa de mondiale markt omarmt en openstaat voor niet-Europese spelers, ook als er bij
samenwerking met niet EU-landen intellectueel eigendom buiten Europa kan neerslaan.
Naar aanleiding van de aanbevelingen van de High Level expert Group van ST’s, is in de aanloop van
de mededeling veel discussie geweest over een beperkend regime met betrekking tot intellectueel
Bijlage fichedocument, pagina 22

aan of geven een nadere invulling van de door de Commissie gedane voorstellen.
In haar voorstel gaat de Commissie in op de mogelijkheden die het toekomstige Cohesiebeleid biedt
voor de ontwikkeling van sleuteltechnologieën. Nederland is van mening dat het Cohesiebeleid
idealiter beperkt zou moeten blijven tot de armste regio’s in de armste lidstaten. Voor de periode
2014-2020 dient het Cohesiebeleid bij te dragen aan het realiseren van de Europa2020 strategie en
met name economische groei en werkgelegenheid. Specifiek voor de onderzoek- en
innovatiedoelstelling van EFRO dienen regio’s ‘smart specialisation’ strategieën op te stellen. ‘Smart
specialisation’ strategieën voor onderzoek en innovatie richten zich op regionale sterktes en het
maximaliseren van concurrentievoordelen ter bevordering van groei en de kenniseconomie. De
Commissie verzoekt lidstaten de ‘smart specialisation’ strategieën van het Cohesiebeleid te benutten
voor de ontwikkeling van sleuteltechnologieën. Voor zover relevant voor de concurrentiepositie van
een regio kunnen sleuteltechnologieën opgenomen worden in ‘smart specialisation’ strategieën.
Overigens merkt Nederland op dat er aanzienlijke kosten gemoeid zijn met de ontwikkeling van
sleuteltechnologieën waardoor financiering uit kleinere EFRO-programma’s in voornamelijk rijke
lidstaten als Nederland niet voor de hand ligt.
Het initiatief van de Commissie om een externe groep ten behoeve van beleidsadvisering over ST’s in
te richten wordt nuttig gevonden. Wel zijn er nog onduidelijkheden wat betreft de wijze waarop deze
groep wordt samengesteld en gaat werken. Daarom vraagt Nederland aan de Commissie dit eerst
voorafgaand aan de implementatie ervan te bespreken met de lidstaten.
In het licht van het brede ST-beleid in Europa is Nederland er ook voorstander van dat
vertegenwoordigers van de lidstaten en de Commissie gelegenheid hebben hierover strategisch te
discussiëren. In de mededeling wordt hier nog niet op ingegaan.
Nederland vindt publiek-private samenwerking belangrijk. Met betrekking tot partnerschappen waar
naast de Commissie en bedrijven/kennisinstellingen ook lidstaten een bijdrage leveren, is in het
verleden gebleken dat het complex is om procedures en beleid van lidstaten en Commissie goed op
elkaar af te stemmen. Nederland wil bij nieuwe partnerschappen dan ook de mogelijkheden
openhouden voor een samenwerking waaraan enkel Commissie, bedrijven en kennisinstellingen
rechtstreeks een bijdrage leveren.
Nederland is voorstander van een flexibele aanpak voor private-publieke samenwerkingsverbanden.
Nederland is van mening dat bij het beoordelen van ST-initiatieven een zwaardere weging gegeven
moet worden aan potentiële impact op economie en samenleving als selectiecriterium voor deelname
aan Europese projecten. Dit is overeenkomstig de conclusies van de Raad voor Concurrentievermogen
met betrekking tot samenwerking in onderzoek en innovatie d.d. december 2011.
Bijlage fichedocument, pagina 24

Fiche 4: Mededeling bestrijding belastingfraude en belastingontduiking
Titel voorstel
Mededeling van de commissie aan het Europees parlement en de raad over concrete manieren om de
bestrijding van belastingfraude en belastingontduiking, ook in relatie tot derde landen, te versterken.
Datum Commissiedocument
27 juni 2012
Nr. Commissiedocument
COM(2012)351
Pre-lex
http://ec.europa.eu/prelex/detail_dossier_real.cfm?CL=nl&DosId=201768
Nr. impact assessment Commissie en Opinie Impact-assessment Board
N.v.t.
Behandelingstraject Raad
ECOFIN Raad
Eerstverantwoordelijk ministerie
Ministerie van Financiën
2. Essentie voorstel
Deze Commissiemededeling vloeit voort uit de Europese Raadsconclusies van 2 maart 2012, waarin de
Europese Raad een oproep gedaan heeft om snel concrete stappen te zetten om belastingfraude en -
ontduiking tegen te gaan, ook in relatie tot derde landen, en hierover terug te koppelen in juni 2012.
In april 2012 heeft het Europees Parlement een resolutie aangenomen die oproept tot snelle actie op
dit gebied.
Volgens de Europese Commissie moet de omvang van de schaduweconomie in verschillende lidstaten
1
worden teruggedrongen . In de mededeling wordt daarom een drieledige aanpak (nationaal, EU-
niveau en internationaal) voorgesteld die erop gericht is om belastingfraude en -ontduiking in Europa
van alle kanten te bestrijden. Vanuit een totaalbenadering wordt bekeken hoe de bestaande
maatregelen kunnen worden versterkt en worden mogelijke nieuwe initiatieven uiteengezet.
1
Gemiddeld bedraagt de schaduweconomie bijna 20% van het Bruto Binnenlands Product, al verschilt dit sterk
tussen lidstaten (tussen 8% BBP en 32% BBP).
Bijlage fichedocument, pagina 26

4. Nederlandse positie over de mededeling
De Europese Commissie wil op drie niveaus maatregelen nemen om belastingfraude en –ontduiking
tegen te gaan.
Nationaal niveau
Op nationaal niveau moeten de lidstaten zich gaan toeleggen op een verbetering van hun bestuurlijke
capaciteit om de belastingen te innen, zoals (indien van toepassing) ook aangegeven in de
landenspecifieke aanbevelingen die voortvloeien uit het Europees Semester. Het kabinet verwelkomt
deze aandacht voor dit onderwerp. Volgens de mededeling dienen de lidstaten ook de naleving van de
belastingwetgeving gemakkelijker te maken. Het kabinet verwelkomt dit initiatief. Wel moet hierbij
bedacht worden dat initiatieven op dit gebied uitvoerbaar moeten blijven binnen de grenzen van de
belastingdienst en het bedrijfsleven. Initiatieven zoals het éénloketsysteem bij de BTW of de
verbetering van de uitwisseling van informatie kunnen rekenen op de steun van Nederland.
Europees niveau
Hierbij gaat het vooral om een snelle aanname van de wijziging van de Spaartegoedenrichtlijn. Verder
worden enkele nieuwe ideeën gepresenteerd zoals een eventueel Europees grensoverschrijdend fiscaal
identificatienummer (TIN-nummer), een uitbreiding van het Early Warning System voor BTW-fraude
en EU minimumregels en –sancties voor fraude en ontduiking. Het kabinet wil eerst duidelijkheid over
de inhoud en vormgeving van deze initiatieven. Identificatienummers en sancties hebben mede
betrekking op justitiële aangelegenheden, waarvoor andere EU-regelgeving geldt dan voor fiscale
aangelegenheden. De privacywetgeving, maar ook het bestuursrecht en strafrecht vertonen grote
verschillen tussen de lidstaten.
Internationaal niveau
De Europese Commissie benadrukt het belang van de mandaten die zij gevraagd heeft om te
onderhandelen over strengere overeenkomsten over de belastingheffing van spaartegoeden met de
belangrijkste buurlanden. Voor eind 2012 komt de Europese Commissie ook met een aanpak voor
belastingparadijzen en met maatregelen tegen agressieve fiscale planning. Het kabinet ondersteunt
deze initiatieven en wacht de daadwerkelijk plannen af.
Bijlage fichedocument, pagina 28

2. Samenvatting BNC-fiche
Korte inhoud voorstel:
Vanwege de herziening van het Gemeenschappelijk Visserijbeleid (inclusief de gemeenschappelijke
marktordening voor visserijproducten en aquacultuurproducten), dienen ook de autonome handels-
maatregelen voor visserijproducten te worden herzien. Daarom worden drie bestaande regelingen
inzake autonome contingenten en schorsingen van douanerechten voor visserijproducten vervangen,
samengevoegd en gewijzigd, met als bijzonderheid dat de schorsingen zonder tariefcontingent worden
omgezet in schorsingen met een tariefcontingent.
 Bevoegdheidsvaststelling en subsidiariteits- en proportionaliteitsoordeel
- Bevoegdheid: artikel 3, lid 1, onder d) van de VWEU, exclusieve bevoegdheid
- Subsidiariteit: n.v.t.
- Proportionaliteit: positief
- Implicaties/risico’s/kansen: geen
 Nederlandse positie en eventuele acties:
Nederland stemt niet in met het voornemen om de huidige tariefschorsingen zonder
tariefcontingent om te zetten in tariefschorsingen met een tariefcontingent, omdat de
marktbehoefte aan deze vissoorten structureel is en in die situatie omzetting naar contingenten
door hogere administratieve lasten nadelig is voor de concurrentiepositie c.q. werkgelegenheid
van de Europese verwerkende industrie.
3. Samenvatting voorstel
De EU is voor haar bevoorrading met bepaalde visserijproducten grotendeels afhankelijk van de
invoer. De voorbije 15 jaar is het niveau van zelfvoorziening met visserijproducten in de EU gedaald
van 57 % tot 38 %. Het voornaamste doel van de autonome handelsmaatregelen voor visserij- en
aquacultuurproducten bestaat erin om het voor de visverwerkende industrie mogelijk te maken
grondstoffen uit derde landen met verlaagde douanerechten of met vrijstelling van douanerechten in
te voeren voor verdere verwerking.
De autonome contingenten en schorsingen van douanerechten voor visserijproducten worden in één
regeling vastgelegd (staan nu in drie regelingen).
Het voorstel regelt de douanerechten voor 23 productgroepen. De tariefschorsingen worden op 0%
gezet, met twee uitzonderingen (haring, bereid met kruiden en/of azijn, gepekeld, en langoesten)
welke op 6% worden gezet.
De bestaande schorsingen zonder tariefcontingent worden alle omgezet in schorsingen met een
tariefcontingent. De omvang van de contingenten (in tonnen per jaar) is volgens de Commissie
voldoende om de voorspelbaarheid en de continuïteit van de invoer voor de verwerkende industrie in
de EU te waarborgen.
Bijlage fichedocument, pagina 30

6. Implicaties juridisch
a) Consequenties voor nationale en decentrale regelgeving en/of sanctionering beleid (inclusief
toepassing van de lex silencio positivo): geen
b) Voorgestelde implementatietermijn (bij richtlijnen), dan wel voorgestelde datum inwerkingtreding
(bij verordeningen en beschikkingen) met commentaar t.a.v. haalbaarheid:
1 januari 2013
c) Wenselijkheid evaluatie-/horizonbepaling: neen; van toepassing t/m 31 december 2015
7. Implicaties voor uitvoering en handhaving
a) Uitvoerbaarheid: dit voorstel leidt niet tot additionele lasten
b) Handhaafbaarheid: idem
8. Implicaties voor ontwikkelingslanden
Schorsing van douanerechten maakt export naar de EU aantrekkelijker, maar de praktische betekenis
daarvan is gering, doordat van de 23 productgroepen in het voorstel een zeer gering deel uit
ontwikkelingslanden ingevoerd wordt of kan worden.
9. Nederlandse positie
Nederland stemt in met de voorgestelde vereenvoudiging om de tariefschorsingen voor
visserijproducten in één verordening te gaan regelen (staan nu in drie verschillende).
Het Nederlandse uitgangspunt is dat er niet langer behoefte bestaat aan de tariefschorsing voor de
productgroep platvis (nu met een tariefcontingent van 10.000 ton per jaar). Daarom is er
tevredenheid over het feit dat deze productgroep niet meer in het voorstel staat.
Nederland wil – net als diverse andere lidstaten – de bestaande tariefschorsingen zonder
tariefcontingent wel handhaven, omdat de marktbehoefte aan deze vissoorten structureel is en in
die situatie omzetting naar contingenten door hogere administratieve lasten nadelig is voor de
concurrentiepositie c.q. werkgelegenheid van de Europese verwerkende industrie De positie die
Nederland inneemt heeft verder geen financiële consequenties voor de EU, omdat de
daadwerkelijke importhoeveelheid (en dus de inkomstenderving) niet gaat verschillen met die
wanneer er wel contigenten worden vastgesteld. Deze contigenten worden namelijk ruimer/hoger
vastgesteld dan nodig is, zodat er ruim voldoende vis geïmporteerd kan worden om de
visverwerkende industrie draaiende te houden. Daarnaast zal NL oog hebben voor de gevolgen
van de herziening van het Algemeen Preferentieel Stelsel (APS) in relatie tot deze verordening.
Door het wegvallen van APS-preferenties voor een aantal ontwikkelingslanden per 2014 zal er
mogelijk behoefte zijn aan verruiming van de tariefcontingenten.
Bijlage fichedocument, pagina 32

Rechtsbasis, besluitvormingsprocedure Raad, rol Europees Parlement, gedelegeerde en/of
uitvoeringshandelingen
a) Rechtsbasis
Artikel 91 van het Verdrag betreffende de werking van de Europese Unie (VWEU).
b) Besluitvormingsprocedure Raad en rol Europees Parlement
Gewone wetgevingsprocedure art. 294 VWEU. De Raad stemt met gekwalificeerde meerderheid; het
Europees Parlement heeft medebeslissingsrecht.
c) Gedelegeerde en/of uitvoeringshandelingen
Er is voorzien in de vaststelling van gedelegeerde handelingen en in de vaststelling van
uitvoeringsbevoegdheden door de Commissie in de volgende artikelen COM(2012) 380 artikel 17,
COM(2012) 381, artikel 6 en COM(2012) 382, artikel 21. Het betreft:
 Bijwerken van enkele artikelen om rekening te houden met wijzigingen van voertuigcategorieën
en/of frequentie van de controles die voortvloeien wijzigingen van de in die artikelen bedoelde
wetgeving;
 Bijwerken van de bijlagen in het licht van technische vooruitgang of om rekening te houden met
wijzigingen van het internationaal recht of het recht van de Unie.
2. Samenvatting BNC-fiche
 Korte inhoud voorstel
Doel van het voorstel is het verbeteren van de verkeersveiligheid en het milieu door het
harmoniseren en uitbreiden van technische controles van voortuigen en aanhangwagens
(periodiek en langs de weg).
 Bevoegdheidsvaststelling en subsidiariteits- en proportionaliteitsoordeel
Artikel 91 VWEU. Nederland onderschrijft de bevoegdheid van de Unie op dit terrein.
De subsidiariteit wordt positief beoordeeld, waar het voorstel verdere Europese harmonisatie van
bestaande APK (Algemene Periodieke Keuring) en wegkantcontroles beoogt door het gelijktrekken
van eisen en keuringsmethodes, echter negatief waar het voorstel beoogd de APK-verplichting uit
te breiden naar andere voertuigcategorieën. De proportionaliteit wordt negatief beoordeeld, omdat
voor diverse punten het voorstel verder gaat dan noodzakelijk is om het doel van het voorstel te
verwezenlijken.
 Implicaties/risico’s/kansen
- De nieuwe APK-plicht voor twee en driewielers, caravans en snelle trekkers in combinatie met
de enorme toename aan geadministreerde wegkantcontroles zal leiden tot een ongewenste
Bijlage fichedocument, pagina 34

- Een uitbreiding van de APK naar nieuwe voertuigcategorieën, waaronder motorfietsen,
bromfietsen, getrokken voertuigen (aanhangwagens en caravans) boven 750kg en snelle land- en
bosbouwtrekkers. Er is nog onduidelijkheid over de categorie O1 (aanhangwagens onder 750 kg);
- Een forse uitbreiding van de APK met extra technische testen - op bijvoorbeeld schokdempers en
remolie - en met een uitgebreidere rapportageplicht – met informatie over o.a. techniek en
kilometerstanden, ondersteund door informatie van de fabrikant;
- Een standaardisatie van APK-eisen en methodes ten behoeve van een Europese wederzijdse
erkenning en Europese digitale informatie-uitwisseling, o.a. ook opleiding en supervisie;
- Een forse verhoging van het aantal wegkantinspecties van commerciële zware voertuigen van 1%
naar 5%, een uitbreiding van wegkantinspecties naar de categorie van lichte bedrijfswagens en
implementatie van risicogestuurde controles, zodanig dat vooral de slecht presterende
fleetowners aangehouden worden;
- Een forse uitbreiding van de minimumeisen aan zowel apparatuur als ten aanzien van de
competenties van keurmeesters;
- Intrekking en annulering van inschrijvingen in het kentekenregister;
- Fraude kilometertellers opsporen door verplichte registratie kilometerstanden.
 Impact assessment Commissie
Tijdens de impactanalyse is gekeken naar de kosten baten verhouding van het hele pakket en deze is
positief bevonden vanuit het verbeteringspotentieel van 3% minder dodelijke verkeersslachtoffers. De
Commissie heeft slechts drie beleidsopties onderzocht (minimum-, maximum- en een tussenvariant).
Nederland heeft de indruk dat de effecten van de maatregelen te positief worden ingeschat.
4. Bevoegdheidsvaststelling en subsidiariteits- en proportionaliteitsoordeel
a) Bevoegdheid
Het voorstel is gebaseerd op artikel 91 VWEU. De EU is bevoegd. Nederland kan zich vinden in
deze rechtsgrondslag.
b) Subsidiariteits- en proportionaliteitsoordeel
De subsidiariteit wordt positief beoordeeld voor zover er wordt gestreefd naar harmonisatie van
de APK in Europa. Het oordeel van Nederland is negatief ten aanzien van de subsidiariteit over de
punten die zich richten op uitbreiding van de APK-plicht naar andere voertuigcategorieën
(caravans, motorfietsen en bromfietsen) en aanscherping van de periodiciteit.
De proportionaliteit wordt negatief beoordeeld ten aanzien van de gestelde doelen van het
voorstel rondom verkeersveiligheid en milieu.
Bijlage fichedocument, pagina 36

onwenselijk dat de Commissie gedelegeerde handelingen mag vaststellen waarmee
voertuigcategorieën of de keuringsfrequenties worden gewijzigd. Nederland is eveneens geen
voorstander dat de Commissie zelfstandig wijzigingen kan aanbrengen in de inhoud en
methoden van controles, de technische informatie die door fabrikanten moet beschikbaar
gesteld en de eisen aan controleapparatuur, opleiding en certificering van controleurs en
toezichthoudende organen. Nederland is derhalve voorstander van het vastleggen van deze
eisen en categorieën via uitvoeringshandelingen (onderzoeksprocedure met besluitvorming in
comités).
5. Financiële implicaties, gevolgen voor regeldruk en administratieve lasten
a) Consequenties EU-begroting
Vooralsnog zijn geen structurele financiële consequenties voorzien.
b) Financiële consequenties (incl. personele) voor rijksoverheid en/ of decentrale overheden
De te verwachten kosten omvatten o.a. een uitbreiding van 100 fte en van computer- en
kwaliteitssystemen met als exploitatiekosten circa 10 miljoen euro per jaar voor de RDW,
Inspectie Leefomgeving en Transport (ILT) en Korps Landelijke Politiediensten (KLPD) tezamen en
een eenmalige extra investering op overheidsgebied van circa 5 miljoen. De financiële
consequenties worden gedragen binnen de begroting van het beleidsverantwoordelijke
departement, conform de regels budgetdiscipline. Echter de kosten van de RDW worden
doorbelast aan de voertuigeigenaar via enerzijds het afmeldtarief APK en anderzijds via een
verhoging van kosten KB deel 1 t.b.v. financiering RDW inzet bij wegkantcontroles.
c) Financiële consequenties (incl. personele) voor bedrijfsleven en burger
De te verwachten kosten (circa 100 miljoen euro per jaar) omvatten een uitbreiding personeel bij
de keuringsinstanties, extra opleidingskosten voor de bestaande ca. 20.000 keurmeesters, een
investering in testapparatuur van circa 150 miljoen euro en implementatiekosten bij de providers.
Deze kosten worden grotendeels doorbelast aan de voertuigeigenaar (65 mln. voor burgers en 25
1
mln. voor bedrijfsleven).
d) Gevolgen voor regeldruk/administratieve lasten voor rijksoverheid, decentrale overheden,
bedrijfsleven en burger
Grofweg worden de voordelen behaald door de Nederlandse APK vereenvoudiging, modernisering
en frequentievermindering teniet gedaan d.w.z. extra administratieve lasten voor burgers en
1
De verwachting is dat garages de extra kosten van de APK niet volledig doorbelasten aan de voertuigeigenaren. APK wordt vaak
als marketinginstrument gratis aangeboden bij andere dienstverlening. De raming van de administratieve lasten van 90 mln is
daarom lager dan de totale kosten ad € 100 mln.
Bijlage fichedocument, pagina 38

- Het uitbreiden van het aantal technische controles langs de weg betekent een enorme extra
inzet van de politiecapaciteit, die dan niet meer ingezet kan worden voor andere politietaken.
De politie voert momenteel al integrale transportcontroles uit. Het vastleggen van een
verplicht aantal controles is onnodig, omdat Nederland al een 100% handhaving garandeert
door gebruik te maken van registercontroles;
- De Commissie stelt voor op grote schaal informatie uit te wisselen zonder duidelijk te
definiëren welke informatie dit is. Nederland handhaaft hierbij het standpunt dat het
bestaande platform voor dergelijke informatie-uitwisseling gebruikt moet worden (EUCARIS).
b) Handhaafbaarheid
De meeste voorstellen zijn handhaafbaar. Hierbij zijn echter twee kanttekeningen te maken:
- De APK-plicht voor in Nederland niet geregistreerde voertuigen is niet handhaafbaar, tenzij
deze voertuigen eerst geregistreerd worden;
- De periode (EU-voorstel: 4 maanden + 6 weken voor grote reparaties) om de APK te laten
uitvoeren dient te allen tijde vóór de vervaldatum te liggen en niet deels ervoor en deels erna.
Anders kan de gebruiker de frequentie eenvoudig manipuleren.
8. Implicaties voor ontwikkelingslanden
Geen implicaties.
9. Nederlandse positie
- Nederland is geen voorstander van het uitbreiden van de APK-plicht naar twee en driewielers,
caravans en snelle trekkers in combinatie met een enorme toename aan geadministreerde
wegkantcontroles, omdat de positieve effecten voor de verkeersveiligheid en milieu naar
verwachting niet in verhouding staan tot de toename in administratieve lasten voor burger en
bedrijfsleven. Nederland is ervan overtuigd dat het huidige Nederlandse APK-systeem voldoet
aan de eisen in het kader van verkeersveiligheid. Het huidige Nederlandse APK-systeem houdt
al rekening met de leeftijd en het gebruik van voertuigen. Nederland kent een zeer efficiënte
digitale handhaving van de APK-plicht. Bovendien biedt het huidige erkenningssysteem met
supervisie en volledig risicogestuurde steekproeven voldoende waarborgen om
belangenverstrengeling te voorkomen.
- De EU inschatting is dat 6% (8% bij motorfietsen) van de ongelukken in verband gebracht kan
worden met techniek en dat 3% van de dodelijke ongelukken met dit pakket inzake technische
controles (het roadworthiness pakket) vermeden kan worden. Omdat de APK en de
wegkantcontroles momentopnames zijn, worden deze getallen en dus ook de kosten baten
Bijlage fichedocument, pagina 40

Fiche 7: Mededeling betere toegang tot wetenschappelijke informatie
1. Algemene gegevens
Titel voorstel
Mededeling naar een betere toegang tot wetenschappelijke informatie: Vergroting van de voordelen
van overheidsinvesteringen in onderzoek.
Aanbeveling betreffende toegang tot en bewaring van wetenschappelijke informatie.
Datum Commissiedocumenten
17 juli 2012
Nr. Commissiedocumenten
COM(2012) 401
Pre-lex
http://ec.europa.eu/prelex/detail_dossier_real.cfm?CL=en&DosId=201832
Nr. impact assessment Commissie en Opinie Impact-assessment Board
SWD(2012) 222 en SWD(2012) 221
Behandelingstraject Raad
Raad voor Concurrentievermogen.
Eerstverantwoordelijk ministerie
Ministerie van Onderwijs, Cultuur en Wetenschap in nauwe samenwerking met het Ministerie van
Economische Zaken, Landbouw en Innovatie.
2. Essentie voorstel
Voorliggende Mededeling en aanbeveling zijn een nadere uitwerking van de Mededeling uit 2007
Onderzoeksruimte: scientific information in the digital age en de bijbehorende Raadsconclusies, de
Mededeling uit 2009 over ICT infrastructuren voor e-science en de strategie die ontwikkeld is voor de
Europese Onderzoeksruimte (ERA) en vrij verkeer van kennis, onderzoekers en technologie beoogt.
De essentie van de mededeling en aanbeveling is om de toegang tot wetenschappelijke informatie te
verbeteren en daarvoor de samenwerking te bevorderen tussen de lidstaten, onderzoekfinancierende
instellingen, onderzoekers, wetenschappelijke uitgevers, universiteiten en hun bibliotheken,
innovatieve bedrijven en andere betrokken partijen. Alleen op deze manier kan de vrije circulatie van
kennis binnen de Europese Onderzoeksruimte werkelijkheid worden.
Bijlage fichedocument, pagina 42

De sterkere coördinatiemiddelen waar de Commissie de bevoegdheid toe heeft kan de wet- en
regeldruk vergroten. Op basis van de uitkomsten van de consultatie heeft de Commissie echter
vooralsnog deze zogenoemde legislatieve benadering nog niet willen toepassen op het terrein van
open toegang tot publiek gefinancierd wetenschappelijk onderzoek. Nederland beoordeelt de
proportionaliteit dan ook in beginsel positief.
In 2012 en 2013 trekt de Commissie € 45 miljoen uit voor de toegang tot en bewaring van
wetenschappelijke informatie. Nederland is van mening dat dit bedrag moet passen binnen een sobere
begroting in zowel 2012 als 2013. Over de begroting 2013 wordt op dit moment nog onderhandeld. De
financiële middelen na 2013 zullen worden gevonden binnen het Horizon 2020 programma. (zie TK
22112 nr. 1310)
Het programma voor Horizon 2020 maakt voor wat betreft de financiële aspecten integraal onderdeel
uit van de onderhandelingen over het Meerjarig Financieel Kader (MFK) 2014-2020. Nederland hecht
eraan dat besprekingen over het programma voor Horizon 2020 niet vooruitlopen op de integrale
besluitvorming betreffende het MFK. De beleidsmatige inzet van Nederland bij de vormgeving van het
programma zal ondersteunend moeten zijn aan de Nederlandse inzet in de MFK-onderhandelingen, te
weten een substantiële vermindering van de Nederlandse afdrachten aan de EU en een hervormde
begroting die is toegespitst op de prioriteiten van dit decennium. Binnen dit kader blijft
vanzelfsprekend de ruimte bestaan om op de inhoud actief in te spelen op het verloop van de
onderhandelingen.
Vooralsnog hebben deze mededeling en aanbeveling geen nationale financiële gevolgen. Eventuele
nationale financiële gevolgen dienen te worden ingepast op de begroting van de
beleidsverantwoordelijke departementen conform de gangbare regels van budgetdiscipline. Nederland
is er alert op dat het nieuw op te zetten coördinatie- en monitoringssysteem niet leidt tot extra
administratieve lastendruk.
4. Nederlandse positie over de mededeling
In deze mededeling geeft de Europese Commissie een goed overzicht van de ontwikkelingen sinds
2007. Zij geeft aan op welke gebieden de lidstaten en de Commissie zelf verdere actie dienen te
ondernemen. Daarmee kunnen de vruchten geplukt worden van een verbeterde toegang tot
publicaties en (zo mogelijk) de bijbehorende data. Dat zal zowel tot de ontwikkeling van excellente
wetenschap als tot het versnellen van innovatie kunnen leiden.
In de aanbeveling geeft de Europese Commissie per terrein aan welke specifieke acties de lidstaten
zouden moeten nemen met betrekking tot verbetering van de toegang tot en de bewaring van
wetenschappelijke informatie.
Nederland onderschrijft het grote belang van een betere toegang tot wetenschappelijke informatie en
heeft daarvan al blijk gegeven in zijn standpunt over de vorige mededeling uit 2009, dat positief was
Bijlage fichedocument, pagina 44

Waarborgen dat als gevolg van dat beleid:
- zo spoedig mogelijk open toegang verleend wordt tot publicaties die het resultaat zijn van
publiek gefinancierd onderzoek; bij voorkeur onmiddellijk en in ieder geval niet later dan 6
maanden na publicatiedatum en 12 maanden voor de sociale wetenschappen;
- licentiesystemen ontwikkeld worden die op evenwichtige wijze bijdragen aan dit beleid, maar
wel in overeenstemming zijn met de vigerende auteursrechtwetgeving, daarbij de onderzoekers
aanmoedigend hun auteursrecht te behouden en hun uitgevers licenties te verlenen;
- het academisch loopbaanstelsel onderzoekers gaat belonen die deelnemen aan een cultuur van
uitwisseling van de resultaten van hun onderzoek en open toegang bieden tot hun
onderzoeksdata en publicaties;
- het MKB en zelfstandige onderzoekers zo breed en goedkoop mogelijk toegang krijgen tot de
wetenschappelijke publicaties en onderliggende data van onderzoek, dat uit publieke middelen
wordt gefinancierd.
Met betrekking tot de meeste van deze voorgestelde maatregelen voeren de Nederlandse instellingen
voor hoger onderwijs en onderzoek al geruime tijd, zowel apart als gezamenlijk, beleid om voortgang
te boeken op het terrein van het bieden van open en duurzame toegang tot wetenschappelijke
publicaties en data en bevinden zich daarmee in de voorhoede van Europa. De Nederlandse overheid
steunt dit beleid van de instellingen en ziet mede daarom op dit moment geen aanleiding om zelf
specifiek beleid op dit onderwerp te initiëren.
Met name NWO, maar inmiddels ook de KNAW, voeren specifiek beleid ter bevordering van open
toegang en duurzame opslag van publicaties en data en zijn ook bereid hierin te investeren.
Met betrekking tot de laatste drie genoemde maatregelen ziet Nederland problemen in de uitvoering.
Een academisch loopbaanstelsel dat onderzoekers beloont die deelnemen aan een cultuur van
uitwisseling van onderzoeksresultaten is nog niet in zicht. Nederland ziet de noodzaak, maar ziet niet
direct mogelijkheden voor de overheid om dit tot stand te brengen, maar is wel bereid hierover met
de universiteiten in gesprek te treden. Het publiek voorlichten over de huidige contracten tussen de
hoger onderwijsinstellingen en de wetenschappelijke uitgevers ziet Nederland niet als een taak van de
overheid, maar van de instellingen die zelf gezamenlijk deze contracten afsluiten. Nederland staat
positief tegenover de aanbeveling om het MKB en zelfstandige onderzoekers zo breed en goedkoop
mogelijk toegang te verlenen tot de laatste wetenschappelijke publicaties plus de onderliggende data.
Deze aanbeveling zou uitgebreid dienen te worden met de doelgroep van onderzoeksinstellingen in
ontwikkelingslanden. Nederland kan in de Raad aangeven dat hiermee ook de doelen van de
Nederlandse en EU ontwikkelingssamenwerking, en wel met name de Millennium Ontwikkelingsdoelen,
worden bevorderd.
De wijze waarop de toegang voor het MKB geregeld moet worden – of: vorm gegeven kan worden –
verdient hierbij wel nadere aandacht, aangezien bij het MKB naar verwachting in een aantal gevallen
geen behoefte zal bestaan aan rechtstreekse toegang tot publicaties en / of onderzoeksdata.
Zo heeft een recent experiment met start ups in de biomedische sector tot uitkomst gehad, dat deze
sector ook via een omwegroute (universiteit) toch toegang kan krijgen tot de bedoelde gegevens.
Bijlage fichedocument, pagina 46

Aanbeveling 5 betreft de ondersteuning van de ontwikkeling van e-infrastructuren voor de
verspreiding van wetenschappelijke informatie, zowel nationaal als internationaal. Nederland zet zich
zowel nationaal als internationaal in voor de ontwikkeling van e-infrastructuren voor de verspreiding
van wetenschappelijke informatie. Goede voorbeelden hiervan zijn het Nederlandse Parelsnoerproject
(biobanken, een datacentrum van de acht Universitair Medische Centra), het 3 TU-datacentrum (van
de bibliotheken van de drie Technische Universiteiten) en Europese data-infrastructuren zoals SHARE
(Survey of Health, Ageing and Retirement).
Voor aanbevelingen 6 en 7 geldt dat de Nederlandse onderwijs- en onderzoekinstellingen verenigd in
SURF en DANS zich hier wereldwijd vol voor inzetten. Aanbeveling zes vraagt de synergieën tussen e-
infrastructuren op Europees en mondiaal niveau te ondersteunen door actief bij te dragen aan de
interoperabiliteit en om de grensoverschrijdende samenwerking te ondersteunen die gericht is op het
gebruik en de ontwikkeling van ICT-infrastructuren voor hoger onderwijs en onderzoek. De zevende
aanbeveling vraagt om een dialoog met alle belanghebbende partijen op nationaal, Europees en
internationaal niveau over:
- het koppelen van publicaties aan onderliggende data;
- ontwikkelen van nieuwe publicatiemodellen met de uitgevers;
- ontwikkelen van nieuwe onderzoeks- en bibliometrische indicatoren;
- nieuwe beloningssystemen;
- bevorderen van en implementatie van open toegang op internationaal niveau in
samenwerkingsprojecten.
De Commissie beveelt ook aan om een nationaal coördinator aan te wijzen voor de uitvoering van de
in de aanbeveling vermelde maatregelen, die ook fungeert als aanspreekpunt voor de Europese
Commissie en die ook verslag legt van de follow-up van deze aanbeveling. Nederland staat positief
tegenover het aanwijzen van een nationaal coördinator voor de uitvoering van de in de aanbeveling
vermelde maatregelen. In Nederland houden diverse organisaties zoals NWO, KNAW/DANS en SURF
zich bezig met het bevorderen van open toegang en duurzame opslag van wetenschappelijke
publicaties en data. Op een later tijdstip kan bepaald worden hoe en waar de rol van nationaal
coördinator belegd zal worden.
Bijlage fichedocument, pagina 48

worden uitgevoerd binnen de samenwerkingsovereenkomsten-overeenkomsten, -structuren
en -instrumenten die tussen het Caribisch gebied en de EU reeds van kracht zijn, teneinde synergie
te bevorderen en overlapping te voorkomen.
De EU en het Caribisch gebied delen een lange gemeenschappelijke geschiedenis. Deze gezamenlijke
strategie beoogt de wederzijdse betrekkingen een nieuwe dimensie te geven. Er zijn vijf kerngebieden
vastgesteld: a) regionale integratie, b) wederopbouw van Haïti, c) klimaatverandering en
natuurrampen, d) criminaliteit en veiligheid, en e) gezamenlijk optreden in multilaterale fora. De
mededeling is daarmee een aanvulling op het bestaande, goed ontwikkelde instrumentarium dat
beschikbaar is voor de regio zoals de overeenkomst van Cotonou, de economische
partnerschapsovereenkomst tussen de Cariforum-staten en de EU en de biregionale politieke dialoog.
Dit wordt aangevuld door andere kaders voor regionale samenwerking waaraan de EU en het Caribisch
gebied deelnemen, zoals het partnerschap van de EU met Latijns-Amerika en het Caribisch gebied, en
instrumenten zoals het Europees Ontwikkelingsfonds (EOF), het financieringsinstrument voor
ontwikkelingssamenwerking (DCI), het Europees Fonds voor Regionale Ontwikkeling (EFRO) en het
aan Caricom-gelieerde Caribisch Ontwikkelingsfonds.
Het maatschappelijk middenveld, niet-statelijke actoren en parlementen spelen een belangrijke
rol bij de uitvoering van de gezamenlijke strategie en worden daar met een inclusieve dialoog
bij betrokken.
4. Wat is de Nederlandse grondhouding ten aanzien van de bevoegdheidsvaststelling,
subsidiariteit en proportionaliteit van deze mededeling en de eventueel daarin
aangekondigde concrete wet- en regelgeving? Hoe schat Nederland de financiële
gevolgen in, alsmede de gevolgen op het gebied van regeldruk en administratieve
lasten?
Bevoegdheidsvaststelling:
De Commissie doet geen voorstellen voor concrete wet- en regelgeving. De Commissie/EDEO doet wel
aanbevelingen om de politieke dialoog te versterken, bestaand instrumentarium en coördinatie te
verbeteren en om mechanismen te ontwikkelen om risico’s bij rampen te verminderen en de regionale
capaciteit voor rampen en noodrespons te versterken. De Unie heeft op deze terreinen een gedeelde
bevoegdheid (art. 4 lid 2 en lid 4 VWEU).
Subsidiariteits- en proportionaliteitsoordeel:
Nederland heeft een positieve grondhouding t.a.v. subsidiariteit van de mededeling omdat het een
beleidsterrein betreft waarbij handelen door de EU als geheel effectiever en efficiënter is dan handelen
door de lidstaten afzonderlijk.
De aanbevelingen die de Commissie doet, laten voldoende ruimte voor nationale besluiten en staan
inhoudelijk in verhouding tot de geformuleerde doelstellingen. De proportionaliteitstoets is positief.
Bijlage fichedocument, pagina 50

Fiche 9: Mededeling Ontwikkeling EU Beleid voor het Noordpoolgebied
1. Algemene gegevens
Titel voorstel
Gezamenlijke Mededeling van de Europese Commissie en de Hoge Vertegenwoordiger (HV) aan het
Europees Parlement en de Raad: Ontwikkeling van een EU Beleid ten opzichte van het
Noordpoolgebied: vooruitgang sedert 2008 en volgende stappen.
Datum Commissiedocument
26 juni 2012
Nr. Commissiedocument
JOIN(2012) 19
Pre-lex
Zie http://eur-lex.europa.eu/LexUriServ/LexUriServ.do?uri=JOIN:2012:0019:FIN:NL:PDF
Nr. impact assessment Commissie en Opinie Impact-assessment Board
Er is geen impact assessment van de Commissie m.b.t. deze mededeling. Wel heeft de Commissie een
‘Rapport Arctische Voetafdruk van de EU en Beleidsevaluatie’ laten maken, dat in januari 2011 is
verschenen.
Behandelingstraject Raad
Behandeling zal waarschijnlijk in RBZ-kader plaatsvinden.
2. Eerstverantwoordelijk ministerie
Ministerie van Buitenlandse Zaken
3. Essentie voorstel
In 2008 heeft de Commissie haar eerste mededeling over het Noordpoolgebied aangenomen en
tevergeefs het officiële waarnemerschap van de Arctische Raad aangevraagd. Sindsdien is haar
betrokkenheid bij het Noordpoolgebied gegroeid. Ook verleent zij aanzienlijke steun aan het
Noordpoolgebied zoals blijkt uit de bijlage. De bijdrage bestaat uit (1) bestrijding van
klimaatverandering, (2) onderzoek van het Arctisch milieu, (3) duurzame ontwikkeling, (4) monitoring
van veranderingen en inperking van toekomstige risico’s, en (4) scheepvaart en maritieme veiligheid.
Deze mededeling van de Commissie en de HV gezamenlijk, betoogt dat de EU meer aandacht moet
besteden aan Arctische aangelegenheden op het gebied van kennis, verantwoordelijkheid en
Bijlage fichedocument, pagina 52

standpunten met vertegenwoordigers van de Arctische Staten en tot deelname in de 6 verschillende
werkgroepen van de AR en aldus tot beleidsbeïnvloeding.
Het voorstel bouwt pragmatisch en tegelijkertijd ambitieus voort op bestaand EU-beleid en –uitvoering
m.b.t. het Noordpool gebied, dat zeker ook voor Europa steeds belangrijker wordt. Het gaat daarbij
om het vergroten van kennis terzake zodat een beter inzicht wordt verkregen in de impact van het
menselijk handelen. Een betere afstemming van onderzoek en toenemende high tech monitoring leidt
enerzijds tot synergievoordelen en impliceert anderzijds de noodzaak van voldoende schaal en
financiële middelen. Het EU-voorstel laat voldoende ruimte aan Nederland voor een eigen inbreng in
het kader van de AR en ondersteunt tevens door zijn oriëntatie en omvang het Nederlandse beleid.
In 2007-2013 heeft de EU een bedrag van € 1,14 miljard ter beschikking gesteld om het economisch,
sociaal en ecologisch potentieel van de Arctische regio te ontwikkelen, onder meer via
structuur/cohesiefondsen, het GLB, het visserijfonds en de programma’s voor pre-accessie en
nabuurschap. Vanuit het 7e kaderprogramma is 200 miljoen bestemd voor internationaal onderzoek in
het noordpoolgebied. Ook in de volgende MFK-periode, 2014-2020, wil de Commissie EU-middelen
beschikbaar stellen voor deze regio, al wordt in de Commissiemededeling niet duidelijk om welke
bedragen het zou gaan. Nederland zal hierover meer duidelijkheid vragen.
De middelen voor de Noordpoolregio maken voor wat betreft de financiële aspecten integraal
onderdeel uit van de onderhandelingen over het Meerjarig Financieel Kader (MFK) 2014-2020.
Nederland hecht eraan dat besprekingen over het Noordpoolbeleid niet vooruitlopen op de integrale
besluitvorming betreffende het MFK. De beleidsmatige inzet van Nederland bij de vormgeving van het
Noordpoolbeleid zal ondersteunend moeten zijn aan de Nederlandse inzet in de MFK-
onderhandelingen, te weten een substantiële vermindering van de Nederlandse afdrachten aan de EU
en een hervormde begroting die is toegespitst op de prioriteiten van dit decennium. Binnen dit kader
blijft vanzelfsprekend de ruimte bestaan om op de inhoud actief in te spelen op het verloop van de
onderhandelingen.
5. Nederlandse positie over de mededeling
De Nederlandse betrokkenheid bij het Arctisch gebied gaat ver terug, tot aan de ontdekkingstochten
van Willem Barentsz in de zestiende eeuw. Ook in recentere tijden bleef de politieke betrokkenheid.
Zo hoorde Nederland bij de negen oorspronkelijke verdragsluitende partijen van het Verdrag van
Parijs (Spitsbergenverdrag) in 1920. Nederland vond het zeer belangrijk om actief deel te nemen aan
internationale besluitvorming over het gebied en maakte snel gebruik van de commerciële
mogelijkheden die het bood: tussen 1920 en 1926 exploiteerde de Nederlandsche Spitsbergen
Compagnie (Nespico) N.V. een kolenmijn en bouwde daarvoor twee nederzettingen op Spitsbergen.
Vanaf die tijd hield Nederland zich langere tijd afzijdig van het Noordpoolgebied, maar na afloop van
de Koude oorlog kwam nieuwe multilaterale samenwerking tot stand en in 1992 vroeg Nederland de
status van waarnemer aan bij de Arctic Environmental Protection Strategy (AEPS), die in 1996 opging
Bijlage fichedocument, pagina 54

voor een verordening over de veiligheid van offshore-olie en gasprospectie-, exploratie- en -
productieactiviteiten.
Nederland ziet het Noordelijke Dimensiebeleid van 1999, aangepast in 2006, als een zeer bruikbaar
instrument voor samenwerking tussen de EU, Rusland, Noorwegen en IJsland. Tenslotte ondersteunt
Nederland de bredere ambities van de Commissie verwoord in de mededeling ‘De EU en het
Noordpoolgebied’ van 2008. Het is immers belangrijk dat de EU zijn belangen aangeeft en oplossingen
tracht te vinden voor eventuele problemen.
Bijlage fichedocument, pagina 56

