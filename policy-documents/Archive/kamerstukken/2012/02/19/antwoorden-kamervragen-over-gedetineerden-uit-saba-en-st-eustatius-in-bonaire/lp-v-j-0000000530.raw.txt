 
 
 
 
> Retouradres Postbus 20301 2500 EH  Den Haag 
 
Directie Europese en 
 
 
Internationale 
Aan de Voorzitter van de Tweede Kamer 
Aangelegenheden 
der Staten-Generaal 
Caribisch Nederland en 
Postbus 20018 
Koninkrijksrelaties 
2500 EA  DEN HAAG 
  
 
Schedeldoekshaven 100 
 
2511 EX  Den Haag 
Postbus 20301 
2500 EH  Den Haag 
www.rijksoverheid.nl/venj 
 
  
  
Datum 17 februari 2012 
Ons kenmerk 
Onderwerp Antwoorden Kamervragen mw. Ortega-Martijn en mw. Schouten 
223111 
  
 
Uw kenmerk 
Hierbij bied ik u antwoorden aan op de Kamervragen van mw. Ortega-Martijn en 
2012Z00867 
mw. Schouten d.d. 20 januari jl. 
 
  
Bij beantwoording de 
datum en ons kenmerk 
vermelden. Wilt u slechts 
één zaak in uw brief 
behandelen. 
 
 
 
 
De Minister van Veiligheid en Justitie, 
 
 
 
 
I.W. Opstelten 
 
 
 
 
 
 
 
 
 
 
 
 
 
 
 
 
 
 
 
 
  
 
 Pagina 1 van 6 
  
 

 
die op zich goed functioneert. Opgemerkt moet worden dat bij technische 
mankementen altijd kan worden teruggevallen op telefonisch contact. Dat geldt 
ook voor urgente situaties waarbij het verhelpen van de storing niet kan worden 
afgewacht.  
Ik concludeer dat de afspraken, die in dit verband zijn gemaakt met de BES-
eilanden, worden nagekomen. 
 
3 
Deelt u de analyse dat de leefomstandigheden van gedetineerden uit 
Saba en St. Eustatius in Bonaire slecht zijn? Hoe verhouden deze 
leefomstandigheden zich tot artikel 2 van de Onderlinge regeling 3) dat 
stelt dat de detentiecapaciteit moet voldoen aan nationale en 
internationale normen? Welke maatregelen bent u, van plan in 
samenspraak met de eilandbesturen, te nemen om de 
leefomstandigheden te verbeteren? 
 
Antwoord 
Nee, deze analyse deel ik niet. De leefomstandigheden voor gedetineerden uit St. 
Eustatius en Saba zijn dezelfde als van de overige gedetineerden. Daarbij wil ik 
opmerken dat taal- en cultuurverschillen tussen gedetineerden niet groter zijn 
dan tussen gedetineerden in andere Justitiële Inrichtingen binnen het Koninkrijk. 
In juli 2011 is, in het kader van de voortgang van de aanbevelingen van het 
Committee for the Prevention of Torture (CPT), gerapporteerd over het 
voorzieningenniveau in de Justitiële Inrichting in Caribisch Nederland. Rapporteurs 
toonden zich tevreden over de huidige staat van de Justitiële Inrichting en de 
grote vooruitgang die is geboekt in de gebouwelijke voorziening en de 
beschikbaarheid van deskundig personeel. In dat opzicht voldoet de Justitiële 
Inrichting aan de nationale en internationale normen. Wel zijn er kritische 
kanttekeningen geplaatst bij de mogelijkheid tot familiebezoek voor 
gedetineerden afkomstig uit St. Eustatius en Saba vanwege de grote afstand tot 
Bonaire. Ik onderken dat dit feit zich voordoet. In mijn antwoord op vraag 6 ga ik 
daar nader op in. 
 
4 
Is het tevens waar, dat zogenaamde ‘first offender jongeren’ samen met 
zwaardere criminelen gedetineerd worden? Welke maatregelen worden 
genomen om te voorkomen dat deze jongeren hierdoor verder afglijden 
in de criminaliteit? 
 
Antwoord 
Het beleid van de Voogdijraad en de andere partners in de strafrechtketen is erop 
gericht om minderjarigen – uiteraard ook first offender minderjarigen - zo min 
mogelijk in detentie of gesloten te plaatsen. Er wordt zoveel mogelijk 
geïnvesteerd in “de voorkant” van de strafrechtketen. Sinds augustus 2010 op 
Bonaire en sinds mei 2011 op Sint Eustatius en Saba, wordt met behulp van drie 
geïntroduceerde interventiemodellen (Halt-afdoening, Officiersmodel en 
Rechtersmodel) ingezet op een aanpak voor respectievelijk lichte, gemiddelde en 
ernstige delicten, zodanig dat daar voorbeeldwerking van uitgaat. Daarnaast is 
samenwerking gezocht met de civiele en preventieve jeugdketen, zodat een 
sluitende jeugdketen ontstaat. Het preventief werkende Centrum Jeugd en Gezin 
en de Jeugdzorg (de ambulante hulpverleners in vrijwillig kader) werken nauw 
samen met het Expertisecentrum Onderwijs Zorg Bonaire om vroegtijdig via de 
scholen hulp te bieden aan ouders en jongeren om te voorkomen dat ze “drop-
outs” worden. Hierover zijn tussen partijen afspraken gemaakt. Ook de 
  
 Pagina 3 van 6 
  
 

 
jaar voor ommekomst van hun straf worden voorbereid op hun terugkeer. Het is 
afhankelijk van de aard van hun problematiek of hieraan ook daadwerkelijk 
uitvoering kan worden gegeven.  
 
 
7 
Binnen welke termijn is de extra celcapaciteit beschikbaar op Bonaire en 
St. Eustatius? Is deze extra capaciteit, vooral op St. Eustatius, dermate 
dat gedetineerden van Saba en St. Eustatius niet meer op Bonaire 
gedetineerd hoeven te worden? Heeft u kennisgenomen van de bezwaren 
die er onder de bevolking van St. Eustatius bestaan tegen de locatie. 
Geven deze bezwaren er aanleiding toe om de locatie, in samenspraak 
met de eilandsraad, te herzien? Zo nee, waarom niet? 
 
Antwoord 
In 2015 is de nieuw te bouwen Justitiële Inrichting op Bonaire gereed, waarmee 
Bonaire beschikking zal hebben over 70 cellen (maximaal 140 detentieplaatsen). 
In 2014 is de nieuwe Justitiële Inrichting op St. Eustatius gereed, waarmee dan 
30 plaatsen beschikbaar zijn. Vanaf dat moment zal overbrenging van 
gedetineerden naar Bonaire omwille van de capaciteit, niet meer nodig zijn. Ik 
ben op de hoogte van de bezwaren die er zijn tegen de bouwlocatie op St. 
Eustatius. Echter, het bestuurscollege aldaar is bevoegd om hierover een besluit 
te nemen. Wij zijn vanzelfsprekend met het eilandbestuur in gesprek over een 
spoedige realisatie.  
 
8 
Bent u, gezien het bovenstaande, van mening dat sinds 10/10/10 de 
rechtsgang van gedetineerden uit Saba en St. Eustatius is verslechterd nu 
ze naar Bonaire moeten afreizen in plaats van St. Maarten? Zo nee, 
waarom niet? 
 
Antwoord 
Gedetineerden uit Saba en St. Eustatius, die op Bonaire zijn gedetineerd, zijn er 
qua voorzieningenniveau in de Justitiële Inrichting Caribisch Nederland (JICN) op 
Bonaire op vooruitgegaan ten opzichte van de situatie van vóór 10/10/10 toen ze 
veelal op St. Maarten gedetineerd werden. Ook gelet op hun veiligheid in detentie 
is de overgang van Sint Maarten naar Bonaire een grote vooruitgang. Ik verwijs u 
in dit verband ook naar het antwoord op vraag 3. Natuurlijk is vanwege de 
grotere afstand tussen St. Eustatius en Saba tot Bonaire de mogelijkheid tot 
familiebezoek voor gedetineerden beperkt. Contacten zijn voor een aantal 
gedetineerden beperkt tot het gebruik van de fax en telefoon. Onderzocht wordt 
de mogelijkheid – mede met het oog op de veiligheidsaspecten - om 
gedetineerden van St. Eustatius en Saba wekelijks videocontact (Skype) met hun 
familie te kunnen laten onderhouden. Overigens kan hierbij worden opgemerkt 
dat beperkte mogelijkheden tot familiebezoek vanwege een grote geografische 
afstand zich ook elders kunnen voordoen en in die zin niet uniek is voor de 
situatie in Caribisch Nederland. Tenslotte kan worden opgemerkt dat het hier gaat 
om een tijdelijke situatie, omdat nieuwbouw van een JICN op St. Eustatius in 
2014 is voorzien. 
 
9 
Ziet u aanleiding om, conform artikel 6 lid 2 van de Onderlinge regeling 
3), de regeling te wijzigen? Zo ja, welke wijzigingen voorziet u? 
  
  
 Pagina 5 van 6 
  
 

