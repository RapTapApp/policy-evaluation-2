> Retouradres Postbus 90653 2509 LR Den Haag 
De voorzitter van de Tweede Kamer Ministerie van 
Infrastructuur en Milieu 
der Staten-Generaal 
Plesmanweg 1-6 
Binnenhof 4 
2597 JG  Den Haag 
2513 AA Den Haag 
Postbus 20901 
2500 EX  Den Haag 
T 070-456 0000 
F 070-456 1111 
 
Ons kenmerk 
ILT-2012/5410 
 
  
Datum 28 februari 2012 
Betreft Toezeggingen AO BES-aangelegenheden 30 januari 2012 
  
 
 
 
 
Geachte voorzitter, 
Hierbij doe ik u toekomen, ter voldoening van mijn toezeggingen gedaan in het 
Algemeen Overleg van 30 januari 2012 over BES- aangelegenheden op het terrein 
van Infrastructuur en Milieu: 
1. een overzicht van de stand van zaken betreffende de 
vergunningverlening voor de uitbreiding van NuStar Terminals Statia op 
Sint-Eustatius, waarbij ik zal ingaan op mijn specifieke 
verantwoordelijkheid voor de vergunningen. Tevens treft u in bijlage 1 
een actualisatie van de antwoorden op eerdere schriftelijke vragen 
inzake NuStar.  
2. de verschillen in wetgeving op 10 oktober 2010 en het moment van 
inwerkingtreding van de Wet VROM BES; 
3. het in overleg treden met de gezaghebber en het eilandbestuur van Sint 
Eustatius over het niet na elkaar aanleggen van infrastructuur. 
 
1.  Stand van zaken vergunningverlening uitbreiding Nustar 
Verantwoordelijkheidsverdeling 
Het Bestuurscollege van het openbaar lichaam Sint Eustatius is bevoegd gezag 
voor het verlenen van het grootste deel van de benodigde vergunningen en 
overige toestemmingsstelsels, zoals het verlenen van de milieuvergunning voor 
Nustar en de wijziging van het bestemmingsplan. Omdat de procedure rondom het 
opstellen van de nodige vergunningen een bepaalde expertise vereist, heeft het 
bestuurscollege op 7 oktober 2011 om volledige bijstand gevraagd voor alle 
technische procedurele en co√∂rdinerende zaken in verband met de uitbreiding van 
Nustar. IenM levert hierbij bijstand. Deze bijstand wordt geleverd door  
Rijkswaterstaat die het lokale bevoegd gezag adviseert over de afhandeling van de 
vergunningaanvragen en wijziging bestemmingsplan. Hiertoe behoort ook de 
implementatie van een adequate niveau van toezicht op de naleving van de regels.  
De minister van IenM is op dit moment al verantwoordelijk voor de vergunningen 
van het zeedeel van de installatie in het kader van de Wet maritiem beheer BES. 
Na inwerkingtreding van de Wet VROM BES is de minister ook verantwoordelijk 
voor de vergunningen van het landsdeel van de installatie. 
 
Pagina 1 van 3 

 
2. Wet VROM BES Ministerie van 
Infrastructuur en Milieu 
Op 3 februari 2012 is de Wet VROM BES in het Staatsblad gepubliceerd. Deze wet 
 
is grotendeels gebaseerd op bestaande regelgeving uit Caribisch Nederland, 
Ons kenmerk 
waaronder de huidige Hinderverordening Sint Eustatius. Daardoor zullen er ILT-2012/5410 
inhoudelijk geen verschillen in normering bestaan tussen de huidige  
Hinderverordening Sint Eustatius en de toekomstige Wet VROM BES. Indien 
onderwerpen niet eerder waren geregeld, zijn, waar nodig, aanvullende regels 
opgenomen. Daarbij valt onder meer te denken aan de aspecten 
bodembescherming en ongewone voorvallen.  
De Wet VROM BES bevat verder diverse grondslagen voor nadere regelgeving bij 
of krachtens algemene maatregel van bestuur. Juist om een flexibele en 
geleidelijke invoering van regelgeving mogelijk te maken, is voor deze aanpak 
gekozen. Een van de uitvoeringsbesluiten op grond van de Wet VROM BES zal het 
Inrichtingen- en activiteitenbesluit BES zijn. Dit besluit is momenteel in 
voorbereiding.  
Met de inwerkingtreding van de Wet VROM BES en het Inrichtingen- en 
Activiteitenbesluit BES zal de verantwoordelijkheid voor het verlenen van de 
milieuvergunning voor de uitbreiding van de olieterminals verschuiven van het 
eilandsbestuur naar de minister van IenM. Daartoe worden de olieterminals, in 
overleg met de eilandsbesturen, aangewezen als inrichtingen waarvoor de minister 
het bevoegd gezag is.  
In de Wet VROM BES is tevens overgangsrecht opgenomen. Dit overgangsrecht 
houdt onder meer in dat het bevoegd gezag ervoor zorg draagt dat een eerder 
verleende vergunning ten aanzien van een onderwerp dat is geregeld in de Wet 
VROM BES uiterlijk binnen een jaar na inwerkingtreding van de wet in 
overeenstemming met de wet zal zijn gebracht. Dit geldt ook voor de 
milieuvergunningen die op dit moment door het eilandsbestuur worden verstrekt.  
 
3. Aanleg infrastructuur 
Tijdens het AO heb ik toegezegd dat ik nogmaals in overleg zal gaan met de 
gezaghebber en het eilandbestuur over het niet na elkaar aanleggen van 
infrastructuur (vooral leidingen). Tijdens de BES-week die van 12 t/m 16 maart 
aanstaande plaatsvindt, zal op 14 maart overleg plaatsvinden met mijn ministerie. 
Dit onderwerp zal dan ook besproken worden met de gezaghebber en het 
eilandsbestuur van Sint Eustatius. 
 
 
Hoogachtend, 
 
DE STAATSSECRETARIS VAN INFRASTRUCTUUR EN MILIEU, 
 
 
 
 
Joop Atsma 
 
 
 
Pagina 3 van 3 

