 
 
 
> Retouradres Postbus 20201 2500 EE  Den Haag 
 
 
Directie Douane en 
Verbruiksbelastingen  
De Voorzitter van de Tweede Kamer der Staten-Generaal 
Postbus 20018 
Korte Voorhout 7 
2511 CW  Den Haag 
2500 EA Den Haag 
Postbus 20201 
2500 EE  Den Haag  
www.rijksoverheid.nl 
 
 
Ons kenmerk 
DV/2012/33 
Bijlagen 
 
 
Datum  6 februari 2012 
Betreft  Nultarief op transportkosten 
 
 
 
Geachte Voorzitter, 
 
Tijdens het Algemeen overleg op maandag 30 januari jl. over de BES 
aangelegenheden op het beleidsterrein van Financiën heb ik de Vaste commissie 
voor Koninkrijksrelaties– naar aanleiding van vragen van leden van deze 
commissie – toegezegd u nader te informeren over een mogelijk “nultarief voor 
transportkosten”.  
 
Daarmee werd gedoeld op de heffing van algemene bestedingsbelasting (ABB) op 
de drie BES eilanden en op het vervoer van goederen van en naar die BES 
eilanden. 
 
In de ABB wetgeving zijn vervoersdiensten door middel van luchtvaartuigen of 
zeeschepen vrijgesteld van ABB (zie artikel 6.11, eerste lid, onderdeel o, van de 
Wet Belastingwet BES). Ter zake van de vergoeding voor deze vervoersdiensten 
als zodanig van en naar de BES eilanden wordt geen ABB geheven. De kosten van 
transport van en naar de BES eilanden zijn dus vrij van ABB; derhalve is het 
toepassen van een nultarief daarop niet nodig. 
 
Mogelijk is met een “nultarief voor transportkosten” gedoeld op de internationaal 
toegepaste c.i.f.–methode voor het vaststellen van de douanewaarde voor de in de 
BES ingevoerde goederen. Bij deze methode gaat het om de elementen cost (de 
kostprijs/aankoopprijs van een goed), insurance (de verzekeringskosten ter zake 
van het vervoer van de goederen) en freight (de door de leverancier van de 
goederen in rekening gebrachte vervoerskosten voor de aflevering van de 
goederen tot de haven of de plaats van invoer).  
 
Op de BES eilanden is de invoer van goederen belast met ABB (6% op Saba en 
Sint Eustatius en 8% op Bonaire). De ABB wordt berekend over de douanewaarde. 
De douanewaarde wordt bepaald op basis van de hiervoor omschreven c.i.f.-
methode. Het is in principe mogelijk om voor het bepalen van de douanewaarde de 
vervoers- en verzekeringskosten uit te sluiten. In dit geval wordt de zogenoemde 
f.o.b.–methode (free on board) gehanteerd. Indien deze methode wordt toegepast, 
 Pagina 1 van 2 
 

