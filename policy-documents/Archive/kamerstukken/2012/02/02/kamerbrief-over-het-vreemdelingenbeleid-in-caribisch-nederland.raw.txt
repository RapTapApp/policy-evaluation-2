 
 
> Retouradres Postbus 20011 2500 EA  Den Haag 
 
 
De voorzitter van de Tweede Kamer der Staten-Generaal 
Migratiebeleid 
TR&N 
Postbus 20018  
2500 EA DEN HAAG 
 
Postbus 20011 
2500 EA  Den Haag 
www.rijksoverheid.nl 
 
 
Kenmerk 
 
2012-0000066733 
 
 
 
 
Datum 1 februari 2012 
Betreft vreemdelingenbeleid in Caribisch Nederland 
 
 
 
 
 
 
In reactie op uw schriftelijk verzoek van 19 januari jl. informeer ik u over mijn 
taken, bevoegdheden en beleidsvoornemens op het gebied van de BES-
aangelegenheden. Verder ga ik nog specifiek in op het beleid ten aanzien van 
Europese Nederlanders, de uitvoering en de samenwerking in Caribisch Nederland 
met de andere landen van het Koninkrijk.  
 
Bevoegdheden 
Als minister voor Immigratie, Integratie en Asiel van Nederland ben ik 
verantwoordelijk voor de ontwikkeling en uitvoering van het vreemdelingenbeleid in 
Caribisch Nederland. De taken en bevoegdheden inzake het verlenen en intrekken 
van verblijfsvergunningen zijn toegedeeld aan de portefeuille van de minister van 
Immigratie, Integratie en Asiel. De toelatingstaken en de administratieve taken 
worden krachtens mandaat uitgeoefend door de Nederlandse Immigratie- en 
Naturalisatiedienst (IND). De Koninklijke Marechaussee en ambtenaren van het 
politiekorps BES zijn belast met de handhaving van de vreemdelingenwet in de 
openbare lichamen op het terrein van de grensbewaking, toezicht en terugkeer.  
 
Doelstellingen migratiebeleid  
De vijf kerndoelstellingen van het migratiebeleid in Caribisch Nederland zijn; 
1. het versterken en verbeteren van het grenstoezicht;  
2. een asielprocedure conform de internationale verplichtingen;  
3. een zorgvuldige en efficiënte afhandeling van de toelatingsvragen;  
4. een goed geregelde en met voldoende waarborgen omklede 
vreemdelingenbewaring; en 
5. een zorgvuldig en humaan terugkeerbeleid. 
 
Op basis van deze kerndoelstellingen is een effectieve en efficiënte 
vreemdelingenketen in Caribisch Nederland ingericht die voldoet aan de 
internationale normen.  
 
Wet- en regeling Caribisch Nederland 
Het uitgangspunt voor de transitie was dat het bestaande Nederlands-Antilliaanse 
recht zoveel mogelijk van kracht bleef. Dit recht werd zoveel mogelijk direct 
omgezet in een Nederlandse wet, algemene maatregel van bestuur of ministeriële 
regeling. Daar waar nodig zijn aanpassingen gedaan. Die aanpassingen zijn voor 
  Pagina 1 van 5 
 

 
 
 
Het is dus mogelijk dat Nederlanders die langer dan 180 dagen in Caribisch Datum 
1 februari 2012 
Nederland verblijven en die geen verblijf van rechtswege of een verblijfsvergunning 
 
hebben, de aanzegging krijgen Caribisch Nederland te verlaten. Zij kunnen dan 
2012-0000066733 
alsnog een aanvraag indienen om toelating van rechtswege of voor een 
 
verblijfsvergunning. Indien zij niet zelfstandig vertrekken kunnen ze worden 
 
uitgezet. Dit beleid wordt ook zo door de IND-Caribisch Nederland gecommuniceerd 
 
richting de klant. 
 
Uitvoering  
IND 
 
Het Hoofd van de Nederlandse Immigratie en Naturalisatiedienst is sinds 10 oktober 
2010 ook voor de BES-eilanden verantwoordelijk voor de uitvoering van de wet- en 
regelgeving op het gebied van toelating en de verkrijging van het 
Nederlanderschap, alsmede voor de administratieve voorbereiding van 
(gedwongen) vertrek. De IND-unit Caribisch Nederland is belast met de uitvoering 
van de Wet Toelating en Uitzetting (WTU) en de Rijkswet op het Nederlanderschap 
(RWN).  
 
In totaal zijn 17 IND fte werkzaam voor de IND-Unit. Het personeel van deze unit is 
al vóór de transitiedatum geworven en opgeleid. Op elk eiland is een IND-loket 
waar men binnen kan lopen voor informatie en het indienen van een aanvraag voor 
toelating, naturalisatie of optie. De IND-unit verzorgt ook de loketfunctie voor de 
Sociale Zaken en Werkgelegenheid (SZW)-unit, zodat een werkgever gelijktijdig 
met de aanvraag voor toelating voor een buitenlandse werknemer een zogenaamde 
tewerkstellingsvergunning kan aanvragen. 
 
Bij haar werkzaamheden maakt de IND gebruik van het ICT-registratiesysteem, 
Foreign Management Systeem (FMS), dat al eerder op de Antillen was ingevoerd. 
Het systeem is aangepast aan de vreemdelingenwet- en regelgeving van Caribisch 
Nederland.  
 
In de beginperiode werd de unit geconfronteerd met een aanzienlijke voorraad 
oude aanvragen, die ruim voor 10 oktober 2010 waren ingediend. Door grote inzet 
van de medewerkers is de voorraad lopende verzoeken nu ruim binnen de 
wettelijke beslistermijn van zes maanden gebracht, waardoor er geen sprake meer 
is van achterstanden. De unit streeft er naar om de doorlooptijd terug te brengen 
naar zes weken. In 2011 zijn er meer dan 5000 aanvragen voor 
verblijfsvergunningen door de unit afgehandeld.  
  
Binnen de unit wordt steeds getracht de kennis van de regelgeving te verdiepen en 
te verbeteren. In maart 2011 is bijvoorbeeld een vervolgopleiding van twee weken 
georganiseerd. Hierbij is ook aandacht besteed aan klantgericht werken.  
 
KMar en politie 
Sinds de staatkundige transitie op 10-10-’10 is de Koninklijke Marechaussee (KMar) 
op Caribisch Nederland zelfstandig verantwoordelijk geworden voor die taken 
waarvoor de organisatie in Nederland ook verantwoordelijk is. Vanwege de 
kleinschaligheid en om redenen van doelmatigheid is de KMar ook actief in de 
basispolitiezorg op Saba en St. Eustatius. De politie is verantwoordelijk voor het 
vreemdelingentoezicht  en de daadwerkelijke effectuering van de terugkeer (incl. 
escortering) van vreemdelingen.  
 
  Pagina 3 van 5 
 

 
 
 
Na goedkeuring van het financieringsvoorstel kunnen de landen starten met de Datum 
1 februari 2012 
uitvoering van het implementatieplan.  
 
 
2012-0000066733 
Stand van zaken uitwerking regeling inter-landelijk verkeer van personen 
 
Hoewel het onderwerp niet op de agenda staat van het overleg op 6 februari a.s. 
 
wil ik u wel informeren over de stand van zaken van de uitwerking van het 
 
vraagstuk over het inter-landelijk verkeer van personen binnen het Koninkrijk. De 
uitwerking van dit vraagstuk is immers ook relevant voor de openbare lichamen in 
Caribisch Nederland. 
 
 
Tijdens de Koninkrijksconferentie op 14 december 2011 is, mede naar aanleiding 
van de motie van het lid Bosman (VVD), het vraagstuk inter-landelijk verkeer van 
personen besproken. Er is afgesproken dat er een gezamenlijke werkgroep, waarin 
alle landen van het Koninkrijk participeren, wordt ingesteld. Deze werkgroep heeft 
tot taak om de verschillende vraagstukken met betrekking tot het inter-landelijke 
verkeer binnen het Koninkrijk te inventariseren. In het voorjaar zal ik de voortgang 
van deze werkgroep met de verantwoordelijke ministers van de landen bespreken. 
De uitkomst van de werkgroep zal voor de volgende KR-conferentie in augustus 
worden geagendeerd.  
 
Slot 
In de afgelopen periode lag de focus op een adequate implementatie van het 
vreemdelingenbeleid in de openbare lichamen. Voor alle betrokken diensten en 
departementen was het een uitdaging om een goed en effectief functionerende 
keten in te richten. Ik ben dan ook positief over het tot nu toe behaalde resultaat. 
In Caribisch Nederland is een adequate vreemdelingenketen ingericht die voldoet 
aan de internationale verplichtingen en normen. Voor de komende periode zullen de 
nodige activiteiten worden verricht om de vreemdelingenketen verder te 
verbeteren, zoals de intensivering van de samenwerking van de verschillende 
diensten, dienstverlening en de samenwerking met de andere landen in het 
Koninkrijk.  
 
De minister voor Immigratie, Integratie en Asiel, 
 
 
 
 
G.B.M. Leers 
 
 
  Pagina 5 van 5 
 

