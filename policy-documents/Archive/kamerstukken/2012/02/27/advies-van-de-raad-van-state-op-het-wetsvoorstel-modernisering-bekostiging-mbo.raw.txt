AFSCHRIFT 
Raad 
Ministerie van OCW 
vanState 
E-doc Nr. 
Datum Reg. 
Directie 
's-Gravenhage, 13 januari 2012 
No.W05.11.0488/1 
Bij Kabinetsmissive van 16 november 2011, no.11.002726, heeft Uwe Majesteit, 
op voordracht van de Minister van Onderwijs, Cultuur en Wetenschap, mede 
namens de Minister van Economische Zaken, Landbouw en Innovatie, bij de Afde­
ling advisering van de Raad van State ter overweging aanhangig gemaakt het 
voorstel van wet tot wijziging van onder meer de Wet educatie en beroepsonder­
wijs ten behoeve van het bevorderen van meer doelmatige leerwegen in het 
beroepsonderwijs en het moderniseren van de bekostiging van het beroepsonder­
wijs, met memorie van toelichting. 
Het wetsvoorstel strekt ertoe de leerwegen in het beroepsonderwijs doelmatiger 
vorm te geven, onder meer door het verkorten en intensiveren van de beroepsop­
leidingen, het invoeren van entreeopleidingen en het stellen van vooropleidingsei­
sen voor bepaalde niveaus. Verder wijzigt het voorstel de bekostiging van het 
beroepsonderwijs. 
De Afdeling advisering van de Raad van State onderschrijft de strekking van het 
wetsvoorstel, maar maakt opmerkingen over het verkorten en intensiveren van de 
opleidingen, over de verhoging van de urennorm voor het onderwijsprogramma, en 
over het doorvoeren van de voorstellen in de BES-eilanden. Zij is van oordeel dat in 
verband daarmee aanpassing van het voorstel wenselijk is. 
1. Verkorten en intensiveren van de opleidingen 
Het voorstel bepaalt dat een niveau 3-opleiding twee of drie jaar duurt. Thans is 
geregeld dat de niveau 3-opleiding twee tot vier jaar duurt. Verder regelt het voor­
stel dat niveau 4-opleidingen worden ingekort van vier naar drie jaar. 
Tijdens deze jaren wordt het aantal lesuren verhoogd.1 
Volgens de toelichting blijkt uit onderzoek dat studenten van het mbo zich te wei­
nig uitgedaagd voelen en dat steeds minder studenten kiezen voor het beroepson­
derwijs. Ook zijn veel mbo 4-opleidingen sinds 1996 vierjarig geworden, zonder 
dat daar een goede onderbouwing aan ten grondslag lag. Door het verkorten van 
de opleidingen komen mbo-4 gediplomeerden eerder beschikbaar voor de arbeids­
markt, zo stelt de toelichting. 2 
In april 2010 heeft het ambtelijk rapport Brede heroverwegingen maatregelen 
gepresenteerd die zouden kunnen bijdragen aan het beperken van de uitgaven in 
het onderwijs. Een van die maatregelen betrof het intensiveren en verkorten van 
mbo-3 en 4- opleidingen. Dit zou een besparing opleveren van structureel € 212 
miljoen, mede vanwege de doorwerking op de studiefinanciering en het lesgeld. 
Wel werd opgemerkt dat de vraag, in hoeverre het haalbaar is om de mbo 4-oplei­
dingen in te korten, niet op voorhand beantwoord kan worden. Dit geldt in twee 
1 Het voorgestelde artikel 7.2.4.a, tweede lid, onderdeel d, en het voorgestelde artikel 7.2.7, derde lid, onder­
deel d. 
2 Toelichting, Hoofdstuk 2. Verkorten en intensivering van de opleidingen, 5 2.2 Doel. 
AAN DE KONINGI N 

ook naar analogie van het voortgezet onderwijs. Dit alternatief lijkt op korte ter­
mijn wenselijk noch haalbaar, aldus de Commissie.8 
De Afdeling stelt vast dat in de toelichting niet wordt ingegaan op de conclusies 
van de Commissie-Oudeman. Zij adviseert dit alsnog te doen en aan te geven dat 
de nieuwe urennorm noodzakelijk en praktisch uitvoerbaar is. 
3. Toepassing van het wetsvoorstel in het Caribisch deel van Nederland 
a. De structuurwijzigingen voor het mbo worden eveneens doorgevoerd in de 
wetgeving die van kracht is in Bonaire, Sint Eustatius en Saba (de BES-eilanden). 
De toelichting gaat niet inhoudelijk in op deze keuze. Wel wordt opgemerkt dat 
voor de BES een overgangsbekostiging is afgesproken voor de jaren 2011 tot en 
met 2013. Het is de bedoeling de invoering van de in het wetsvoorstel beschreven 
maatregelen voor de BES vast te stellen op een nader bij koninklijk besluit te 
bepalen tijdstip.9 
Op Bonaire is er op één bekostigde school een afdeling die beroepsonderwijs ver­
zorgt; op Sint Eustatius en Saba wordt geen beroepsonderwijs aangeboden. De 
school op Bonaire heeft de opgave om de achterstand ten opzichte van het 
onderwijs in het Europese deel van Nederland in te lopen.10 Op 10 oktober 2010, 
toen de BES-eilanden deel gingen uitmaken van het Nederlandse staatsbestel, zijn 
de onderwijsregelingen voor die eilanden ingrijpend gewijzigd. De BES-eilanden zijn 
nog steeds bezig de nieuwe wetgeving in te voeren; pas in de loop van 2016 zal 
de Wet educatie en beroepsonderwijs BES volledig van kracht worden.11 2016 is 
ook het jaar waarin de onderwijskwaliteit van de scholen in Caribisch Nederland op 
een naar Nederlandse en Caribische maatstaven aanvaardbaar niveau moet zijn.12 
Bij eerdere gelegenheden heeft de Raad opgemerkt, het niet verstandig te vinden 
om de Nederlandse onderwijswetten als voorbeeld te nemen voor de BES-wets-
voorstellen. Gelet op de kleine aantallen scholen en de specifieke problemen in het 
onderwijs op de openbare lichamen dient het onderwijs niet te worden geregeld in 
grote onderwijswetten, met de bijbehorende uitvoeringsregelingen, op dezelfde 
voet als in het Europese deel van Nederland. Het zou, zo oordeelde de Raad, over­
zichtelijker zijn om te volstaan met korte, sobere wetten, aangevuld met afspraken 
met afzonderlijke scholen.13 
De Afdeling is van oordeel dat het onderwijs in de BES-eilanden niet moet worden 
geconfronteerd met achtereenvolgende wijzigingen van de onderwijswetgeving in 
het Europese deel van Nederland, die gebaseerd zijn op de problemen en oplossin­
gen die zijn geformuleerd voor dat Europese deel. Dat geldt temeer nu het onder­
wijs in de BES-eilanden nog volop bezig is de nieuwe BES-wetgeving te verwer­
ken. Veranderingen in het onderwijs in de BES-eilanden dienen het antwoord te 
vormen op problemen die op die eilanden als knellend worden ervaren; betwijfeld 
8 Van den Broek, A. e.a.. Tijd voor kwaliteit. Evaluatie van de 850-urennorm in het mbo, Research-
Ned/Interstudie-NDO Onderzoek in opdracht van OCW, augustus 2010. 
9 Toelichting, § 9 (Gevolgen voor de BES). 
, 0 Inspectie van het onderwijs. Het onderwijs op Bonaire, Sint Eustatius en Saba, december 2008, blz. 15-16 en 
60-70; Kamerstukken II 2008/09, 31 568, nr. 6. 
1 1 Kamerstukken II 2009/10, 32 419, nr. 3, blz. 27-29 en 144-146. 
1 2 Onderwijsagenda voor Caribisch Nederland, Kamerstukken I 2010/11, 32 419, F, bijlage. 
' 3 Kamerstukken II 2009/10, 32 419, nr. 4, punt 11.4. 

Bijlage bij het advies van de Afdeling advisering van de Raad van State betreffende 
no.WOB.11.0488/1 met redactionele kanttekeningen die de Afdeling in overweging 
geeft. 
Wet educatie en beroepsonderwijs 
- Artikel I, onderdeel D, aanhef, vervangen door: Artikel 2.2.2, tweede tot en 
met achtste lid, wordt vervangen door: . 
- Artikel 2.2.2, tweede lid, onderdeel b, vervangen door: het aantal deelne­
mers dat een diploma als bedoeld in artikel 7.4.6 heeft behaald uiterlijk bin­
nen twee kalenderjaren volgend op het kalenderjaar waarin de deelnemer 
stond ingeschreven voor een beroepsopleiding waarvoor de instelling 
bekostiging heeft of zal ontvangen. 
- In artikel 2.2.5, eerste lid, onder b, "in de beroepsopleidende dan wel 
beroepbegeleidende leerweg" schrappen. 
- In artikel 7.2.4a, tweede lid, het deel dat begint met "De studieduur 
bedraagt" in een nieuw lid onderbrengen. Voorts in onderdeel a "entree­
opleiding" vervangen door: entreeopleiding. 
- De getallen in artikel 7.2.7, derde lid, onderbrengen in een tabel. 
- Artikel 7.2.7, achtste lid, niet beperken tot driejarige opleidingen, nu artikel 
7.2.4a, derde lid, daar evenmin toe beperkt is. 
- In artikel 8.1.1a, eerste lid, "die niet tenminste voldoen" wijzigen in: "die 
niet voldoen", omdat dat eenvoudiger is en in dit geval op hetzelfde neer­
komt. 
- In artikel 8.1.1b "opdragen" wijzigen in: overdragen (vergelijk artikel 10:13 
van de Algemene wet bestuursrecht en artikel 400 van Boek 7 van het 
Burgerlijk Wetboek). 
- Artikel 8.1.1c, onderdeel b (terug te voeren op Kamerstukken II 2007/08, 
30 853, nr. 8), actualiseren, nu er geen Minister voor Vreemdelingenzaken 
en Integratie meer is en de datum 1 januari 2007 geen actuele betekenis 
meer heeft. Voor zover dienstig afstemmen op wetsvoorstel 33 086. 
- In artikel 8.2.1 de inhoud van de eerste vier artikelleden opnemen in een 
tabel. 
Overige wetten voor het Europese deel van Nederland 
- In artikel 10b8, eerste lid, van de Wet op het voortgezet onderwijs de 
verwijzing naar artikel 8.1.1, vierde lid, van de Wet educatie en beroepson­
derwijs wijzigen in artikel 8.1.1, vijfde lid. 
Wet educatie en beroepsonderwijs BES 
- De getallen in artikel 7.2.6, derde lid, onderbrengen in een tabel. 
- Een bepaling opnemen die erin voorziet dat de studieduur van een vakoplei­
ding of een middenkaderopleiding kan worden vastgesteld op meer dan drie 
studiejaren, nu die bevoegdheid wordt verondersteld in het voorgestelde 
artikel 7.2.6, achtste lid. 
- De nieuwe tekst van artikel 8.1.1 voorzien van een opschrift. 
- In artikel 8.1.1, eerste lid, niet verwijzen naar artikel 3b van de Leerplicht­
wet BES, aangezien dat artikel niet bestaat. 

