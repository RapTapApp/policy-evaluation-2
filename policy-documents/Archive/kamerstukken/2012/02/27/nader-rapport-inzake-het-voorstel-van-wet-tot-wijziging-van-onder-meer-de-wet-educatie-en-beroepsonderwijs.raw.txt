  
Nr. WJZ/358884 (04860) 
 
 
(Hoofd) Afdeling 
 
DIRECTIE 
WETGEVING EN 
JURIDISCHE ZAKEN  
  
Nader rapport inzake het voorstel van Den Haag, 16 februari 2012 
wet tot wijziging van onder meer de 
Wet educatie en beroepsonderwijs ten 
behoeve van het bevorderen van 
meer doelmatige leerwegen in het 
beroepsonderwijs en het 
moderniseren van de bekostiging van 
het beroepsonderwijs  
 
 
 
 
 
Blijkens de mededeling van de Directeur van Uw kabinet van 16 november 2011, 
nr. 11.002726, machtigde Uwe Majesteit de Afdeling advisering van de Raad van 
State haar advies inzake het bovenvermelde voorstel van wet rechtstreeks aan 
mij te doen toekomen. 
 
Dit voorstel is de gewijzigde versie van het voorstel van wet tot wijziging van de 
Wet educatie en beroepsonderwijs in verband met de modernisering van de 
bekostiging van het beroepsonderwijs, en van deze wet en de Wet op het hoger 
onderwijs en wetenschappelijk onderzoek in verband met het kunnen stellen van 
nadere regels voor de rechtmatige en doelmatige besteding van de rijksbijdrage 
(modernisering bekostiging beroepsonderwijs). Over laatstgenoemd voorstel 
heeft de Afdeling advisering van de Raad van State op 3 september 2010 advies 
uitgebracht (nr. W05.100205/I). Blijkens de mededeling van de Directeur van 
Uw kabinet van 28 mei 2010, nr. 10.001446, machtigde Uwe Majesteit de 
Afdeling advisering van de Raad van State haar advies inzake het 
oorspronkelijke voorstel van wet rechtstreeks aan mij te doen toekomen. 
Het oorspronkelijke voorstel is naar aanleiding van het regeerakkoord ingrijpend 
gewijzigd. Het gewijzigde voorstel is opnieuw aan de Afdeling advisering van de 
Raad van State voorgelegd. Over het nieuwe voorstel heeft de Afdeling wederom 
advies uitgebracht.  
Beide adviezen bied ik U hierbij aan.  
AAN DE KONINGIN 
 
 
 
 
OCW 10938 

immers een studielast van 1600 klokuren (40 weken x 40 klokuren). Van deze 
1600 klokuren moeten ten minste 1000 klokuren per jaar besteed worden aan 
begeleide onderwijstijd én beroepspraktijkvorming, maar meer mag ook. 
 
Volgens de Afdeling advisering beantwoordt de voorgestelde maatregel niet aan 
de eis van evidence based overheidsbeleid op het gebied van onderwijsbeleid.  
Deze opvatting deel ik niet. Uit een inventarisatie naar verkorte opleidingen in 
de mbo-sector blijkt dat in het studiejaar 2008-2009 46 van alle bekostigde 
1
mbo-instellingen gezamenlijk 1.570 opleidingen aanboden op niveau 4 (met 
instroom van vmbo’ers en havisten). Van dit aantal werden 350 opleidingen 
(22%) verkort aangeboden, waarvan de meeste in drie jaar. De voorgestelde 
maatregel is dus voor een substantieel deel van de opleidingen al staande 
praktijk. 
Er is nog geen onderzoek beschikbaar over de effecten van de maatregel waarbij 
mbo-opleidingen worden ingekort en tegelijktijd geïntensiveerd. Desalniettemin 
is in internationaal onderzoek aangetoond dat meer onderwijstijd (intensivering) 
in het algemeen een positief effect heeft op prestaties van leerlingen. De 
beschikbare onderzoeksgegevens over extra onderwijstijd laten positieve 
2
effecten zien op toetsscores van leerlingen (zie Lavy, 2010 ; CPB 
3
Achtergronddocument, 2011 ). Tegen deze achtergrond verwacht de regering 
dat het compacter maken van mbo-opleidingen tezamen met het intensiveren 
van het onderwijs in met name het eerste leerjaar een positief effect zal hebben 
op de prestaties van de studenten.  
Overigens bevat het wetsvoorstel de mogelijkheid om mbo-opleidingen die 
gezien hun aard niet verkort kunnen worden, hiervan uit te zonderen. Om te 
kunnen vaststellen welke opleidingen niet verkort kunnen worden, heb ik de 
stichting Samenwerking Beroepsonderwijs Bedrijfsleven (SBB) hierover advies 
gevraagd. De SBB zal op basis van een aantal criteria komen met een lijst van 
opleidingen (kwalificaties) waarvan de opleidingsduur vier jaar zou moeten 
blijven. Uit het advies – dat binnenkort aan mij zal worden aangeboden en onder 
verantwoordelijkheid van het beroepsonderwijs en bedrijfsleven tot stand komt 
– zal moeten blijken voor welke mbo-opleidingen een opleidingsduur van vier 
jaar noodzakelijk blijft.     
In de memorie van toelichting is op het bovenstaande nader ingegaan. 
 
2. Urennorm 
Anders dan de Afdeling opmerkt, is het niet de Commissie-Oudeman die de 
urennorm tegen het licht heeft gehouden. Dat is gebeurd in het rapport van Van 
                                           
1
 Met opleiding wordt hier niet hetzelfde bedoeld als crebonummers of kwalificaties. Een kwalificatie 
of crebo dat in een bepaalde mbo-instelling wordt aangeboden telt als 1 opleiding. Wordt hetzelfde 
crebo op meer instellingen aangeboden, bijvoorbeeld 10, dan telt dat als 10 opleidingen mee. 
Hetzelfde geldt voor de verkorte opleidingen.  
2
 Lavy, Do differences in school’s instruction time explain international achievement gaps in math, 
science and reading? Evidence from developed and developing countries, NBER, Working paper 
16227; www.nber.org/papers/w16227 
3
 Van Elk, Lanser, Van Veldhuizen, Onderwijsbeleid in Nederland, De kwantificering van effecten. 
 W04860.K-2 3 
 
 

eilandsbesturen niet of niet rechtstreeks. Bovendien gaat het in de door de 
Afdeling aangehaalde artikelen om een informatieplicht op verzoek van een 
bestuurscollege. Een dergelijk verzoek heeft geen van de bestuurscolleges 
gedaan. Omdat het voorstel ook voorziet in aanpassing van wetgeving die 
betrekking heeft op Caribisch Nederland, worden de bestuurders via de 
Rijksdienst Caribisch Nederland van het wetsvoorstel op de hoogte gesteld. 
 
4. Administratieve lasten 
De memorie van toelichting is naar aanleiding van de opmerkingen van de 
Afdeling genuanceerd. Overigens valt de verplichting voor de instellingen om een 
studieadvies te geven voor de entreeopleiding niet onder de reikwijdte van het 
hier gebruikte begrip “administratieve lasten”. Het gaat hier immers niet om 
nieuwe informatieverplichtingen jegens de overheid.   
 
5. Redactionele kanttekeningen 
De redactionele kanttekeningen zijn verwerkt, met uitzondering van de 
volgende: 
- Het tekstvoorstel van de Afdeling voor artikel 2.2.2, tweede lid, onderdeel b, 
WEB is niet overgenomen, omdat de betekenis van dat onderdeel daardoor 
onbedoeld zou veranderen. De bedoelde categorie examendeelnemers die een 
diploma behaalt, zou met de formulering van de Afdeling niet meetellen terwijl 
dit wel de bedoeling is.  
- De tekst van artikel 2.2.5, eerste lid, onder b, WEB is gehandhaafd om 
duidelijk te maken dat alleen voor genoemde leerwegen de leerlinggebonden 
financiering openstaat.  
- Artikel 7.2.7, achtste lid, WEB is ongewijzigd gebleven. In verband met de 
opmerking van de Afdeling is artikel 7.2.4a, vierde lid (oud derde lid) aangepast 
en beperkt tot de middenkaderopleidingen. Het is de bedoeling alleen voor deze 
opleidingen een uitzondering mogelijk te maken op de maximale studieduur van 
drie jaar.  
- De suggestie van de Afdeling om op diverse plekken verschillende bepalingen 
van de WEB en de WEB BES onder te brengen in een tabel, wordt niet 
overgenomen. Daar zijn diverse redenen voor: De WEB (en de WEB-BES) kent 
geen tabellen. Het introduceren van tabellen waar eerdere vergelijkbare 
bepalingen waarnaar de Afdeling verwijst niet tot problemen hebben geleid, is 
niet opportuun. De bepalingen zitten te complex in elkaar om de inhoud te 
vangen in een tabel. De verwijzing van de Afdeling naar artikel 8.2.1 is ook niet 
opportuun temeer omdat de inhoud van de eerste vier leden vrijwel niet 
verschilt van het oude artikel. Het gebruik van een opsomming volstaat naar 
mijn oordeel. Tenslotte is het vanuit wetgevingstechnisch oogpunt lastig een 
tabel te wijzigen. 
- De Afdeling stelt voor om in het voorgestelde artikel 8.1.1a WEB en WEB BES 
de zinsnede “die niet ten minste voldoen” te wijzigen in “die niet voldoen”. Ik 
ben daar geen voorstander van. Immers, het voorstel van de Afdeling zou 
betekenen dat iemand die voldoet aan de vooropleidingseisen voor een 
 W04860.K-2 5 
 
 

Artikel V: 
- De corresponderende bepalingen in de WEB BES zijn eveneens in 
bovenbedoelde zin aangepast. 
 
Ik moge U, mede namens mijn ambtgenoot van Economische zaken, Landbouw 
en Innovatie, verzoeken het hierbij gevoegde gewijzigde voorstel van wet en de 
gewijzigde memorie van toelichting aan de Tweede Kamer der Staten-Generaal 
te zenden.  
 
De Minister van Onderwijs,  
Cultuur en Wetenschap, 
 
 
 
 
 
Marja van Bijsterveldt-Vliegenthart 
 W04860.K-2 7 
 
 

