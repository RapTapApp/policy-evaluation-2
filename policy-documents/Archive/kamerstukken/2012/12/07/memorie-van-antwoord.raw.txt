33 402  Wijziging van enkele belastingwetten en enige andere wetten 
(Belastingplan 2013) 
 
33 403  Wijziging van enkele belastingwetten en enige andere wetten (Overige 
fiscale maatregelen 2013) 
 
 
 Memorie van Antwoord 
 
Inhoudsopgave 
 
Algemeen ..................................................................................................... 2 
Belastingplan ............................................................................................... 2 
1. Inleiding ..................................................................................................... 2 
2. Inkomstenbelasting/loonbelasting ................................................................. 4 
2.1. Aftrek scholingsuitgaven ............................................................................ 4 
2.2. Dichten fiscale weglek zorgmaatregelen ...................................................... 4 
2.3. Levensloopregeling ................................................................................... 5 
2.4. Afdrachtvermindering onderwijs ................................................................. 6 
2.5. S&O-afdrachtvermindering ......................................................................... 7 
2.6. Inflatiecorrectie ........................................................................................ 8 
2.7. Werkbonus .............................................................................................. 8 
3. Afstempeling eigenbeheerpensioenen ............................................................ 10 
4. Vennootschapsbelasting .............................................................................. 11 
4.1. Afschaffen thincapregeling ........................................................................ 11 
4.2. Buitenlandse belastingplicht bestuurdersbeloning ........................................ 12 
4.3. Uitvoeringsbesluit aftrekbeperking bovenmatige deelnemingsrente ................ 12 
5. Constructiebestrijding bodem(voor)recht ....................................................... 21 
6. Koopkracht- en lastenpakket ....................................................................... 31 
7. Uitvoeringsaspecten .................................................................................... 36 
8. Overig ....................................................................................................... 37 
8.1. Vestigingsklimaat .................................................................................... 37 
8.2. Commissie Van Dijkhuizen ........................................................................ 38 
8.3. Tax shelter ............................................................................................. 39 
8.4. Woon-werkverkeer................................................................................... 40 
8.5. Assurantiebelasting .................................................................................. 40 
8.6. Vergroening ............................................................................................ 42 
Overige fiscale maatregelen 2013 ............................................................... 44 
9. Wet op de vennootschapsbelasting 1969 ....................................................... 44 
10. Algemene wet inzake rijksbelastingen ......................................................... 44 
11. Douane- en Accijnswet BES ....................................................................... 46 
12. AOW-gat ................................................................................................. 46 
 
  
1 
 

Tabel 1: Lastenmaatregelen pakket Belastingplan 2013 (€ miljoenen, -/- = lastenverlichting) 
Onderwerp 2013 2014 2015 struc 
Vereenvoudiging scholingsuitgaven 18 18 18 18 
Aanpassing heffingskorting en tarieven 1.750 1.750 1.750 1.750 
Afstempeling eigenbeheerpensioenen -36 -2 -2 -2 
Werkkostenregeling -100 -100 -100 -100 
Afdrachtvermindering onderwijs 14 17 28 38 
S&O-afdrachtvermindering -20 0 0 0 
Afschaffen thincapregeling -30 -30 -30 -30 
Uitbreiding buitenlandse belastingplicht 20 20 20 20 
bestuurdersbeloningen 
Overdrachtsbelasting bij latere verkrijging aanhorigheden -3 -3 -3 -5 
woningen  
Verlenging doorverkooptermijn overdrachtsbelasting -10 -40 -60 0 
Herziening btw-systeem tabak 0 -67 0 0 
Pakket constructiebestrijding bodem(voor)recht 44 100 100 100 
Totaal Belastingplan 2013 1.647 1.663 1.721 1.789 
Totaal Overige fiscale maatregelen 2013 -21 -3 7 4 
Totaal Wet verhuurderheffing 5 800 800 800 
Totaal Wet herziening fiscale behandeling eigen woning (incl. 5 14 32 5.400 
LTV) 
Totaal Wet herziening fiscale behandeling woon-werkverkeer 1.375 1.425 1.460 1.500 
Totaal pakket Belastingplan 2013 3.011 3.899 4.020 9.493 
     
Aanpassingen BP2013      
Niet invoeren vitaliteitssparen 580 764 759 140 
Verhoging assurantiebelasting 1.222 1.379 1.403 1.403 
Werkbonus -70 -70 -210 -210 
Schrappen aftrekbaarheid beloningen tussenpersonen 75 84 92 150 
Tegemoetkoming ondernemersafdracht BTW -19 0 0 0 
Tijdelijke verruiming vrijstelling overdrachtsbelasting -3 -13 -13 0 
Aanpassing herinvesteringsreserve* 25 25 25 25 
Aanpassing maatregelen afdrachtvermindering onderwijs 0 -17 -28 -38 
Achterwege laten verhoging forfaitaire ruimte WKR 100 0 0 0 
Herziening btw-systeem tabak -67 67 0 0 
Aanpassing overgangsrecht levensloop 15 15 15 15 
Aanpassingen Wet herziening fiscale behandeling      
eigen woning 
Faciliteit voor restschulden -10 -20 -30 0 
Restschuldfaciliteit vanaf 29 oktober -1,6 -1,6 -1,6 0 
Verlenging herleving en termijn verhuisregelingen -5 0 0 0 
Verlenging termijn aftrekbaarheid rente restschulden 0 0 0 0 
Aanpassing Wet verhuurderheffing      
Verhoging tarief verhuurderheffing 45 0 0 0 
Aanpassing Wet herziening fiscale behandeling woon-     
werkverkeer 
Terugdraaien maatregel reiskostenaftrek -1375 -1425 -1460 -1500 
      
Totaal wijzigingen ten opzichte van pakket 511 787 551 -15 
Belastingplan 2013 
      
Totaal pakket Belastingplan 2013 inclusief wijzigingen 3.522 4.686 4.571 9.478 
 
 
 
3 
 

van een chronische ziekte of een handicap. Kosten die voortvloeien uit versoberingen 
van het basispakket treffen in beginsel iedereen. Het onverkort in aftrek toelaten van 
dergelijke kosten binnen de uitgaven voor specifieke zorgkosten leidt dan ook tot 
een regeling die steeds verder van de beoogde doelgroep af komt te staan. Om deze 
reden wil het kabinet dan ook geen uitzonderingen op de beperking van de specifieke 
zorgkosten opnemen, dus ook geen uitzondering voor de groep belastingplichtigen 
met een inkomen van 1,5x of 2x modaal. Bij een versobering van het basispakket in 
de zorgverzekering wordt beoogd een besparing te realiseren op de door de overheid 
te compenseren zorgkosten. Als deze zorgkosten vervolgens fiscaal aftrekbaar 
zouden worden, wordt de beoogde besparing niet volledig gerealiseerd. De 
aftrekbeperking heeft in die zin dan ook geen tijdelijk karakter. Daarnaast bestaat 
ook het risico dat de fiscale regeling budgettair gezien steeds verder oploopt. Er is 
verder bewust voor gekozen om de uitwerking van de aftrekbeperking via 
ministeriële regeling vorm te geven zodat de discussie omtrent de versoberingen van 
het basispakket ook bij de vormgeving van die maatregelen kan worden gevoerd en 
de fiscaliteit daarbij terecht slechts een gevolguitwerking van die vormgeving betreft. 
Bovendien past het meer bij lagere regelgeving om gedetailleerd posten te 
benoemen die niet langer in het basispakket vallen. Overigens is de verwachting dat 
de aftrekbeperking zoals nu opgenomen een uitputtende is, aangezien in het 
regeerakkoord is bepaald dat de regeling uitgaven voor specifieke zorgkosten in het 
geheel met ingang van 1 januari 2014 komt te vervallen. Het kabinet is bereid om de 
tekst van de ministeriële regeling met betrekking tot de beperking van de 
aftrekposten ter informatie te zenden aan de Eerste Kamer. Deze tekst is dan ook als 
bijlage bij deze memorie gevoegd. 
 
2.3. Levensloopregeling 
De leden van de fractie van de PVV vragen in hoeverre levensloopspaarders 
geconfronteerd worden met ongunstige gevolgen van de vrijval van de aanspraken 
ingevolge de levensloopregeling. In antwoord op deze vraag geeft het kabinet aan 
dat van een verplichte vrijval slechts sprake is bij aanspraken ingevolge de 
levensloopregeling waarvan de waarde in het economische verkeer op 31december 
2011 minder dan € 3000 bedroeg. Deze aanspraken worden in het jaar 2013 voor 
wat hun waarde in het economische verkeer op 31 december 2012 betreft voor 80% 
van die waarde belast. Het kabinet gaat ervan uit dat daarmee eventuele negatieve 
gevolgen van deze vrijval worden voorkomen. Ingeval het tegoed op 31 december 
2011 € 3000 of meer bedroeg en aanspraak wordt gemaakt op de 80%-regeling, 
namelijk bij de volledige opname van het levenslooptegoed in het jaar 2013, gaat 
het om een situatie waarin mensen zelf kunnen kiezen of ze het volledige tegoed 
opnemen. Dit percentage is voldoende om bijvoorbeeld het hoogste marginale 
belastingpercentage van 52% tot onder de 42% te brengen. Als desalniettemin voor 
een individuele spaarder de eenmalige opname van het volledige tegoed ook met de 
toepassing van de 80%-regeling tot een progressienadeel leidt, dan kan deze 
deelnemer kiezen voor een gespreide opname, eventueel in combinatie met opname 
5 
 

2.5. S&O-afdrachtvermindering 
De leden van de fractie van D66 zijn benieuwd hoeveel bedrijven profiteren van de 
verlenging van de eerste schijf in de afdrachtvermindering speur- en 
ontwikkelingswerk (S&O-afdrachtvermindering) naar € 200.000 en hoeveel bedrijven 
te maken krijgen met de lagere percentages. Ongeveer 19.000 inhoudingsplichtigen 
maken gebruik van de S&O-afdrachtvermindering. S&O-inhoudingsplichtigen met 
een S&O-loonsom tot circa € 128.000 zullen in 2013 een negatief effect ervaren ten 
gevolge van de combinatie van het verlaagde kortingspercentage in de eerste schijf 
en de verlenging van de eerste schijf. Voor S&O-inhoudingsplichtigen met een S&O-
loonsom vanaf circa € 128.000 leiden de nieuwe parameters tot extra S&O-
afdrachtvermindering. Ongeveer 79% van de S&O-inhoudingsplichtigen zal als 
gevolg van de maatregelen minder S&O-afdrachtvermindering ontvangen en 21% 
van die inhoudingsplichtigen heeft voordeel van de maatregelen. De herschikking 
binnen de S&O-afdrachtvermindering is gebaseerd op de uitkomsten en 
aanbevelingen in het recente rapport “Evaluatie WBSO 2006-2010” en is gericht op 
het verbeteren van de doeltreffendheid en doelmatigheid van de regeling ter 
bevordering van innovatie. 
 
De leden van de fractie van D66 zijn benieuwd naar het exacte effect op het 
vestigingsklimaat en naar de groep landen waarmee Nederland concurreert om S&O-
opdrachten. In de evaluatie is gebleken dat binnen Europa de S&O-
afdrachtvermindering, zowel qua regeling als wat betreft omvang, een unieke positie 
inneemt. Aan de bedrijven die gebruikmaken van de S&O-afdrachtvermindering is 
gevraagd of Nederland door de S&O-afdrachtvermindering als vestigingsplaats een 
voorsprong heeft ten opzichte van andere Europese landen. Meer dan de helft (58%) 
van die bedrijven was het met deze stelling eens. Tevens is gevraagd of de S&O-
inhoudingsplichtigen door de S&O-afdrachtvermindering meer speur- en 
ontwikkelingswerk in Nederland uitvoeren. Deze vraag is van belang omdat 
gemiddeld 5% van de S&O-inhoudingsplichtigen in 2010 speur- en 
ontwikkelingswerk in andere landen uitvoerden en voor de grote bedrijven is dit 
aandeel zelfs 23%. Een overgrote meerderheid van de S&O-inhoudingsplichtigen 
(71%) geeft aan dat door de S&O-afdrachtvermindering meer speur- en 
ontwikkelingswerk in Nederland wordt uitgevoerd. Hieruit kan geconcludeerd worden 
dat de faciliteit positief bijdraagt aan het behoud van speur- en ontwikkelingswerk in 
Nederland. Nederland concurreert met name maar niet uitsluitend met lidstaten van 
de Europese Unie (de EU) en de Organisatie voor Economische Samenwerking en 
Ontwikkeling (de OESO), en in het bijzonder met landen in de fysieke nabijheid als 
Duitsland, België en Zwitserland. 
 
De leden van de fractie van D66 vragen voorts naar de kosten per uur voor een 
S&O-medewerker met inbegrip van de afdrachtvermindering en hoe dit zich verhoudt 
tot onze concurrerende landen. Het gemiddelde S&O-uurloon in Nederland is circa 
€ 33. Afhankelijk van de toegekende loonsom bedraagt het voordeel op dit uurloon 
7 
 

kabinet dat (meer) werken meer moet lonen. De vormgeving zoals door de leden 
van de fractie van de PvdA wordt gesuggereerd, leidt daarom tot hetzij een groter 
budgettair beslag van de werkbonus dan wel tot een werkbonus waarmee de 
beoogde doelen niet voldoende worden gerealiseerd. In tijden waarin juist de 
overheid sterk dient te bezuinigen is een hoger budgettair beslag niet gewenst. 
 
Het kabinet merkt – in reactie op de vraag hiernaar van de leden van de fractie van 
de PvdA – op dat naar de mening van het kabinet de werkbonus niet discriminerend 
is voor vrouwen. Doel van de werkbonus is onder meer het stimuleren van burgers 
om meer te gaan werken. Daarbij wordt geen onderscheid gemaakt naar man of 
vrouw. Het recht op werkbonus en de hoogte daarvan zijn immers enkel en alleen 
gekoppeld aan de hoogte van het loon. Het is in de ogen van het kabinet juist direct 
discriminerend voor vrouwen om de grens voor het recht op de werkbonus te 
verlagen naar 70% van het wettelijk minimumloon met als doel dat meer vrouwen 
recht op werkbonus zouden krijgen. Het kabinet is van mening dat daarmee ten 
onrechte de indruk gewekt zou worden dat het vanzelfsprekender zou zijn voor 
vrouwen (met een minimumloon) dan voor mannen om in deeltijd te werken. 
 
Ook vragen deze leden of het wetsvoorstel niet aanmerkelijk meer vrouwen dan 
mannen uitsluit van het recht op de werkbonus, omdat vrouwen gemiddeld minder 
uren werken en gemiddeld een lager uurloon hebben. Hoewel vrouwen momenteel 
gemiddeld minder uren werken dan mannen en tegen een gemiddeld lager uurloon, 
betekent dat niet dat door de maatregel meer vrouwen worden uitgesloten. Het 
recht op werkbonus en de hoogte daarvan zijn immers enkel en alleen gekoppeld 
aan een bepaald bedrag, onafhankelijk van het aantal gewerkte uren en de hoogte 
van het uurloon.  
 
Tot slot stellen de leden van de fractie van de PvdA dat het effect van de werkbonus 
zal zijn dat het verschil in arbeidsparticipatie tussen mannen en vrouwen vanaf 60 
jaar zal toenemen en vragen de leden van de fracties van de PvdA en GroenLinks of 
de maatregel daarmee in strijd is met internationaalrechtelijke verplichtingen zoals 
het VN-Vrouwenverdrag, het EU Handvest en gelijke behandelingsrichtlijnen om de 
kloof tussen mannen en vrouwen in de arbeid te verkleinen. Zoals hiervoor reeds 
weergegeven gaat er van de werkbonus een sterke prikkel uit om meer dan 90% 
van het minimumloon te gaan verdienen. Hierbij wordt bovendien geen onderscheid 
gemaakt tussen mannen en vrouwen. Omdat het kabinet geen aanwijzingen heeft 
dat het verschil in arbeidsparticipatie tussen mannen en vrouwen vanaf 60 jaar door 
de werkbonus zal toenemen, ziet het kabinet vooralsnog geen reden om te bezien of 
de vormgeving van de werkbonus eventueel strijdig zou kunnen zijn met de 
genoemde internationaalrechtelijke verplichtingen.  
 
  
9 
 

eigenbeheerlichaam, maar ook van de partner of ex-partner van de dga die 
6
eveneens een pensioenrecht op het eigenbeheerlichaam kan hebben . In de door de 
leden genoemde publicaties wordt ingegaan op het verschil tussen de fiscale en 
commerciële waardering van de pensioenvoorziening in eigen beheer. Fiscaal gelden 
namelijk rekenregels ter bepaling van de hoogte van de voorziening die mede ten 
doel hebben de lasten gelijkelijk te verdelen over de verschillende jaren. De hoogte 
van de jaarlijkse dotatie aan de voorziening wordt daarbij bijvoorbeeld bepaald met 
inachtneming van een rekenrente van 4%. De fiscale rekenregels die bepalen 
wanneer fiscaal gezien de pensioenlast mag worden genomen resulteren in een 
afwijking tussen de commerciële en fiscale waardering van de voorziening. Het 
kabinet heeft kennisgenomen van de door de leden van de fractie van de VVD 
aangehaalde literatuur. Soortgelijke pleidooien hebben het kabinet ook via andere 
wegen bereikt. Een eventuele oplossing voor het verschil tussen deze 
waarderingsgrondslagen zou met zich brengen, zoals ook in de publicatie wordt 
opgemerkt, dat de systematiek betreffende pensioen in eigen beheer in haar geheel 
zal moeten worden bezien. Op de vraag of het kabinet kan ingaan op de 
mogelijkheden om op korte termijn in oplossingen te voorzien kan worden 
aangegeven dat dergelijke oplossingen niet op korte termijn voorhanden zijn.  
 
De leden van de fractie van het CDA vragen het kabinet om een reactie op de 
suggestie dat een dga een in eigen beheer opgebouwd pensioen zonder fiscale 
gevolgen zou mogen omzetten in een pensioen op basis van een beschikbare 
premieregeling, waarbij de inbrengwaarde eenmalig zou mogen worden gesteld op 
de fiscale waarde. Het kabinet merkt op dat in de huidige wetgeving in eigen beheer 
opgebouwd pensioen het karakter heeft van een arbeidsrechtelijke 
pensioentoezegging aan de dga en/of zijn partner. Dit betekent dat het 
eigenbeheerlichaam zich verplicht tot het doen van pensioenuitkeringen. De gedane 
suggestie zou er in kunnen resulteren dat deze verplichting niet meer geheel hoeft te 
worden nagekomen. Daarmee wordt de civielrechtelijke verschijningsvorm miskend. 
Overigens resulteert de gedane suggestie in een regeling waarbij steeds een 
vermindering van pensioenaanspraken kan plaatsvinden, ongeacht de mate waarin 
de in een eigenbeheerlichaam ondergebrachte pensioenaanspraken worden gedekt 
door een toereikende vermogenspositie.  
 
 
4. Vennootschapsbelasting 
4.1. Afschaffen thincapregeling 
Gezien de complexiteit van de vennootschapsbelasting, vragen de leden van de 
fractie van de PvdA om na te denken over een commissie die gericht gaat kijken 
naar de mogelijkheid om de gehele vennootschapsbelasting te herzien zonder dat de 
aantrekkelijkheid van Nederland als vestigingsland voor bedrijven in gevaar komt. 
De complexiteit van de vennootschapsbelasting is voor een groot deel terug te 
                                                
6
 Afhankelijk van het huwelijksgoederenregime zou een dga in tijden van echtscheiding, mogelijk de harde pensioentoezeggingen van zijn 
bijna gewezen partner kunnen uithollen via dividenduitkeringen. 
11 
 

9
1 november 2012 met betrekking tot het systeem van artikel 13l van de Wet op de 
Vennootschapsbelasting 1969 (Wet Vpb 1969) en het concept uitvoeringsbesluit 
10
aftrekbeperking bovenmatige deelnemingsrente (conceptbesluit) deelt. De analyse 
van de NOB ziet onder meer op de vraag hoe artikel 13l, vierde lid, van de Wet Vpb 
1969 moet worden toegepast in verhouding tot de bepalingen in het conceptbesluit. 
Op grond van artikel 13l, vierde lid, van de Wet Vpb 1969 wordt, voor zover een 
belastingplichtige een deelneming anders waardeert dan op de verkrijgingsprijs, voor 
de bepaling van de deelnemingsschuld op de voet van artikel 13l, derde lid, van de 
Wet Vpb 1969, de boekwaarde van het eigen vermogen verminderd met het verschil 
van het bedrag van de boekwaarde van die deelneming verminderd met de 
verkrijgingsprijs van die deelneming. Deze correctie is uitsluitend van belang voor de 
toepassing van de rekenregel van artikel 13l, derde lid, van de Wet Vpb 1969 en kan 
inderdaad zowel tot gevolg hebben dat het fiscaal eigen vermogen wordt verlaagd 
(ingeval de boekwaarde van de deelneming hoger is dan de verkrijgingsprijs) als dat 
het wordt verhoogd (ingeval de boekwaarde van de deelneming lager is dan de 
verkrijgingsprijs). Voorts concludeert de NOB terecht dat een correctie op de voet 
van artikel 13l, vijfde lid, van de Wet Vpb 1969 niet tot gevolg heeft dat het fiscaal 
eigen vermogen wordt gecorrigeerd ingevolge artikel 13l, vierde lid, van de Wet Vpb 
1969. Op grond van artikel 13l, vijfde lid, van de Wet Vpb 1969 blijft – voor de 
bepaling van de deelnemingsschuld ingevolge artikel 13l, derde lid, van de Wet Vpb 
1969 – de verkrijgingsprijs van een deelneming buiten aanmerking voor zover (kort 
gezegd) sprake is van een uitbreiding van operationele activiteiten. Vervolgens heeft 
de NOB deze analyse ten grondslag gelegd aan het conceptbesluit. Het 
conceptbesluit bevat in artikel 5, eerste lid, artikel 6, eerste lid, eerste volzin, en 
artikel 6, tweede lid, eerste volzin, bepalingen voor de vaststelling van de 
verkrijgingsprijs van een deelneming voor de toepassing van de rekenregel van 
artikel 13l, derde lid, van de Wet Vpb 1969. Door toepassing van deze bepalingen 
wordt de verkrijgingsprijs “zelfstandig” vastgesteld. Zo wordt op grond van artikel 6 
van het conceptbesluit de verkrijgingsprijs vastgesteld op een evenredig deel van de 
verkrijgingsprijs van de aandelen in de te voegen dochtermaatschappij ingeval deze 
hoger is dan de verkrijgingsprijs van de aandelen bij deze dochtermaatschappij. 
Hierdoor wordt het zogeheten goodwillgat gematigd. Is deze verkrijgingsprijs gelijk 
aan de boekwaarde van de aandelen, dan zal er geen verdere aanpassing van het 
eigen vermogen nodig zijn en wordt niet toegekomen aan 13l, vierde lid, van de Wet 
Vpb 1969. Is de boekwaarde lager dan de “zelfstandig” berekende verkrijgingsprijs, 
dan zal het eigen vermogen op basis van artikel 13l, vierde lid, van de Wet Vpb 1969 
dienovereenkomstig worden verhoogd. Daarnaast bevat het conceptbesluit in artikel 
4, eerste lid, artikel 4, tweede lid, artikel 4, derde lid, artikel 4, vijfde lid, artikel 5, 
tweede lid, artikel 6, eerste lid, tweede volzin, en artikel 6, tweede lid, tweede 
volzin, voorschriften voor het te bepalen deel van de verkrijgingsprijs dat voor 
toepassing van artikel 13l, vijfde lid, van de Wet Vpb 1969 geacht wordt verband te 
houden met een uitbreiding van operationele activiteiten. Het kabinet deelt de 
                                                
9
 Commentaar van de Commissie Wetsvoorstellen van de NOB op het concept Uitvoeringsbesluit aftrekbeperking bovenmatige 
deelnemingsrente dat op 1 november 2012 aan de beide Kamers der Staten-Generaal is gestuurd.  
10
 Bijlage bij Kamerstukken II 2012/13, 33 287, nr. 24. 
13 
 

richtsnoer zou zijn. Aangezien zich in de praktijk veel verschillende situaties kunnen 
voordoen, is er niet voor gekozen om een vaste verdeelsleutel voor te schrijven. 
Uitgangspunt bij de evenredige verdeling van de verkrijgingsprijs is de waarde in het 
economische verkeer van de verschillende deelnemingen op het moment van de 
eerste verkrijging door het concern. De waarde in het economische verkeer van de 
deelneming behoeft niet samen te hangen met de gemiddelde bedrijfsresultaten. Zo 
kan het zijn dat een deelneming in de afgelopen drie jaar verliezen heeft geleden, 
bijvoorbeeld omdat er sprake is van productontwikkeling. Wanneer de aandelen in 
een dergelijke deelneming middellijk worden verworven, zou bij de door de NOB 
voorgestane methode bijna geen waarde aan deze deelneming kunnen worden 
toegerekend. Echter, de waarde van die betreffende deelneming zal mede worden 
bepaald door de verwachting van de koper van de aandelen in de 
houdstermaatschappij omtrent de kansen van het ontwikkelde product. Een 
waardebepaling aan de hand van de bedrijfsresultaten zou in die situatie dus geen 
recht doen aan de werkelijkheid. Juist om dit soort situaties te voorkomen, is 
gekozen voor een open norm. Voor de duidelijkheid wordt opgemerkt dat het in 
eerste instantie aan de belastingplichtige is om de verdeling vast te stellen. 
 
2. De NOB vraagt of de regeling zoals opgenomen in artikel 4, vierde lid, van het 
conceptbesluit ook geldt in een situatie waarin de aandelen in een 
houdstermaatschappij in eerste instantie door een in Nederland gevestigd verbonden 
lichaam worden aangekocht. Genoemde regeling bewerkstelligt dat de 
verkrijgingsprijs van de aandelen in een houdstermaatschappij wordt verdeeld over 
de verschillende deelnemingen van die houdstermaatschappij. Het maakt hierbij 
geen verschil of de aandelen in de houdstermaatschappij worden verworven door 
een buiten Nederland gevestigd lichaam dan wel door een in Nederland gevestigd 
lichaam. De verkrijgingsprijs van de aandelen in de houdstermaatschappij wordt 
verdeeld over de houdstermaatschappij, voor zover deze maatschappij ook over 
andere vermogensbestanddelen dan aandelen beschikt, en de door die maatschappij 
gehouden deelnemingen. Aangezien de verkrijgingsprijs wordt toegerekend, zal de 
verkrijgingsprijs van de aandelen in de houdstermaatschappij, voor zover relevant, 
bij de houder van die aandelen evenredig worden verminderd. Teneinde iedere 
onduidelijkheid op dit punt te vermijden, is de tekst van artikel 4, vierde lid, van het 
conceptbesluit op dit punt aangevuld. 
 
3. De NOB vraagt te bevestigen dat de toerekening van de verkrijgingsprijs van de 
aandelen in een houdstermaatschappij ingevolge artikel 4, vierde lid, van het 
conceptbesluit ook geldt als deze verkrijgingsprijs lager is dan de verkrijgingsprijs 
van de aandelen in de verhangen deelneming van die houdstermaatschappij. In 
genoemde bepaling is voorgeschreven dat de verkrijgingsprijs naar evenredigheid 
wordt toegerekend. Dit brengt met zich dat er geen sprake is van een keuze. Ook 
voor de situatie waarin de verkrijgingsprijs van de aandelen in de 
houdstermaatschappij lager is dan de verkrijgingsprijs van de aandelen in de 
15 
 

past binnen de optieregeling. Dit is dan ook de reden dat de optieregeling niet is 
uitgebreid tot kortweg de inbreng van overige vermogensbestanddelen. 
 
7. In reactie op de vraag hiernaar van de NOB kan worden bevestigd dat in de 
situatie dat aandelen in dochtermaatschappij X die al tot het concern behoorden op 
31 december 2006, maar na dat tijdstip zijn verhangen naar een nieuw opgerichte 
concernvennootschap, een beroep op de regeling van artikel 4, vijfde lid, van het 
conceptbesluit mogelijk is voor het bepalen van de verkrijgingsprijs van de aandelen 
in dochtermaatschappij X die al tot het concern behoorden op 31 december 2006. 
Voorts kan worden bevestigd dat in de situatie dat aandelen in een na 31 december 
2006 nieuw opgerichte concernvennootschap, die aandelen houdt in een deelneming 
die reeds op 31 december 2006 tot het concern behoorde, deel gaan uitmaken van 
een reorganisatie, voor de kwalificerende verkrijgingsprijs van de aandelen in de 
nieuw opgerichte concernvennootschap kan worden uitgegaan van de vastgestelde 
verkrijgingsprijs van de aandelen in de vennootschap die in 2006 reeds deel 
uitmaakten van het concern, voor zover deze verkrijgingsprijs in het verleden op 
basis van het conceptbesluit kan worden doorgeschoven naar de aandelen in de 
nieuw opgerichte concernvennootschap. 
 
8. De NOB vraagt een tegenbewijsregeling in te voeren bij de wettelijke aanname 
inzake de financiering met vreemd vermogen bij de optieregeling van artikel 4, vijfde 
lid, van het conceptbesluit. Met de optieregeling wordt de belastingplichtige een 
relatief eenvoudige mogelijkheid geboden om het kwalificerende deel van de 
verkrijgingsprijs te bepalen indien de aandelen reeds deel uitmaakten van het 
concern op 31 december 2006. Daarbij geldt als aanname dat voor de toepassing 
van artikel 4, tweede lid, van het conceptbesluit wordt uitgegaan van een 
financiering met geldleningen van 50% van de verkrijgingsprijs bij eerste 
verkrijging. In de door de NOB geschetste situatie waarbij aandelen met een 
verkrijgingsprijs van 100 die bij eerste verkrijging met 100% vreemd vermogen zijn 
gefinancierd, en deze vervolgens als gevolg van een reorganisatie worden 
overgedragen waarbij eveneens een financiering met 100% vreemd vermogen 
plaatsvindt, zal het kwalificerende deel van de verkrijgingsprijs hierdoor inderdaad 
op 45 worden gesteld (50% van (90% van 100)). Juist omdat er sprake is van een 
regeling waarbij wordt uitgegaan van ficties zal dit in het ene geval gunstig 
uitwerken en in het andere geval niet. Benadrukt wordt dat de belastingplichtige 
geen gebruik hoeft te maken van de optieregeling. Het is een keuze. Ingeval de 
belastingplichtige van mening is dat het kwalificerende deel van de verkrijgingsprijs 
hoger moet worden vastgesteld, zal de belastingplichtige op basis van de hoofdregel 
van artikel 4, eerste tot en met vierde lid, van het conceptbesluit de verkrijgingsprijs 
en het kwalificerende deel daarvan kunnen aangeven. 
 
9. In reactie op vraag 9 van de NOB kan worden bevestigd dat onder de boekwaarde 
in de zin van artikel 5, eerste lid, van het conceptbesluit wordt verstaan de 
17 
 

Uitgangspunten 
Eind 2012 heeft vennootschap M bv de aandelen gekocht in vennootschap D bv van 
een derde voor 1000. M bv heeft geen andere vermogensbestanddelen. M bv en D 
bv vormen een fiscale eenheid met ingang van 1 januari 2013. 
D bv heeft in 2008 twee deelnemingen gekocht: KD 1 Inc voor 500 en KD 2 Inc voor 
100. KD 1 Inc is een werkmaatschappij. De verwerving van deze aandelen betreft 
voor 100% een uitbreidingsinvestering in de zin van artikel 13l, vijfde lid, van de 
Wet Vpb 1969. KD 2 Inc daarentegen is een beleggingsdochter. De verwerving van 
deze deelneming betreft geen uitbreidingsinvestering in de zin van artikel 13l, vijfde 
lid, van de Wet Vpb 1969. 
 
De fiscale balans van M bv ziet er op 1 januari 2013 als volgt uit. 
 
Deelneming D bv 1000 Eigen vermogen 200 
   Vreemd vermogen  800 
 1000  1000 
 
De fiscale balans van D bv op 1 januari 2013 ziet er als volgt uit. 
 
Deelneming KD 1 Inc 500 Eigen vermogen 300 
Deelneming KD 2 Inc  100 Vreemd vermogen  
300 
 600  600 
 
Na de voeging ziet de geconsolideerde fiscale balans van de fiscale eenheid van M bv 
met D bv op 1 januari 2013 er als volgt uit. 
 
Deelneming KD 1 Inc 500 Eigen vermogen  (500) 
 
Deelneming KD 2 Inc 100 Vreemd vermogen 800  
 
   300  
 
     1100 
 
 600   600 
 
Op basis van artikel 6, eerste lid, eerste volzin, van het conceptbesluit wordt bij M bv 
de verkrijgingsprijs van de aandelen KD 1 Inc en KD 2 Inc gesteld op een evenredig 
deel van de verkrijgingsprijs van de aandelen in D bv. Gegeven de door de NOB 
gestelde aanname dat het verschil van 400 tussen de aankoopprijs die M bv heeft 
betaald voor de aandelen in D bv (1000) en de fiscale boekwaarde van de 
deelnemingen van D bv (totaal 600) voor 350 kan worden toegerekend aan KD 1 Inc 
en voor 50 aan KD 2 Inc, bedragen de verkrijgingsprijs van de aandelen KD 1 Inc en 
KD 2 Inc respectievelijk 850 en 150. De balans voor de berekening van de 
aftrekbeperking voor bovenmatige deelnemingsrente ziet er dan als volgt uit. 
  
19 
 

rente over 200. De door de NOB berekende vermindering van deze beperking op 
grond van artikel 7 van het conceptbesluit in verband met de samenloop met de 
aftrekbeperking deelnemingsrente is echter niet juist. Ingevolge artikel 15ad, 
negende lid, van de Wet Vpb 1969 en artikel 7 van het conceptbesluit wordt het deel 
van de beperking van het teveel aan overnamerente dat buiten aanmerking blijft, 
bepaald naar evenredigheid van het deel van de verkrijgingsprijs van de aandelen in 
D bv (1000) dat toerekenbaar is aan deelneming KD 2 Inc. De bij de fiscale eenheid 
berekende aftrekbeperking voor bovenmatige deelnemingsrente is immers slechts 
gebaseerd op een beperkt deel van de overnameschuld, te weten enkel voor zover 
toerekenbaar aan de verkrijgingsprijs van KD 2 Inc ten bedrage van 150. De niet 
e
aftrekbare overnamerente wordt daarom voor 150/1000 deel verminderd, en 
bedraagt uiteindelijk (850/1000) x (200/800) x de rente over de schuld van 800. 
 
 
5. Constructiebestrijding bodem(voor)recht 
De leden van de fracties van de PvdA en het CDA stellen een aantal vragen over de 
gevolgen van de maatregel inzake het bodem(voor)recht voor de kredietverlening 
aan bedrijven. De leden van de fractie van de PvdA merken daarbij op van mening te 
zijn, dat het kabinet enigszins luchthartig over de bezwaren van de banken en 
anderen heenstapt. In reactie daarop wil ik benadrukken dat het geenszins mijn 
bedoeling is luchthartig over deze bezwaren heen te stappen. De zeer uitgebreide 
antwoorden op de grote hoeveelheid vragen die in de schriftelijke en mondelinge 
behandeling van dit voorstel in de Tweede Kamer zijn gesteld, geven mijns inziens 
juist aan dat het kabinet wat betreft deze materie niet over één nacht ijs is gegaan. 
Dat neemt niet weg dat ik het op goede gronden niet eens ben met de genoemde 
bezwaren, zoals ik hieronder nog eens uiteen zal zetten.  
 
Allereerst zou ik graag nog eens in herinnering willen roepen, dat het 
bodem(voor)recht louter van toepassing is op belastingbedragen die een 
onderneming onder zich heeft en aan de fiscus moet afdragen, zoals loon- en 
omzetbelasting. Dat is een wezenlijk verschil met bijvoorbeeld de inkomsten- of 
vennootschapsbelasting. Met het bodem(voor)recht stelt de fiscus de belangen van 
de schatkist veilig waar het gaat om de heffing van door anderen verschuldigde 
bedragen die de ondernemer tijdelijk onder zich heeft. Een werkgever betaalt het 
nettosalaris uit aan een werknemer en behoort in samenhang daarmee ook datgene 
wat aan fiscus en het Uitvoeringsinstituut Werknemersverzekeringen (UWV) toekomt 
aan de Belastingdienst over te maken. Dat zou gewoon in het 
financieringsarrangement moeten zitten. Vanuit deze optiek is de gedachte in ieder 
geval merkwaardig dat het veiligstellen van gelden die aan de fiscus toebehoren, 
gevolgen voor de kredietverlening zou hebben. Daar voeg ik nog aan toe dat het 
vreemd lijkt dat het effectueren van een oeroud verhaalsrecht van de fiscus, het 
bodemrecht bestaat immers sinds 1845, nu opeens grote gevolgen voor de 
kredietverlening zou hebben. 
21 
 

Vanzelfsprekend is het bodem(voor)recht niet de enige factor die een effect op de 
kredietverlening kan hebben. Ook de stand van de economie, de toestand op de 
financiële markten en andere maatregelen die de financiële markten raken, zoals de 
invoering van Basel III en de voorgestelde ex ante financiering van het 
depositogarantiestelsel, spelen hierbij een belangrijke rol. Het is daarom belangrijk 
de ontwikkelingen in de kredietverlening in hun totaliteit te volgen en op basis 
daarvan conclusies te trekken. Juist daarom heb ik toegezegd de effecten van de 
hier voorgestelde maatregel op de kredietverlening mee te laten nemen bij de 
15
monitoring op de kredietverlening die reeds is toegezegd. 
 
De leden van de fractie van D66 vragen of het niet verstandig is om eerst die 
evaluatie af te wachten, alvorens met de onderhavige maatregel te komen. De leden 
van de fractie van de VVD vragen of het kabinet bereid is om met de banken te 
zoeken naar mogelijkheden om de eventuele effecten van de maatregel ter zake van 
het bodem(voor)recht op de kredietverlening te mitigeren. Tijdens de behandeling 
van het wetsvoorstel Belastingplan 2013 in de Tweede Kamer heb ik aangegeven dat 
de mogelijke gevolgen voor de kredietverlening van de maatregel ter zake van het 
bodem(voor)recht zullen worden meegenomen bij de hierboven al genoemde 
monitoring, waar een flinke meerderheid van de Eerste Kamer bij de parlementaire 
16
behandeling van de Wet bankenbelasting om heeft verzocht. Dit zal gebeuren op 
basis van gegevens van DNB. Ik heb toegezegd dat, mocht de kredietverlening in 
twee opeenvolgende kwartalen negatief zijn of mocht een acuut forse krimp van de 
bancaire kredietverlening optreden, het kabinet bereid is te bestuderen of er 
instrumenten zijn die de kredietverlening minder belasten. Wel heb ik tijdens de 
plenaire behandeling van het wetsvoorstel Belastingplan 2013 in de Tweede Kamer 
benadrukt dat indien men van mening zou zijn dat de kredietverlening door een 
samenspel van maatregelen (te) hard geraakt wordt, het niet in de rede ligt om dit 
op te lossen door het voor de banken weer mogelijk te maken om constructies te 
laten toepassen waarmee de schatkist wordt gedupeerd bij de afdracht van omzet- 
en loonbelasting. Het kabinet is in ieder geval geenszins van plan het niet langer 
kunnen toepassen van bodemconstructies door banken te compenseren met 
belastingvermindering, zoals de leden van de fractie van de SP in hun vraagstelling 
lijken te suggereren. Binnen deze randvoorwaarden ben ik altijd bereid om met de 
banken in overleg te treden als daar behoefte aan mocht bestaan. Om deze redenen 
kan ik niet meegaan in de gedachte van de leden van de fractie van D66. 
 
De leden van de fractie van de PvdA vragen wat volgens het kabinet de gevolgen 
van de maatregel inzake het bodem(voor)recht zijn voor de leasebranche. 
Allereerst merk ik op dat in de praktijk weinig tot geen bodemverhuurconstructies 
worden toegepast waar leasemaatschappijen bij betrokken zijn. Het kabinet heeft 
geen voornemens om een bepaalde vorm van leasing te bevorderen of te 
ontmoedigen. Zoals in de schriftelijke gedachtewisseling met de Tweede Kamer is 
                                                
15
 Kamerstukken I 2011/12, 33 121, J. 
16
 Kamerstukken I 2011/12, 33 121, J. 
23 
 

constructiebestendig maken van het bodem(voor)recht. Daarnaast zijn er 
verschillende andere gronden waarom het alternatief in de ogen van het kabinet 
onwenselijk is: 
 Pandhouders krijgen een “monopolie” op de uitwinning van 
zekerheidsrechten. Dit is een ongewenste versterking van hun 
incassobevoegdheden ten opzichte van andere schuldeisers. 
 Het initiatief ligt geheel in handen van de banken. Eén van de positieve 
neveneffecten van het voorliggende voorstel is nu juist dat de 
Belastingdienst in een vroeg stadium betrokken wordt bij de liquiditeits- en 
solvabiliteitsvraagstukken van de onderneming zodat tijdig kan worden 
bezien of door middel van een herstructurering - waarbij ook andere 
crediteuren dan de bank betrokken zijn - de onderneming kan “overleven”. 
 De Belastingdienst kiest zijn debiteuren niet uit en heeft daarom een stok 
achter de deur nodig in de vorm van het fiscale voorrecht/bodemrecht. 
Afschaffing van het bodem(voor)recht zou leiden tot een situatie waarin de 
Belastingdienst de betaling van zakelijke belastingschulden die een 
onderneming onder zich heeft en aan de fiscus moet afdragen, zoals loon- en 
omzetbelasting, de facto niet meer kan afdwingen. 
 De lege boedelproblematiek in faillissementen wordt versterkt doordat 
pandhouders, als separatisten, buiten de boedel om opereren, terwijl bij de 
mededelingsregeling juist meer middelen in de boedel terechtkomen, 
vanwege het feit dat de Belastingdienst geen separatist is. Dit heeft gevolgen 
voor onder meer de bestrijding van faillissementsfraude. 
 
De leden van de fractie van de VVD vragen of de voorgestelde meldingsplicht niet 
een vergaande inperking vormt van de in het Burgerlijk Wetboek aan pandhouders 
toegekende recht om bodemzaken in vuistpand te nemen. Het bodemvoorrecht zelf 
kan, in de zin die deze leden bedoelen, worden gezien als een vergaande inperking 
van het pandrecht op bodemzaken. Waar het bodemvoorrecht ingrijpt op het 
pandrecht, geldt dat ook voor de aan het pandrecht verbonden bevoegdheden zoals 
het nemen van de bezitloos verpande bodemzaak in vuistpand. Het bodemvoorrecht 
maakt sinds jaar en dag deel uit van de geldende wet- en regelgeving en is 
opgenomen in de IW 1990. De meldingsregeling zoals die is opgenomen in artikel 
22bis van de IW 1990 zoals dat wordt voorgesteld in dit Belastingplan, is uitsluitend 
bedoeld om de Belastingdienst in staat te stellen het bodem(voor)recht effectief te 
kunnen toepassen om zodoende de uitholling van dit recht te kunnen repareren. De 
voorgestelde regeling is niet bedoeld om de verhaalspositie van de Belastingdienst 
uit te breiden ten koste van andere schuldeisers. Er worden dus geen nieuwe 
zekerheidsrechten voorgesteld, zoals een wettelijk pandrecht of een fiscaal voorrecht 
op onroerende zaken dat in rang boven het recht van hypotheek gaat. Gelet op het 
feit dat het bodemvoorrecht is opgenomen in de IW 1990, is opname van de 
meldingsplicht in die wet het meest logisch. 
 
25 
 

De leden van de fractie van de VVD vragen of het kabinet een beeld heeft van de 
benodigde capaciteit bij de Belastingdienst indien pandhouders gebruikmaken van de 
mogelijkheid om af te zien van de verplichte melding. Deze leden verkeren ten 
onrechte in de veronderstelling dat artikel 22bis, zevende lid, van de IW 1990, de 
mogelijkheid biedt om af te zien van melding. De melding is een wettelijke 
verplichting en genoemd zevende lid bepaalt wat het gevolg is als ten onrechte niet 
aan de meldingsplicht wordt voldaan. Dat is namelijk een verplichte vergoeding van 
de executiewaarde. Er is derhalve geen keuzemogelijkheid voor de pandhouders. 
Overigens kan ik mij niet voorstellen dat banken en andere financiers bewust in 
strijd met de wettelijke verplichting de melding achterwege zouden laten. 
 
De leden van de fractie van de VVD vragen of het kabinet in de brief van de Minister 
23
van Veiligheid en Justitie van 27 november jl. aanleiding ziet om in overleg te 
treden met marktpartijen over de afschaffing van het bodemrecht in ruil voor een 
budgettair alternatief. In de genoemde brief heeft de Minister van Veiligheid en 
Justitie, mede namens de Ministers van Economische Zaken en van Financiën en 
namens mijzelf, een programma voor de aanpak van faillissementsfraude 
gepresenteerd. De afschaffing van het bodemrecht maakt daar geen deel van uit. De 
verwachting is juist dat de aanpak van bodemverhuurconstructies een bijdrage zal 
leveren aan de aanpak van faillissementsfraude. Door de maatregel zien de 
curatoren in faillissementen meer bodemzaken in de boedel terechtkomen, omdat 
pandhouders, anders dan nu het geval is, minder vaak geneigd zullen zijn 
verhaalsobjecten buiten de boedel om tot zich te nemen. Daarmee levert de aanpak 
van bodemverhuurconstructies naar verwachting meer middelen in de boedel op en 
dientengevolge meer financiële ruimte voor de bestrijding van faillissementsfraude. 
Al met al zie ik in de aanpak van faillissementsfraude dan ook geen enkele reden om 
de afschaffing van het bodemrecht te bepleiten.  
 
Naar aanleiding van de voorgestelde maatregel inzake constructiebestrijding inzake 
het bodem(voor)recht stellen de leden van de fractie van de SP een aantal vragen 
over constructiebestrijding in het algemeen. Zo vragen zij om een toelichting op de 
(on)wenselijkheid van belastingontwijking door fiscale constructies. Het antwoord op 
deze vraag is afhankelijk van de uitleg van het begrip fiscale constructie en van het 
gezichtspunt dat gekozen wordt. Bij een brede uitleg van het begrip fiscale 
constructie vallen daaronder alle activiteiten of handelingen van een 
belastingplichtige waarbij fiscale motieven een doorslaggevende of bepalende rol 
spelen. Een belastingplichtige die bijvoorbeeld dit jaar een eigen woning koopt met 
het oogmerk om nog een aflossingsvrije hypotheek te kunnen afsluiten, houdt zich 
dan bezig met een fiscale constructie. Ditzelfde geldt voor een belastingplichtige die 
gaat samenwonen met als meer dan bijkomend doel om inkomensbestanddelen te 
kunnen toedelen aan zijn fiscale partner. Fiscale motieven ofwel een gunstiger fiscale 
behandeling ofwel belastingontwijking zijn kenmerkend voor fiscale constructies. Zij 
leiden aan de kant van de schatkist tot een belastingnadeel en zijn vanuit dat 
                                                
23
 Brief van de Minister van Veiligheid en Justitie van 27 november 2012, kenmerk nr. 326963. 
27 
 

 
Ongewenste mogelijkheden tot belastingontwijking hebben mijn voortdurende 
aandacht. Dat geldt ook voor belastingontwijking in de vennootschapsbelasting. Op 
dit moment heb ik geen aanwijzingen dat er zich in de sfeer van de 
vennootschapbelasting vormen van belastingontwijking voordoen die aanleiding 
geven tot het nemen van andere maatregelen dan die welke zijn opgenomen in dit 
Belastingplan, dit in antwoord op een vraag van de leden van de fractie van de PvdA 
hiernaar. De Belastingdienst heeft met het oog op de bestrijding van ongewenste 
mogelijkheden tot belastingontwijking ook al sinds jaar en dag een meldpunt 
ingericht voor constructies, de Coördinatiegroep Constructiebestrijding. 
 
De leden van de fractie van de SP vragen naar de toepassing van constructies bij 
banken die staatssteun (zouden kunnen) krijgen en bij belastingplichtigen met wie 
de Belastingdienst in het kader van horizontaal toezicht een convenant heeft 
afgesloten. Het kabinet herhaalt dat fiscale constructies legitiem zijn en dat ook niet 
alle constructies bestreden moeten of hoeven te worden. Anders dan de leden van 
de fractie van de SP lijken te suggereren brengt het krijgen van staatsteun of het 
hebben van een convenant met de Belastingdienst niet mee dat deze 
belastingplichtigen langs een andere fiscale meetlat gelegd zouden moeten worden. 
Naar de mening van het kabinet is de vraag naar het al dan niet ontvangen van 
staatssteun door banken die bodemverhuurconstructies toepassen, hoewel die 
gevallen in de praktijk zeker voorkomen, niet relevant voor de toepassing van de 
constructies. Datzelfde geldt voor ondernemingen waarmee een horizontaal toezicht-
convenant is gesloten. Dit neemt niet weg dat in voorkomende gevallen de 
Belastingdienst niet zal nalaten om bepaald fiscaal gedreven handelen aan de orde te 
stellen. In gevallen waarin een belastingplichtige zich bedient van fiscaal agressieve 
structuren en daarin niet (volledig) transparant is, komt de basis aan het convenant 
te ontvallen. Overigens past niet binnen een convenant dat een belastingplichtige 
zich bij voortduring bezighoudt met fiscale grensverkenning. 
 
De leden van de fractie van de SP vragen of de versoepeling en vereenvoudiging van 
het uitstelbeleid voor “compliante” ondernemers betekent dat wie zich aan de 
bedoeling van de wet houdt, wordt beloond. Zij vragen tevens of het kabinet de 
mening deelt dat brede toepassing van dit uitgangspunt leidt tot het rondpompen 
van geld. De versoepeling en vereenvoudiging van het uitstelbeleid voor 
ondernemers moet worden gezien in samenhang met de invoering van het 
voorgestelde artikel 22bis van de IW 1990, dat dient ter bestrijding van de 
zogenoemde bodemrechtconstructies. Enerzijds wil het kabinet een effectiever 
gebruik van de verhaalspositie van de ontvanger bewerkstelligen bij de invordering 
van belastingschulden bij ondernemers met structurele betalingsproblemen. 
Anderzijds wil het kabinet ondernemers met betalingsproblemen van tijdelijke aard 
tegemoetkomen door voor hen de mogelijkheid te creëren op een eenvoudige manier 
uitstel van betaling te verkrijgen. De versoepeling en vereenvoudiging van het 
uitstelbeleid voor “compliante” ondernemers betekent niet dat wie zich aan de wet 
29 
 

verlenging van de betalingstermijn voor aanslagen tot € 20.000. Door de 
vormgeving van de maatregel waarin voor maximaal vier maanden uitstel kan 
worden verkregen voor het gehele bedrag van de aanslag (mits de totale schuld niet 
de € 20.000 overschrijdt) wordt in deze gevallen feitelijk de betalingstermijn van de 
aanslag verlengd. Er zijn echter wel een paar minder aantrekkelijke gevolgen 
verbonden aan het gebruikmaken van de uitstelregeling. Er wordt namelijk 
invorderingsrente in rekening gebracht over de uitstelperiode. Bovendien wordt de 
ondernemer die zijn zakelijke belastingen niet op tijd op aangifte betaald, in beginsel 
wel geconfronteerd met een verzuimboete. 
 
De leden van de fractie van de SP vragen of het consistent is dat belastingplichtigen 
die hun aanslag wel binnen de betalingstermijn betalen met rente kunnen worden 
geconfronteerd terwijl belastingplichtigen die gebruikmaken van de uitstelregeling 
geen rente over de uitstelperiode hoeven te betalen. Zoals hiervoor aangegeven 
wordt er wel degelijk invorderingsrente in rekening gebracht over de periode waarin 
de belastingplichtige uitstel van betaling geniet, er is dan ook geen sprake van 
inconsistentie.  
 
 
6. Koopkracht- en lastenpakket 
De leden van de fractie van de SP hebben enkele vragen gesteld over de mediane en 
gemiddelde koopkrachtontwikkeling, de gemiddelde belastingdruk en mutaties in de 
gemiddelde belastingdruk van het totaal van huishoudens, per inkomenskwartiel, 
van het hoogste inkomensdeciel en/of van het hoogste inkomenspercentiel en van de 
vier inkomensgroepen <175% WML, 175-350% WML, 350-500% WML en >500% 
WML en stellen dat bij al deze vragen het gemiddelde essentieel is. Ook vragen zij in 
welke mate de wijzigingen in de gemiddelde belastingdruk kunnen dienen ter 
beoordeling van het effect van de Wet uniformering loonbegrip (Wet ULB). Zoals in 
de brief van de Minister van Sociale Zaken en Werkgelegenheid (SZW) van 4 
24
december 2012 is aangegeven, wordt doorgaans gerekend met een mediane 
koopkrachtontwikkeling in plaats van een gemiddelde koopkrachtontwikkeling. Dit 
heeft een technische achtergrond die samenhangt met data-imperfecties die horen 
bij steekproefonderzoek. Dit is wellicht het beste te illustreren aan de hand van een 
voorbeeld. 
De jaarlijkse mediane koopkrachtontwikkeling tussen 2013-2017 komt gemiddeld uit 
op 0% per jaar. Zou gekeken worden naar de gemiddelde koopkrachtontwikkeling, 
dan zou dit uitkomen op +0,5% per jaar. Wanneer echter de 1% huishoudens met 
de grootste uitschieters buiten de berekening worden gelaten, dan komt het 
gemiddelde weer uit op 0%. Dit voorbeeld illustreert waarom de gemiddelde 
koopkrachtontwikkeling op basis van steekproefonderzoek geen goede maatstaf is 
om de koopkrachtontwikkeling weer te geven. De bijlage bij mijn brief van 20 juni 
                                                
24
 http://www.rijksoverheid.nl/ministeries/szw/documenten-en-publicaties/kamerstukken/2012/12/04/brief-aan-de-eerste-en-tweede-
kamer-i-v-m-vragen-over-koopkrachtcijfers.html. 
31 
 

tarief in de tweede schijf hoger zou komen te liggen dan het tarief in de derde schijf. 
In het wetsvoorstel Belastingplan 2013 zijn correcties opgenomen die ervoor zorgen 
dat het geheel van de Wet ULB budgettair neutraal is. Bij de behandeling van de wet 
is ook al aangegeven dat voor invoering een budgettaire herijking zou plaatsvinden. 
Daarnaast is een verhoging van de arbeidskorting met € 42 opgenomen waarvoor bij 
de Miljoenennota 2012 al lastenmiddelen gereserveerd waren en is een verhoging 
van het tarief van de eerste schijf met 0,45% vanwege een doorwerking van diverse 
maatregelen ook inbegrepen in het bedrag van € 1,75 miljard.  
 
De leden van de fractie van de SP geven aan dat de tabellen met de 
loonkosteneffecten voor overheid en marktsector van de Wet ULB die voor 2012 
waren toegezegd, hun niet zijn opgevallen. De bedoelde tabellen zijn opgenomen in 
de toezeggingenbrief die in september van dit jaar aan de Eerste Kamer is 
29
gezonden. 
 
30
In tabel 1 in de brief inzake de wijzigingen in het pakket Belastingplan c.a. is in de 
tweede rij een categorie “Aanpassing heffingskorting en tarieven” opgenomen met 
een bijbehorende lastenverzwaring van € 1,75 miljard vanaf 2013. Deze regel komt 
overeen met de tweede rij in tabel 1 die op blz. 3 van deze memorie is opgenomen. 
De leden van de fractie van de SP vragen naar een overeenkomstige frequentietabel 
en een puntenwolk van dit “belastingpakket” van € 1,75 miljard. In de hieronder 
opgenomen tabel zijn de inkomenseffecten opgenomen van de maatregelen die deel 
uitmaken van het pakket van € 1,75 miljard. Het gaat om de volgende maatregelen: 
 verhoging arbeidskorting met € 42 (geen onderdeel Wet ULB) 
 verhoging tarief eerste schijf met 0,65% (aanpassing Wet ULB) en 0,45% 
(doorwerking diverse maatregelen) 
 verlaging tarief tweede schijf met 0,20% (aanpassing Wet ULB).  
 
De totale koopkrachtontwikkeling van 2012 op 2013 is beschreven in de begroting 
van het Ministerie van SZW. 
  
                                                
29
 Kamerstukken I 2012/13, 33 400 IX, A, blz. 3. 
30
 Kamerstukken I 2012/13, 33 402, B. 
33 
 

stijging van de marginale druk leidt tot een daling van het arbeidaanbod is zeer 
gangbaar in de economische wetenschap. Doordat werken minder nut oplevert 
verschuift de voorkeur van een deel van de beroepsbevolking naar meer vrije tijd. 
Bij omvangrijke ombuigingen waarbij lage inkomens worden ontzien is een stijging 
van de marginale druk onvermijdelijk. De aanpassing van het regeerakkoord leidt, 
zoals de aangehaalde figuur laat zien, tot een meer gelijkmatige stijging van de 
marginale druk. Ten opzichte van het basispad neemt voor vrijwel iedereen met een 
inkomen boven het minimumloon de marginale druk in ongeveer dezelfde mate toe. 
De eerste piek in de figuur rond modaal (€ 33.000) is en blijft het gevolg van de 
inkomensafhankelijke afbouw van toeslagen. Omdat de marginale druk voor de 
meeste werkenden toeneemt, mag ook over de gehele linie een gelijkmatige 
beperkte afname van het arbeidsaanbod worden verwacht. Het is daarbij overigens 
goed om vast te stellen dat voor het arbeidsaanbod ook ander niet-fiscaal beleid van 
belang is, bijvoorbeeld op het gebied van WW en ontslagrecht. Bij de hoogste 
inkomens – waarvoor de arbeidskorting al volledig zal zijn afgebouwd – stijgt de 
marginale druk in de figuur niet. Van belang is dat het niet meer fiscaal faciliteren 
van pensioenbesparingen over inkomen boven de € 100.000 niet in de figuur is 
meegerekend. Ook deze maatregel leidt naar verwachting tot een beperkte afname 
van het arbeidsaanbod. Over de gedragseffecten van de marginale druk bij hogere 
inkomens heb ik overigens, naar aanleiding van het verzoek daartoe door de leden 
van de fractie van de SP tijdens de Algemene financiële beschouwingen in de Eerste 
Kamer op 19 en 20 november jl., het Centraal Planbureau (CPB) gevraagd een 
notitie uit te brengen. 
 
De leden van fractie van D66 vragen hoe het kabinet aankijkt tegen het verkleinen 
van de inkomensverschillen en welk beleid in 2013 tegemoet gezien kan worden. Het 
kabinet houdt in het beleid rekening met de effecten op het arbeidsaanbod. Het 
kabinet vraagt een extra bijdrage van hoge inkomens bij de ombuigingen, maar 
maakt het daarnaast voor lage en middeninkomens aantrekkelijker om te gaan 
werken. Volgens de doorrekening van het CPB resulteert het regeerakkoord in een 
toename van de structurele werkgelegenheid. Meer in het bijzonder wordt de 
werkloosheidsval aangepakt. De werkloosheidsval wordt door de maatregelen in het 
regeerakkoord verkleind voor de alleenstaande ouder en de alleenstaande. Een 
alleenstaande ouder die 4 dagen tegen het minimumloon gaat werken gaat er in 
2013 nog financieel op achteruit. Door de voorgenomen hervorming van de 
kindregelingen gaat dit huishouden er straks op vooruit. Ook voor de alleenstaande 
wordt werken meer lonend. Dat komt door de hogere arbeidskorting en de afbouw 
van de dubbele heffingskorting in de bijstand. Het kabinet zal de uitwerking van het 
beleid uit het regeerakkoord in 2013 in de vorm van wetsvoorstellen aan het 
parlement voorleggen. 
 
 
35 
 

8. Overig 
8.1. Vestigingsklimaat 
De leden van de fractie van GroenLinks wijzen op het artikel in de Volkskrant van 
zaterdag 1 december waarin werd geschreven dat de daadwerkelijk door bedrijven 
opgebrachte belasting het afgelopen decennium substantieel is gedaald; dit in 
tegenstelling tot de belasting op arbeid (de loonbelasting). Deze leden vragen of het 
kabinet dit een wenselijke ontwikkeling vindt. Het beeld dat wordt geschetst herken 
ik niet. Volgens de Volkskrant zou de belastingdruk voor burgers zijn gestegen en de 
belastingdruk voor bedrijven zijn gedaald. In de beleidspakketten van dit voorjaar en 
in het regeerakkoord van het huidige kabinet zijn echter maatregelen opgenomen 
die de lasten voor zowel burgers als het bedrijfsleven verzwaren. Verder lijkt de 
Volkskrant appels met peren te vergelijken. De Volkskrant kijkt naar de collectieve 
lastendruk. Dat zijn de totale belastingontvangsten gerelateerd aan het bruto 
binnenlands product (BBP). Daaruit kunnen geen conclusies worden getrokken over 
de ontwikkeling van de gemiddelde belastingdruk per burger of bedrijf. Bovendien 
vergelijkt de Volkskrant de collectieve lastendruk voor burgers met die voor 
bedrijven door alleen de belastingontvangsten bestaande uit het belastingdeel van 
de loonheffing als aandeel in het BBP af te zetten tegen 
vennootschapsbelastingontvangsten als aandeel van het BBP. Daarbij wordt 
bijvoorbeeld voor de burgers geen rekening gehouden met het andere deel van de 
loonheffing zoals die op het loonstrookje van werknemers staat, namelijk de premie 
volksverzekeringen. Verder wordt er voor bedrijven geen rekening gehouden met de 
werkgeverspremies voor werknemersverzekeringen voor werkloosheid en 
arbeidsongeschiktheid, en met de inkomensafhankelijke bijdrage 
Zorgverzekeringswet.  
 
In het desbetreffende artikel wordt gepleit voor een Europees tarief voor de 
vennootschapsbelasting, om zo een neerwaartse spiraal van elkaar willen aftroeven 
met voor bedrijven steeds gunstigere tarieven te doorbreken. De leden van de 
fractie van GroenLinks vragen hoe het kabinet hierover denkt. Met één Europees 
tarief voor de vennootschapsbelasting wordt belastingconcurrentie niet voorkomen. 
Ook de belastinggrondslag is van belang. Uiteindelijk gaat het om het te betalen 
bedrag aan vennootschapsbelasting, het zogenoemde effectieve tarief. Het 
belangrijkste initiatief op dit punt is het zogenoemde CCCTB-voorstel (Common 
Consolidated Corporate Tax Base) van de Europese Commissie dat beoogt de 
grondslag van de vennootschapsbelasting in de lidstaten van de EU te harmoniseren. 
Omdat dit naar verwachting voor Nederland een forse budgettaire derving tot gevolg 
zal hebben en het een toename van de administratieve lasten betekent, is Nederland 
- net als veel andere lidstaten - geen voorstander van dit voorstel. Daar komt bij dat 
harmonisatie binnen de EU de belastingconcurrentie met de rest van de wereld niet 
wegneemt. Ook is het de vraag of volledige harmonisatie nodig is om schadelijke 
belastingconcurrentie aan banden te leggen. Mogelijk zijn er minder vergaande 
37 
 

bestaande gevallen. Hoewel het kabinet eigen afwegingen heeft gemaakt, heeft het 
mede kunnen beschikken over het gedachtegoed van de commissie. 
 
Voorts vragen de leden van deze fractie welke vereenvoudigingen zij deze 
regeerperiode tegemoet kunnen zien. Ik wijs op de vereenvoudiging van het formeel 
verkeer met de Belastingdienst, onder meer door de introductie van de mogelijkheid 
om de belastingaanslag te herzien. Ook het vervallen van het bewerkelijke 
urencriterium in het kader van de aangekondigde winstbox zal leiden tot een 
vereenvoudiging. Daarnaast zal de commissie komend jaar nog met een eindrapport 
komen, dat mogelijk nadere vereenvoudigingen zal laten zien. Mocht er ruimte zijn 
voor meer vereenvoudigingen de komende periode, dan zal dit bijvoorbeeld in het 
kader van volgende Belastingplannen worden bezien.  
 
Verder vernemen de leden van deze fractie graag hoe de aangekondigde herziening 
van de inkomstenbelasting ten behoeve van de vergroting van het verschil in 
belasting zich verhoudt tot de bevindingen van de commissie Van Dijkhuizen. Dit is 
naar mijn idee niet goed vergelijkbaar: de commissie diende met een budgettair 
neutraal voorstel te komen, terwijl het kabinet zich gesteld zag voor een grote 
bezuinigingsopgave. 
 
8.3. Tax shelter 
De leden van de fractie van D66 vragen te onderzoeken hoe een “tax shelter” voor 
de Nederlandse filmindustrie moet worden ingericht om een maximale positieve 
bijdrage te leveren aan het vestigingsklimaat voor films in Nederland en daarbij 
voorbeelden uit omringende landen te betrekken. Het invoeren van een zogenoemde 
tax shelter voor de Nederlandse filmindustrie zou betekenen dat een nieuwe fiscale 
faciliteit voor een specifieke sector wordt geïntroduceerd. Anderhalf jaar geleden heb 
ik een Fiscale agenda uitgebracht. Ik sta nog steeds achter de hierin opgenomen 
uitgangspunten, zoals het terugdringen van het fiscaal instrumentalisme en het 
eenvoudiger, robuuster en fraudebestendiger maken van het fiscale systeem. Het 
creëren van nieuwe fiscale instrumenten voor specifieke industrieën of bedrijfstakken 
past niet bij mijn streven naar een verdere vereenvoudiging van het fiscale stelsel, 
tenzij daar het schrappen van andere fiscale regelingen tegenover staat en het per 
saldo tot een verbetering en tot een vereenvoudiging leidt. Daarnaast moet ik, 
gezien de taakstelling en beschikbare capaciteit op mijn ministerie, zorgvuldig om 
gaan met allerlei verzoeken om onderzoeken. Daarom is het kabinet niet 
voornemens het gevraagde onderzoek naar de inrichting van een tax shelter voor de 
Nederlandse filmindustrie uit te voeren. Overigens heeft het Tweede Kamerlid 
Koolmees tijdens de plenaire behandeling van het Belastingplanpakket in de Tweede 
Kamer een motie ingediend strekkende tot een onderzoek naar een tax shelter voor 
de Nederlandse filmindustrie. In deze motie werd de regering opgeroepen te 
onderzoeken hoe een tax shelter voor de Nederlandse filmindustrie zou kunnen 
worden ingericht om een maximale positieve bijdrage te leveren aan het 
39 
 

verzekeraar over de in het aan de tariefsverhoging voorafgaande jaar betaalde 
jaarpremies assurantiebelasting naheffen bij de verzekerden. De kosten om de 
administratieve systemen aan deze methode aan te passen en tot naheffing en 
inning van de extra assurantiebelasting over te gaan, zijn hoog. Het kabinet vindt dit 
ongewenst. Om van de ene kant tegemoet te komen aan de wensen van de branche 
om de tijdvakmethode niet in te voeren, maar van de andere kant de risico’s van 
grootschalige anticipatie uit te sluiten, is in overleg met het bedrijfsleven de 
verhoging van het tarief van de assurantiebelasting zo vormgegeven dat de 
tijdvakmethode alleen gaat gelden als de anticipatie dusdanige vormen aanneemt 
dat de beoogde extra opbrengst van de assurantiebelasting in 2013 niet behaald 
wordt. Daarbij is met de assurantiebranche onder andere afgesproken dat zij de 
mogelijkheden voor anticipatie niet actief gaan communiceren richting verzekerden. 
Meer informatie over de keuze voor deze vormgeving van de verhoging van het 
tarief van de assurantiebelasting is terug te vinden in mijn brief aan de Tweede 
36
Kamer van 6 november 2012. Overigens zal de tijdvakmethode, als het kabinet 
genoodzaakt is deze in te voeren, niet met terugwerkende kracht gaan gelden. Voor 
premies die tussen 1 oktober 2012 en 31 december 2012 vervallen zijn, kan het 
tarief van 21% alleen gaan gelden voor zover ze betrekking hebben op een 
verzekerde periode vanaf 1 april 2013. 
 
De leden van de fracties van D66 en GroenLinks vragen, naar aanleiding van de 
intrekking van het wetsvoorstel Wet herziening fiscale behandeling woon-
werkverkeer en de verhoging van de assurantiebelasting naar 21%, of de 
assurantiebelasting louter om budgettaire redenen is verhoogd of dat hier ook een 
politieke afweging aan ten grondslag ligt. Zij wijzen hierbij op de verwachting dat het 
herzien van de fiscale behandeling van het woon-werkverkeer zou leiden tot minder 
files en vragen of een soortgelijke afweging ook ten grondslag ligt aan de verhoging 
van de assurantiebelasting. Dat laatste is niet het geval. Met de verhoging van het 
tarief van de assurantiebelasting wordt geen gedragseffect beoogd. De leden van de 
fractie van D66 vragen voorts of het kabinet van mening is dat de verzekeringsgraad 
van Nederland te hoog is en dus naar beneden dient te worden gebracht. Het kabinet 
is die mening niet toegedaan. Beide maatregelen maakten deel uit van het 
zogenoemde Deelakkoord begroting 2013 (deelakkoord) zoals dat op 1 oktober 2013 
namens de fractievoorzitters van de VVD en de PvdA aan de Voorzitter van de 
Tweede Kamer is gezonden. Dit deelakkoord bevatte een aantal voorstellen tot 
wijziging van de begroting voor 2013, voor een deel intensiveringen, zoals de 
intrekking van het wetsvoorstel Wet herziening fiscale behandeling woon-
werkverkeer en voor een deel maatregelen ter dekking van de intensiveringen, 
waaronder ook de verhoging van het tarief van de assurantiebelasting. 
 
                                                
36
 Kamerstukken II 2012/13, 33 402, nr. 17. 
41 
 

De leden van de fractie van GroenLinks vragen wanneer invulling wordt gegeven aan 
de in het regeerakkoord aangekondigde tariefverlaging van de energiebelasting voor 
coöperaties die op kleinschalige wijze en dichtbij energie opwekken en hoe deze 
vorm gaat krijgen. Voorts vragen deze leden of de veronderstelling klopt dat 
bepaalde rechtspersonen (de coöperatie) bevoordeeld worden ten opzichte van 
andere rechtspersonen en in hoeverre dit in lijn is met EU-regelgeving. Tot slot 
vragen zij wat precies bedoeld wordt met “in hun nabijheid opgewekte energie”. De 
komende periode zal ik samen met de Minister van Economische Zaken het 
aangekondigde verlaagde tarief in de energiebelasting en de precieze vormgeving 
verder uitwerken, waarbij onder andere ook nadere invulling wordt gegeven aan het 
nabijheidscriterium. In het eerste kwartaal van 2013 zal ik de Kamer vervolgens 
informeren over deze verdere uitwerking. De veronderstelling dat bepaalde 
rechtspersonen met een bepaalde rechtsvorm (de coöperatie) worden bevoordeeld 
ten opzichte van andere rechtspersonen is juist. Het kabinet heeft voor deze 
bevoordeling voor coöperaties gekozen omdat bij kleine coöperaties van particuliere 
kleinverbruikers het economisch en juridisch eigendom volledig in handen is van 
particulieren. Als ook andere rechtspersonen in aanmerking zouden komen voor het 
verlaagde tarief, zou het verschil in behandeling ten opzichte van duurzame 
opwekking door andere energieproducenten moeilijk te rechtvaardigen zijn. De 
maatregel zal vanzelfsprekend in lijn met EU-regelgeving worden uitgewerkt. 
 
De leden van de fractie D66 willen weten hoe het kabinet aankijkt tegen het 
vergroenen van het belastingstelsel. Tevens willen deze leden weten welke 
vergroeningsmaatregelen reeds geïncorporeerd zijn in het voorliggende wetsvoorstel 
Belastingplan 2013 en welke maatregelen zij deze kabinetsperiode tegemoet kunnen 
zien. Uit de OESO-studie “Taxation, Innovation and the Environment” uit 2010 blijkt 
dat Nederland een van de koplopers is op het gebied van milieubelastingen. In deze 
studie wordt voor alle OESO-landen de opbrengst van milieubelastingen gerelateerd 
aan het BBP. Alleen Denemarken heeft volgens die studie naar verhouding een 
groter aandeel milieubelastingen dan Nederland. In het Begrotingsakkoord 2013 is 
een aantal vergroeningsmaatregelen opgenomen die in 2013 ingevoerd zullen 
worden, zoals de verhoging van de energiebelasting op aardgas, het afschaffen van 
de vrijstelling in de kolenbelasting voor de productie van elektriciteit en het 
afschaffen van het verlaagd tarief voor rode diesel. Op basis van de Wet uitwerking 
autobrief zal de belasting van personenauto’s en motorrijwielen (BPM) vanaf 2013 
voor personenauto’s volledig zijn gebaseerd op de CO -uitstoot en worden de 
2
grenzen van de CO -uitstoot de komende jaren aangescherpt.  
2
37
Door de invoering van de opslag duurzame energie zal de opbrengst van 
belastingen en heffingen op energie de komende jaren fors stijgen. De opslag 
duurzame energie vindt plaats via een opslag op de energierekening analoog aan de 
energiebelasting. Ten gevolge van het regeerakkoord zullen de uitgaven voor de 
SDE+ worden verhoogd en komen er middelen beschikbaar voor bij- en meestook 
                                                
37
 Wetsvoorstel Wet opslag duurzame energie, Kamerstukken II 2011/12, 33 115. 
43 
 

de aangifteverplichting bij aanslagbelastingen te bevorderen. Vermoedelijk doelen de 
leden op de verhoging van de verzuimboeten die in het Belastingplan 2010 is 
opgenomen. Naar de mening van het kabinet is het woord “bovenop” in dit verband 
minder juist gekozen. Het aangiftegedrag bij de aanslagbelastingen is de laatste 
jaren aanzienlijk verbeterd. Niet alleen de verhoging van de verzuimboete bij het 
niet nakomen van de aangifteverplichting is daaraan debet; de Belastingdienst heeft 
ook actief campagne gevoerd. Dat het aangiftegedrag aanzienlijk is verbeterd, 
betekent nog niet dat alle belastingplichtigen tijdig aangifte doen. Dit rechtvaardigt 
op zich een nadere maatregel. Het belang bij de ontvangst van de aangifte is groot. 
De ontvangst van de aangifte voorkomt dat de Belastingdienst de aanslag 
ambtshalve moet vaststellen. Dit leidt tot een besparing op een bewerkelijk proces. 
Daarnaast blijft een ambtshalve aanslag, hoe zorgvuldig de Belastingdienst ook te 
werk gaat, gebaseerd op een schatting. De kans dat die schatting exact gelijk is aan 
de werkelijke belastingschuld is klein. Het kabinet heeft uitdrukkelijk niet gekozen 
voor een verdere verhoging van het wettelijk maximum van de verzuimboete, maar 
voor een nadere maatregel die beoogt de effectiviteit van de bestaande 
verzuimboete te vergroten. Belastingplichtigen krijgen namelijk bij het opleggen van 
de verzuimboete nog eenmaal een termijn om hun aangifte in te dienen. Als zij 
binnen die termijn aangifte doen, wordt de verzuimboete gematigd. 
 
De leden van de fractie van de PvdA vragen verder of het kabinet bereid is om 
duidelijke richtlijnen over het opleggen en matigen van de verzuimboete wegens het 
niet nakomen van de aangifteverplichting bij aanslagbelastingen op te nemen in het 
Besluit Bestuurlijke Boeten Belastingdienst. Het antwoord luidt daarop zonder meer 
bevestigend. Het is de bedoeling dat in alle gevallen waarin niet tijdig aangifte 
gedaan is de verzuimboete vóór de aanslag wordt opgelegd. In alle gevallen waarin 
de belastingplichtige alsnog binnen de daarbij gestelde termijn aangifte doet, wordt 
de verzuimboete gematigd. Van rechtsongelijkheid is dus geen sprake.  
 
Tot slot vragen de leden van de fractie van de PvdA of de voorgestelde maatregel 
meebrengt dat de belastingplichtige tweemaal bezwaar moet maken, eenmaal tegen 
de opgelegde boete en eenmaal tegen de vastgestelde aanslag. Het kabinet wijst 
erop dat de belastingplichtige nu ook tweemaal bezwaar moet maken als hij een 
verzuimboete en een aanslag wil bestrijden. Dat de verzuimboete gelijktijdig met de 
aanslag wordt opgelegd doet daaraan niet af. Het komt nu ook betrekkelijk vaak 
voor dat de belastingplichtige zowel de verzuimboete als de (ambtshalve) aanslag 
bestrijdt. Zoals hiervoor is gezegd, is de kans dat de op een schatting gebaseerde 
ambtshalve aanslag exact gelijk is aan de werkelijke belastingschuld klein. Als de 
belastingplichtige straks alsnog een juiste en volledige aangifte doet, zal de aanslag 
conform die aangifte worden vastgesteld. Hoewel de belastingplichtige daartoe 
wettelijk het recht heeft, ziet het kabinet niet in waarom de belastingplichtige tegen 
die aanslag bezwaar zou maken. Met andere woorden, de voorgestelde maatregel 
leidt in ieder geval niet tot meer en naar verwachting tot minder bezwaarschriften en 
past daarom juist bij de wens tot vereenvoudiging.  
45 
 

Het kabinet kan de stelling dat vervroegd gepensioneerden op eigen kosten 
plaatsmaken voor jongeren op de arbeidsmarkt niet onderschrijven. De verhoging 
van de AOW- en pensioenrichtleeftijd heeft juist tot doel te bewerkstelligen dat 
mensen langer doorwerken. De participatie van ouderen aan het arbeidsproces is 
van belang gegeven de huidige demografische ontwikkelingen van vergrijzing en 
ontgroening van de bevolking waardoor sociale voorzieningen zoals de AOW onder 
druk komen te staan. 
 
De Staatssecretaris van Financiën, 
 
 
 
mr. drs. F.H.H. Weekers 
  
  
47 
 

