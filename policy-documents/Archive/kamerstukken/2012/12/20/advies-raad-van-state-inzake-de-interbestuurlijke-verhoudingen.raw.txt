.......................... ..................................... .................... 
 
No.W04.12.0239/I 's-Gravenhage, 20 december 2012 
 
 
Bij Kabinetsmissive van 29 juni 2012, no.12.001491, heeft Uwe Majesteit, op 
voordracht van de Minister van Binnenlandse Zaken en Koninkrijksrelaties, bij de 
Afdeling advisering van de Raad van State ter overweging aanhangig gemaakt de 
adviesaanvraag inzake de derde periodieke beschouwing naar de interbestuurlijke 
verhoudingen. 
 
Inhoudsopgave 
 
1. Inleiding 
 
Deel I Europees Nederland 
 
2. Spelregels voor interbestuurlijke verhoudingen 
2.1 Wettelijk kader openbaar bestuur 
2.2 Bestuursafspraken: omgangsvormen 
2.3 Decentralisatiekader 
3. Ontwikkelingen in de interbestuurlijke verhoudingen 
3.1 Advisering over decentralisaties 
3.2 Overige advisering 
3.3 Europa 
3.4 Bestuurlijke inrichting 
4. Staat van de interbestuurlijke verhoudingen 
5. Bestuurlijke inrichting op de middellange termijn 
 
AAN DE KONINGIN 

3 
1. Inleiding 
 
Op verzoek van de regering, het Interprovinciaal overleg (IPO), de Vereniging van 
Nederlandse Gemeenten (VNG) en de Unie van Waterschappen (UvW) is deze, al 
weer derde, beschouwing over de interbestuurlijke verhoudingen opgesteld. Deze 
verhoudingen betreffen de wijze waarop de onderscheiden bestuurslagen met elkaar 
omgaan op de terreinen van de bestuurlijke ordening, de verdeling van 
verantwoordelijkheden, bevoegdheden, financiën, besluitvorming over en uitvoering 
van decentralisaties, en overige voornemens voor beleid en wetgeving. 
 
1
In het verzoek van 25 juni 2012 hebben de aanvragers de Afdeling onder meer 
gevraagd aandacht te besteden aan: 
- de Bestuursafspraken 2011-2015 en de daarin opgenomen afspraken en 
omgangsvormen. De aanvragers vroegen concreet of deze omgangsvormen een 
goede waarborg vormen voor de interbestuurlijke verhoudingen, de aanbevelingen 
uit de tweede periodieke beschouwing en of zij op een goede wijze invulling geven 
aan de natuurlijk spanningen waarop in de eerste periodieke beschouwing is 
ingegaan; 
- de profielen voor het Rijk, de provincies, gemeenten en waterschappen, en de 
decentralisatieoperatie van het kabinet-Rutte I. Concreet werd gevraagd of de 
Afdeling beelden heeft bij het vervolg op deze ontwikkeling en de betekenis 
daarvan voor de werking en inrichting van het openbaar bestuur op de middellange 
termijn. 
 
Voor de volledige weergave van de adviesaanvraag wordt verwezen naar bijlage 1 bij 
deze beschouwing. 
 
Toen het verzoek in juni 2012 werd gedaan, gingen de aanvragende partijen ervan uit 
dat deze beschouwing voor de aanvang van een nieuwe kabinetsperiode zou 
verschijnen. Het nieuwe kabinet-Rutte II trad echter al aan voor het uitbrengen van 
deze beschouwing. In het regeerakkoord van dit kabinet komen onderwerpen aan de 
orde die betekenis hebben voor de interbestuurlijke verhoudingen, in het bijzonder de 
voortzetting en intensivering van de decentralisaties en de voornemens met betrekking 
tot de inrichting van het binnenlands bestuur.  
Vanuit het perspectief van de interbestuurlijke verhoudingen gaat de beschouwing in 
op de decentralisaties en de inrichting van het binnenlands bestuur. In lijn met het 
uitgangspunt dat het niet op haar weg ligt om regeerakkoorden als zodanig te 
beoordelen, spreekt de Afdeling zich niet uit over de beleidsanalytische en juridische 
2
merites van de aangekondigde voorstellen. Daarover zal zij zich uitlaten bij 
gelegenheid van de desbetreffende adviesaanvragen. 
 
Het eerste deel van de beschouwing heeft betrekking op de interbestuurlijke 
verhoudingen van het Europese deel van het land Nederland. Aangezien een 
beoordeling van die verhoudingen slechts betekenis heeft wanneer zij berust op de 
grondslagen van de inrichting van het binnenlands bestuur, begint de beschouwing in 
paragraaf 2.1, in nauwe aansluiting op de eerste beschouwing uit 2006, met een korte 
uiteenzetting van die grondslagen. Daarop acht te slaan is eens te meer van belang nu 
                                                
1 
Brief van 25 juni 2012, nr. 2012-0000362833. 
2
 Voorbeelden van dergelijke voorstellen zijn de afschaffing van het BTW-compensatiefonds voor decentrale 
overheden en de doordecentralisatie van gelden voor onderwijshuisvesting van gemeenten naar scholen, 
Regeerakkoord "Bruggen slaan", Kamerstukken II 2012/13, 33 410, nr. 15, blz. 41 en 47. 

5 
Voorafgaand aan de definitieve afronding van deze beschouwing zijn de Minister van 
Binnenlandse Zaken en Koninkrijksrelaties en de voorzitters van het IPO, de VNG en 
de UvW in de gelegenheid gesteld afzonderlijk hun visie op de conceptbeschouwing 
mondeling naar voren te brengen. 
Deze werkwijze laat onverlet dat de verantwoordelijkheid voor de inhoud van de derde 
beschouwing over de interbestuurlijke verhoudingen volledig voor rekening van de 
Afdeling komt.  
 

7 
onvoldoende kennis aanwezig te zijn over de (Grond)wettelijke positie van decentrale 
overheden, waarbij wordt voorbijgezien aan hun gelijkwaardigheid ten opzichte van het 
Rijk.  
 
De onderlinge verhoudingen tussen de overheden worden op structuurniveau geregeld 
in de Grondwet, de Provinciewet, de Gemeentewet, de Waterschapswet en de 
Financiële verhoudingswet (Fv-wet). Bij dit wettelijke kader maakt de Afdeling evenwel 
de kanttekening dat van de Grondwet geen normatieve sturing uitgaat ten aanzien van 
de grenzen autonomie en het medebewind, de financiële autonomie en 
7
decentralisaties. Waarborgen voor de omvang van de vrije beleidsruimte - zowel in 
8
autonomie als in medebewind - zijn in de Grondwet niet of nauwelijks aanwezig. De 
Gemeente-, Provincie- en Waterschapswet en de Fv-wet geven meer waarborgen en 
sturing. Bijlage 2 van deze beschouwing bevat een uitgebreide weergave van het 
wettelijke kader.  
 
Voor de algemene verhouding tussen de centrale overheid en de decentrale 
overheden zijn naast de artikelen 124, 132 en 133 van de Grondwet, met hun 
bepalingen over het toezicht, van belang artikel 105, derde lid, van de Provinciewet en 
het overeenkomstige artikel 108, derde lid, van de Gemeentewet, die bepalen dat het 
opdragen van medebewind aan provincie- en gemeentebesturen gepaard moet gaan 
9
met een volledige dekking van de kosten van de nieuwe taak. Voor waterschappen 
geldt een overeenkomstige bepaling, met dien verstande dat de kosten van 
medebewindstaken aan waterschappen slechts worden vergoed, wanneer de taken het 
belang van het gebied van het waterschap te boven gaan op de grond dat deze tevens 
10
in belangrijke mate een nationaal of provinciaal belang behartigen. Ook moet worden 
11
gewezen op artikel 16 van de Fv-wet, waaruit kan worden afgeleid dat deze dekking 
bij voorkeur wordt gegeven via de algemene uitkering uit het provincie- of het 
gemeentefonds, en alleen als daar een bijzondere reden voor is in de vorm van een 
12
specifieke uitkering.  
  
2.2 Bestuursafspraken: omgangsvormen 
 
In 2011 hebben het kabinet-Rutte I, de provincies, de gemeenten en de waterschappen 
13
een bestuursakkoord gesloten. Volgens de preambule van de Bestuursafspraken 
2011-2015 (hierna: bestuursafspraken) streven Rijk, provincies, gemeenten en 
waterschappen naar een krachtige, kleine en dienstverlenende overheid; een overheid 
                                                
7 
Zie ook de conclusies van de wetenschappers van de Radboud Universiteit Nijmegen en de Rijksuniversiteit 
Groningen, in: "Constitutionele normen en decentralisatie - Een evaluatie van Hoofdstuk 7 Grondwet", 2010, blz. 35-
39. 
8 
D.J. Elzinga, "Hoofdstuk 7 en de aard en mate van decentralisatie", in: "Constitutionele normen en decentralisatie - 
Een evaluatie van Hoofdstuk 7 Grondwet", 2010, blz. 50, 51. 
9 
Dit laatste geldt ook als de dekking loopt via de algemene uitkering. 
10
 Artikel 98, tweede volzin, van de Waterschapswet. 
11 
Afgezien van de dekking die kan bestaan uit door derden te betalen vergoeding voor geleverde diensten. 
12 
Artikel 16, tweede lid, Financiële-verhoudingswet zegt “als deze wijze van bekostiging van provinciale of 
gemeentelijke taken bijzonder aangewezen moet worden geacht”. 
13 
Het onderhandelaarsakkoord wordt als het Bestuursakkoord 2011-2015 beschouwd. De daaraan toegevoegde 
correspondentie tussen het kabinet en de VNG, het IPO en de UvW naar aanleiding van de algemene 
ledenvergadering van de VNG van 8 juni 2011 (Kamerstukken II 2010/11, 32 749, nr. 1, bijlage) vormen tezamen de 
Bestuursafspraken 2011-2015 (zie het voorwoord van de bestuursafspraken). Naast de Bestuursafspraken 2011-
2015 zijn deelakkoorden gesloten voor: ● Natuur (bestaande uit een combinatie van documenten: het op 20 
september 2011 gesloten onderhandelingsakkoord decentralisatie natuur (bijlage 131283 bij Kamerstukken II 
2011/12, 30 825, nr. 107), de op 7 december 2011 gesloten aanvullende overeenkomst (bijlage 144712 bij 
Kamerstukken II 2011/12, 30 825, nr. 143) en de op 8 februari 2012 overeengekomen uitvoeringsafspraken (bijlage 
153993 bij Kamerstukken II 2011/12, 30 825, nr. 153), en ● Water (Kamerstukken II 2010/11, 27625, nr. 190). 

9 
1. De afgelopen jaren is de beleidsvrijheid van decentrale overheden vergroot en de verticale sturing 
verminderd. Dit past bij het vertrouwensbeginsel dat tussen de overheden geldt. Deze ontwikkeling wordt 
voortgezet door in principe te kiezen voor een zo groot mogelijke beleidsvrijheid, financiering via de 
algemene uitkering, geen specifiek interbestuurlijk toezicht en alleen de noodzakelijke interbestuurlijke 
informatie en verantwoording.  
 
De Afdeling constateert dat bestaande afspraken inderdaad in andere bewoordingen 
zijn geformuleerd, zoals 'financiering via de algemene uitkering' in plaats van 
'vermindering van specifieke uitkeringen'. Uit de opsomming zijn weggevallen de 
afspraken om 'centrale regels te verminderen (deregulering en ontbureaucratisering)' 
en 'gedetailleerd medebewind verminderen'. Deze afspraken zouden verdisconteerd 
kunnen zijn in de afspraak 'zo groot mogelijke beleidsvrijheid', maar dat blijkt niet 
duidelijk. Bovendien hangen deregulering en ontbureaucratisering samen met het 
terugdringen van bestuurs- en administratieve lasten, en kunnen zij om die reden (nog) 
niet gemist worden in de opsomming.  
Voorts merkt de Afdeling op dat de nieuw opgenomen clausulering 'in principe' de 
betekenis van de afspraak relativeert. Door de decentrale overheden zou dit als een 
verslechtering kunnen worden gezien. Naar het oordeel van de Afdeling sluit de 
toevoeging aan bij de huidige praktijk. Op abstract niveau kunnen de afspraken 
makkelijk worden onderschreven, maar bij de uitwerking van concrete (decentralisatie-) 
voorstellen blijkt het soms moeilijk om geen nadere regels of specifieke financiering 
voor te stellen. In de paragrafen 3.1 en 3.2 komt de Afdeling op deze constatering 
terug. 
 
2. Wanneer een taak centraal wordt belegd, wordt door het Rijk beargumenteerd waarom deze taak 
centraal moet.  
 
De Afdeling merkt op dat dit een nieuwe afspraak is, die overeenkomt met aanbeveling 
5 uit de tweede beschouwing. De Afdeling wilde door omkering van het basisprincipe 
naar 'Decentraal moet, tenzij het alleen centraal kan', de bewijslast voor centralisatie 
weer terugleggen bij de rijksoverheid. Het waren immers de decentrale overheden die 
telkens hun bestuurskracht moesten bewijzen, terwijl juist het gebrek aan 
bestuurskracht van de rijksoverheid één van de redenen was voor het starten van het 
17
decentralisatiebeleid. Het basisprincipe 'Decentraal moet, tenzij het alleen centraal 
18
kan' sluit ook beter aan bij artikel 117, tweede lid, van de Gemeentewet , dat destijds 
bij amendement is ingevoegd om te benadrukken 'dat de wetgever nadrukkelijk dient te 
motiveren waarom bepaalde taken niet op gemeentelijk niveau kunnen worden 
19
uitgeoefend'.  
 
3. De uitvoering van beleid staat voorop. Bij de vormgeving van bestuurlijke arrangementen wordt daarom 
getoetst of de regeling uitvoerbaar is. Omwille van een effectief beleid kan worden gekozen voor 
differentiatie in rijkssturing richting het decentrale niveau en maatwerk op decentraal niveau.  
 
                                                
17 
"Decentraal moet, tenzij het alleen centraal kan", Tweede periodieke beschouwing interbestuurlijke verhoudingen, 
Raad van State, Den Haag, 2009, blz. 71-73. De Afdeling wees daarbij op diverse recente rapporten van de 
Algemene Rekenkamer en de Nationale ombudsman, waaruit bleek dat het functioneren van de rijksoverheid nog 
steeds te wensen overlaat. 
18 
Artikel 117, tweede lid, van de Gemeentewet, luidt als volgt: voorstellen van maatregelen waarbij bepaalde 
aangelegenheden tot rijks- of provinciaal beleid worden gerekend, worden slechts gedaan indien het onderwerp van 
zorg niet op doelmatige en doeltreffende wijze door de gemeentebesturen kan worden behartigd. 
19 
Amendement van het lid Van Stoffelen c.s., Kamerstukken II 1990/91, 19 403, nr. 69. 

11 
8. Na totstandkoming van een nieuw kabinet vindt zo spoedig mogelijk een overhedenoverleg plaats met 
IPO, VNG en UvW. Onderwerp van gesprek is de rol van de decentrale overheden bij het realiseren van 
maatschappelijke opgaven zoals opgenomen in het regeerakkoord, met respect voor elkaars positie.  
 
De Afdeling neemt geen wijziging waar ten opzichte van eerdere akkoorden of de Code 
IBV.  
 
9. Partijen hechten aan naleving van de afspraken en komen daarom overeen gebruik te maken van de 
volgende mogelijkheden: - om de Raad van State te vragen een periodieke beschouwing op te stellen 
(eens in de vier jaar, in principe halverwege de kabinetsperiode) over de interbestuurlijke verhoudingen in 
het licht van de regelgeving waarover de Raad in de daaraan voorafgaande periode heeft geadviseerd; - 
voor het vragen van advies over specifieke aangelegenheden.  
Dit laat onverlet dat de minister van BZK in de aanbiedingsbrief aan de Raad van State bij een verplichte 
adviesaanvraag als bedoeld in artikel 17, eerste lid, van de Wet op de Raad van State (wetsvoorstellen en 
algemene maatregelen van bestuur) gerichte vragen kan stellen. De periodieke beschouwing wordt 
besproken in het overhedenoverleg en kan tot herijking van de gemaakte interbestuurlijke afspraken 
leiden. Voor adviezen op een ander terrein dan de interbestuurlijke verhoudingen in het algemeen (bijv. 
financieel) ligt het meer voor de hand een (ad hoc) commissie van wijzen te raadplegen. Over de 
samenstelling en de opdracht van deze commissie dient overeenstemming tussen partijen te bestaan. De 
resultaten van de advisering worden direct bekend gemaakt aan IPO, VNG en UvW. De advisering en de 
daarop te nemen acties keren ter bespreking terug in het overhedenoverleg.  
 
De Afdeling acht het een goede ontwikkeling dat de frequentie voor de aanvraag van 
een beschouwing omlaag gaat van tweejaarlijks naar vierjaarlijks en dat de aanvraag 
voortaan halverwege een kabinetsperiode wordt gedaan. Dit biedt niet alleen, zoals in 
de adviesaanvraag staat vermeld, voldoende tijd aan partijen om de opvolging van de 
aanbevelingen zichtbaar te kunnen maken. Het maakt het ook mogelijk voor de 
Afdeling om nieuwe ontwikkelingen in de interbestuurlijke verhoudingen over een 
langere periode te beschouwen. Idealiter zou tussen partijen voldoende vertrouwen 
bestaan in de naleving van de afspraken, zodat de Afdeling geen beschouwing meer 
hoeft uit te brengen. Nieuw is de mogelijkheid om advies te vragen aan andere (ad 
hoc) commissies van wijzen over andere terreinen dan de interbestuurlijke 
verhoudingen in het algemeen. Deze afspraak komt naast de mogelijkheid om de 
Afdeling over specifieke aangelegenheden om advies te vragen. 
 
2.3 Decentralisatiekader 
 
In 2008 zegden de Minister en Staatssecretaris van BZK aan de Eerste Kamer toe dat 
een kabinetsbreed decentralisatiekader zou worden opgesteld, dat het mogelijk zou 
22
maken voorstellen tot decentralisatie vanuit dezelfde logica te beoordelen. Het 
toenmalige kader werd daarvoor onvoldoende expliciet geacht. In haar tweede 
beschouwing merkte de Afdeling met betrekking tot dit voornemen op dat het 
decentralisatiekader gezamenlijk – met provincies en gemeenten en niet alleen door 
het ministerie van BZK – zou moeten worden opgesteld. De Afdeling adviseerde 
daarbij de aandachtspunten te betrekken die zij had geformuleerd voor een doordacht 
23
decentralisatiebeleid.  
De Afdeling onderscheidde de volgende aandachtspunten: 
24
1. Gecoördineerde samenwerking;  
                                                
22 
Kamerstukken I 2007/08, 31 200 VII, nr. K, blz. 6. 
23 
"Decentraal moet, tenzij het alleen centraal kan", a.w., blz. 57 en 62. 
24 
Het coördinerende ministerie van BZK moet samenwerken met hen die door de beoogde decentralisatie worden 
geraakt en deze moeten bewerkstelligen; oftewel samenwerking van BZK met de vakdepartementen en het 
parlement enerzijds en de decentrale overheden anderzijds. Decentralisatie is een dynamisch proces en vergt van 
alle betrokkenen een permanente inspanning voor het vinden van de juiste balans in de taakverdeling tussen de 
overheden; een taakverdeling die overigens per beleidsterrein kan verschillen. 

13 
aan hen over te dragen. Ook acht het kabinet van groot belang dat de decentrale 
overheden tijdig worden betrokken bij de feitelijke invulling van de decentralisatie. 
 
Beoordeling Afdeling 
De Afdeling onderschrijft de waarde van een decentralisatiekader met 
afwegingspunten die eraan bijdragen dat diverse relevante aspecten bij beslissingen 
over decentralisaties in ogenschouw worden genomen. Ook is zij positief over het 
standpunt van het kabinet dat deze afwegingen niet alleen door het Rijk maar met de 
decentrale overheden gemaakt moeten worden. Dat de decentrale overheden niet 
betrokken zijn geweest bij de totstandkoming van het decentralisatiekader zelf, valt 
31
daarom te betreuren. Juist in de consultatie van IPO en VNG had het besef van het 
grote belang van gezamenlijke afwegingen tot uitdrukking kunnen komen.  
 
De door het kabinet in het decentralisatiekader genoemde afwegingspunten doen ter 
zake voor de beslissingen over de vraag of een beleidsterrein gedecentraliseerd kan 
worden en hoe de decentralisatie vervolgens ingevuld wordt. Zij verdienen daarom 
toepassing bij die beslissingen. De Afdeling plaatst hierbij evenwel twee 
kanttekeningen.  
Ten eerste moet worden vastgesteld, dat het decentralisatiekader een inhoudelijke en 
abstracte benadering van beslissingen over decentralisaties kent. Naar het oordeel van 
de Afdeling is meer aandacht nodig voor processen van besluitvorming. De wijze 
waarop het Rijk taken decentraliseert, is immers van zeker zo groot belang voor de 
effectiviteit van decentralisatie als de wijze waarop de taken worden 
32
geïmplementeerd. Een doordacht decentralisatiebeleid heeft daarom mede oog voor 
het meer concrete proces dat decentralisaties doorlopen. De aandachtspunten die de 
Afdeling hiervoor in de tweede beschouwing aanreikte, hebben hun betekenis 
33
onverkort behouden. Behoudens het aspect "draagvlak" gaat het decentralisatiekader 
daaraan voorbij. 
De tweede kanttekening betreft het vijfde afwegingspunt, volgens hetwelk bezien moet 
worden of de taak doelmatig en doeltreffend op decentraal niveau kan worden 
uitgevoerd. De Afdeling wijst erop, dat ingevolge de Provinciewet en de Gemeentewet 
taken als hoofdregel decentraal belegd dienen te worden, tenzij het onderwerp van 
zorg niet op doelmatige en doeltreffende wijze door de gemeentebesturen 
34
onderscheidenlijk provinciebesturen behartigd kan worden. Anders dan het vijfde 
afwegingspunt aangeeft, dienen derhalve niet de doelmatigheid en doeltreffendheid 
van taakuitvoering door decentrale overheden voorafgaand aan decentralisatie 
bewezen te worden, maar de ondoelmatigheid en ondoeltreffendheid van die 
taakuitvoering, alvorens besloten wordt tot het op centraal niveau beleggen van de 
betrokken taak. 
 
3. Ontwikkelingen in de interbestuurlijke verhoudingen 
 
Dit hoofdstuk blikt terug op de ontwikkelingen in de interbestuurlijke verhoudingen, die 
zich in de periode na het uitbrengen van de vorige beschouwing hebben voorgedaan. 
Zoals is overeengekomen in de Code IBV, wordt de beschouwing opgesteld in het licht 
                                                
31 
Zie hierover de brief van de VNG aan de Tweede Kamercommissie voor BZK van 13 november 2009, nr. 
BABVI/U200902088. 
32 
"Decentraal moet, tenzij het alleen centraal kan", a.w., blz. 56.  
33 
"Decentraal moet, tenzij het alleen centraal kan", a.w., blz. 57.  
34 
Zie artikel 115, tweede lid, van de Provinciewet en artikel 117, tweede lid, van de Gemeentewet. 

15 
hoeverre de afwegingspunten een rol hebben gespeeld bij de afspraken over 
decentralisaties. De Afdeling is van oordeel dat voor kansrijke decentralisaties de 
inhoudelijke benadering uit het decentralisatiekader alsook aandacht voor de 
processen van besluitvorming en uitvoering onontbeerlijk zijn. Hier ligt in het 
voorbereidend overleg voor zowel het Rijk als de desbetreffende decentrale overheden 
een verantwoordelijkheid. Daarbij dienen de decentrale overheden er wel voor te 
waken dat zij, vanuit een taak-gedreven houding en met het doel de te decentraliseren 
taken te verwerven, de afwegingspunten te lichtvaardig opnemen. 
 
Beoordeling afzonderlijke afwegingspunten 
 
Openheid financiële gevolgen 
Hoewel het decentralisatiekader decentralisaties met inhoudelijke afwegingspunten 
benadert, heeft de Afdeling de indruk gekregen dat die afwegingspunten niet uitsluitend 
ten grondslag liggen aan decentralisatiebeslissingen. In de gesprekken die de Afdeling 
ter voorbereiding van deze beschouwing heeft gevoerd, werd deze indruk bevestigd. 
Sommigen stelden dat het motief om te bezuinigen op rijksbudgetten in hoge mate 
bepalend was voor beslissingen over decentralisatie, waarbij wordt verondersteld dat 
decentrale overheden met minder geld de gedecentraliseerde taken beter kunnen 
uitvoeren dan het Rijk.  
 
De Afdeling constateert dat het financiële motief een belangrijke rol speelde in de 
wetsvoorstellen die voorzien in de decentralisatie van het Investeringsbudget landelijk 
gebied (ILG) en de bijdrage van de waterschappen aan het 
Hoogwaterbeschermingsprogramma (HWBP). In het geval van het ILG betekende de 
in het regeerakkoord van het kabinet-Rutte I afgesproken bezuiniging van 600 miljoen 
euro in de periode 2011-2013 een inbreuk op de lopende (wettelijke) 
investeringsperiode (2007-2013). 
Het wetsvoorstel waarin de bijdrage van de waterschappen aan de bekostiging van het 
HWBP werd geregeld, gaf de Afdeling aanleiding om in haar advies in te gaan op de 
wettelijke samenhang tussen belastingheffing door waterschappen enerzijds en 
bestedingen met het oog op de verantwoordelijkheden voor het beheersgebied 
anderzijds. Gelet op die samenhang behoeven uitgaven voor 
waterschapsoverstijgende voorzieningen een bijzondere motivering. De wens om de 
rijksuitgaven te verminderen werd door de Afdeling onvoldoende bevonden als 
37
rechtvaardiging voor deze 'omgekeerde financiële verhouding'. In het nader rapport 
erkent de regering dat het voorgestelde bekostigingssysteem voor het HWBP niet goed 
aansluit bij de uitgangspunten van de Waterwet. Niettemin houdt zij eraan vast, omdat 
38
aan alternatieve financieringsmodaliteiten zwaarder wegende nadelen kleven.  
 
Het gegeven dat er bezuinigd moet worden en dat dit een zwaarwegend argument is 
bij beslissingen tot decentralisatie, is blijkens de gevoerde gesprekken op zichzelf een 
belangrijk knelpunt voor decentrale overheden en betrokken maatschappelijke 
                                                
37 
Advies van 24 augustus 2012, nr. W14.12.0196, inzake het voorstel van wet tot wijziging van de Waterwet 
(doelmatigheid en bekostiging hoogwaterbescherming) (Kamerstukken II 2012/13, 33 465, nr. 4). 
38
 De alternatieven die de regering heeft onderzocht, betreffen de beperking van de hoogte van de subsidie voor 
hoogwaterbeschermingsmaatregelen tot 50% van de kosten en een systeem van gedifferentieerde subsidies. Het 
eerste alternatief zou naar het oordeel van de regering tot onaanvaardbaar grote regionale verschillen in de 
waterschapslasten leiden en voldoet niet aan het solidariteitsprincipe. Het tweede alternatief was niet reëel, omdat 
de afspraak tussen het Rijk en de gezamenlijke waterschappen om ieder de helft van de kosten te zullen dragen niet 
valt te handhaven, effecten op de lokale lasten niet goed kunnen worden bepaald, doelmatigheidsprikkels wisselen, 
en niet voldoet aan het solidariteitsprincipe. 

17 
Op grond van de gekozen bevoegdhedenstructuur en de minimale verplichtingen tot 
afstemming, en gezien het reeds bestaande handhavingsdeficit alsook het ontbreken 
van een visie op de mogelijke rol van regionale uitvoeringsdiensten, achtte de Afdeling 
onzeker dat er sprake zal zijn van een efficiënte en coherente uitvoering van de Wet 
natuurbescherming, waardoor Nederland kan (blijven) voldoen aan de Europese en 
internationale verplichtingen. 
 
Profielen overheden en bevoegdhedentoedeling 
In haar advies over de Wet natuurbescherming onderschreef de Afdeling het 
uitgangspunt dat taken en bevoegdheden op het terrein van natuurbescherming bij één 
42
bestuurslaag, bij de provincies, worden geconcentreerd. Zij achtte de decentralisatie 
aan provincies een logische keuze, die aansloot bij de huidige inzichten over een 
doelmatig en doeltreffend bestuur, en bij het ruimtelijk-economische profiel van de 
provincies. De Afdeling moest evenwel constateren dat, ondanks het uitgangspunt om 
taken en bevoegdheden op het terrein van natuurbescherming bij één bestuurslaag te 
concentreren, de uitvoering en handhaving van de wet over drie bestuurslagen zou 
plaatsvinden. Onvoldoende inzicht werd geboden in de omvang van de 
bestuursactiviteiten op het niveau van het Rijk en de gemeenten. De Afdeling 
oordeelde dat de uitoefening van gelijksoortige taken en bevoegdheden op 
verschillende bestuursniveaus bijzondere afstemming vergt. De Afdeling plaatste 
verder kritische kanttekeningen bij enkele specifieke bevoegdheden van de Minister 
43
van Economische Zaken, Landbouw en Innovatie (EL&I). 
 
De Afdeling liet zich eveneens kritisch uit over een bevoegdheid van Minister van EL&I 
die was opgenomen in het tweede voorstel op het terrein van natuur en landschap, de 
wijziging van de Wet inrichting landelijk gebied voor de decentralisatie van het 
44
gebiedsgericht beleid en het daarvoor beschikbaar gestelde ILG. Voor de 
bevoegdheid van de Minister van EL&I om op nationaal niveau tot toepassing van 
landinrichting te kunnen besluiten, zag de Afdeling geen enkele noodzaak. Daarbij nam 
zij in aanmerking dat het Rijk als gevolg van het Bestuursakkoord Natuur en de in het 
wetsvoorstel zelf neergelegde decentralisatie geen gebiedsgericht beleid meer zal 
voeren. De regering heeft de bevoegdheid geschrapt, omdat ook zij geen onmiddellijke 
45
noodzaak zag voor een dergelijke voorziening. 
 
Doelmatigheid, doeltreffendheid, belangenafweging 
De Afdeling neemt waar dat decentralisaties plaatsvinden tegen een maatschappelijke 
achtergrond waarin sociale arrangementen verschuiven: rechten op wettelijk 
voorgeschreven voorzieningen worden meer en meer vervangen door een aanspraak 
op een bij de betrokken burger passende voorziening. Deze ontwikkeling is 
noodzakelijk om te waarborgen dat collectieve basisvoorzieningen beschikbaar blijven 
46
voor eenieder die dat nodig heeft. Zij kan betere hulpverlening opleveren en leiden tot 
een betere beheersing van kosten. Wanneer zou worden vastgehouden aan het 
huidige stelsel van wettelijk voorgeschreven voorzieningen, zou dit ook naar het 
                                                
42 
Advies van 29 juni 2012, nr. W15.12.0058, a.w. 
43 
Deze bevoegdheden betroffen de centrale regeling van de vrijstelling voor bestrijding van de schade aangericht door 
bepaalde diersoorten en de centrale regeling voor de opening van de jacht. 
44 
Advies van 7 september 2012, nr. W15.12.0208, inzake het voorstel van wet tot wijziging van de Wet inrichting 
landelijk gebied (decentralisatie investeringsbudget) (Kamerstukken II 2012/2013, 33 441, nr. 4). 
45 
De bevoegdheid werd in de praktijk niet gemist en er waren geen concrete toekomstige ontwikkelingen te noemen 
waarbij een dergelijke bevoegdheid gewenst zou zijn (Kamerstukken II 2012/2013, 33 441, nr. 4). 
46 
Advies van 10 september 2012, nr. W06.12.0309, inzake de Ontwerp-Miljoenennota 2013, Kamerstukken II 2012/13, 
33 400, nr. 3. 

19 
50
lager betaald personeel (schoonmakers) dan voorheen (verzorgenden). Voor zover 
dit concrete huishoudelijke ondersteuning betreft, behoeft dit niet tot kwaliteitsverlies te 
leiden, maar het risico daarop is groter bij te verlenen gezondheidszorg. 
De veronderstelde daling van de kwaliteit van de thuiszorg voor cliënten riep een 
tegenreactie op in de vorm van initiatiefvoorstellen van het voormalige Tweede Kamer-
lid Kant, waarin werd gesteld dat aanbesteding van thuiszorg niet langer verplicht zou 
moeten zijn en er voortaan basistarieven voor huishoudelijke verzorging zouden 
moeten gelden. Deze voorstellen zijn aangenomen en per 1 september 2012 in 
werking getreden. Bezien vanuit de interbestuurlijke verhoudingen valt op dat de 
nieuwe wettelijke bepalingen de beleidsvrijheid van gemeenten bij de uitvoering van 
51
gedecentraliseerde taken beperken. 
 
De casus van de Wmo illustreert het belang van een duidelijk decentralisatiebeleid, 
waarbij de randvoorwaarden voor de uitvoering van te decentraliseren taken van te 
voren worden bepaald. Daarmee staat vast binnen welke ruimte efficiencywinst 
behaald moet worden. Hierbij geldt dat daar waar het Rijk randvoorwaarden stelt, 
bijvoorbeeld in de vorm van eisen aan het kwaliteitsniveau van maatschappelijke 
voorzieningen, deze randvoorwaarden vergezeld dienen te gaan van de benodigde 
52
financiële middelen. Aldus wordt een spanningsveld tussen centraal gestelde 
kwaliteitseisen en centraal mogelijk geachte efficiencywinsten voorkomen. De eisen 
beperken immers de beleidsvrijheid van decentrale overheden, waardoor de ruimte 
voor het behalen van efficiencyvoordelen afneemt. 
 
Afrondende opmerkingen 
De Afdeling wijst erop dat de Minister van BZK op het punt van decentralisatiebeleid, 
besluitvorming over decentralisaties en een ordelijk verloop van 
53
decentralisatieprocessen een bijzondere verantwoordelijkheid draagt.  
Uit het voorgaande kan de indruk ontstaan dat er anno 2012 nog steeds geen 
doordacht en alomvattend beleid wordt gevoerd ten aanzien van beslissingen of en in 
welke mate beleidsterreinen voor decentralisatie in aanmerking komen, en vervolgens 
ten aanzien van het decentralisatieproces. De gevoerde gesprekken maken duidelijk 
dat de Minister van BZK daar onvoldoende invloed op kan uitoefenen. In ieder geval is 
onduidelijk in hoeverre het decentralisatiekader daadwerkelijk wordt toegepast bij 
besluitvorming of een bepaalde taak gedecentraliseerd moet worden. In hoofdstuk 4 
komt de Afdeling op deze constatering terug. 
De gesprekken en de eigen advisering leiden de Afdeling tot de conclusie dat bij 
decentralisaties onvoldoende rekening wordt gehouden met de inhoudelijke 
afwegingspunten van het decentralisatiekader en de aandachtspunten die de Afdeling 
54
voor een doordacht decentralisatiebeleid heeft geformuleerd.  
 
3.2 Overige advisering  
 
                                                
50 
Ook gebeurde het dat ervaren thuiszorgwerkers voor de keuze werden gesteld om naar een lagere 
functiewaardering te gaan en daarmee salaris in te leveren (Kamerstukken II 2007/08, 31 353, nr. 3). 
51 
Zie hierover "Decentraal moet, tenzij het alleen centraal kan", a.w., blz. 36, voetnoot 66 en de aldaar vermelde 
adviezen over de initiatiefvoorstellen. 
52 
Hij heeft tot taak de beleidsvrijheid van gemeente- en provinciebesturen alsook de decentralisatie ten behoeve van 
decentrale overheden te bevorderen (zie artikel 105, derde lid, van de Provinciewet en artikel 108, derde lid, van de 
Gemeentewet). 
53 
Zie de artikelen 114 en 115 van de Provinciewet en de artikelen 116 en 117 van de Gemeentewet. 
54 
"Decentraal moet, tenzij het alleen centraal kan", a.w., blz. 57 en 62. 

21 
 
Andere voorstellen beperken de positie van decentrale overheden binnen 
medebewindwetgeving. Zo ging een voorstel ver in de mate van detaillering van het 
gevorderde medebewind. Met betrekking tot de gemeentelijke 
verordeningsbevoegdheid stelde de regering voor om bij ministeriële regeling nadere 
regels te stellen die in acht zouden moeten worden genomen bij het stellen van 
voorwaarden en beperkingen aan de toepassing van gemeentelijke bevoegdheden. De 
Afdeling achtte dit op gespannen voet te staan met het streven naar minder 
gedetailleerd medebewind en stelde voor de bevoegdheid tot het stellen van 
60
ministeriële regels te schrappen. De regering maakte vervolgens van de bevoegdheid 
tot het stellen van de nadere regels een discretionaire bevoegdheid, zodat de 
toepassing ervan geen automatisme zou kunnen worden. 
 
Een volgend voorstel hercentraliseerde de uitvoering van eerder gedecentraliseerde 
bevoegdheden. Het voorstel strekte er onder meer toe de uitvoering van de algemene 
bijstand voor personen van 65 jaar of ouder over te hevelen van de gemeenten naar de 
Sociale verzekeringsbank (SVB). De Afdeling achtte de voorgestelde overdracht een 
principiële breuk met de decentrale uitvoering van de Wet werk en bijstand door de 
gemeente. Een dergelijke inbreuk vereiste volgens de Afdeling een dragende 
61
motivering.  
 
De voorgeschreven vergoeding van medebewindstaken aan decentrale overheden 
kwam aan de orde in het voorstel van wet houdende regeling van een grondslag voor 
de heffing van rechten voor de Nederlandse identiteitskaart. De Afdeling wees erop dat 
de verstrekking van de identiteitskaart moet worden aangemerkt als een 
medebewindstaak en dat de daaraan verbonden kosten door het Rijk aan gemeenten 
62
moest worden vergoed. Dat bij de financiële vergoeding van kosten geen sprake mag 
zijn van een zogeheten 'sigaar uit eigen doos' heeft de Afdeling opgemerkt bij het 
voorstel van wet houdende wijziging van de Wet publieke gezondheid in verband met 
de Wet veiligheidsregio's. Volgens de regering hoefden de (eenmalige) financiële 
gevolgen van het congruent maken van de GGD-regio’s niet te worden vergoed, omdat 
deze konden worden teruggewonnen door een doelmatige uitvoering van de taken. De 
Afdeling achtte het van belang dat in de toelichting een berekening van de kosten en 
van de doelmatigheidswinst werd opgenomen. Indien die kosten van meer dan 
marginale betekenis zouden zijn, achtte zij het van belang dat gemeenten hierin 
63
tegemoet werden gekomen. 
 
                                                                                                                                          
het voorstel in te trekken (Brief van 10 februari 2012 inzake de intrekking van het wetsvoorstel 32 366, 
Kamerstukken I 2011/12, 32 366, nr. F). 
60 
Advies van 12 maart 2010, nr. W09.09.0508, inzake het voorstel van wet tot wijziging van de Wet personenvervoer 
2000, houdende regels ter bevordering van de kwaliteit in het taxivervoer (Kamerstukken II 2009/10, 34 424, nr. 4).  
61 
Advies van 3 juli 2009, nr. W12.09.0166, inzake het voorstel van wet tot wijziging van de Wet werk en bijstand, de 
Algemene Ouderdomswet en de Wet structuur uitvoeringsorganisatie werk en inkomen in verband met de 
overheveling van de uitvoering van de aanvullende bijstand voor personen van 65 jaar of ouder van de gemeente 
naar de sociale verzekeringsbank en het aanbrengen van enkele andere aanpassingen in de Algemene 
Ouderdomswet en tot wijziging van enkele sociale verzekeringswetten in verband met de gelijkstelling binnen de 
sociale zekerheid van voormalige pleeg- en stiefkinderen met eigen kinderen (Kamerstukken II 2008/09, 32 037, nr. 
4). 
62 
Advies van 21 september 2011, nr. W04.11.0373, inzake het voorstel van wet houdende regeling van een grondslag 
voor de heffing van rechten voor de Nederlandse identiteitskaart (Kamerstukken II 2010/11, 33 011, nr. 4). 
63 
Advies van 3 september 2009, nr. W13.09.0225, inzake het voorstel van wet houdende wijziging van de Wet 
publieke gezondheid onder meer i.v.m. met de Wet veiligheidsregio's (Kamerstukken II 2009/2010, 32 195, nr. 4). 

23 
gemeentelijke en provinciale bestuurders een collegiale attitude vereist, waarbij over 
de grenzen van de eigen portefeuille en de eigen budgetten wordt gekeken. 
Tot tweemaal toe heeft de Afdeling advies uitgebracht over voorstellen die de 
bevoegdheid tot heffing van precariobelasting door gemeenten wilden beperken. De 
Afdeling oordeelde in beide gevallen dat de noodzaak daartoe ontbrak, omdat het 
gesignaleerde probleem van doorberekening aan gebruikers van nutsvoorzieningen 
zich slechts beperkt voordeed en bovendien niet door de voorgestelde wetswijziging 
zou worden opgelost. Ook ontbrak volgens de Afdeling een meer omvattende, 
70
consistente visie van de regering op het totale decentrale belastinggebied.  
Wet Hof en schatkistbankieren 
De Afdeling heeft ook twee wetsvoorstellen beoordeeld die volgens het IPO, de VNG 
en de UvW gezamenlijk als een fundamentele ingreep worden beschouwd in de 
bevoegdheid van de decentrale overheden om zelf hun (algemene) middelen te 
71
beheren en te besteden.  
 
Wet Hof 
Het voorstel tot invoering van de Wet houdbare overheidsfinanciën (Wet Hof) geeft 
regels voor het aandeel van de decentrale overheden in het EMU-saldo. Het voorstel 
voorziet in de verplichting voor decentrale overheden tot het leveren van een 
gelijkwaardige inspanning in het bereiken en vasthouden van de 
begrotingsdoelstellingen zoals die voor de lidstaat Nederland zijn geformuleerd. Daarbij 
speelt onder meer een rol dat de systematiek voor het bepalen van het EMU-saldo een 
andere is dan het baten-lasten stelsel dat bij decentrale overheden wordt gehanteerd. 
Voorts voorziet het voorstel in nationale sancties voor decentrale overheden en de 
72
doorvertaling van EU-sancties naar decentrale overheden. 
De Afdeling benadrukte in haar advies de bijzondere, niet-hiërarchische relatie tussen 
het Rijk en de decentrale overheden en de eis dat de decentrale overheden een 
sluitende begroting moeten hebben. Horizontale verantwoording en waar nodig 
verticaal toezicht moeten waarborgen dat die eis wordt nageleefd. Naar het oordeel 
van de Afdeling zou volstaan kunnen worden met bestuurlijk overleg en is een 
73
dwingender (sanctie-)instrumentarium, zoals voorzien in de Wet Hof, niet nodig. Op 
grond van het voorstel stelde de Minister van Financiën de gelijkwaardige inspanning 
voor decentrale overheden vast, in overeenstemming met het oordeel van de 
74
ministerraad. De Afdeling achtte dit op gespannen voet te staan met de positie van 
de Minister van BZK als medebeheerder van het Gemeentefonds en het 
Provinciefonds, alsook met diens coördinerende taak voor het rijksbeleid dat 
                                                
70 
Advies van 30 juni 2009, nr. W04.09.0135, het voorstel van wet tot wijziging van de Gemeentewet, de Provinciewet 
en de Waterschapswet in verband met de invoering van een vrijstelling van precariobelasting voor netwerken van 
nutsbedrijven; advies van 21 september 2012, W04.12.0213, het voorstel van wet tot wijziging van de Gemeentewet, 
de Provinciewet en de Waterschapswet in verband met de invoering van een vrijstelling van precariobelasting voor 
enige openbare werken van algemeen nut (nog niet openbaar gemaakt). 
71 
In een gezamenlijke brief hebben zij aangegeven dat het renteverlies door het schatkistbankieren uitkomt op 135 
miljoen euro per jaar, nog los van de kosten die gemoeid zijn met de hoge administratieve lasten. Daarnaast stellen 
zij dat schatkistbankieren regionale en lokale investeringen afremt, wat nadelige gevolgen kan hebben voor de 
regionale en lokale economie en de waterveiligheid (Brief van de voorzitters van het IPO, de VNG en de UvW, 
zogenoemde brandbrief, d.d. 3 september 2012, nr. BV 05693/2012, blz. 2. 
72 
Zie artikel 6 en 7 van het wetvoorstel Wet Hof. 
73 
Advies van 18 juli 2012, W06.12.0141, inzake het voorstel van wet inzake houdbare financiën van de collectieve 
sector (Wet houdbare overheidsfinanciën) (Kamerstukken II 2012/2013, 33 416, nr. 4). 
74 
Zie het voorgestelde artikel 3, tweede lid. 

25 
3.2.3 Toezicht 
 
De Afdeling onderschreef in de tweede beschouwing het kabinetsstandpunt op het 
81
rapport van de commissie-Oosting. De Afdeling beval wel aan het generieke toezicht 
82
niet op te tuigen met specifieke bevoegdheden voor ministers.  
De Afdeling heeft in de afgelopen periode de conceptregelgeving die ter revitalisering 
van het generieke toezicht werd opgesteld, hierop getoetst. De Afdeling was vooral 
positief over het algemene voorstel tot revitalisering van het generieke toezicht, omdat 
op zorgvuldige wijze uit een groot aantal wetten de specifieke toezichtsbevoegdheden 
83
werden geschrapt. Alleen het ministerie van Sociale Zaken en Werkgelegenheid 
84
(SZW) voerde op dit punt een sterk afwijkende koers. Zo behield de Minister van 
SZW, met een beroep op diens stelselverantwoordelijkheid, in een aantal sociale 
zekerheidswetten de bevoegdheid een aanwijzing te geven aan het college van 
burgemeester en wethouders. De Afdeling was van oordeel dat een afwijking van het 
generiek stelsel een bijzondere rechtvaardiging vereist die zij niet gelegen achtte in de 
stelselverantwoordelijkheid. Volgens haar ligt in de regeling van de generieke 
bevoegdheid tot indeplaatsstelling feitelijk al de aanwijzing besloten. Immers, de op 
grond van die bevoegdheid te geven last beoogt te bewerkstelligen dat het 
desbetreffende bestuursorgaan alsnog doet waartoe de last verplicht. Zeker gelet op 
het feit dat, als de laatste stap op de interventieladder, het roer van de decentrale 
overheid kan worden overgenomen, en daarbij over alle bevoegdheden kan worden 
beschikt, achtte de Afdeling de motivering voor handhaving van de 
85
aanwijzingsbevoegdheid opmerkelijk. De aanwijzingsbevoegdheid werd twee jaar 
later aangescherpt met de mogelijkheid tegelijkertijd te korten op de incidentele en 
meerjarige aanvullende uitkering aan gemeenten. De Afdeling achtte de noodzaak voor 
deze aanscherping niet aanwezig, omdat op grond van geldende wetgeving al 
86
financiële gevolgen verbonden kunnen worden aan de aanwijzing. 
3.2.4 Geschilbeslechting tussen overheden 
Enkele malen heeft de Afdeling zich kritisch uitgelaten over de beperking van het 
beroepsrecht voor decentrale overheden. In de Crisis- en herstelwet (Chw) werd 
voorgesteld dat een niet tot de centrale overheid behorende publiekrechtelijke 
rechtspersoon of decentraal bestuursorgaan geen beroep kan instellen tegen een 
besluit, indien dat besluit niet is gericht tot die rechtspersoon of tot een orgaan van die 
                                                
81 
 Volgens dit standpunt staat de interne, horizontale verantwoording van decentrale overheden voorop, dat wil 
zeggen toezicht door de eigen volksvertegenwoordiging en rekenkamer. Daarnaast wordt één externe, verticale 
toezichthouder aangewezen, die tevens de naast-hogere bestuurslaag is, tenzij er dringende redenen zijn om 
daarvan af te wijken. 
82 
"Decentraal moet, tenzij het alleen centraal kan", a.w., blz. 75. 
83 
Advies van 24 februari 2010, nr. W04.10.0252, Wet revitalisering generiek toezicht (Kamerstukken II 2010/11, 
32389, nr. 4). 
84 
In plaats van aan te haken bij het algemene voorstel van Wet revitalisering generiek toezicht kwam het ministerie 
met een eigen voorstel van Wet interbestuurlijk toezicht gemeentelijke inkomens- en werkvoorzieningen. 
Mogelijkerwijs werd deze keuze ingegeven door het feit dat een dergelijk afzonderlijk SZW-voorstel ook door de 
SZW vakcommissie in de Tweede Kamer zou worden behandeld. 
85 
Advies van 5 maart 2010, nr. W12.09.0542, inzake het voorstel van wet houdende afschaffen van specifiek 
interbestuurlijk toezicht op grond van de Wet werk en bijstand, de Wet sociale werkvoorziening en andere wetten 
betreffende gemeentelijke inkomensvoorzieningen (Wet interbestuurlijk toezicht gemeentelijke inkomens- en 
werkvoorzieningen). 
86 
Advies van 16 juli 2012, nr. W12.12.0198, inzake het ontwerpbesluit tot wijziging van het Besluit WWB 2007 in 
verband met aanpassing van de voorwaarden voor de toekenning van de incidentele- en meerjarige aanvullende 
uitkering. Op grond van artikel 72 van de Wet werk en bijstand (WWB) kan immers het inkomensdeel van het WWB-
budget worden verlaagd met 1% in het jaar waarop de aanwijzing betrekking heeft en zo nodig met 3% in de 
daaropvolgende jaren. 

27 
 
Onderhandelen is samenwerken. Onenigheid en meningsverschillen zouden niet het 
uitgangspunt van gesprek moeten zijn. Dit geldt ook voor onderhandelingen tussen het 
Rijk en decentrale overheden. Deelnemers aan onderhandelingen over 
bestuursakkoorden dienen te beseffen dat zij voor de opgave staan om gezamenlijk 
gedragen oplossingen te vinden voor maatschappelijke vraagstukken. Hun “aanbod” 
aan de andere onderhandelaars moet weloverwogen zijn, gebaseerd op de 
inspanningen die hun achterban redelijkerwijs kan leveren met het oog op die 
oplossingen. Dat de financiële randvoorwaarden voor de onderhandelingen worden 
bepaald door begrotingswetten of regeerakkoorden is onbetwist. Binnen deze 
randvoorwaarden is respect van onderhandelaars voor elkaars positie, ook als 
vertegenwoordiger van een achterban, essentieel, evenals het vertrouwen dat zij zich 
ten volle zullen inzetten om de instemming van die achterban te verkrijgen voor het 
onderhandelingsresultaat. Wanneer een achterban ondanks die inspanning moeite 
heeft met gemaakte afspraken en niet bereid is zich daaraan te committeren, vormt dat 
in beginsel een probleem voor alle onderhandelaars; wat een gezamenlijke oplossing 
vereist. Immers, beseft moet worden dat alle deelnemers aan het overleg overheden 
zijn die het algemeen belang behartigen; het betreft niet een overleg tussen het Rijk en 
willekeurige belangenorganisaties. Het is voor de Nederlandse burger onbevredigend 
wanneer zijn overheden hun onderlinge meningsverschillen niet in een overleg weten 
bij te leggen. 
 
Tegen deze achtergrond merkt de Afdeling het volgende op over de totstandkoming 
van het bestuursakkoord. Nadat het onderhandelaarsakkoord op 21 april 2011 door 
vertegenwoordigers van het kabinet, provincies, gemeenten en waterschappen was 
ondertekend, ontstond over de inhoud van enkele afspraken verdeeldheid onder 
95 96
provincies en gemeenten. Aanleiding voor die verdeeldheid waren de financiële 
consequenties van de gemaakte afspraken, met name de bezuinigingen op het budget 
voor natuurbeheer en werken naar vermogen. In plaats van de destijds goede 
verhoudingen in stand te houden en te verbeteren leken de onderhandelingen over het 
akkoord de interbestuurlijke verhoudingen juist onder druk te zetten. Dit kan zijn 
veroorzaakt door de wijze waarop het kabinet en de decentrale overheden hebben 
onderhandeld en door de openheid over de financiële consequenties van de 
voorgenomen decentralisaties waarmee het kabinet de onderhandelingen inging. De 
Afdeling waardeert deze openheid op zichzelf positief. 
 
In de Code IBV is afgesproken dat de (in)formateur tijdens de kabinetsformatie de 
vertegenwoordigers van de koepelorganisatie consulteert wanneer de bestuurlijke en 
financiële verhoudingen onderwerp van gesprek zijn. De consultatieverplichting geeft 
                                                                                                                                          
onderhandelingsakkoord decentralisatie natuur (bijlage 131283 bij Kamerstukken II 2011/12, 30 825,  
nr. 107), de op 7 december 2011 gesloten aanvullende overeenkomst (bijlage 144712 bij Kamerstukken II 2011/12, 
30 825, nr. 143) en de op 8 februari 2012 overeengekomen uitvoeringsafspraken (bijlage 153993 bij Kamerstukken II 
2011/12, 30 825, nr. 153), en  
● Water (Kamerstukken II 2010/11, 27625, nr. 190). 
94 
"Spelregels voor interbestuurlijke verhoudingen", Aanbeveling II, a.w., blz. 70, 71. De Afdeling beval een 
bestuursakkoord aan, omdat zij een gemeenschappelijk opgestelde beleidsagenda met de belangrijkste voornemens 
voor centraal en decentraal beleid voor de komende jaren van belang achtte voor het kunnen omgaan met de 
spanningen in de interbestuurlijke verhoudingen. Eén van de bronnen voor spanningen is onzekerheid over de 
toekomstige richting en inrichting van het openbaar bestuur. 
95 
De drie noordelijke provincies en Noord-Brabant wezen eind 2011 het onderhandelaarsakkoord decentralisatie 
natuur af (zie brief van de voorzitter van het IPO en de staatssecretaris van EL&I, nr. 258194, d.d. 10 februari 2012). 
96 
Onderdeel 6.1 betreffende 'werken naar vermogen' werd op de ledenvergadering van de VNG op 8 juni 2011 
afgewezen wegens de financiële uitvoeringsvoorwaarden (zie brief van de voorzitter van de VNG, nr. 
BB/U201101086, d.d. 14 juni 2011). 

29 
 
De Afdeling heeft ook adviesopmerkingen gemaakt over de termijn voor de 
inwerkingtreding van regelgeving, in het bijzonder voor regelgeving die omvangrijke 
103
wijzigingen aanbrengt in de taken en bevoegdheden van decentrale overheden. 
Volgens de Code IBV moet de periode tussen de aanvaarding van beleid of 
regelgeving en de inwerkingtreding daarvan redelijk zijn in relatie tot de aard van het 
voorstel. Als uitgangspunt wordt een termijn aangehouden van drie maanden na de 
officiële afkondiging, maar de periode moet in overleg met de VNG en het IPO worden 
vastgesteld. Indien de VNG of het IPO van mening is dat de drie maanden als 
overgangstermijn te kort is, vindt overleg plaats over een termijn die wel redelijk wordt 
geacht. In toelichtingen wordt wel eens gesteld dat conform de Code wordt gehandeld 
104
door een termijn van drie maanden aan te houden. Juist bij voorstellen met 
omvangrijke wijzigingen is drie maanden naar het oordeel van de Afdeling slechts een 
minimumtermijn en dient overleg plaats te vinden over een langere termijn. Volgens de 
bestuursafspraken kan daarbij gedacht worden aan een gefaseerde 
105
inwerkingtreding. 
 
3.3 Europa 
 
3.3.1. Europese Unie 
 
In de eerste beschouwing heeft de Afdeling gewezen op verschillende gevolgen die de 
Europese Unie, als vierde bestuurslaag, voor de interbestuurlijke verhoudingen met 
106
zich brengt, bijvoorbeeld bij het nakomen van Europese verplichtingen. De Afdeling 
merkte op dat, wanneer de wetgever een Europese richtlijn niet op tijd of onjuist 
implementeert, dat ingrijpende gevolgen kan hebben voor decentrale overheden. Zij 
kunnen dan worden geconfronteerd met burgers die zich beroepen op de Europese 
regels en zelfs schadevergoeding kunnen eisen wegens de niet juiste of niet tijdige 
implementatie. Het kan ook voorkomen dat niet de centrale overheid, maar decentrale 
overheden in gebreke blijven. Wanneer een decentrale overheid in strijd handelt met 
bijvoorbeeld aanbestedingsregels of het verbod op staatssteun, kan dat voor de 
Europese Commissie reden zijn om een onderzoek in te stellen en eventueel 
maatregelen te eisen van Nederland.  
De Afdeling bepleitte een betere behartiging van de belangen van de decentrale 
overheden in Brussel. In reactie hierop zijn in de Beleidsvisie Binnenlandse 
bestuurskracht in Europa van 18 september 2007 nieuwe impulsen gegeven voor de 
107
verbetering van die belangenbehartiging. 
In de tweede beschouwing heeft de Afdeling ervan afgezien nieuwe aanbevelingen op 
108
te nemen voor de samenwerking tussen de overheden in relatie tot de EU. Zij sprak 
haar waardering uit voor de beleidsinitiatieven die sinds de eerste beschouwing voor 
109
de verbetering van die samenwerking zijn genomen. Zij volstond daarom met de 
constatering dat als alle initiatieven daadwerkelijk worden uitgevoerd, niet alleen de 
                                                
103 
Advies van 29 juni 2012, nr. W15.12.0058, a.w.  
104 
Zie bijvoorbeeld de toelichting bij artikel III, van het voorstel van wet tot wijziging van de Wet inrichting landelijk 
gebied (decentralisatie investeringsbudget landelijk gebied) (Kamerstukken II 2012/13, 33 341, nr. 3, blz. 36). 
105 
Bestuursafspraken 2011-2015, a.w., Hoofdstuk 6. Decentralisaties, blz. 19. 
106 
"Spelregels voor interbestuurlijke verhoudingen", a.w., paragraaf 3.6.  
107 
Voorbeelden van deze impulsen zijn: voortgaande financiering van het Kenniscentrum Europa Decentraal, vorming 
van interbestuurlijke dossierteams, het houden van voorlichtingsbijeenkomsten en het opstellen van 
informatiewijzers. 
108 
"Decentraal moet, tenzij het alleen centraal kan", a.w., blz. 77. 
109 
"Decentraal moet, tenzij het alleen centraal kan", a.w., paragraaf 2.2, onderdeel D. 

31 
Uitvoering beleid 
Blijkens het jaarverslag van het Ministerie van BZK over het jaar 2011 is het high level 
network on governance omgevormd tot een platform dat op basis van het 
werkprogramma van de EU-Commissie nieuwe voorstellen analyseert op de gevolgen 
112
voor het binnenlands bestuur. Het Coördinatiepunt Staatssteun van het departement 
heeft, mede op verzoek van de Europese Commissie, met het oog op 
gebiedsontwikkeling een regeling opgesteld die vanaf 2012 moet leiden tot een 
verlichting van administratieve lasten voor decentrale overheden die met staatssteun 
samenhangen. Verder heeft het ministerie in 2011 bijgedragen aan door het VNG op te 
stellen flankerend beleid bij aanbestedingen, dat moet leiden tot meer (inkoop-
)samenwerking en een hoger nalevingspercentage van de aanbestedingsplicht bij in 
het bijzonder kleinere gemeenten. 
 
Groeiend belang van de Europese Unie 
De Afdeling neemt voorts waar dat het belang van de EU voor decentrale overheden 
onverminderd groeit, hetgeen gevolgen heeft voor de positie van decentrale overheden 
binnen de bestuurlijke inrichting en voor hun taakuitoefening in Nederland en de Unie.  
 
De inwerkingtreding van het Verdrag van Lissabon op 1 december 2009 betekent voor 
de decentrale overheden dat zij voor het eerst formeel deel uitmaken van de inrichting 
113
van het bestuur van de Unie. Zo wordt het beginsel van lokaal en regionaal 
114
zelfbestuur expliciet erkend in het EU-Verdrag. Ook behoort 'territoriale samenhang' 
115
(samenhang tussen de regio's in de Unie) tot de doelstellingen van de Unie. 
Daarmee krijgt het regionaal beleid van de Unie, waarbinnen de Europese 
Structuurfondsen zijn opgezet, een sterkere grondslag in het EU-Verdrag. Op het punt 
van de decentrale overheden weerspiegelt het EU-Verdrag ontwikkelingen in een 
aantal lidstaten van de Unie, waaronder België, Spanje en het Verenigd Koninkrijk, 
waarin regio’s als Vlaanderen, Catalonië en Schotland naar meer zelfbestuur streven. 
Een tweede gevolg van het Verdrag van Lissabon is, dat het subsidiariteitsbeginsel, 
anders dan in voorgaande Europese verdragen, specifiek óók de lokale en regionale 
116
overheidsniveaus bestrijkt. Voorheen zag dit beginsel enkel op de verhouding tussen 
de Unie en de nationale overheden. Hoewel de Unie nog steeds neutraal tegenover de 
interne bevoegdheidsverdeling van de lidstaten staat, stimuleert het 
subsidiariteitsbeginsel nu om een duidelijk beeld te vormen van de bevoegdheden 
117
tussen de overheidslagen op de relevante beleidsterreinen. De huidige 
bewoordingen van het subsidiariteitsbeginsel illustreren de meer op "multi level 
governance" gerichte benadering van de Unie. 
Voorts verplicht het Protocol betreffende de toepassing van de beginselen van 
subsidiariteit en evenredigheid, dat als bijlage bij het VWEU is gevoegd, de Europese 
                                                
112 
Kamerstukken II 2011/12, 33 240 VII, nr.1, blz. 34. 
113 
Na de inwerkingtreding van het Verdrag van Lissabon vormen het EU-Verdrag, het Werkingsverdrag en het 
Euratom-verdrag, evenals het EU Handvest Grondrechten, het primaire recht van de Unie. 
114 
Zie artikel 4, tweede lid, van het VEU. 
115 
Zie artikel 3, derde lid, van het VEU. 
116
Artikel 5, derde lid, van het VEU bepaalt dat de Unie krachtens het subsidiariteitsbeginsel op de gebieden die niet 
onder haar exclusieve bevoegdheid vallen, slechts optreedt indien en voor zover de doelstellingen van het 
overwogen optreden niet voldoende door de lidstaten op centraal, regionaal of lokaal niveau kunnen worden 
verwezenlijkt, maar vanwege de omvang of de gevolgen van het overwogen optreden beter door de Unie kunnen 
worden bereikt.  
De instellingen van de Unie passen het subsidiariteitsbeginsel toe overeenkomstig het protocol betreffende de 
toepassing van de beginselen van subsidiariteit en evenredigheid. De nationale parlementen zien er volgens de in 
dat protocol vastgelegde procedure op toe dat het subsidiariteitsbeginsel wordt geëerbiedigd. 
117
 B. Hessel, “Professioneel decentraal beleid door beleidsmatig Europabewustzijn”, De Europese Ster 2010-595, 
blz. 1-37. 

33 
Verder oefent de Europese Unie invloed uit op de decentrale overheden door middel 
125
van beleid en regelgeving voor specifieke beleidsterreinen. Voor zover nationale 
omzettingswetgeving noodzakelijk is, hebben decentrale overheden een mede-
verantwoordelijkheid voor een correcte implementatie. Naast regels plaatsen ook 
Europese subsidiestromen de decentrale overheden in toenemende mate in een meer 
rechtstreekse verhouding tot de Unie. Hierbij is in het bijzonder Europese 
126
(co)financiering van betekenis. Een voorbeeld op een ander terrein betreft de 
bevoegdheid van de Europese Commissie om onderzoeken te doen naar de juistheid 
van begrotingsstatistieken van lidstaten in het eurogebied en in dat verband ook 
127
controles bij decentrale overheden uit te voeren.  
De Afdeling neemt verder een indirecte doorwerking van de EU in de interbestuurlijke 
verhoudingen waar. In Europese regels en afspraken heeft het Rijk aanleiding gezien 
om met betrekking tot de financiën van decentrale overheden in het bijzonder en de 
naleving van Europeesrechtelijke verplichtingen in het algemeen, wetgeving vast te 
stellen. De Afdeling heeft de desbetreffende wetsvoorstellen, te weten de Wet Hof en 
schatkistbankieren, in paragraaf 3.2.2 besproken. 
 
Beoordeling Afdeling 
De Afdeling neemt met instemming kennis van het streven van het kabinet voortdurend 
aandacht te hebben voor de gevolgen van EU-beleid voor decentrale overheden. Zij 
waardeert in dit verband positief dat eerder ingezette maatregelen ter verbetering van 
de belangen en positie van decentrale overheden ten opzichte van beleid en 
regelgeving van de EU zijn gecontinueerd en nieuwe initiatieven worden ontplooid. De 
Afdeling heeft niet kunnen waarnemen of de in de bestuursafspraken aangekondigde 
verdere invulling en uitwerking van het actieplan "Europa en binnenlands bestuur" 
inmiddels heeft plaatsgehad.  
De Afdeling onderschrijft de visienota waar die stelt dat een vroegtijdige dialoog nodig 
is tussen decentrale overheden, nationale overheden en de Europese Commissie, 
mede op basis van de Impact Assessments van de Commissie, over de gevolgen van 
nieuwe commissievoorstellen voor decentrale overheden. Deze dialoog behoeft 
zorgvuldige vormgeving en dient zowel de voorbereiding van regelgeving als de 
nationale implementatie te bestrijken. Essentieel is dat niet alleen het Rijk maar ook 
decentrale overheden actief participeren in de dialoog en dat zij daarbij tijdig en 
duidelijk hun behoeften, zorgen en beperkingen over het voetlicht brengen. Het heeft 
de Afdeling verbaasd dat de decentrale overheden niet betrokken zijn geweest bij de 
bepaling van de Nederlandse inzet voor het Meerjarig Financieel Kader 2014-2020. 
 
De gevoerde gesprekken geven aanleiding te benadrukken dat het op de 
daadwerkelijke uitvoering van alle initiatieven aankomt. In aangelegenheden die bij de 
Europese Commissie en de Raad van Ministers aan de orde zijn, evenals bij andere 
Europese instellingen, ligt het voor de hand dat het kabinet in de voorbereiding van 
besluitvorming een coördinerende taak heeft en de verantwoordelijkheid draagt voor de 
terugkoppeling van die besluitvorming. De Afdeling meent dat een goede vervulling van 
deze taken in de komende jaren versterkte aandacht en inzet vereist, gelet op de 
                                                
125 
Gedacht kan worden aan EU-landbouwwetgeving en EU-vervoerwetgeving, veel terreinen zonder wetgevende 
bevoegdheid zoals sociale politiek, onderwijs, cultuur en ontwikkelingssamenwerking, EU-milieuwetgeving, EU-
waterwetgeving, wetgeving voor gas, elektriciteit en telecommunicatie, wetgeving voor structuurfondsen. 
126 
Zo richt de Europese Commissie zich in het onlangs voorgestelde programma Smart Specialisation Strategies 
rechtstreeks tot regio's om met behulp van subsidies regionaal beleid voor innovatie en onderzoek te stimuleren. 
127
 Artikel 8, derde lid, Verordening (EU) Nr. 1173/2011 van het Europees parlement en de Raad van 16 november 
2011 inzake de effectieve handhaving van het begrotingstoezicht in het eurogebied. 

35 
 
3.4 Bestuurlijke inrichting 
 
In deze paragraaf gaat de Afdeling eerst in op de dialoog tussen het kabinet-Rutte I en 
de Raad voor het openbaar bestuur (de Rob) naar aanleiding van een advies van de 
Rob over de inrichting van het openbaar bestuur (paragraaf 3.4.1).  
Paragraaf 3.4.2 behandelt de eerdergenoemde profielen uit de bestuursafspraken. 
In paragraaf 3.4.3 verkent de Afdeling het begrip 'bestuurlijke drukte' nader. Daarna 
bespreekt zij de schaalvergroting in het openbaar bestuur (paragraaf 3.4.4). Al deze 
facetten vormen een opmaat voor het ontwikkelperspectief dat de Afdeling in hoofdstuk 
5 zal schetsen. 
 
3.4.1 Dialoog tussen kabinet-Rutte I en Raad voor het openbaar bestuur 
 
In april 2010 bracht de Rob op verzoek van de Eerste Kamer en de Minister van BZK 
135
een advies uit over de vernieuwing van de inrichting van het openbaar bestuur. Het 
advies vormde de opmaat voor een dialoog tussen de Rob en het kabinet. Deze 
dialoog is voor de onderhavige beschouwing van belang in verband met de gevraagde 
vooruitblik met betrekking tot de werking en inrichting van het openbaar bestuur op de 
middellange termijn. Het advies en de naderhand gewisselde standpunten schetsen 
samen de stand van zaken van de discussie over de bestuurlijke inrichting 
voorafgaand aan de totstandkoming van het kabinet-Rutte II. 
 
In zijn analyses onderscheidde de Rob oorzaken voor het falen van pogingen tot 
bestuurlijke herinrichting. Daarnaast formuleerde hij ontwerpprincipes voor een 
hervorming van het openbaar bestuur en reikte hij een stappenplan aan waarlangs die 
hervorming bewerkstelligd kan worden. Het kabinet antwoordde op het advies in de 
136
vorm van een visienota over de bestuurlijke opgaven. 
Daartoe door de Tweede Kamer verzocht, gaf de Rob een reactie op de visienota. De 
Rob wees in zijn briefadvies vooral op die aspecten die in de nota volgens de Raad te 
weinig aandacht krijgen of verdere uitwerking behoeven. De daaropvolgende reactie 
van het kabinet werd neergelegd in een voortgangsbericht over de visienota die mede 
137
inging op het briefadvies van de Rob. Voor een uitgebreide weergave van de 
opvattingen en standpunten van de Rob en het kabinet verwijst de Afdeling naar bijlage 
4 bij deze beschouwing. 
 
                                                
135 
"Het einde van het blauwdruk-denken; Naar een nieuwe inrichting van het openbaar bestuur", advies van de Raad 
voor het openbaar bestuur, Den Haag 2010. 
136 
Visienota Bestuur en bestuurlijke inrichting, Kamerstukken II 2010/11, 33 047, nr. 1. 
137 
Kamerstukken II 2011/12, 33 047, nr. 3. 

37 
Beoordeling Afdeling  
In de eerste beschouwing heeft de Afdeling opgemerkt dat exclusief eigenaarschap ten 
aanzien van de inhoud van beleidsdossiers niet mogelijk is in Nederland. De mate van 
140
beleidsvervlechting is hoog en ontvlechting niet altijd mogelijk of wenselijk. De 
profielen in de bestuursafspraken vertonen (onontkoombare) overlappingen, vooral op 
141
het ruimtelijke domein, de economie en het domein van het water. In het 
decentralisatiekader wordt dan ook terecht onderkend dat sommige beleidsterreinen 
vragen om samenhangende diensten op alle niveaus van de overheid en om 
142
samenwerking tussen overheidslagen, "multi level governance" genoemd. Het 
kabinet onderkent ook dat in de praktijk spanning bestaat tussen de eigen 
verantwoordelijkheid van het Rijk en het streven recht te doen aan de eigen 
verantwoordelijkheid van gemeenten en provincies.  
 
De Afdeling merkt op dat de profielen anders luiden dan de eerdere profielen uit het 
decentralisatiekader van 2009 en de Visienota bestuur en bestuurlijke inrichting van 
2011 (hierna: visienota) (zie eveneens in bijlage 5). Daarnaast merkt de Afdeling op dat 
de profielen in vage bewoordingen zijn beschreven, zoals bij de omschrijving van de 
verantwoordelijkheden van het Rijk: systeemverantwoordelijkheid, 
stelselverantwoordelijkheid en algemene verantwoordelijkheid (overeenkomstig de 
bestuursafspraken), eindverantwoordelijkheid en restverantwoordelijkheid voor het 
binnenlands bestuur, alsmede verantwoordelijkheid voor alle taken waar het op wordt 
aangesproken en die niet uitdrukkelijk zijn belegd bij andere bestuursorganen 
(overeenkomstig de visienota). Vooral de eind- en restverantwoordelijkheid laat veel 
ruimte aan het Rijk om zich met diverse beleidsterreinen bezig te (blijven) houden. Die 
verantwoordelijkheid vloeit volgens deze omschrijving voort uit "ergens op 
aangesproken" worden én "niet uitdrukkelijk elders is belegd". Aangezien door de open 
huishouding van provincies en gemeenten niet al hun taken "uitdrukkelijk" bij hen 
zullen zijn belegd, laat dit veel ruimte voor dubbele verantwoordelijkheden. De Afdeling 
neemt waar dat met een beroep op die verantwoordelijkheden, ook nadat taken zijn 
gedecentraliseerd, door het Rijk nadere regels worden gegeven, specifieke 
143
toezichtsbevoegdheden worden gecreëerd of specifieke uitkeringen als 
144
financieringswijze worden gehanteerd (zie hiervoor in de paragrafen 3.1 en 3.2).  
 
De Afdeling merkt verder op dat de toepassing van profielen raakt aan de open 
huishoudingen van provincies en gemeenten. In de visienota is aan het profiel van de 
provincies toegevoegd dat zij wel een algemene verantwoordelijkheid hebben, maar 
dat de nadruk ligt op het domein van omgevingsbeleid en economische ontwikkeling. 
Het zwaartepunt voor gemeenten ligt volgens de visienota bij taken in het sociale, 
economische en ruimtelijke domein. 
Het gebruik van profielen kan op gespannen voet staan met het constitutionele 
uitgangspunt van de open huishouding van zowel provincies als gemeenten. Voor 
zover wordt beoogd met de profielen richting te geven aan nog uit te voeren 
                                                
140 
"Spelregels voor interbestuurlijke verhoudingen", a.w., § 4.3, blz. 59, 60. 
141 
Bijvoorbeeld op het terrein van water tussen gemeenten en waterschappen (stedelijk afvalwater) alsmede provincies 
en waterschappen (regionaal watersysteem), op de terreinen van de ruimtelijke ordening, natuur en economie 
tussen gemeenten en provincies, op het terrein van de financiën tussen het Rijk en de provincies (financiële 
knelpunten gemeenten/financiële positie in de huishouding overheid). 
142 
Kamerstukken II 2008/09, 31 700 VII, nr. 100. 
143 
De Minister van SZW behield met een beroep op zijn stelselverantwoordelijkheid in een aantal sociale 
zekerheidswetten de (specifieke) bevoegdheid tot het geven van een aanwijzing (advies van 5 maart 2010, 
nr. W12.09.0542, a.w.). 
144 
Adviezen van 23 december 2009, W12.09.0493, a.w., en W12.09.0428, a.w. 

39 
nodige ergernis over langzame of inefficiënte besluitvorming. Bestuurlijke drukte is 
gebrek aan bestuurlijke druk of daadkracht. Meer druk en bestuurlijke daadkracht zou 
bestuurlijke drukte zoals hierboven omschreven kunnen verminderen, met dien 
verstande dat de neiging om daadkracht gelijk te stellen met autocratische 
besluitvorming dient te worden onderdrukt. Democratische controle en draagvlak, die 
eveneens veel overleg en monitoring vereisen, staan niet per se op gespannen voet 
met bestuurlijke drukte of met voortvarend bestuur en efficiënte besluitvorming.  
 
Belangrijker dan de ervaren drukte of de perceptie van drukte zijn de mogelijke 
achtergronden en oorzaken van dit oude verschijnsel, dat recentelijk onder de nieuwe 
naam 'bestuurlijke drukte' actueel is geworden.  
Een aantal mogelijke oorzaken van deze complexiteit van bestuurlijke besluitvorming 
en daaraan voorafgaand bestuurlijk overleg ligt in:  
(a) de gelaagdheid van het openbaar bestuur (bijvoorbeeld op het gebied van 
ruimtelijke ordening) en de uitvoering van regelgeving en beleid in medebewind 
(noodzaak tot verticaal overleg),  
(b) complementair bestuur (horizontaal overleg met groepen van burgers, 
maatschappelijke organisaties en partners in publiek-private samenwerking),  
(c) gemeenschappelijke regelingen van samenwerkende gemeenten,  
(d) regio's die specifieke beleidsonderwerpen toebedeeld hebben gekregen  
(veiligheidsregio's, justitieregio's, milieubeheer) en die niet samenvallen met de 
reeds bestaande territoriale of functionele taakverdeling, en 
(e) samenwerking met maatschappelijke organisaties op specifieke terreinen van 
dienstverlening (gezondheidszorg, thuiszorg, AWBZ, jeugdzorg, e.a.). 
 
Vaak doen deze vijf onderscheiden oorzaken van de noodzaak tot bestuurlijk overleg 
zich tegelijk voor, zodat de ervaring van veelvuldig overleg zonder zichtbaar resultaat 
inderdaad het gevolg kan zijn. Juist op het snijvlak van verticaal en horizontaal overleg 
ten behoeve van goede besluitvorming wordt het druk en ervaart men de drukte ten 
volle. Onder deze oorzaken ligt de regelgeving zelf, die op tal van beleidsterreinen 
zowel de noodzaak tot gemeenschappelijke besluitvorming als het voorafgaande 
overleg voorschrijft. Zowel in de regelgeving zelf als in de gecompliceerde uitvoering 
liggen de voornaamste oorzaken van bestuurlijke drukte. 
 
Belangrijker dan structuurwijzigingen voor een mogelijke oplossing acht de Afdeling 
dan ook dat in de interbestuurlijke verhoudingen, die op alle terreinen spelen, 
scherp(er) wordt gelet op de relatie tussen bestuurlijke inspanning enerzijds en 
resultaat of effect, inclusief voortgang van besluitvorming, anderzijds. Waar die 
voortgang stagneert of zelfs geheel dreigt te verdwijnen, zou het signaal opgepakt 
moeten worden van "de wet van bestuurlijke drukte": hoe meer inspanning des te 
149
minder resultaat. 
 
Ten slotte acht de Afdeling het van belang dat bij de komende decentralisatieoperaties 
deze wet van bestuurlijke drukte niet wordt vergeten. Wanneer per departement 
nieuwe verkokerde regelgeving aan het lokale bestuur wordt opgelegd, wordt een van 
de oorzaken van bestuurlijke drukte ingebouwd, namelijk de noodzaak tot overleg 
zonder dat de samenhang in alle gedecentraliseerde taken kan worden bereikt. In de 
                                                                                                                                          
vaart maken door teveel spelers over teveel onderwerpen', -'de gevolgen van complementair bestuur en de 
noodzaak met elkaar afspraken te maken', -'geen controle over de voortgang van wat je doet' en - 'red tape', 
bureaucratie'. 
149 
Zie A.C.J. de Leeuw, De wet van de bestuurlijke drukte, a.w. 

41 
Ook de waterschappen hebben in de laatste decennia een enorme ontwikkeling 
doorgemaakt, zowel wat hun grootte als wat hun takenpakket betreft. Het aantal 
155
waterschappen is van rond 2600 in 1950 teruggegaan tot 25 nu. In 1950 bedroeg de 
gemiddelde grootte van de waterschappen zo'n 1400 hectaren, tegenwoordig zijn er 
beheergebieden van soms enkele honderdduizenden hectaren. De 25 waterschappen 
zijn tegenwoordig all-in waterschappen: ze beschermen Nederland tegen 
overstromingen, zorgen voor voldoende oppervlaktewater en dragen zorg voor de 
156
waterkwaliteit en afvalwaterzuivering. Hier doet zich een vreemde paradox voor: 
terwijl de waterschappen groter worden en aan gewicht winnen, en hun positie als 
decentraal openbaar lichaam naast gemeenten en provincies sterker wordt, dringt zich 
sinds 2008 de vraag op naar het bestaansrecht van waterschappen als eigenstandige 
157
bestuurslaag.  
 
Regio's 
Nederland kent acht stadsregio's waarvan er zeven, onder verschillende namen, sinds 
158
1994 bestaan. De stadsregio's zijn een vorm van verlengd lokaal bestuur op basis 
van een paragraaf in de Wet gemeenschappelijke regelingen (Wgr), die afwijkt van het 
normale regime van de Wgr (Wgr-plus). De stadsregio's gaan terug op plannen voor de 
vorming van stadsprovincies in de jaren '80, die de steun hadden van 
achtereenvolgende kabinetten. 
Het kabinet–Rutte I wilde de stadsregio's – waaraan bij wet bevoegdheden zijn 
toegekend op het gebied van verkeer, vervoer, ruimtelijke ordening, huisvesting en 
milieu, en die eigen financiële middelen ontvangen en doorzettingsmacht hebben ten 
opzichte van inliggende gemeentebesturen – afschaffen, om zodoende bestuurlijke 
drukte te verminderen. De bij de regio's aangesloten gemeentebesturen zouden er 
voortaan voor kunnen kiezen de verbanden op vrijwillige basis voort te zetten op basis 
van de Wgr; in dat geval ontbreken de bijzondere bevoegdheden, de direct toegekende 
financiële middelen en de doorzettingsmacht. Wel werd in het voorstel een wettelijke 
grondslag gegeven voor de aanwijzing (bij amvb) van twee bij gemeenschappelijke 
regeling tot stand te brengen vervoersregio's in de Randstad: één voor de regio rond 
Amsterdam en Almere en één voor de metropoolregio Den Haag – Rotterdam. 
In haar advies was de Afdeling kritisch over de voorgenomen afschaffing, omdat zij die 
niet draagkrachtig gemotiveerd achtte terwijl uit twee evaluaties van de stadsregio's 
159
een gunstig beeld oprees over het functioneren van de regio's. Voordeel daarvan is 
dat stadsregio's de discussie over de vormgeving van de bovengemeentelijke 
                                                
155 
Per 1 januari 2013 zullen de waterschappen Veluwe en Vallei & Eem samengaan, waarmee de stand op 24 grote 
ste
waterschappen komt. Formeel gezien bestaat er nog een 26 waterschap: Blija Buitendijks dat een oppervlakte van 
ongeveer 100 ha beslaat en geen inwoners heeft. 
156 
H.J.M. Havekes, "Functioneel decentraal waterbestuur: borging, bescherming en beweging", Den Haag, 2008, blz. 
78, 79. 
157 
D.E. Bunschoten, "Het waterschap in de Grondwet", in: "Constitutionele normen en decentralisatie - een evaluatie 
van hoofdstuk 7 Grondwet", a.w., blz. 192. 
158 
Deze zeven regio's zijn: de Stadsregio Amsterdam, de Stadsregio Rotterdam, het Stadsgewest Haaglanden, het 
Bestuur Regio Utrecht, het Samenwerkingsverband Regio Eindhoven, de Stadsregio Arnhem Nijmegen en Regio 
Twente. De achtste stadsregio is Parkstad Limburg uit 2006. 
159 
Rapport van de Commissie toekomst stadsregionale samenwerking (commissie-Nijpels) "De Stille Kracht. Over de 
noodzaak van stadsregio's", Den Haag, 2009 (De commissie-Nijpels concludeerde dat de stadsregio's over het 
algemeen naar tevredenheid functioneren. Binnen de kaders van de Wgr-plus kunnen makkelijker afspraken worden 
gemaakt over de (niet vrijblijvende) samenwerking en afstemming) en "Plussen en minnen. Evaluatie van de Wgr-
plus", Ministerie van BZK, publicatienummer 3969, augustus 2010, (Kamerstukken II 2010/11, 32 461, nr. 1, bijlage) 
(In dit rapport werd geconcludeerd dat in elke stadsregio is gekozen voor kleine organisaties, die zich profileren op 
specifieke deskundigheid. De kosten blijven voor de deelnemende gemeenten beperkt, terwijl bestuurders van de 
deelnemende gemeenten aangeven inhoudelijk veel baat te hebben bij de specialistische ondersteuning die zij 
krijgen) 

43 
Hof en Wet schatkistbankieren steeds meer beperkingen worden gesteld aan het 
beheer en de besteding van de algemene middelen van decentrale overheden (zie 
hiervoor in paragrafen 3.1 en 3.2.2). Daarnaast neemt de Afdeling op het terrein van 
het toezicht waar dat, ondanks de wetswijzigingen gericht op revitalisering van het 
generieke toezicht, ook specifieke bevoegdheden worden uitgebreid en aangescherpt 
(zie hiervoor in paragraaf 3.2.3). Voorts heeft de Afdeling geconstateerd dat het 
beroepsrecht voor decentrale overheden is beperkt (zie hiervoor in paragraaf 3.2.4). 
Tot slot neemt de Afdeling waar dat bij de voorbereiding van regelgeving de 
consultatieplicht regelmatig wordt genegeerd en krappe invoeringstermijnen worden 
gehanteerd voor omvangrijke wetswijzigingen (zie hiervoor in paragraaf 3.2.5). 
Op grond van deze bevindingen en in het licht van de spelregels die voor de 
interbestuurlijke verhoudingen gelden, concludeert de Afdeling dat de verhoudingen 
ten opzichte van 2009 niet zijn verbeterd. Wat de financiën betreft, zijn de 
verhoudingen zelfs verslechterd doordat steeds meer beperkingen worden gesteld aan 
164
de (vrije) besteding van algemene middelen.  
Het is tot op zekere hoogte te billijken dat vanwege de economische crisis, de 
afgenomen overheidsinkomsten en de urgentie van de te treffen maatregelen de 
naleving van de regels en het nakomen van de afspraken onder druk zijn komen te 
staan. Dat neemt niet weg dat het juist nu des te noodzakelijker is, dat wettelijke 
bepalingen, afspraken en omgangsvormen in acht worden genomen. Dit bevordert en 
versterkt de gezamenlijke bestuurskracht van de overheden, welke zo dringend is 
vereist voor een succesvolle implementatie van de grote decentralisaties. 
 
4.2 Specifieke conclusies en aanbevelingen 
 
4.2.1 Autonomie en medebewind 
 
Uit het wettelijke kader voor het openbaar bestuur, zoals beschreven in bijlage 2, volgt 
dat voor het handelen van decentrale overheden in zowel autonomie als medebewind 
duidelijke regels gelden. Autonomie is de handelingsruimte van decentrale overheden 
die zich in beginsel onttrekt aan beïnvloeding door het Rijk. Binnen die ruimte bepalen 
zij zelf of zij bepaalde belangen zullen behartigen en welke prioriteit zij daaraan geven. 
De kosten van optreden in autonomie komen voor rekening van de decentrale 
overheden. Ingeval van medebewind moeten de kosten van de taakuitvoering 
daarentegen volledig aan hen worden vergoed door de rijksoverheid.  
Uit artikel 124, tweede lid, van de Grondwet volgt dat als een taak aan de decentrale 
overheden bij of krachtens de wet wordt toegekend, sprake is van medebewind. De 
mate waarin voor de uitvoering van gedecentraliseerde taken beslissingsvrijheid wordt 
toegekend aan decentrale overheden, doet aan het medebewindkarakter van die taken 
niet af. Ten onrechte wordt dan ook de indruk gewekt dat decentralisatie van taken, 
onder verlening van beslissingsvrijheid, leidt tot vergroting van de decentrale 
                                                
164 
Om die reden hebben het IPO, de VNG, de G4, de G32 en de Rfv recent gepleit voor een onafhankelijk instituut voor 
financiële verhoudingen (zie de gezamenlijke oproep en steunverklaring van 4 juli 2012). Dit instituut, bestaande uit 
een klein aantal financieel deskundigen, zou op een efficiënte en sobere manier de naleving van de wettelijke 
bepalingen op het terrein van de financiële verhoudingen dienen te waarborgen. Het instituut zou regelmatig kunnen 
rapporteren over de stand van de financiële verhoudingen en de berekening van de financiële gevolgen van 
voorgenomen maatregelen (art. 2 Fv-wet) kunnen verbeteren.  
Uit de gevoerde gesprekken heeft de Afdeling begrepen dat de decentrale overheden vooral behoefte hebben aan 
onafhankelijke deskundigen die bij meningsverschillen tussen het Rijk en de decentrale overheden over financiële 
gegevens de relevante feiten kunnen vaststellen op basis van een cijfermatige analyse. De Afdeling merkt op, dat de 
Algemene Rekenkamer over de benodigde deskundigheid beschikt en de gewenste onafhankelijke positie heeft. 

45 
Zou de rijksoverheid geen eisen en doelen stellen, zo lijkt de gedachte, dan zou er niet 
veel terecht komen van die taakuitvoering. Decentralisatie leidt aldus tot een 
tegenstrijdigheid: waar een efficiëntere taakuitvoering door decentrale overheden 
enerzijds reden is voor decentralisatie, acht de rijksoverheid het anderzijds in veel 
gevallen nodig eisen te stellen aan die taakuitvoering. Met dat laatste wordt de 
beslissingsvrijheid voor die efficiëntere taakuitvoering van decentrale overheden (weer) 
ingeperkt.  
De veronderstelling van kosteneffectiever beleid is de reden geworden waarom 
budgetten al bij de overdracht van taken aan de decentrale overheden worden gekort. 
Hiermee onderstreept de rijksoverheid eens te meer dat - hoewel zij indertijd over meer 
middelen beschikte - zij bepaalde taken toch niet voldoende effectief en efficiënt 
georganiseerd en uitgevoerd kon krijgen. 
 
4.2.3 Nut en noodzaak van bestuursakkoorden en de Code IBV  
 
De Afdeling onderstreept nogmaals het nut en de noodzaak van een bestuursakkoord, 
mits bij de onderhandelingen daarover een aantal uitgangspunten in acht worden 
genomen. Een algemeen bestuursakkoord valt te prefereren boven een sectorale 
benadering met akkoorden over beleidsnota's en conceptregelgeving per afzonderlijk 
beleidsterrein, omdat die de samenhang tussen beleidsterreinen en een integrale 
aanpak van maatschappelijke vraagstukken niet bevordert.  
De beslissing om ook omgangsvormen in een bestuursakkoord op te nemen en deze in 
de plaats te laten komen van de Code IBV acht de Afdeling voor de interbestuurlijke 
verhoudingen geen goede keuze. Door opneming in een bestuursakkoord vervaagt niet 
alleen het onderscheid tussen beleidsinhoudelijke afspraken (in een bestuursakkoord) 
en de gedragsnormen (in de Code). Belangrijker nog acht de Afdeling dat een 
bestuursakkoord voornamelijk het zittende kabinet bindt en niet een volgend kabinet. 
De Code IBV daarentegen ontsteeg in zekere mate de opeenvolgende 
kabinetsperiodes. De Afdeling beveelt daarom aan de Code IBV opnieuw te 
bekrachtigen. 
 
4.2.4 Positie van de Minister van BZK 
 
De Minister van BZK, die de wettelijke taak heeft de beleidsvrijheid van provincies en 
168 169
gemeenten evenals de decentralisatie te bevorderen , kan door een gebrek aan 
bevoegdheden onvoldoende invloed uitoefenen op de inhoud van 
decentralisatievoorstellen alsook op de wijze van decentraliseren. De eerste 
beschouwing bevatte al de aanbeveling om de positie van de Minister van BZK binnen 
170
het kabinet sterker te profileren. De Afdeling beveelt nu aan om de verplichting voor 
de andere ministers tot overleg met de Minister van BZK over maatregelen en 
voornemens die van betekenis zijn voor het rijksbeleid inzake gemeenten en 
171
provincies aan te scherpen. Nu mag de Minister van BZK zijn bedenkingen over die 
maatregelen en voornemens kenbaar maken, voor zover hem die maatregel of dat 
voornemen met het oog op het door de regering gevoerde decentralisatiebeleid niet 
172
toelaatbaar voorkomt. De Afdeling acht het van belang dat over die maatregelen en 
                                                
168 
Zie artikel 116, eerste lid, tweede volzin, van de Gemeentewet en artikel 114, eerste lid, tweede volzin, van de 
Provinciewet. 
169 
Zie artikel 117, eerste lid, van de Gemeentewet en artikel 115, eerste lid, van de Provinciewet. 
170 
"Spelregels voor interbestuurlijke verhoudingen", aanbeveling IV, a.w., blz. 76. 
171 
Zie artikel 116, tweede lid, van de Gemeentewet en artikel 114, tweede lid, van de Provinciewet. 
172 
Zie artikel 116, derde lid, van de Gemeentewet en artikel 114, derde lid, van de Provinciewet. 

47 
5. Bestuurlijke inrichting op de middellange termijn 
 
Volgens de adviesaanvraag passen de in de bestuursafspraken uiteengezette profielen 
voor Rijk, provincies, gemeenten en waterschappen, de Visienota binnenlands bestuur 
en bestuurlijke inrichting, en de decentralisatieoperatie van het kabinet-Rutte I in het 
streven naar vermindering van bestuurlijke drukte. Zij brengen daarmee een 
compactere overheid dichterbij. Tegelijkertijd wordt er in de adviesaanvraag op 
gewezen dat de opgaven voor provincies, gemeenten en waterschappen worden 
vergroot door middel van decentralisaties. 
Over de bovenlokale uitvoering van decentralisaties zijn afspraken gemaakt. Tegen de 
achtergrond van deze ontwikkelingen wordt de Afdeling gevraagd of zij beelden heeft 
voor de werking en inrichting van het openbaar bestuur op de middellange termijn. De 
Afdeling zal deze vraag beantwoorden tegen de achtergrond van de plannen van het 
kabinet-Rutte II, zoals omschreven in het regeerakkoord van 29 oktober 2012 (zie 
paragraaf 5.1).  
Daarbij staat de Afdeling uitdrukkelijk geen blauwdruk voor ogen, omdat enerzijds uit 
het verleden is gebleken dat blauwdrukken uiteindelijk geen resultaat opleveren en 
anderzijds blauwdrukken weinig ruimte laten voor differentiatie. De Afdeling schetst 
daarentegen een ontwikkelingsperspectief voor de bestuurlijke inrichting op de 
middellange termijn (zie paragraaf 5.2). 
 
175
5.1  Regeerakkoord kabinet-Rutte II 
 
Het regeerakkoord van het tweede kabinet-Rutte bevat de meest recente plannen op 
het terrein van de bestuurlijke inrichting van Nederland. Het akkoord beschrijft de 
voornemens van de coalitiegenoten om een krachtige en dienstverlenende overheid te 
verwezenlijken. Het akkoord voorziet in voortgang van de eerder aangekondigde en in 
voorbereiding zijnde decentralisaties. Een grote decentralisatie van taken en 
bevoegdheden vergt decentrale overheden die op een passende schaal zijn 
georganiseerd. Voor de lange termijn staan de coalitiegenoten het perspectief van vijf 
landsdelen met een gesloten huishouding en gemeenten van ten minste 
176
honderdduizend inwoners voor ogen. De waterschappen worden samengevoegd 
met de landsdelen. Het kabinet wil dit langetermijnperspectief samen met de 
decentrale overheden realiseren en zal ontwikkelingen in de gewenste richting 
aanmoedigen. 
 
Uit een oogpunt van bestuurlijke inrichting zijn enkele concrete afspraken uit het 
regeerakkoord van belang. De provincies Noord-Holland, Utrecht en Flevoland worden 
177
samengevoegd. Met de overige provincies worden initiatieven besproken die zijn 
gericht op vergroting van de provinciale schaal. De provinciale huishouding wordt 
materieel gesloten en beperkt zich tot taken op het gebied van ruimtelijke ordening, 
verkeer en vervoer, natuur en regionaal economisch beleid. 
Wat de waterschappen betreft, wordt opschaling tot tien à twaalf lichamen bevorderd. 
Hun grondwettelijke basis zal vervallen. Uiterlijk in 2025 worden zij samengevoegd met 
de vijf landsdelen, waarin de provincies dan zijn opgegaan. Ten aanzien van 
gemeenten en hun samenwerkingsverbanden bevat het regeerakkoord de volgende 
afspraken. Een wetsvoorstel tot afschaffing van de WGR-plusregio's zal worden 
                                                
175 
Regeerakkoord, a.w., Hoofdstuk 13. Bestuur. 
176 
Volgens het regeerakkoord kan de inwonersnorm worden aangepast aan de bevolkingsdichtheid in verschillende 
delen van het land. 
177 
Over de positie van de Noordoostpolder valt in een later stadium een beslissing. 

49 
Wat de samenvoeging van de waterschappen met de landsdelen betreft, wijst de 
Afdeling op het recente advies van de Adviescommissie Water. Deze commissie acht 
het belang van goed waterbeheer dermate groot voor het voortbestaan van Nederland, 
dat het belang ondergebracht dient te zijn bij een taakgerichte uitvoeringsorganisatie 
182
die een onafhankelijke en zichtbare inbreng moet kunnen leveren.  
 
Randvoorwaarden voor decentralisaties 
Volgens het regeerakkoord zullen de onder het vorige kabinet in gang gezette 
decentralisaties op de terreinen van werk en bijstand, de omvorming van de AWBZ en 
de jeugdzorg worden geïntensiveerd. In de politiek en in de maatschappij groeit het 
besef dat de huidige verzorgingsstaat waarin het beleid op deze terreinen landelijk en 
uniform wordt uitgevoerd, budgettair niet langer houdbaar is. Tegen deze achtergrond 
kiest het kabinet-Rutte II ervoor sociale arrangementen niet alleen te decentraliseren, 
maar ook aan te passen: uniforme, landelijke verzekeringsrechten op voorzieningen 
worden omgevormd tot meer op individuen toegesneden voorzieningen. De opzet is 
om aldus de kern van de publieke sociale voorzieningen te behouden voor degenen 
die daarin niet zelf kunnen voorzien, maatwerk derhalve. De voorzieningen behoeven 
dan minder beslag te leggen op de publieke financiën. 
De Afdeling merkt op dat hierbij een aantal cruciale voorwaarden in acht moet worden 
genomen. Hiermee staat of valt het welslagen van de decentralisaties. Het betreft de 
volgende voorwaarden: 
 Een benadering die is gericht op maatwerk, vraagt om integraliteit in de overdracht 
van verantwoordelijkheden en bevoegdheden op brede, met elkaar 
samenhangende terreinen: sociale bijstand, zorg, onderwijs, huisvesting en 
jeugdbeleid. Hernieuwde verkokering van de beleidsterreinen moet vermeden 
worden en ontschotting van budgetten is essentieel. Het belang hiervan kan niet 
voldoende worden benadrukt. Wanneer de decentralisaties elk afzonderlijk  worden 
vormgegeven, is het risico groot dat decentrale overheden onvoldoende 
beslissingsruimte krijgen om de beoogde integrale uitvoering te verwezenlijken. 
 Maatwerk vereist voorts dat alleen de opdracht om taken uit te voeren wordt 
gedecentraliseerd (de “wat-vraag”), niet de wijze waarop die uitvoering gestalte 
krijgt (de “hoe-vraag”). Alleen in een specifieke, op de lokale situatie afgestemde 
vormgeving kan maatwerk worden geleverd en kan efficiencywinst worden behaald. 
Naar de mate waarin het antwoord op de “hoe-vraag” op rijksniveau weer wordt 
vastgelegd, nemen de mogelijkheden om de veronderstelde efficiencywinst te 
behalen weer af en worden de taakstellingen irreëel. 
 Bij deze benadering hoort dat wordt aanvaard dat decentrale overheden de “hoe-
vraag” voor de gedecentraliseerde taken op uiteenlopende wijzen beantwoorden. 
Ook hier geldt dat de efficiencywinst en bijgevolg de taakstellingen niet worden 
behaald naar de mate waarin decentrale verschillen niet wordt aanvaard. 
 
Hieraan moet worden toegevoegd dat voor een ordentelijke implementatie van 
decentralisaties voldoende tijd moet worden genomen en dat, indien de taken eenmaal 
zijn overgedragen, de nodige beleidsrust aan decentrale overheden moet worden 
gegund. De in eerdere beschouwingen opgenomen aanbevelingen en 
aandachtspunten zijn daarom onverminderd van toepassing op de decentra-
lisatieoperaties die in het regeerakkoord zijn voorzien.  
                                                
182 
“Bestuurlijke balans in het waterbeheer – Evenwicht door tegenwicht”, advies van 2 november 2012, nr. AcW-
2012/176550, blz. 2 en 4. 

51 
laatste maatregel betreft, merkt de Afdeling op dat de redenen voor instelling van het 
fonds onder meer waren om de administratieve lasten te verminderen en om de 
uitbesteding van taken aan de markt te vereenvoudigen. Deze redenen acht de 
Afdeling bij de huidige stand van de economie onverminderd van groot belang. 
 
Wat de gemeenten betreft, valt op dat samenvoeging en samenwerking volgens het 
regeerakkoord zullen leiden tot een structurele afname van apparaatskosten ter hoogte 
van 975 miljoen euro, zodat een korting op het gemeentefonds met dit bedrag haalbaar 
185
wordt geacht. Onduidelijk is hoe deze korting zich verhoudt tot de efficiencykortingen 
die bij de grote decentralisaties worden toegepast. In dat licht bezien rijst de vraag of 
het regeerakkoord niet een en dezelfde efficiencywinst dubbel inboekt. 
 
Ten slotte merkt de Afdeling op dat handhaving van de daling van het aantal 
provinciale en gemeentelijke politieke ambtsdragers, onder gelijktijdige vergroting van 
de provinciale en gemeentelijke schaal, tot gevolg kan hebben dat deze ambtsdragers 
186
(nog) minder tijd hebben voor hun controlerende taken. Daarnaast merkt de Afdeling 
op dat de voorgestelde daling van de provinciale ambtsdragers met 25 % in combinatie 
met de vergroting tot vijf landsdelen ook gevolgen zal kunnen hebben voor de (uitslag 
187
van de) verkiezing van de leden van de Eerste Kamer. Deze aspecten vergen 
nadere doordenking. 
 
5.2 Ontwikkelingsperspectief 
 
5.2.1  Europese omgeving 
 
Een ontwikkelingsperspectief voor de bestuurlijke inrichting op middellange termijn kan 
niet los gezien worden van de Europese context. Om ten minste drie redenen kunnen 
de ontwikkelingen in de EU niet buiten beschouwing blijven.  
Allereerst moeten besluiten van de Unie in het beleid van de rijksoverheid en de 
andere overheden in acht worden genomen. In de tweede plaats dient men zich te 
realiseren dat de EU mede een unie wordt van regio’s die met elkaar wedijveren op 
economisch en sociaal terrein. Innovatie en cultuur zijn daarbij sterk drijvende 
krachten. Voor Nederland zijn de Randstad en Brainport Eindhoven zulke regio's naast 
de opkomende grensgebieden. 
In de derde plaats is de in paragraaf 3.3.1 gesignaleerde groeiende nadruk op 
federalisering binnen enkele lidstaten van de Unie van belang. Zowel in de Raad van 
Ministers als in het Europees Parlement zullen eenheidsstaten meer dan voorheen 
geconfronteerd worden met meer regionaal georiënteerde delegaties. Vele van deze 
“regionale” delegaties zullen pleiten voor meer Europese oplossingen in plaats van 
oplossingen op lidstaatniveau. Deze tendens betreft niet slechts interne 
aangelegenheden van de betrokken lidstaten, maar heeft een uitstraling naar andere 
daaraan grenzende landen zoals Nederland. Te wijzen valt op Vlaanderen en Wallonië, 
waarmee Nederland is verbonden door de Schelde onderscheidenlijk de Maas. Deze 
uiteenlopende ontwikkelingen met betrekking tot regio’s en hun positie in Europa 
                                                
185 
Regeerakkoord,a.w., blz. 47. 
186 
Uit recent onderzoek blijkt dat raadsleden nog geen derde van hun tijd besteden aan volksvertegenwoordigende 
activiteiten (zie het Derde Nationale raadsledenonderzoek van bestuurskundig adviesbureau Daadkracht in 
samenwerking met Raadslid.nu, september 2012). 
187 
Op dit moment geldt voor statenleden uit dichtbevolkte provincies een andere wegingsfactor voor hun stem, dan 
voor statenleden uit minder dichtbevolkte provincies (zie artikel U 2 van de Kieswet). Indien sommige landsdelen 
flink groter worden dan andere landsdelen zal dit gevolgen kunnen hebben voor de uitslag van de Eerste 
Kamerverkiezingen. 

53 
Wanneer schaalvergroting wordt gezien als een voorwaarde om tot een modern en 
slagvaardig bestuur te komen, is het van belang om in het beleid voor de bestuurlijke 
inrichting aan te sluiten bij autonome ontwikkelingen ‘van onderop’ en die waar 
mogelijk te versterken en te versnellen. De Afdeling verwacht dat een dergelijk beleid 
meer kans van slagen heeft dan de weinig succesvolle beleidsinitiatieven in de 
afgelopen veertig jaren. Van belang is dat het beleid stimulansen inhoudt in de vorm 
van positieve incentives op de terreinen van bevoegdheden en financiering van taken, 
met inbegrip van het eigen belastinggebied. Dit beleid kan voorwaarden bevatten, 
bijvoorbeeld ten aanzien van de tijdlijnen. Essentieel is dat de voorwaarden ruimte 
bieden voor verschillen tussen gemeenten, regio’s en provincies. Negatieve incentives 
zouden zoveel mogelijk moeten worden weggenomen. Daarbij kan worden gedacht 
aan het gegeven dat na een samenvoeging van gemeenten slechts één vaste voet van 
de uitkering van het Gemeentefonds resteert. Binnen dit proces van schaalvergroting 
‘van onderop’ mag de mogelijkheid van intergemeentelijke samenwerking, al dan niet 
op grond van de Wgr, niet buiten beschouwing blijven. Dergelijke samenwerking kan 
noodzakelijk zijn voor een goede en tijdige implementatie van de hiervoor aangeduide 
decentralisaties. Bovendien kan zij een tussenstation vormen op weg naar 
verdergaande samenwerking en opschaling. De huidige arbeidsmarktregio’s kunnen 
aanknopingspunten verschaffen voor de bedoelde vormen van intergemeentelijke 
samenwerking. 
 
- Procesleider 
De Afdeling acht het noodzakelijk dat de regering vooraf met de decentrale overheden 
intensief overlegt over een dergelijk beleid. Dit overleg zou moeten plaatsvinden onder 
leiding van de Minister van BZK. De door hem gemaakte afspraken met de decentrale 
overheden zouden moeten worden neergelegd in een hoofdlijnennotitie. Een dergelijke 
notitie behoeft de instemming van de Tweede Kamer teneinde voor een reeks van – 
vermoedelijk meer dan vier – jaren de continuïteit van het beleid zo goed mogelijk te 
waarborgen. Ook gedurende het proces van besluitvorming is regelmatige afstemming 
met de Tweede Kamer, bijvoorbeeld door middel van voortgangsrapportages in het 
190
kader van een zogeheten groot project of wetgevingsnota’s, noodzakelijk om het 
verworven draagvlak te behouden. Zonder draagvlak bij de volksvertegenwoordiging, 
191
zal een regeerakkoord of hoofdlijnennotitie niet tot uitvoering kunnen komen. 
 
- Omgaan met verschillen 
Min of meer autonome processen zoals boven aangegeven zullen in Nederland niet 
overal op eenzelfde wijze verlopen. De vraag is of dat uit oogpunt van de bestuurlijke 
inrichting een probleem is. Bedacht moet worden dat de wijze waarop schaalvergroting 
wordt gerealiseerd, sterk bepaald wordt door wat regionaal als noodzakelijk wordt 
gezien om tot een goed bestuur te komen. De verschillen kunnen betrekking hebben 
op de uiteindelijke grootte, het tempo / de fasering en de aard en omvang van de 
incentives. Erkenning en eerbiediging van die verschillen is van belang om de 
vernieuwing van de bestuurlijke inrichting van Nederland op een zo natuurlijk mogelijke 
manier te bewerkstelligen.  
 
                                                
190
 Zie de Procedureregeling grote projecten, Kamerstukken II 1995/96, 24 752, nrs. 1-3. 
191
 Het voornemen om een Randstadprovincie te vormen, opgenomen in het regeerakkoord van het kabinet-Rutte I, 
ketste uiteindelijk af op gebrek aan draagvlak bij de Tweede Kamer. 

55 
In al het voorgaande staan de bestuurlijke verhoudingen tussen de overheden 
onderling centraal. Bij alle aandacht daarvoor zou uit het oog kunnen worden verloren 
dat goede interbestuurlijke verhoudingen geen doel op zich zijn, evenmin als 
decentralisatie, efficiency of integraal beleid in zichzelf waarde hebben. Alle zijn zij 
slechts een middel om de kwaliteit van overheidshandelen ten behoeve van de burger 
196
te verbeteren. Hoewel het buiten het bestek van deze beschouwing zou voeren om 
uitgebreid op de relatie tussen de burger en de overheid in te gaan, vestigt de Afdeling 
met nadruk de aandacht op de positie van de burger.  
Een compactere, kleinere overheid die, zoals in paragraaf 5.1 is beschreven, over 
structureel minder financiële middelen kan beschikken, zal voor de aanpak van 
complexe, maatschappelijke vraagstukken meer moeten samenwerken met en meer 
197
moeten overlaten aan burgers en maatschappelijke organisaties. De Afdeling acht 
het daarvoor van cruciaal belang burgers en maatschappelijke organisaties meer te 
betrekken bij het bestuur. Daartoe moeten overheden burgers ruimte bieden en 
vertrouwen schenken door hun initiatieven – vooral in de gemeenten – met 
enthousiasme en welwillendheid tegemoet te treden. Naar de overtuiging van de 
Afdeling zal dit ertoe bijdragen dat de hervorming van de verzorgingsstaat niet alleen 
tot zijn behoud en zelfs tot zijn versterking leidt, maar ook tot een herbergzame 
samenleving.  
 
Voor een dergelijke burgerparticipatie volstaan traditionele vormen van interne 
decentralisatie, zoals deelgemeenten en stadsdelen niet; zij kan gestalte krijgen door 
burgers beslissingsmacht te geven over hun directe leefomgeving, zoals in de 
gemeente Heusden, de gemeente Den Haag en door het Waterschap Groot Salland 
198
gebeurt.  
 
In de gemeente Heusden kunnen inwoners tijdens wijkgesprekken met collegeleden suggesties 
doen ter verbetering van de leefomgeving. Na toetsing van deze 'wijktips' aan vooraf vastgestelde 
spelregels kunnen de burgers over deze tips stemmen. De drie wijktips met de meeste stemmen 
199
worden uitgevoerd, mits het wijkbudget dit toelaat. Ook bij de uitvoering worden burgers 
betrokken. Zij kunnen een bijdrage leveren door extra gelden te verwerven of door zelf activiteiten 
te ondernemen, zoals het aanleggen van bestrating of het plaatsen van speeltoestellen. De 
gemeente ondersteunt de initiatieven niet alleen in financiële zin, maar ook door een goede 
communicatiestrategie en hulp bij de technische uitvoering. De ervaring leert dat de sociale 
cohesie in de wijken door deze aanpak toeneemt. 
 
In de gemeente Den Haag zijn in de periode 2007-2009 burgers in de wijken Bezuidenhout-West 
en Zeeheldenkwartier actief betrokken bij de veiligheid en leefbaarheid van de eigen omgeving. In 
twee pilots hebben de bewoners, gemeente en politie samen een aanpak ontwikkeld voor het 
vergroten van de wijkveiligheid, waarbij bewoners als gelijkwaardige partij invloed konden 
uitoefenen op de probleemdefiniëring en -analyse, de te maken beleidskeuzes voor de oplossing 
200
daarvan en de inzet van gemeente, politie en andere professionals. Uit de evaluatie van de 
pilots blijkt dat bewoners leefbaarheid, veiligheid en sociale kwaliteit als één geheel zien dat in 
zijn samenhang moet worden aangepakt. De taakverdeling tussen portefeuilles van wethouders 
en gemeentelijke diensten wordt daarbij als een belemmering gezien voor het in te zetten 
201
instrumentarium. Inmiddels hebben de pilots een vervolg gekregen in andere wijken.  
 
                                                
196
 "Decentraal moet, tenzij het alleen centraal kan", a.w., blz. 67-69. 
197 
C. Derickx c.s., "Grenzen bereikt? De noodzaak tot herontwerp van de beleidssystemen", Amersfoort, 2010.  
198 
Zie de Kadernota "Kern-, wijk- en buurtgericht werken voor een duurzaam en leefbaar Heusden", Heusden, 2009. 
199 
Elke wijk krijgt een vast budget, waarvoor het uitgangspunt geldt 'op = op'. 
200 
Zie de voortgangsrapportage pilots Bewonersparticipatie en Veiligheid, brief van 16 december 2008, 
nr. BSD/2008.5123 - RIS 160010. 
201 
Zie de brief van 28 maart 2012, over de experimenten Bewonersparticipatie en Veiligheid, nr. BSD/2011.1665 – RIS 
247861. 

57 
bevindingen maken duidelijk dat het erop aankomt dat bestuurders en ambtenaren zich 
dienstbaar opstellen, durven overlaten en uit handen kunnen geven, en afstand kunnen 
doen van beslissingsbevoegdheden en budgetten, in het vertrouwen dat burgers de 
verantwoordelijkheid voor hun initiatieven kunnen dragen.  
Het gemiddeld hogere opleidingsniveau van burgers en het moderne ICT-
instrumentarium maken naar het oordeel van de Afdeling deze meer horizontale wijze 
van besturen mogelijk. Gelijk de rijksoverheid moet durven overlaten aan de decentrale 
overheden, moeten de decentrale overheden evenzo durven overlaten aan hun 
burgers. 
 
Deel II  Caribisch Nederland 
 
1. Inleiding 
 
1.1  Afbakening onderwerp 
 
Sinds de herstructurering van het Koninkrijk, die haar beslag vond op 10 oktober 2010, 
behoren de Caribische eilanden Bonaire, Sint Eustatius en Saba tot het land 
Nederland. De eilanden hebben een eigen rechtsvorm gekregen: openbare lichamen in 
210
de zin van artikel 134 van de Grondwet. Daarmee is afstand genomen van de 
gedachte dat het model van de Nederlandse gemeente zonder meer toepasbaar zou 
zijn op, en bruikbaar zou zijn voor deze met Nederland te verbinden eilandgebieden die 
behoorden tot het land Nederlandse Antillen. De rechtsvorm van openbaar lichaam 
maakte het mogelijk Bonaire, Sint Eustatius en Saba een eigen plaats te geven binnen 
het Nederlandse staatsbestel. De Afdeling zal thans niet nader ingaan op de 
overwegingen die destijds aanleiding hebben gegeven tot die keuze, noch op de 
reacties die deze heeft opgeroepen. Zij gaat ervan uit dat de desbetreffende keuze en 
de praktische consequenties ervan te zijner tijd zullen worden betrokken bij de uit te 
211
voeren evaluatie. In zoverre neemt zij in deze beschouwing de status van openbaar 
lichaam als een gegeven.  
 
Met de opname van Bonaire, Sint Eustatius en Saba in het land Nederland is de 
212
verhouding tussen het Rijk en deze drie openbare lichamen een onderdeel 
geworden van de interbestuurlijke verhoudingen binnen Nederland. Bonaire, Sint 
Eustatius en Saba zijn uiteraard geen onderdeel geweest van de afspraken in de Code 
IBV. Dit neemt echter niet weg dat het naar de mening van de Afdeling in de rede ligt 
om in deze periodieke beschouwing over de interbestuurlijke verhoudingen – voor het 
eerst – ook aandacht te besteden aan de interbestuurlijke verhoudingen van en met 
Bonaire, Sint Eustatius en Saba.  
In dit verband beveelt de Afdeling aan de in de Code IBV vastgelegde 
213
omgangsvormen en de overige bestuursafspraken van overeenkomstige toepassing 
                                                                                                                                          
maatschappelijke initiatieven, ook als die niet passen in het perspectief van beleidsmakers ("Vertrouwen in burgers", 
a.w., blz. 5). 
210 
Overeenkomstig de suggestie van de Raad van State in de voorlichting op grond van artikel 18, tweede lid, van de 
Wet op de Raad van State inzake de hervorming van de staatkundige verhoudingen van de Antilliaanse eilanden 
binnen het Koninkrijk (bijlage bij de brief van de Vice-President van de Raad van State van het Koninkrijk van 18 
september 2006; openbaar gemaakt als bijlage bij Kamerstukken 2006/07, 30 800 IV en 30 461, nr. 3). 
211 
Zie hierover punt 5. 
212 
Binnen het land Nederland verwijst het woord Rijk naar de rijksoverheid als laag in het stelsel van het binnenlands 
bestuur.  
213 
Het betreft hier – samengevat – de volgende omgangsregels: 
 decentrale overheden hebben zo veel mogelijk beleidsvrijheid in bestuurlijke en financiële zin; 
 beleid wordt vooraf getoetst op uitvoerbaarheid; 

59 
eiland voor een voortgezette opleiding elders, waarna zij niet altijd terugkeren. De 
eilandelijke en de geïsoleerde ligging bemoeilijken de samenwerking over de eigen 
grens. 
 
Een bespreking van de kenmerken van de drie eilanden en de uitgangssituatie waarin 
elk van hen op 10-10-10 verkeerde, gaat het bestek van deze beschouwing te buiten. 
Van groot belang is echter om bij elke bestuurlijke benadering van Bonaire, Sint 
Eustatius en Saba steeds goed in het oog te houden hoe zeer zij van elkaar verschillen 
en, nog veel meer, hoe groot de verschillen zijn met (de gebiedscorporaties in) het 
Europese deel van Nederland. Zelfs met bijvoorbeeld de gemeenten op de 
Waddeneilanden zijn de verschillen in tal van opzichten nog zeer aanzienlijk. Een en 
ander doet een groot beroep op het inlevingsvermogen van ieder die vanuit het 
Europese deel van Nederland in een politieke, bestuurlijke of ambtelijke 
verantwoordelijkheid en hoedanigheid van doen heeft en krijgt met Bonaire, Sint 
Eustatius en Saba.  
 
216
2. De verhouding tot ‘Nederland’ 
 
2.1. Algemeen 
 
De staatkundige verandering van het Koninkrijk en de transitie van de eilanden 
Bonaire, Sint Eustatius en Saba tot openbare lichamen is een intensief proces 
geweest, zowel voor Nederland als voor elk van de eilanden zelf. Daarbij bleken de 
wederzijdse verwachtingen niet altijd overeen te stemmen. Zo werd op de eilanden 
verwachtingsvol gekeken naar het voorzieningenniveau in het Europese deel van ons 
land, terwijl van Nederlandse zijde de aandacht vooral was gericht op het ordenen van 
wetgeving en beleid op de eilanden. Daardoor kon op de eilanden het idee ontstaan 
dat Nederland meer prioriteit gaf aan handhaving en toezicht dan aan verbetering van 
217
de leefomstandigheden van de eilandbewoners. 
 
In de praktijk bestaat in de verhouding tussen Bonaire, Sint Eustatius en Saba 
enerzijds en Nederland anderzijds een duidelijke spanning tussen uniformiteit en 
differentiatie. In het Statuut voor het Koninkrijk is vastgelegd dat voor de drie eilanden 
regels kunnen worden gesteld en andere specifieke maatregelen kunnen worden 
getroffen met het oog op de economische en sociale omstandigheden, de grote 
afstand tot het Europese deel van Nederland, hun insulaire karakter, kleine oppervlakte 
en bevolkingsomvang, geografische omstandigheden, het klimaat en andere factoren 
waardoor deze eilanden zich wezenlijk onderscheiden van het Europese deel van 
218
Nederland. In haar advies over het wetsvoorstel tot wijziging van de Grondwet onder 
meer in verband met het opnemen van een constitutionele basis voor de openbare 
lichamen Bonaire, Sint Eustatius en Saba heeft de Afdeling tevens gewezen op de 
bijzondere betekenis van de culturele omstandigheden voor onder meer de 
vertrouwensband tussen Nederland en de openbare lichamen en het feit dat specifieke 
culturele omstandigheden een redelijke en objectieve rechtvaardiging kunnen vormen 
                                                
216 
‘Nederland’ staat hier voor alle overheidsorganen die in of vanuit ‘Den Haag’, dus het Europese deel van Nederland, 
bemoeienis hebben met Bonaire, Sint Eustatius en Saba.  
217 
Tweede voortgangsrapportage van de Rijksvertegenwoordiger voor de openbare lichamen Bonaire, Sint Eustatius 
en Saba, paragraaf 2 (februari 2012). 
218 
Zie artikel 1, tweede lid, van het Statuut.  

61 
225
de Rijksvertegenwoordiger, geïntroduceerd. Dit orgaan heeft eigen taken en 
bevoegdheden. Feitelijk is de Rijksvertegenwoordiger de schakel tussen het Rijk en de 
openbare lichamen, aangezien een tussenliggende bestuurslaag ontbreekt. 
 
Ingevolge artikel 204, eerste lid, van de WolBES is de Rijksvertegenwoordiger in ieder 
geval belast met: 
a. het rapporteren aan de Minister wie het aangaat over aangelegenheden dan wel 
bijzondere bevindingen die de openbare lichamen betreffen; 
b. het goedkeuren van besluiten houdende benoeming, bevordering, schorsing en 
ontslag van eilandsambtenaren; 
c. het doen van een aanbeveling tot benoeming en een voorstel tot herbenoeming 
van de gezaghebber; 
d. het goedkeuren van de eilandsverordeningen; 
e. het verlenen van bepaalde ontheffingen; 
f. het bevorderen van de samenwerking tussen de in de openbare lichamen 
werkzame rijksambtenaren onderling en met de eilandsbesturen; 
g. het voorleggen aan de Minister wie het aangaat van besluiten en niet-schriftelijke 
beslissingen gericht op enig rechtsgevolg van de eilandsbesturen die naar zijn 
mening voor vernietiging in aanmerking komen; 
h. het voorzien in de waarneming van de gezaghebber indien hij dat in het belang 
van het openbaar lichaam nodig oordeelt; 
i. al het overige ter bevordering van goed bestuur in de openbare lichamen. 
 
Met betrekking tot de naam, de taken en de bevoegdheden van de 
Rijksvertegenwoordiger in het bestuurlijk bestel, alsmede zijn zetel, merkt de Afdeling 
226
het volgende op. 
 
a. Naam 
 
De Afdeling heeft moeten constateren dat de keuze voor de naam 
227
‘Rijksvertegenwoordiger’ in de praktijk niet erg gelukkig wordt gevonden. De naam 
wekt de indruk dat de taak van dit orgaan vooral, zo niet uitsluitend, bestaat uit het 
vertegenwoordigen van het Rijk (Den Haag) bij en in de openbare lichamen. Naast een 
dergelijke ‘top down’ benadering, laat zich echter ook een rolopvatting denken die meer 
‘bottom up’ verloopt: de rol van pleitbezorger, die voor en waar nodig namens de drie 
openbare lichamen hun belangen naar voren brengt in Den Haag en die daar, vanuit 
een schakelfunctie, passende aandacht kan vragen voor de bijzondere kenmerken van 
de drie eilanden en van hun noden en behoeften. De Afdeling is van oordeel dat beide 
rollen in een goede balans met elkaar moeten worden vervuld. 
In dat licht vraagt de Afdeling, in navolging van het advies van de Raad van State over 
228
de WolBES, opnieuw aandacht voor de naam van dit bestuursorgaan. Daarbij acht 
zij het van belang dat de naam ook de schakelfunctie tussen Rijk en openbare 
lichamen adequaat weergeeft. Van belang is tevens dat een eventuele nieuw te kiezen 
naam ook in de Engelse taal goed overkomt. Gedacht zou kunnen worden aan een 
                                                
225 
Hoofdstuk V. Verhouding tot het Rijk, Afdeling 1 De Rijksvertegenwoordiger voor de openbare lichamen Bonaire, 
Sint Eustatius en Saba. 
226 
Het zou de moeite waard zijn om bij de evaluatie (zie hierna, punt 5.) ten aanzien van het nieuwe ambt van 
Rijksvertegenwoordiger ter vergelijking ook aandacht te besteden aan ervaringen van andere eilanden in het 
Caribisch gebied op het punt van de vormgeving van de bestuurlijke betrekkingen met het (voormalige) moederland 
(zoals de figuur van de Britse gouverneur, zoals voor Anguilla, en de Franse préfet, zoals voor Saint Martin). 
227 
Soms afgekort tot: Rijks. 
228 
Kamerstukken II 2008/09, 31 954, nr. 4, blz. 7. 

63 
overlappen. Dat geldt eveneens voor het takenpakket van de Rijksvertegenwoordiger 
en het College financieel toezicht (Cft). Zo overlappen bijvoorbeeld de bevoegdheden 
van de gezaghebber en die van de Rijksvertegenwoordiger op het terrein van het 
232
toezicht elkaar. Daar komt bij dat voor politie en brandweer de 
Rijksvertegenwoordiger niet is aangewezen als korpsbeheerder: deze zetelt in Den 
Haag. Het geheel van al deze naast elkaar functionerende bestuursorganen maakt, in 
het bijzonder ook gezien de kleine schaal van de drie openbare lichamen, een 
verkokerde en ongecoördineerde indruk. Vanuit een oogpunt van integraal bestuur 
acht de Afdeling het wenselijk dat de toedeling en verdeling van taken over de 
verschillende bestuursorganen nader wordt bezien. 
 
e.  Zetel 
 
De Rijksvertegenwoordiger heeft zijn zetel in Bonaire, het qua oppervlakte en 
bevolkingsomvang grootste openbaar lichaam. Als gevolg daarvan wordt hij in Sint 
Eustatius en Saba echter vooral geassocieerd met het – ver weg gelegen – Bonaire. 
Mede in verband met hetgeen hiervoor is opgemerkt over de rol van pleitbezorger, zal 
de Rijksvertegenwoordiger er goed aan doen sterk te (blijven) investeren in goed en 
regelmatig contact met (de bestuursorganen van) Sint Eustatius en Saba. 
 
2.3. College financieel toezicht 
 
Vanaf het moment van de nieuwe staatkundige verhoudingen op 10-10-10 zijn er 
binnen het Caribisch deel van het Koninkrijk twee colleges belast met financieel 
toezicht: het College financieel toezicht Bonaire, Sint Eustatius en Saba en het College 
financieel toezicht Curaçao en Sint Maarten. Het College financieel toezicht Curaçao 
en Sint Maarten oefent toezicht uit zoals geregeld in de Rijkswet financieel toezicht 
Curaçao en Sint Maarten. Het College financieel toezicht Bonaire, Sint Eustatius en 
Saba vindt zijn wettelijke basis in de Wet financiën openbare lichamen Bonaire, Sint 
Eustatius en Saba (Wet FinBES). 
 
Het College financieel toezicht Bonaire, Sint Eustatius en Saba (Cft) heeft op grond 
233
van de FinBES in hoofdzaak de volgende taken: 
a. het adviseren van de besturen van de openbare lichamen en van de Minister van 
BZK in het kader van het toezicht op de toepassing van de bij de FinBES 
vastgestelde normen ter zake van de voorbereiding, de uitvoering en de 
verantwoording van de begroting, en het begeleiden van het bestuurscollege bij 
het dagelijks beheer; 
b. het toezicht op het dagelijks beheer door de bestuurscolleges. 
 
Hieruit blijkt dat bij het Cft de toezichthoudende en de adviserende rol zijn vervlochten. 
Inherent aan die adviserende rol is de belangenbehartiging/pleitbezorging bij de 
Minister van BZK voor door het Cft geobjectiveerde verlangens van de openbare 
lichamen. 
 
Naar de Afdeling meent te kunnen constateren, verloopt de samenwerking tussen het 
Cft en de openbare lichamen goed, en wordt de inbreng van het Cft door de openbare 
lichamen op prijs gesteld. In dit verband kan nog worden opgemerkt dat in het 
                                                
232
 Zie de artikelen 222 en 223 van de WolBES. 
233 
In het bijzonder artikel 4 van de FinBES. 

65 
direct belang is, waar nodig door hier coördinerend en stimulerend op te treden.  
 
4. Bijzondere onderwerpen 
 
4.1. Wetgeving: consultatieplicht 
 
In de Slotverklaring van oktober 2006 is het uitgangspunt vastgelegd dat bij aanvang 
van de nieuwe staatsrechtelijke positie van Bonaire, Sint Eustatius en Saba de 
Nederlands-Antilliaanse regelgeving die tot de transitiedatum op de drie eilanden van 
kracht was, zal blijven gelden en dat Nederlandse regelgeving na de overgang 
234
geleidelijk zal worden ingevoerd. Tevens is afgesproken dat gedurende de eerste vijf 
jaar na het ingaan van de nieuwe staatkundige verhoudingen een periode van 
legislatieve terughoudendheid in acht zal worden genomen. Het doel hiervan was om 
voor de burgers en bestuurders van de openbare lichamen een periode van gewenning 
en rust te creëren, nadat zij met het ingaan van de nieuwe staatkundige verhoudingen 
waren geconfronteerd met een grote hoeveelheid nieuwe regelgeving. Daarnaast zou 
deze periode de mogelijkheid bieden om eerst enige ervaring op te doen met nieuwe 
regelgeving, alvorens over eventuele (nieuwe) wijzigingen na te denken. 
 
Naar aanleiding van een toezegging aan de Eerste Kamer met betrekking tot de 
legislatieve terughoudendheid, heeft de Minister van Binnenlandse Zaken en 
Koninkrijksrelaties uiteengezet dat “in voorkomende gevallen de noodzaak om tot 
nieuwe of gewijzigde regelgeving te komen uitdrukkelijk [moet] worden gemotiveerd 
235
tegen de achtergrond van de legislatieve terughoudendheid”. Teneinde de 
toegezegde legislatieve terughoudendheid beter te kunnen monitoren, wordt 
halfjaarlijks een bijgewerkte versie van de (mede) op Bonaire, Sint Eustatius en Saba 
van toepassing zijnde wetgeving welke in voorbereiding is, dan wel reeds aanhangig is 
236
bij de Staten-Generaal, aan de Eerste Kamer gezonden. Ook zal vanaf het najaar 
2012 ieder kwartaal een rijksbreed overzicht worden opgesteld van alle in 
voorbereiding zijnde wet- en regelgeving die van invloed is op Caribisch Nederland. 
Dat overzicht zal tijdens de Caribisch Nederland-weken worden besproken met de 
237
bestuurscolleges van de openbare lichamen. 
 
De Afdeling merkt op dat het ter waarborging van de in acht te nemen periode van 
legislatieve terughoudendheid van belang is dat in de toelichting bij alle wetsvoorstellen 
en algemene maatregelen van bestuur die (mede) van toepassing zullen worden op 
Bonaire, Sint Eustatius en Saba de noodzaak wordt gemotiveerd van deze 
regelgeving, op dat moment. Daarbij is het noodzakelijk dat voldoende aandacht wordt 
geschonken aan de relevante verschillen op het desbetreffende beleidsterrein in de 
praktijk tussen Bonaire, Sint Eustatius en Saba enerzijds en het Europese deel van 
238
Nederland anderzijds. Tevens is het van belang dat wordt ingegaan op de effecten 
                                                
234
 Zie ook de nota “Juridische keuzes regelgeving Bonaire, Sint Eustatius en Saba” (Kamerstukken II 31 568, nr. 3 
(bijlage 1). 
235 
Kamerstukken I 2011/12, 33 000 VII, C, blz. 1. 
236 
Kamerstukken I 2011/12, 33 000 IV, E, blz. 2. 
237 
Zie het rapport van de Algemene Rekenkamer “Rijksoverheid en Caribisch Nederland: naleving van afspraken” 
(Kamerstukken II 2012/13, 33 471, nr. 2, blz. 11). 
238 
Zie bijvoorbeeld het advies van de Afdeling advisering van 14 september 2012 over het voorstel van wet tot wijziging 
van de Wet op het voortgezet onderwijs, de Wet college voor toetsen en examens, de Wet op de expertisecentra 
alsmede de overeenkomstige BES-wetten in verband met onder meer de invoering in het voortgezet onderwijs van 
een leerlingvolgsysteem, een diagnostische tussentijdse toets en verplichte deelname aan internationaal 
vergelijkend onderzoek (leerlingvolgsysteem en diagnostische tussentijdse toets voortgezet onderwijs) (nog niet 
openbaar gemaakt). 

67 
 
4.2.  Financiële verhouding tussen Rijk en openbare lichamen 
 
De financiële verhouding tussen het Rijk en de openbare lichamen is vastgelegd in de 
Wet FinBES. Dat stelsel bestaat uit twee componenten: de vrije uitkering (vergelijkbaar 
met de algemene uitkering uit het provincie-/gemeentefonds) en de bijzondere 
uitkeringen (vergelijkbaar met de specifieke uitkeringen aan decentrale overheden). De 
vrije uitkering is afkomstig uit een apart begrotingsfonds van de Minister van BZK voor 
de openbare lichamen, het BES-Fonds. Het BES-fonds bestaat feitelijk uit drie aparte 
geldstromen – voor de onderscheiden openbare lichamen – die niet aan elkaar 
gerelateerd zijn; een verlaging van de een heeft geen gevolgen voor de andere 
243
uitkering. De vrije uitkering komt ten goede aan de algemene middelen van het 
openbaar lichaam en kan voor de uitvoering van de eilandelijke taken worden 
244
aangewend. Een bijzondere uitkering is een bijdrage uit ’s Rijks kas die door de 
Minister die het aangaat wordt verstrekt ten behoeve van een nader aangeduide 
245
publieke taak. Daarnaast kunnen de openbare lichamen nog beschikken over de 
eigen inkomsten. 
 
Sinds de transitie van 10-10-10 bestaat er discussie over de hoogte van de vrije 
uitkering. Daarbij gaven de eilanden aan structureel over onvoldoende middelen te 
246
beschikken om hun wettelijke taken naar behoren te kunnen uitvoeren. Ten behoeve 
van een realistische verhouding tussen middelen en taken is door de eilandbesturen 
een referentiekader opgesteld; daaruit blijkt dat de eilanden structureel te weinig 
middelen ontvingen voor de eilandelijke taken. Naar aanleiding daarvan heeft de 
247
regering besloten de vrije uitkering over 2012 en verder te verhogen. Ook zijn 
afspraken gemaakt over de jaarlijkse indexatie van de vrije uitkering. 
 
De Afdeling heeft met waardering kennis genomen van deze uitkomsten. Dat geldt 
eveneens voor de onderzoeken naar de mogelijkheden om zaken eenvoudiger, en 
daarmee goedkoper, te regelen voor de eilanden en naar taakverlichting en 
deregulering. Ook de toezegging van de Minister van BZK om strikt de hand te houden 
aan het voorschrift dat het Rijk bij beleidsvoornemens welke leiden tot een wijziging 
van taken voor de openbare lichamen, moet aangeven welke financiële gevolgen 
248
hieraan zijn verbonden voor de openbare lichamen, bevordert het gewenste 
bestuurlijke vertrouwen. Wel verdient het in de visie van de Afdeling aanbeveling voor 
de verdeling van beschikbare gelden over de verschillende eilanden, die nu plaatsvindt 
op basis van een vrijwillig gemaakte afspraak, een wettelijke grondslag te creëren. 
 
Een punt van aandacht blijft in de optiek van de Afdeling nog wel de consequenties van 
de in de Wet FinBES neergelegde regel dat openbare lichamen niet mogen lenen. Dit 
betekent dat de openbare lichamen investeringen enkel kunnen financieren via de 
eilandbegroting (uit eigen middelen), via een departement of een bijzondere uitkering 
of, als laatste optie, via een renteloze lening bij een departement. Die laatste optie is 
sterk afhankelijk van de bereidheid van het desbetreffende departement (dat 
                                                
243 
Kamerstukken II 2008/09, 31 954, nr. 2009/10, 31 954, C, blz. 17-18. 
244 
Zie artikel 88 van de Wet FinBES. 
245 
Zie artikel 91 van de Wet FinBES. 
246 
Zie de Tweede voortgangsrapportage van de Rijksvertegenwoordiger voor de openbare lichamen Bonaire, Sint 
Eustatius en Saba, paragraaf 4, blz. 13 (februari 2012). 
247 
Kamerstukken II 2011/12, 33 000 H, nr. 6; zie ook Kamerstukken II 2012/13, 33 400 H, nr. 2.  
248 
Zie artikel 87 van de Wet FinBES. 

69 
HET KAN BETER 
Interbestuurlijke verhoudingen opnieuw beschouwd 
 
Derde periodieke beschouwing van de Afdeling advisering van de Raad van State 
over interbestuurlijke verhoudingen 
 
SAMENVATTING 
 
De derde periodieke beschouwing bestaat uit twee afzonderlijke delen. Deel I 
behandelt de interbestuurlijke verhoudingen tussen het Rijk, de provincies, gemeenten 
en waterschappen. Deel II gaat in op de interbestuurlijke verhoudingen tussen het Rijk 
en de Caribische delen van Nederland, de openbare lichamen Bonaire, Sint Eustatius 
en Saba. 
 
DEEL I: EUROPEES NEDERLAND 
Het eerste deel begint met een korte beschrijving van de grondslagen van de inrichting 
van het binnenlands bestuur. In het licht van deze grondslagen geeft de Afdeling een 
beoordeling van de in de Bestuursafspraken 2011-2015 neergelegde omgangsvormen, 
het decentralisatiekader en de profielen van gemeenten, provincies, waterschappen en 
Rijk. 
 
Staat van de interbestuurlijke verhoudingen 
Het decentralisatiekader heeft volgens de Afdeling grote waarde. Daarom betreurt zij 
dat het kabinet destijds het kader zonder overleg met de decentrale overheden heeft 
opgesteld. Inhoudelijk bevat het kader abstracte afwegingspunten voor de beslissingen 
over de vraag of een beleidsterrein gedecentraliseerd kan worden en hoe de 
decentralisatie vervolgens ingevuld wordt. Deze afwegingspunten zijn relevant, maar 
de Afdeling mist aandacht voor het concrete proces dat decentralisaties doorlopen. 
 
In de beschouwing bespreekt de Afdeling de omgangsvormen die zijn 
overeengekomen in de Bestuursafspraken 2011-2015. In het algemeen merkt zij op dat 
door opneming van omgangsvormen in een bestuursakkoord het onderscheid vervaagt 
tussen beleidsinhoudelijke afspraken (in een bestuursakkoord) en gedragsnormen (in 
de Code Interbestuurlijke verhoudingen). Bovendien bindt een bestuursakkoord het 
kabinet dat daarbij partij is, terwijl de Code de opeenvolgende kabinetsperiodes in 
zekere mate oversteeg. De Afdeling beveelt daarom aan de Code opnieuw te 
bekrachtigen. 
 
De Afdeling bespreekt de profielen van de verschillende overheidslagen. Zij merkt op 
dat de profielen door de jaren heen telkens anders verwoord worden. Verder valt op 
dat vooral het profiel van het Rijk door het gebruik van vage bewoordingen een grote 
reikwijdte heeft en daardoor ruimte laat voor dubbele verantwoordelijkheden ten 
opzichte van provincies en gemeenten. De Afdeling waarschuwt ervoor de profielen als 
norm voor de verantwoordelijkheidsverdeling tussen overheden te gebruiken. Dat zou 
in strijd zijn met de Grondwet. Zij meent dat het wel mogelijk is de profielen te 
gebruiken om richting te geven aan nog uit te voeren decentralisaties. 
 
Daarna blikt de Afdeling terug op de jaren 2009-2012 om na te gaan in hoeverre de 
overheden erin zijn geslaagd zich in de afgelopen jaren aan de afgesproken 
toetsingskaders en de onderling gemaakte afspraken te houden. Dat deze worden 

71 
In lijn met deze hervorming van de verzorgingsstaat beogen veel decentralisaties, 
integraal lokaal beleid en maatwerk mogelijk te maken. De snelheid waarmee 
decentralisaties moeten worden uitgevoerd en de opeenvolging van wijzigingen in het 
beleid doen daaraan echter afbreuk. Daarnaast bewerken discussies over de 
bestuurlijke inrichting een situatie waarin men meer bezig is met het voortbestaan van 
de eigen instituties dan met een goede implementatie van de decentralisaties. 
 
Vaak wordt verondersteld dat integraal lokaal beleid en maatwerk op decentraal niveau 
efficiencywinst mogelijk maken. Met deze veronderstelling hangt de vraag samen of 
een lager kwaliteitsniveau van aangeboden voorzieningen aanvaardbaar is. Dat een 
lager kwaliteitsniveau het resultaat kan zijn van decentralisatie, leren ervaringen met 
de thuiszorg na de invoering van de Wmo.  
 
De Afdeling benadrukt het belang van een duidelijk decentralisatiebeleid, waarbij de 
randvoorwaarden voor de uitvoering van te decentraliseren taken van te voren worden 
bepaald. Daarmee staat vast binnen welke ruimte efficiencywinst behaald moet 
worden. Daar waar het Rijk randvoorwaarden stelt, bijvoorbeeld in de vorm van eisen 
aan het kwaliteitsniveau van maatschappelijke voorzieningen, moeten deze 
randvoorwaarden vergezeld gaan van de benodigde financiële middelen. Met het oog 
op dit decentralisatiebeleid wijst de Afdeling op een aantal cruciale voorwaarden die in 
acht moeten worden genomen, waarmee het welslagen van de decentralisaties staat of 
valt: 
 Een benadering die is gericht op maatwerk, vraagt om integraliteit in de overdracht 
van verantwoordelijkheden en bevoegdheden op brede, met elkaar 
samenhangende terreinen: sociale bijstand, zorg, onderwijs, huisvesting en 
jeugdbeleid. Hernieuwde verkokering van de beleidsterreinen moet vermeden 
worden en ontschotting van budgetten is essentieel. Het belang hiervan kan niet 
voldoende worden benadrukt. Wanneer de decentralisaties elk afzonderlijk  worden 
vormgegeven, is het risico groot dat decentrale overheden onvoldoende 
beslissingsruimte krijgen om de beoogde integrale uitvoering te verwezenlijken. 
 Maatwerk vereist voorts dat alleen de opdracht om taken uit te voeren wordt 
gedecentraliseerd (de “wat-vraag”), niet de wijze waarop die uitvoering gestalte 
krijgt (de “hoe-vraag”). Alleen in een specifieke, op de lokale situatie afgestemde 
vormgeving kan maatwerk worden geleverd en kan efficiencywinst worden behaald. 
Naar de mate waarin het antwoord op de “hoe-vraag” op rijksniveau weer wordt 
vastgelegd, nemen de mogelijkheden om de veronderstelde efficiencywinst te 
behalen weer af en worden de taakstellingen irreëel. 
 Bij deze benadering hoort dat wordt aanvaard dat decentrale overheden de “hoe-
vraag” voor de gedecentraliseerde taken op uiteenlopende wijzen beantwoorden. 
Ook hier geldt dat de efficiencywinst en bijgevolg de taakstellingen niet worden 
behaald naar de mate waarin decentrale verschillen niet worden aanvaard. 
 
De Afdeling benadrukt dat in de decentralisatieprocessen voldoende tijd moet worden 
genomen voor de overdracht en dat, indien de taken eenmaal zijn overgedragen, de 
nodige beleidsrust aan decentrale overheden wordt gegund. Verder werpt zij de vraag 
op in hoeverre door de grote decentralisaties de veronderstelde efficiencywinst zo snel 
kan worden behaald als wordt verwacht. Dit zal onderwerp van bestuurlijk overleg 
moeten zijn.  
Ook indien de maatwerk-benadering leidend wordt in de decentralisaties en wanneer 
deze worden uitgevoerd met inachtneming van de geschetste randvoorwaarden, 

73 
verwacht dat een dergelijk beleid meer kans van slagen heeft dan de weinig 
succesvolle beleidsinitiatieven in de afgelopen veertig jaren. Van belang is dat het 
beleid stimulansen inhoudt in de vorm van positieve incentives op de terreinen van 
bevoegdheden en financiering van taken, met inbegrip van het decentrale 
belastinggebied. Essentieel daarbij is dat de voorwaarden ruimte bieden voor 
verschillen tussen gemeenten, regio’s en provincies.  
 
De Afdeling acht het noodzakelijk dat de regering vooraf met de decentrale overheden 
intensief overlegt over een dergelijk beleid. Dit overleg zou moeten plaatsvinden onder 
leiding van de Minister van BZK. De door hem gemaakte afspraken met de decentrale 
overheden zouden moeten worden neergelegd in een hoofdlijnennotitie. Een dergelijke 
notitie behoeft de instemming van de Tweede Kamer teneinde voor een reeks van 
jaren de continuïteit van het beleid zo goed mogelijk te waarborgen.  
 
Processen van schaalvergroting zullen tijd vergen. Het verdient aanbeveling die tijd te 
benutten om het vraagstuk van de meest wenselijke verdeling van taken en financiën 
tussen rijk, provincies, waterschappen en gemeenten ter hand te nemen. Bij de 
verkenning van dit vraagstuk zal ook de bestuurlijke positie van de EU dienen te 
worden betrokken. Eerder bepleitte de Afdeling - wegens de verdergaande 
decentralisatie - een verschuiving van de (inning van de) financiën (minder 
rijksbelastingen, meer decentrale belastingen). In het licht van de voorgestelde plannen 
van het regeerakkoord Rutte-II houdt zij onverkort aan dit pleidooi vast.  
  
Tot besluit van deel I 
In de beschouwing staan de bestuurlijke verhoudingen tussen de overheden onderling 
centraal. Bij alle aandacht daarvoor zou uit het oog kunnen worden verloren dat goede 
interbestuurlijke verhoudingen geen doel op zich zijn, evenmin als decentralisatie, 
efficiency of integraal beleid dat zijn. Alle zijn zij slechts een middel om de kwaliteit van 
overheidshandelen ten behoeve van de burger te verbeteren. De Afdeling acht het 
daarom van cruciaal belang burgers en maatschappelijke organisaties - door actieve 
burgerparticipatie - te betrekken bij het bestuur.  
 
Daartoe moeten overheden burgers ruimte bieden en vertrouwen schenken door hun 
initiatieven – vooral in de gemeenten – met enthousiasme en welwillendheid tegemoet 
te treden. Naar de overtuiging van de Afdeling zal dit ertoe bijdragen dat de hervorming 
van de verzorgingsstaat niet alleen tot zijn behoud en zelfs tot zijn versterking leidt, 
maar ook tot een herbergzame samenleving. 
 
DEEL II: CARIBISCH NEDERLAND 
 
Algemeen 
Voor het eerst wordt in deze periodieke beschouwing over interbestuurlijke 
verhoudingen ook aandacht besteed aan de interbestuurlijke verhoudingen van en met 
Bonaire, Sint Eustatius en Saba. Met de herstructurering van het Koninkrijk zijn ook 
deze drie openbare lichamen onderdeel geworden van de interbestuurlijke 
verhoudingen binnen Nederland. Hoewel de drie eilanden van Caribisch Nederland 
geen onderdeel zijn geweest van de afspraken in de Code IBV, beveelt de Afdeling 
aan de in de Code IBV vastgelegde omgangsvormen en de overige bestuursafspraken 
van overeenkomstige toepassing te verklaren op de verhouding met de openbare 
lichamen. Ook verdient het aanbeveling om voor de komende kabinetsperiode met de 

75 
diverse taken, die in de alledaagse Caribische praktijk kunnen conflicteren. Vanuit een 
oogpunt van integraal bestuur is het wenselijk de toedeling en verdeling van taken over 
de verschillende bestuursorganen (zoals de Rijksvertegenwoordiger, het College 
financieel toezicht, de gezaghebber, de korpsbeheerder) nader te bezien. Het 
functioneren van het College financieel toezicht en de Rijksvertegenwoordiger als twee 
afzonderlijke toezichthoudende instanties vereist structureel een goede afstemming. 
Het verdient aanbeveling dit aspect bij de komende evaluatie mee te nemen. 
 
Tegelijkertijd blijft het, gezien het ontbreken van een tussenbestuur, van belang dat de 
bestuurscolleges van Bonaire, Sint Eustatius en Saba ook voldoende rechtstreekse 
toegang hebben in en tot Den Haag. De zogenoemde Caribisch Nederland-weken 
vervullen daarbij een belangrijke functie. 
 
Verhouding met het meest nabij gelegen andere land van het Koninkrijk 
De staatkundige verandering binnen het Koninkrijk per 10-10-10 heeft geleid tot een 
verschil in positie van de voormalige eilandgebieden: land dan wel openbaar lichaam. 
De indruk bestaat dat de verhouding tussen de openbare lichamen en de landen van 
het Caribisch deel van het Koninkrijk in een aantal opzichten moeizamer is geworden. 
Er zijn signalen dat de samenwerking in bijvoorbeeld de bestuurlijk-juridische sfeer, de 
juridische dienstverlening en de beleidsmatige sfeer niet altijd even soepel verloopt.  
In de praktijk is sprake van een sterke betrokkenheid van de openbare lichamen op het 
meest nabijgelegen land van het Koninkrijk. Daarom adviseert de Afdeling de regering 
(van het Koninkrijk) passende aandacht te geven aan de bestuurlijke en persoonlijke 
samenwerking in het Caribisch deel van het Koninkrijk. In voorkomende gevallen kan 
het gewenst zijn coördinerend en stimulerend op te treden. 
 
Financiële verhoudingen 
De in de Wet FinBES neergelegde financiële verhouding tussen het Rijk en de 
openbare lichamen bestaat uit twee componenten: de vrije uitkering en de bijzondere 
uitkeringen. Recent heeft de regering ten behoeve van een realistische verhouding 
tussen middelen en taken besloten de vrije uitkering over 2012 en verder te verhogen 
en zijn afspraken gemaakt over de jaarlijkse indexatie van de vrije uitkering. 
 
De Afdeling beveelt aan voor de verdeling van beschikbare gelden over de 
verschillende eilanden, die nu plaatsvindt op basis van een vrijwillig gemaakte 
afspraak, een wettelijke grondslag te creëren. Daarnaast blijven de consequenties van 
de in de Wet FinBES neergelegde regel dat openbare lichamen niet mogen lenen, een 
punt van aandacht. 
 
Evaluatie 
Gelet op het belang van de vijf jaar na de transitiedatum te houden evaluatie voor 
Bonaire, Sint Eustatius en Saba dringt de Afdeling aan op een tijdige voorbereiding 
hiervan. In dat verband is het wenselijk dat al binnen afzienbare tijd wordt begonnen 
met overleg over het beoogde proces (waaronder de tijdsplanning) en de inhoud (de te 
onderzoeken thema’s) van deze evaluatie. Ook is het in het kader van goede 
interbestuurlijke verhoudingen gewenst dat de bestuurscolleges van Bonaire, Sint 
Eustatius en Saba met de Minister van BZK gezamenlijk een evaluatiecommissie 
benoemen. 
 
 

77 
Bijlage 1 Adviesaanvraag 
 
 

79 
 
 
 
 
 
Bijlage 2 Wettelijk kader openbaar bestuur 

81 
260
financiën van de provincies in betekenende mate zijn betrokken. De Minister die 
het aangaat, provinciale en gedeputeerde staten doen het waterschapsbestuur 
desgevraagd mededeling van hun standpunten en voornemens met betrekking tot 
aangelegenheden die voor het waterschap van belang zijn, tenzij het openbaar 
belang zich daartegen verzet, en bieden het waterschapsbestuur desgevraagd de 
261
gelegenheid tot overleg over die aangelegenheden. 
 
5. De wet regelt het toezicht op de besturen van provincies en gemeenten. 
Vernietiging van besluiten van provincie- en gemeentebesturen kan alleen 
geschieden bij koninklijk besluit wegens strijd met het recht of het algemeen 
262
belang. De wet regelt het provinciale en overige toezicht op de 
waterschapsbesturen. Vernietiging van besluiten van de waterschapsbesturen kan 
263
alleen geschieden wegens strijd met het recht of het algemeen belang. 
 
6. De decentrale overheden behoren ook te beschikken over de nodige financiële 
armslag om reële keuzen te kunnen maken bij de beantwoording van de vragen of 
zij zich bepaalde taken willen aantrekken en hoe zij de hun toevertrouwde taken 
zullen behartigen. Daartoe is onder meer vereist dat de kosten verbonden aan de 
uitvoering van taken door decentrale overheden in medebewind door het Rijk aan 
264
hen worden vergoed. Ingeval van een wijziging van de uitoefening van taken of 
activiteiten door provincies of gemeenten, wordt met redenen omkleed en met 
kwantitatieve gegevens gestaafd, welke financiële gevolgen deze wijziging voor de 
265
provincies of gemeenten meebrengt. De decentrale overheden dienen ook over 
266
een eigen belastinggebied te beschikken. Voor zover de middelen van rijkswege 
worden verstrekt, zal dat zoveel mogelijk gebeuren via de algemene uitkering, en 
kunnen specifieke uitkeringen, slechts worden verstrekt als deze wijze van 
bekostiging van provinciale of gemeentelijke taken bijzonder aangewezen moet 
267
worden geacht.  
 
                                                
260 
Zie artikel 112, eerste lid, onderdeel c, van de Provinciewet. 
261 
Zie artikel 57 van de Waterschapswet. 
262 
Zie artikel 132, tweede en vierde lid, van de Grondwet. 
263 
Zie artikel 133, derde lid, van de Grondwet. 
264 
Zie artikel 105, derde lid, van de Provinciewet en artikel 108, derde lid, van de Gemeentewet. Zie ook artikel 98, 
tweede volzin, van de Waterschapswet; zij het dat de kosten van medebewindstaken aan waterschappen slechts 
worden vergoed wanneer de taken het belang van het gebied van het waterschap te boven gaan op de grond dat 
deze tevens in belangrijke mate de behartiging van een nationaal of provinciaal belang is. Zie voorts artikel 9, derde 
lid, van het Europees Handvest inzake de lokale autonomie (het Handvest is in 1991 in werking getreden voor 
Nederland; Nederland heeft geen voorbehoud gemaakt bij artikel 9, derde lid). 
265 
Zie artikel 2 van de Financiële-verhoudingswet. 
266 
Zie artikel 132, zesde lid, van de Grondwet. Zie ook hoofdstuk XVI van de Waterschapswet. 
267 
Zie artikel 16, tweede lid, van de Financiële-verhoudingswet. 

83 
Het Bestuursakkoord Water is een overeenkomst tussen het Rijk, de VNG, het IPO, 
de UvW en de Vereniging van Waterbedrijven in Nederland (Vewin). Het 
bestuursakkoord beoogt een doelmatiger waterbeheer. Structurele besparingen in 
het waterbeheer zijn mogelijk door doelgerichter en efficiënter te werken. 
Overdracht van taken en bevoegdheden maakt deel uit van het maatregelenpakket: 
de muskusrattenbestrijding is inmiddels overgegaan van provincies op 
waterschappen. Van het bestuursakkoord maakt onderdeel uit de afspraak dat 
waterschappen gaan bijdragen aan het rijksdeel van de financiering van primaire 
waterkeringen. Dit levert een 'omgekeerde' financiële verhouding tussen Rijk en 
waterschappen op. Naast een vermindering van kosten wordt ook gestreefd naar 
minder bestuurlijke drukte met als motto 'je gaat erover of niet'. 
 

85 
belanghebbenden in samenspraak werken aan een oplossing voor de geconstateerde 
gebreken, behulpzaam. De benoeming van een ‘programmaminister voor bestuurlijke 
herinrichting’ kan volgens de Rob het behalen van concrete resultaten bevorderen. 
 
Visienota Bestuur en bestuurlijke inrichting 
In zijn visienota over de bestuurlijke opgaven reageerde het kabinet mede op het 
270
advies van de Rob. In de visienota richt het kabinet zich op twee kernvraagstukken: 
1. de omvang van de overheid en de verdeling van taken en verantwoordelijkheden 
met de verschillende schaalniveaus van de verschillende functies van het bestuur. 
2. het behoud van de economische positie van de Randstad. Hiervoor wordt 
bestuurlijke vitaliteit van wezenlijk belang geacht. 
 
Volgens de visienota zet het kabinet in op verbetering en vereenvoudiging van het 
overheidsapparaat en de bestuurlijke inrichting, en op het leggen van een hechte basis 
voor bestuurlijke samenwerking en dynamiek. Dat vereist een doelmatige verdeling van 
taken tussen bestuursorganen, onderlinge samenwerking en samenhang daartussen. 
Het overheidsbestuur zal naar burgers en bedrijven steeds meer als herkenbare 
eenheid moeten optreden. Inzet is kortom een bestuurlijke inrichting die ordening en 
houvast biedt, die aansluit bij de economische en sociale dynamiek, die slagvaardig 
opereren mogelijk maakt en die tegelijk mensen en gemeenschappen tot hun recht laat 
komen.  
 
Het kabinet onderschrijft de opvatting van de Rob dat een bestuurlijke blauwdruk, een 
herijking van het huis van Thorbecke of een grootse bestuurlijke vernieuwing, niet de 
aangewezen middelen of methoden zijn. De structuur van de bestuurlijke inrichting ligt 
vast in de Grondwet. Wijziging daarvan kost veel tijd en moet pas worden overwogen 
als er overeenstemming bestaat over de gewenste aanpassing. De bestuurlijke 
inrichting is niet doel maar middel; het gaat om het resultaat. Daarom zal het kabinet bij 
de noodzakelijke aanpassing van de bestuurlijke inrichting niet steeds kiezen voor 
bestuurlijke vernieuwingen, maar waar mogelijk de weg van de geleidelijkheid 
bewandelen.  
 
De aanpassing van de bestuurlijke inrichting zoals het kabinet die voor ogen staat, 
omvat de volgende onderdelen:  
1. Een compacte overheid –niet alleen bij het Rijk, maar ook bij decentrale overheden. 
Het gaat daarbij zowel om de omvang als het functioneren van de overheid. 
2. Een sobere bestuurlijke inrichting en bestuursorganen van beperkte omvang. Het 
netwerk van bestuurlijke relaties moet worden vereenvoudigd en het aantal 
knooppunten beperkt. Uitgangspunt is een bestuurlijke inrichting die bestaat uit 
twee niveaus van algemeen bestuur naast het Rijk. Daartoe wordt de wettelijke 
regeling van deelgemeenteraden en van de WGR-plus ingetrokken. Daarnaast kan 
het aantal bestuurders fors worden verminderd. In het kader hiervan is onder 
andere een wetsvoorstel voor het verminderen van het aantal raadsleden in 
voorbereiding. 
3. Duidelijke profielen van bestuurslagen. In het kader van het streven naar een 
compacte en slagvaardige overheid is het zinvol om de samenhang tussen het 
handelen van verschillende bestuursorganen te versterken. Dat doet het kabinet 
door de verschillende soorten van bestuur een duidelijker profiel te geven. Hiertoe 
                                                
270 
De visienota Bestuur en bestuurlijke inrichting, Kamerstukken II 2010/11, 33 047, nr. 1. 

87 
instituties van de politiek en de overheid, en anderzijds de horizontale samenleving, 
hetzij de verticale gerichtheid van het huidige stelsel accentueren. Langs de eerste lijn 
acht de Rob een succesvolle implementatie van de visie denkbaar en ten zeerste 
wenselijk. Wanneer daarentegen juist de verticale oriëntatie wordt versterkt, valt te 
verwachten dat dan ook de weerstand tegen de voorgenomen veranderingen navenant 
zal toenemen. De Rob is van oordeel dat zowel de visienota als het daaraan 
voorafgaande proces van bestuurlijke afstemming nog teveel op twee gedachten 
hinken. Hij doet in zijn advies voorstellen voor een meer consequente aanpak. 
 
Kort weergegeven reikt de Rob de volgende aandachtspunten aan:  
1. De Raad is van mening dat het noodzakelijk is om meer voortvarendheid en regie 
te betrachten bij het daadwerkelijk doorvoeren van bestuurlijke opschaling van 
provincies en gemeenten en stelt voor om daartoe een gestructureerde 
procesaanpak te hanteren. Met opschaling van onderop kan niet worden volstaan. 
De in de nota voorgestelde hervormingen en de voortgaande decentralisaties 
maken het noodzakelijk dat meer richting en sturing aan het proces van bestuurlijke 
herinrichting wordt gegeven. 
2. De Raad stelt voor om eerst een aantal (gespecificeerde) uitgangspunten voor de 
herinrichting van het bestuur vast te stellen die richtinggevend zijn voor het verdere 
proces en voor alle bestuurlijk betrokkenen.  
3. De Raad stelt voor dat een staatssecretaris of regeringscommissaris de regie krijgt 
over dat proces.  
4. De Raad stelt voor dat deze procesaanpak, eventueel als experiment, ook wordt 
toegepast ter voorbereiding van definitieve besluitvorming over bestuurlijke 
schaalvergroting in de noord-vleugel van de Randstad. Na een evaluatie van dat 
proces kan deze aanpak vervolgens ook in andere delen van het land worden 
toegepast.  
5. De Raad benadrukt dat de aangekondigde decentralisaties alleen succesvol 
kunnen zijn wanneer het kabinet en het parlement na overdracht van rijkstaken en -
bevoegdheden daadwerkelijk eigen sturingsambities loslaten dan wel beperken tot 
sturing op gewenste maatschappelijke effecten (outcome) in plaats van sturing op 
de verdeling van financiële middelen (input) of op streefgetallen (output).  
6. De Raad is van mening dat het kabinet in zijn visienota onvoldoende aandacht 
geeft aan de noodzaak om door middel van bestuurlijke hervormingen niet alleen 
financieel-economische opgaven te realiseren, maar ook de democratische 
legitimiteit van de politiek en het bestuur te versterken.  
7. De Raad onderstreept mede daarom met het kabinet de noodzaak om in aanvulling 
op de gepresenteerde visie ook nader invulling te geven aan een visie op 
burgerschap.  
8. De Raad vraagt in dat kader ook aandacht voor de noodzaak om bij de 
departementale reorganisaties het vermogen tot het voeren van een betekenisvolle 
dialoog met de samenleving in verschillende stadia van de beleidscyclus te 
versterken.  
 
Bericht over de voortgang van de visienota 
In haar brief van 1 maart 2012 stuurde de Minister van BZK een voortgangsbericht 
272
over de visienota waarin zij mede inging op het briefadvies van de Rob.  
Het kabinet heeft oog voor de oproep van de Rob voor de zoektocht naar nieuwe 
verbindingen, en het belang van het versterken van de relaties tussen overheid en 
                                                
272 
Kamerstukken II 2011/12, 33 047, nr. 3. 

89 
Bijlage 5 Profielen in de bestuursafspraken en de visienota 
 
Bestuursafspraken 
 
Profiel gemeenten 
Gemeenten zijn de eerste overheid; de bestuurslaag die meestal het dichtst bij de 
burger staat. De gemeente draagt zorg voor een veilige en leefbare woon- en 
werkomgeving en is het eerste loket als het gaat om voorzieningen voor de burger. 
Gemeenten hebben taken in het sociale, economische en ruimtelijke domein. Onder 
het sociale domein valt bijvoorbeeld de begeleiding van en naar werk, 
maatschappelijke ondersteuning, veiligheid en jeugdbeleid. In het economisch domein 
gaat het bijvoorbeeld om het stimuleren van de lokale economie, het verzorgen van 
kwalitatief en kwantitatief voldoende werklocaties, detailhandel, stimuleren van 
toerisme en recreatie en de aansluiting met de werkgelegenheid en scholing. In het 
ruimtelijk domein gaat het om de ruimtelijke ontwikkeling van stad en platteland in 
brede zin, waarbij onder meer de afweging tussen milieu, natuur, water, economie en 
wonen een rol speelt. Dit beleid wordt vastgelegd in structuurvisies en 
bestemmingsplannen.  
Bovengenoemde taken van gemeenten hebben betrekking op onderwerpen die 
burgers en bedrijven rechtstreeks raken. Juist omdat gemeenten dichtbij de 
samenleving staan, passen deze taken bij hen. Door de kennis van de lokale 
samenleving weten zij wat er in hun gemeenschap speelt en aan welk 
overheidsingrijpen behoefte bestaat. Daardoor kunnen zij samenhang aanbrengen 
tussen de verschillende beleidsterreinen uitgaande van de burger in de lokale situatie.  
 
Profiel provincies  
Het eigentijdse bestuurlijke profiel van de provincie draait om ruimte, economie en de 
wisselwerking tussen beide. De provincie heeft een sterke positie op het domein van 
de ruimtelijke ontwikkeling en de fysieke omgeving („omgevingsbeleid‟). Daar liggen 
haar kerntaken en is ze wettelijk bevoegd. Cultuur hoort ook tot de kerntaken van de 
provincies waar dit de lokale belangen overstijgt.  
De provincies spelen op het gebied van hun kerntaken, met inachtneming van de taken 
van (samenwerkende) gemeenten, op het (inter)regionale niveau een 
sectoroverstijgende en verbindende rol. De provincie fungeert als gebiedsregisseur 
door het ontwikkelen van integrale ontwikkelingsvisies, het uitruilen van belangen en 
het bewaken en bevorderen van complementariteit tussen steden en tussen regio's 
binnen de provincie. Ook het houden van toezicht op gemeenten is een provinciale 
taak, tenzij het een wet betreft die met de Wet Revitalisering generiek toezicht in de 
bijlage bij de Gemeentewet wordt gevoegd. De provincie heeft tevens een actieve rol 
bij de oplossing van bestuurlijke en financiële knelpunten van gemeenten. Om de 
positie van de provincies in dit domein te versterken worden taken ten aanzien van 
ruimtelijke ordening, regionale economie, natuur en landschap en verkeer en vervoer 
(verder) gedecentraliseerd.  
Conform het rapport van de commissie Lodders vormen sociale taken geen kerntaak 
van de provincies.  
 
Profiel waterschappen  
De waterschappen hebben als functionele democratie een bijzondere plaats in het 
binnenlands bestuur. De taak van het waterschap is wettelijk beperkt tot de 
waterstaatszorg. De kerntaak van de waterschappen bestaat op grond van de 

91 
economie en wonen een rol speelt. Dit beleid wordt vastgelegd in structuurvisies en 
bestemmingsplannen.  
 
Profiel waterschappen 
De waterschappen bieden functioneel bestuur dat beperkt is tot de waterstaatszorg. De 
kerntaak van de waterschappen is omgeschreven in de Waterschapswet en bestaat uit 
het (regionale) watersysteembeheer en de zuivering van stedelijk afvalwater. De 
waterschappen beheren dus het regionale watersysteem, inclusief de waterkeringen en 
het grondwater. Kort gezegd zorgen waterschappen voor de bescherming tegen 
overstromingen en voor schoon en voldoende water.  
 
Profiel provincies 
Provincies spelen, rekeninghoudend met de taken van (samenwerkende) gemeenten, 
op het (inter-)regionale niveau een sectoroverstijgende en verbindende rol. De 
provincie fungeert als gebiedsregisseur door het maken van ontwikkelingsvisies, het 
uitruilen van belangen en door ervoor te zorgen dat steden en regio’s binnen de 
provincie elkaar aanvullen. Daarnaast houden provincies toezicht op de gemeenten en 
waterschappen in hun gebied, onverminderd de Wet Revitalisering generiek toezicht. 
De provincie moet zo nodig ook komen met oplossingen voor bestuurlijke en financiële 
problemen van gemeenten. Hoewel ook provincies orgaan van algemeen bestuur zijn, 
ligt de nadruk op het domein van het omgevingsbeleid (ruimtelijke ontwikkeling en 
fysieke omgeving) en economische ontwikkeling. Ook cultuur kan tot de kerntaken van 
de provincies worden gerekend, waar dit de lokale belangen overstijgt. Zoals in het 
rapport van de commissie-Lodders staat, vormen sociale taken geen kerntaak van de 
provincies.  
 
Profiel Rijk 
Het Rijk heeft eindverantwoordelijkheid en restverantwoordelijkheid voor het 
binnenlands bestuur en daarbinnen de rol van «spelverdeler», grensrechter en 
scheidsrechter. Het Rijk heeft de verantwoordelijkheid voor al die taken die niet goed 
decentraal kunnen worden uitgevoerd en daarnaast voor alle taken waar het op wordt 
aangesproken en die niet uitdrukkelijk zijn belegd bij andere bestuursorganen. Het Rijk 
moet er voor zorgen dat het bestuurlijk bestel naar behoren functioneert. In dat 
verband waarborgt het Rijk de minimumnormen en -rechten en stelt de decentrale 
overheden in staat hun taken uit te voeren. Het Rijk heeft een algemene 
verantwoordelijkheid voor de financiële positie en huishouding van de overheid en voor 
de ontwikkeling van lasten voor burgers en bedrijven.  
 
Profiel Europese Unie 
De Europese Unie wordt wel de “vierde bestuurslaag” genoemd. Dat is een bron van 
veel verwarring. De Europese Unie vormt weliswaar een eigen rechtsorde welke op 
een aantal terreinen exclusieve bevoegdheden heeft, maar op het merendeel van de 
beleidsterreinen heeft de Unie de rol van regisseur van de uitoefening van 
overheidsmacht in de lidstaten. Lidstaten oefenen hun bevoegdheden en taken dan 
ook niet uit op grond van het Europese recht, maar op grond van hun eigen 
constitutionele orde. De Unie heeft de specifieke taak om de behartiging van de 
algemene belangen zoals dit in de lidstaten geschiedt, onderling op elkaar af te 
stemmen en zo nodig op een gelijkwaardig of gelijk niveau te brengen in het belang 
van welvaart, stabiliteit en een gelijke maatschappelijke ontwikkeling. Hoezeer het ook 
in zwang is gekomen om te spreken van het overdragen van bevoegdheden naar de 

