 
 
 
> Retouradres Postbus 20401 2500 EK Den Haag 
 
Directoraat-generaal Natuur 
De Voorzitter van de Tweede Kamer 
& Regio  
Directie Natuur en Biodiversiteit 
der Staten-Generaal 
Binnenhof 4 
Bezoekadres 
Bezuidenhoutseweg 73 
2513 AA  's-GRAVENHAGE 
2594 AC Den Haag 
 
Postadres 
 
Postbus 20401 
 
2500 EK Den Haag 
 
Factuuradres 
Postbus 16180 
 
2500 BD Den Haag 
 
Overheidsidentificatienr 
 
00000001003214369000 
Datum 20 december 2012 T 070 379 8911 (algemeen) 
www.rijksoverheid.nl/ez 
Betreft Toezegging uitkomst overleg gedeputeerden landelijk gebied 
 
 
Ons kenmerk 
 
DGNR-NB / 12370182 
 
Geachte Voorzitter, 
 
In het algemeen overleg biodiversiteit op 15 november jl. heeft mijn 
ambtsvoorganger de toezegging gedaan om uw Kamer te informeren over de 
uitkomsten van het overleg dat hij heeft gevoerd met de gedeputeerden landelijk 
gebied op 23 november jl. Met deze brief kom ik deze toezegging na. 
Ik kan u melden dat deze bijeenkomst in een bijzonder constructieve sfeer heeft 
plaatsgevonden. Met de provincies is gesproken over de voornemens van het 
kabinet met het natuurbeleid de komende periode. In dit overleg is tevens met 
alle provincies een overeenkomst getekend waarmee de uitvoering van het 
Investeringsbudget Landelijk Gebied is afgerond (ILG). Onderstaand zijn op 
hoofdpunten de uitkomsten van dit overleg weergegeven. 
 
Tevens wordt in deze brief ingegaan op het rapport van de externe commissie 
ontwikkelopgave natuur onder de leiding van de heer Jansen, waar uw Kamer om 
heeft gevraagd (kenmerk 2012Z17114/2012D39235). 
 
ILG-afrondingsovereenkomsten 
Alle provincies en mijn ambtsvoorganger hebben de ILG-
afrondingsovereenkomsten ondertekend. Hiermee wordt de nieuwe 
verantwoordelijkheidsverdeling tussen Rijk en provincies gemarkeerd en kan de 
decentralisatie van natuurbeleid nog dit jaar financieel geëffectueerd worden door 
middel van het verstrekken van een decentralisatie-uitkering aan provincies.  
Hiervoor worden de restant ILG-middelen van het Rijk overgeheveld naar het 
Provinciefonds. De facto betekent dit dat het ILG-systeem beëindigd is. Juridisch 
gezien vindt beëindiging van het ILG plaats op het moment dat het wetsvoorstel 
tot wijziging van de Wet inrichting landelijk gebied (decentralisatie 
investeringsbudget, Kamerstukken 33441) kracht van wet heeft gekregen. 
Derhalve vraag ik uw Kamer dit wetsvoorstel op korte termijn in behandeling te 
nemen. De afrondingsovereenkomsten worden begin 2013 gepubliceerd in de 
Staatscourant en zijn ook terug te vinden op 
www.rijksoverheid.nl/onderwerpen/natuur/documenten-en-publicaties.  
 
 
 Pagina 1 van 3 
 
 

 
 
Directoraat-generaal Natuur 
 
& Regio 
Directie Natuur en Biodiversiteit 
 
 
 
 
 
 
DGNR-NB / 12370182 
 
 
Met de hierboven beschreven werkwijze geeft het kabinet uitvoering aan het 
Regeerakkoord en het betreffende onderdeel van de gewijzigde motie Pechtold 
c.s. (33 410, nr. 65).  
 
Agrarisch natuurbeheer 
Met de provincies is oriënterend gesproken over de verantwoordelijkheids- 
verdeling voor het agrarisch natuurbeheer. Hierbij is aan de orde gekomen de 
gedachte om de regie voor de uitvoering van het agrarisch natuurbeheer binnen 
en buiten de EHS in één hand te leggen. Dit zal nader worden verkend, waarbij 
het de voorkeur heeft de regiefunctie voor het agrarisch natuurbeheer bij de 
provincies te beleggen.  
 
Caribisch Nederland 
In het kader van de besteding van de extra middelen voor natuur is tevens 
gesproken over mogelijkheden om voor een beperkt bedrag in deze 
kabinetsperiode natuurprojecten in Caribisch Nederland te financieren.  
In Caribisch Nederland ligt ook een grote natuuropgave en daarmee een mooie 
kans om hier kwalitatief hoogwaardige en toegankelijke natuur te realiseren. 
Afgesproken is dit mee te nemen in het gezamenlijke traject.  
 
Vervolgtraject 
Met de provincies is besproken dat onderdeel van de rijksverantwoordelijkheid 
voor het natuurbeleid is om uw Kamer tijdig op hoofdlijnen te informeren over het 
te voeren beleid, zonder dat dit ten koste gaat van de bevoegdheid van provincies 
om op eigen wijze invulling en uitvoering te geven aan dit beleid. De provincies 
ondersteunen de ambitie van mijn ambtsvoorganger om op korte termijn tot 
richtinggevende kaders te komen. Afgesproken is een traject te starten om 
bovengenoemde thema’s gezamenlijk uit te werken met betrokkenheid van 
maatschappelijke organisaties. De uitwerking hiervan wordt opgenomen in een 
brief waarin de kaders en ambities voor natuurbeleid in deze kabinetsperiode 
worden benoemd. Het streven is deze brief begin 2013 aan uw Kamer te doen 
komen.  
 
Op basis van de uitwerkingen zullen met provincies afspraken worden gemaakt 
over de besteding van de extra middelen voor natuur uit het Regeerakkoord.  
Over de inzet van de middelen voor het jaar 2013 worden naar verwachting begin 
2013 afspraken gemaakt met de provincies, zodat uw Kamer begin 2013 kan 
worden geïnformeerd over de inzet van deze middelen.  
 
 
 
 
 
 
(w.g.) Sharon A.M. Dijksma 
Staatssecretaris van Economische Zaken 
 
 Pagina 3 van 3 
 

