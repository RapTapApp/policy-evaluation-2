Aan de Voorzitter van de
Financieel Economische
Zaken
Tweede Kamer der Staten-Generaal
Bezuidenhoutseweg 67
Binnenhof 4
2594 AC Den Haag
Den Haag
Postbus 20061
Nederland
www.rijksoverheid.nl
Contactpersoon
Marieke Holzapfel
T 070-3485753
Onze Referentie
FEZ/BZ 173-12
Datum 14 december 2012
Betreft Beantwoording vragen over de 2e suppletoire begroting van Buitenlandse
Uw Referentie
33480-V
Zaken
Bijlage(n)
1
Hierbij bieden wij u de antwoorden aan op de schriftelijke vragen gesteld door de
vaste commissie voor Buitenlandse Zaken over de 2e suppletore begroting van
het ministerie van Buitenlandse Zaken. Deze vragen werden ingezonden op 7
december 2012 met kenmerk 33480-V.
De Minister van Buitenlandse Zaken, De Minister voor Buitenlandse Handel
en Ontwikkelingssamenwerking,
Frans Timmermans Lilianne Ploumen
Pagina 1 van 1

Vraag 5
Kunt u met betrekking tot artikel 4.3 aangeven wat de oorzaak is van de vertraging in de
uitvoeringsfase vanwege lokale aanbestedingstrajecten. Heeft u zicht op wat de huidige stand van
zaken is?
Vraag 10
Kunt u met betrekking tot artikel 4.3 aangeven hoe het komt dat het ORIO-project langzamer loopt
dan verwacht? Wordt u op de hoogte gehouden van de vorderingen die er wel zijn?
Vraag 23
Waarom loopt de ontwikkelfase van ORIO-projecten langzamer dan verwacht?
Vraag 24
Op welke manier vertragen lokale aanbestedingstrajecten in de uitvoeringsfase? En om welke
lokale aanbestedingstrajecten gaat het? Kunt u hiervan een overzicht geven met de te verwachten
opgelopen vertraging per aanbestedingstraject?
Vraag 36
Wordt er structureel te ruim begroot voor het ORIO-programma?
Antwoord 5, 10, 23, 24, 36
Sinds de start van het ORIO-programma in 2009 is gebleken dat de doorlooptijden van de
ontwikkelingsfase en de aanbestedingen in de daaropvolgende implementatiefase langer zijn dan
aanvankelijk gedacht.
Ontvangende landen en betrokken partijen hebben moeten wennen aan de ORIO-procedures met
betrekking tot de ontwikkelingsfase van de infrastructuurprojecten. Deze fase in het ORIO-
programma is nieuw ten opzichte van ORIO-voorloper ORET. Nu de betrokken partijen de regels
beter kennen, lopen de doorlooptijden van de ontwikkelingsfase terug. Ook de recent doorgevoerde
wijziging van de ORIO-beleidsregels heeft tot doel de faciliteit te vereenvoudigen en de
doorlooptijden verder te verkorten.
Het blijkt dat bij de start van de implementatiefase, die volgt op de ontwikkelingsfase, de capaciteit
bij de ontvangende landen vaak onvoldoende is om de aanbesteding van het uitvoeringscontract
goed vorm te geven. Dat heeft bij de eerste projecten geleid tot vertraging in de uitvoering.
Daarnaast blijkt in de praktijk dat het volledig doorlopen van het aanbestedingsproces langer duurt
dan verwacht. Naast toezicht op de goede naleving van de procedures, biedt AgentschapNL nu dan
ook financiële ondersteuning voor technische assistentie op het gebied van de voorbereiding van
goede aanbestedingsdocumenten.
De huidige onderuitputting binnen het ORIO-programma betekent niet dat er structureel te ruim
wordt begroot. Er is gelet op bovenstaande eerder sprake van een verschuiving in de tijd, waarbij
gebudgetteerde uitgaven later dan gepland plaats hebben. Daar komt bij dat in de ca. 60 projecten
die tot nu toe zijn geselecteerd, de kosten als gevolg van de ontwikkelingsfase eerder stijgen dan
dat ze dalen. Deze verschillen worden opgevangen binnen het budget dat hiervoor jaarlijks
beschikbaar is.
Sinds de start van het ORIO-programma in 2009 zijn er in totaal zo'n 60 projecten geselecteerd.
ORIO-uitvoerder AgentschapNL houdt de voortgang van alle projecten – van inkomend voorstel tot
de projecten in uitvoering – nauwkeurig bij. Actuele informatie over de geselecteerde projecten
wordt bovendien bijgehouden op www.orio.nl onder 'projects'. Het overgrote deel van de
geselecteerde projecten bevindt zich op dit moment in de ontwikkelingsfase. Elf van de projecten
bevinden zich in de implementatiefase. In één van die elf projecten is de aanbesteding net
afgerond en is het wachten op de ondertekening van het commerciële contract tussen de
opdrachtgever en de gekozen (Nederlandse) uitvoerder.
Vraag 6
Kunt u met betrekking tot de HGIS aangeven hoe het komt dat de BNP-raming EUR 9,2 miljoen
hoger is uitgevallen en waarom deze niet vanaf het begin af aan goed is ingeschat?
Antwoord 6
De omvang van het ODA-deel binnen de HGIS wordt bij Voorjaarsnota gebaseerd op de BNP-
raming in het Centraal Economisch Plan van het CPB. Voor de Najaarsnota (en dus de tweede

Vraag 12
Waaruit bestaan de verhoging noodhulp aan Zuid-Soedan, Syrië en de Palestijnse gebieden? En
kunt u deze uitsplitsen per land?
Antwoord 12
Zuid-Soedan:
De verhoging betreft een bijdrage van 8 miljoen euro aan het Common Humanitarian Fund (CHF)
voor Zuid-Soedan. Via dit fonds dat wordt ingezet voor het Workplan en het Consolidated Appeal
Process (CAP) voor Zuid-Soedan wordt gemeenschappelijke, gecoördineerde humanitaire respons
door alle betrokken hulpverlenende instanties bevorderd.
Syrië
De extra bijdrage aan UNHCR van 10 miljoen wordt grotendeels aangewend om de meest
kwetsbare Syrische vluchtelingen in de buurlanden voor te bereiden op het invallen van de winter.
Het aantal vluchtelingen stijgt nog steeds dagelijks met enkele duizenden en hun aantal bedraagt
inmiddels bijna 0,5 miljoen.
Palestijnse gebieden
Dit betreft een bijdrage aan Palestijnse Rode Halvemaan via het Nederlandse Rode Kruis van 1
miljoen euro voor urgente en soms levensreddende medische behandeling van gewonden en voor
basisgoederen zoals matrassen en dekens, voor de bevolking van Gaza die getroffen is door de
Gaza-crisis in november jl. Daarnaast is het General Fund UNWRA, dat zich onder meer in Gaza
inzet voor de leniging van humanitaire noden van geregistreerde Palestijnse vluchtelingen, met 2
miljoen opgehoogd.
Vraag 13
Hoe groot is de bijdrage aan conditionele hulp in gebieden waar mensenrechtenschendingen
plaatsvinden? Hoe verklaart u deze verlaging?
Vraag 19
Waar bestaat het andere deel uit van de lagere afroep van het Europees Ontwikkelingsfonds (EOF)?
Vraag 22
Kunt u aangeven welke gebieden minder geld ontvangen van het EOF als gevolg van
mensenrechtenschendingen?
Antwoord 13, 19, 22
In juli 2012 deed de Commissie een lagere betaalafroep aan de lidstaten m.b.t. het Europees
Ontwikkelingsfonds (EOF) dan oorspronkelijk was gebudgetteerd. Dit had verschillende oorzaken.
Allereerst bepaalt artikel 96 van het Verdrag van Cotonou (waar het EOF onder valt) dat hulp aan
een land wordt opgeschort indien de ‘essentiële principes’ (mensenrechten, democratische
principes en de rechtsstaat) van het verdrag worden geschonden. In 2011 was op Zimbabwe,
Guinee Bissau, Madagaskar, Fiji en Niger een artikel 96 procedure van toepassing, waardoor er
geen directe EU hulp werd gegeven aan de overheden van deze landen.
Ten tweede heeft de Commissie geen of slechts gedeeltelijk begrotingssteun uitbetaald aan ACS-
landen (Afrika, Caribisch gebied, Stille Oceaan) die niet voldeden aan de hiervoor gestelde
toekenningsvoorwaarden en/of prestatie-indicatoren. In de toekenningsvoorwaarden worden
macro-economisch factoren en goed beheer van publieke middelen meegenomen. Het ging hierbij
om de volgende landen: Anguilla, Aruba, Benin, Burkina Faso, Burundi, C.A.R., Comoren,
Dominicaanse Republiek, Ethiopië, Guyana, Haïti, Jamaica, Kenia, Lesotho, Liberia, Malawi, Mali,
Montserrat, Mozambique, Namibië, New Caledonia, Pitcairns eilanden, Rwanda, Saint Helena, Saint
Pierre en Miquelon, Senegal, Sierra Leone, Uganda, Vanuatu en Zambia.
Ten derde kende de Commissie een lagere uitgave ten aanzien van steun aan infrastructurele
projecten vanwege de annulering van enkele tenders. Dit betrof: de Afrikaanse Unie, Burkina Faso,
DRC, Madagaskar, MULTI, Niger, Sierra Leone, Uganda en Zambia.

de Round Table is het TSI concept verder te ontwikkelen en (mogelijke) problemen bij de
uitvoering van programma’s te adresseren.
Vraag 18
Via welke kanalen wordt de verhoging op artikel 2.6 verdeeld? Gaat dit geld naar de UNHCR? Is dit
budget geoormerkt of ongeoormerkt?
Antwoord 18
Art. 2.6 is totaal opgehoogd met 28,5 miljoen euro. Dit betreft 2 miljoen euro aan het General
Fund van UNRWA en 26,5 miljoen voor humanitaire hulpactiviteiten.
De humanitaire hulp betreft:
 Hulp aan Syrische vluchtelingen in de buurlanden via UNHCR (10 miljoen euro; brief DSH-
437/2012 aan de Tweede Kamer);
 Hulp aan de meest kwetsbaren in Zuid-Soedan via het Common Humanitarian Fund van de
VN-Office for the Coordination of Humanitarian Affairs (8 miljoen euro);
 Hulp aan Malinese ontheemden en vluchtelingen via UNHCR (2 miljoen euro);
 Hulp aan door het recente gewapende conflict getroffen bevolking van Gaza via het
Nederlandse Rode Kruis/Palestijnse Halve Rode Maan (1 miljoen euro);
 Hulp aan slachtoffers van de orkaan Sandy in het Caraibisch gebied via het Nederlandse
Rode Kruis (0,5 miljoen);
 Hulp ter bevordering van de voedselzekerheid in Niger via WFP (5 miljoen).
Van de verhoging van 28,5 miljoen is dus 12 miljoen via UNHCR gekanaliseerd.
Het betreft hier in alle gevallen ongeoormerkte bijdragen aan noodhulpverzoeken van genoemde
organisaties.
Vraag 20
Kunt u een toelichting geven op het MASSIF+ (Micro and Small Enterprise Fund plus) programma?
Door wie wordt dit uitgevoerd en in welke landen? Wat is het totale budget?
Antwoord 20
MASSIF+ betreft een aanvulling op het eerder opgezette revolverend financiële sector fonds
MASSIF dat wordt beheerd door FMO. De MASSIF+ aanvulling bedraagt EUR 80 mln over 4 jaar.
MASSIF financiert en versterkt financiële instellingen in ontwikkelingslanden die micro, klein en
middenbedrijf (MKB) bedienen. De MASSIF+ ophoging is specifiek bestemd voor de (indirecte)
financiering van micro- en MKB-bedrijven actief in de landbouw-/voedselketen en in rurale
gebieden. MASSIF en MASSIF+ kunnen financieringen verstrekken in de 60 landen waarvoor het
bedrijfsleveninstrumentarium open staat.
Vraag 25
Hoe komt het dat het aantal gestarte projecten in het Private Sector Investeringsprogramma (PSI)
lager is dan verwacht? En liggen hier structurele of incidentele oorzaken aan ten grondslag?
Vraag 28
Vanwege welke redenen, per land aangegeven, is het aantal gestarte projecten binnen het
programma PSI lager dan aanvankelijk begroot?
Vraag 29
Hoe groot is de teruggave en/of onderbesteding als gevolg van het lagere aantal gestarte projecten
binnen het programma PSI dan begroot, uitgesplitst per land en in euro’s?
Vraag 50
Welke conclusie trekt u uit de neerwaartse bijstelling op PSI?
Antwoord 25, 28, 29 en 50
Er is geen sprake van een vermindering van PSI- projecten en bestedingen. Er is weliswaar sprake
van een onderuitputting van het in 2012 beschikbare budget, maar er was dan ook EUR 20 mln
meer begroot dan in 2011. De extra financiële ruimte van 20 mln werd niet helemaal benut omdat
de verwachte toename aan projecten in 10 landen die in 2012 voor het eerst werden toegevoegd
aan de PSI-landenlijst, langzamer op gang kwam dan verwacht. Die vertraging komt door de
langere tijd die benodigd is voor het opzetten van joint venture partnerships. Bij volgende
uitbreidingen van het PSI-programma zal bij de budgettering rekening moeten worden gehouden

Antwoord 32, 33, 34
De afwikkeling van projecten die zijn uitgevoerd in het kader van het CO2-reductieprogramma
Joint Implementation verloopt soms trager dan eerder werd aangenomen, waardoor verplichtingen
doorschuiven naar latere jaren. Daarnaast vervallen er projecten en/of vallen projecten goedkoper
uit. Er wordt niet structureel te veel begroot maar het blijkt in de praktijk moeilijk te zijn een juiste
inschatting te maken van het aantal projecten dat doorgang vindt, van de feitelijke kosten en van
het moment van afrekening van een project.
Vraag 35
Kunt u een toelichting geven op de intensivering van het IFC Global Trade Liquidity Program?
Hoeveel bedraagt de intensivering en waarom wordt er geïntensiveerd? Wat doet dit programma
precies en sinds wanneer draagt Nederland hieraan bij?
Antwoord 35
Er is overgegaan tot intensivering van IFC/GTLP vanwege het voortdurende tekort aan
financieringsmogelijkheden voor handelstransacties, waar met name het exporterende midden- en
kleinbedrijf in ontwikkelingslanden de dupe van dreigt te worden. De intensivering bedraagt 50
miljoen euro boven de bestaande bijdrage van 34 miljoen euro. Nederland draagt sinds 2009 bij
aan GTLP.
GTLP betreft een revolverende constructie waaraan drie partijen bijdragen. IFC leent de donor- en
een eigen IFC bijdrage uit aan grote internationale banken. Deze banken vullen het bedrag verder
aan wanneer ze het uitlenen aan kleinere banken. Deze kleinere banken verstrekken in
verschillende landen uiteindelijk het handelskrediet. Het gaat hierbij om leningen die terugvloeien
na een succesvolle handelstransactie. De donor/IFC bijdrage aan deze internationale banken omvat
maximaal 40% van het uiteindelijke handelskrediet. De overige 60% komt van de deelnemende
internationale banken zelf. Het is dus ook de bedoeling dat de door Nederland verstrekte bijdrage
weer teruggeven wordt aan Nederland, dit zal uiterlijk in juni 2016 geschieden.
Vraag 37
Kunt u toelichten hoe het kan dat –ondanks de economische krimp van 0,5% in 2012- het ODA-
deel binnen de HGIS toch toeneemt?
Antwoord 37
Het ODA-deel binnen de HGIS stijgt met EUR 9,2 mln, met name als gevolg van een wijziging in de
BNP-raming (EUR 8,8 mln). Bij Voorjaarsnota werd de ODA-begroting in 2012 met EUR 98,1 mln
verlaagd als gevolg van een tegenvallende BNP-raming in het Centraal Economische Plan. In de
Macro Economische Verkenningen, die de basis vormen voor de ODA-begroting in de Najaarsnota,
werd de BNP-raming door het CPB iets naar boven bijgesteld.
Vraag 38
Wat is de oorzaak of zijn de oorzaken van de forse neerwaartse bijstelling onder artikel 1.1 ‘Een
goed functionerende internationale rechtsorde’?
Antwoord 38
Zie het antwoord op vraag 7.
Vraag 39
Wat is de oorzaak of zijn de oorzaken van de neerwaartse bijstelling bij artikel 1.2 ‘Bescherming
van de rechten van de mens’?
Antwoord 39
De neerwaartse bijstelling van EUR 346.000 op het budget van EUR 48,6 mln wordt voornamelijk
veroorzaakt door de lagere contributie aan de ILO vanwege een lagere koers van de dollar.
Vraag 40
Kunt u een toelichting geven op de tegenvaller op artikel 2.1 inzake “Goede internationale
samenwerking ter bevordering van de nationale en bondgenootschappelijke veiligheid”?
Antwoord 40
De stijging met EUR 0,7 mln ten opzichte van het budget van EUR 15,3 mln wordt veroorzaakt
door een nabetaling van de contributie 2011 aan de NAVO.

Antwoord 46
Verhoging van de uitgaven op voedselzekerheid is als volgt opgebouwd:
GAFSP: + EUR 28,5 mln.
MASSIF+: + EUR 20 mln.
CGIAR: + EUR 14 mln.
ASAP: + EUR 20 mln.
Verlagingen: - EUR 26 mln.
Mutatie: EUR 56,5 mln.
Argumenten voor deze mutaties zijn als volgt:
 GAFSP: zie antwoord op vraag 9.
 MASSIF+: Deze aanvulling (zie ook antwoord op vraag 20) was aanvankelijk voorzien voor
2013. Omdat FMO al een goede portefeuille met mogelijke interventies had opgebouwd is
besloten om in 2012 al te starten met dit programma.
 CGIAR: De meta-evaluatie van CGIAR gaf aan dat investeringen in internationaal
landbouwkundig onderzoek een hoog rendement opleveren. Met een doorgevoerde
organisatieversterking is de uitvoeringscapaciteit van CGIAR versterkt en kon worden
besloten de bijdrage te verhogen.
 ASAP: Het Adaptation for Smallholder Agriculture Programme (ASAP) biedt de kans om
IFAD investeringen te verduurzamen. Dit programma is ontwikkeld in 2012 en was om die
reden niet opgenomen in eerdere ramingen. Door snel op deze beleidsmatig wenselijke
mogelijkheid in te spelen is deze budgettaire bijstelling nodig geworden.
Vraag 47
In de toelichting op artikel 4.2 staat dat de “negatieve BNP-aanpassing” deels is verdeeld over
andere artikelen. Kunt u aangeven over welke andere artikelen en om welke bedragen het gaat?
Antwoord 47
Bij Voorjaarsnota werd de ODA-begroting 2012 met EUR 98,1 mln verlaagd als gevolg van een
tegenvallende BNP-raming. Deze negatieve aanpassing werd verwerkt op artikel 4.2, conform het
gebruikelijke parkeerkarakter van dit artikel. Bij Najaarsnota is de positieve BNP-bijstelling van
EUR 8,8 mln eveneens op artikel 4.2 verwerkt. Tegelijkertijd is een deel (nl. EUR 35,2 mln) van de
genoemde korting van EUR 98,1 mln verdeeld over artikelen met een lagere uitputting ten opzichte
van de Voorjaarsnota, zoals artikel 2.5, artikel 3.2 en artikel 4.3. Door deze twee mutaties steeg
het saldo op artikel 4.2 met EUR 44,0 mln.
Vraag 48
Is het de bedoeling dat de opschorting van de verdragsmiddelen voor Suriname meerjarig op
artikel 4.2 van de begroting verwerkt wordt, totdat de amnestiewet door het Surinaamse
parlement wordt ingetrokken? Zo niet, hoe zal de opschorting van deze middelen dan in
toekomstige begrotingen worden verwerkt?
Antwoord 48
Ja, zolang Nederland nog een verdrag heeft met Suriname zijn de Verdragsmiddelen terug te
vinden op de begroting. Dit is meerjarig terug te vinden op meerdere artikelen waaronder artikel
4.2. Gegeven de opschorting van 2012 is er voor nu gekozen om de Verdragsmiddelen meerjarig
met een jaar op te schuiven.
Vraag 49
Kunt u ingaan op de opschorting van de verdragsmiddelen aan Suriname, de rol van de
besluitvorming rond de amnestiewet hierin en de manier waarop met deze gelden in de toekomst
zal worden omgegaan?
Antwoord 49
Op 4 april nam het Surinaamse parlement een wijziging aan van de Amnestiewet, die effect heeft
op de rechtsgang met betrekking tot het proces over de Decembermoorden. In reactie hierop heeft
de Nederlandse regering besloten de resterende middelen van ca. €20 mln onder
Verdragsverplichtingen op te schorten. In de praktijk betekent dit dat onder de Verdragsmiddelen
geen nieuwe verplichtingen worden aangegaan met de Surinaamse regering en geen betalingen
meer worden gedaan onder al aangegane verplichtingen.
Gegeven deze opschorting is ertoe besloten onder de begroting de Verdragsmiddelen meerjarig
met een jaar op te schuiven.
Activiteiten die niet met de Surinaamse regering worden ontwikkeld vallen niet onder de
opschorting en blijven doorgang vinden.

Vraag 55
Om welke negen landen in West en Centraal Afrika gaat het?
Antwoord 55
Het UNICEF-programma in West en Centraal-Afrika zal worden uitgevoerd in de volgende negen
landen: Benin, Centraal Afrikaanse Republiek, Ghana, Guinee, Ivoorkust, Liberia, Mali, Mauritanië
en Sierra Leone.
Vraag 56
Kunt u toelichten voor wie c.q. welke bedrijven het Fonds Duurzaam Water bedoeld is en op
hoeveel de totale bijdrage in 2012 komt? Hoeveel is de bijdrage gegroeid ten opzichte van de
afgelopen jaren?
Antwoord 56
Het Fonds Duurzaam Water stimuleert innovatieve partnerschappen die bestaan uit bedrijven,
NGO’s, kennisinstellingen en publieke partijen. Het Fonds is er dus niet alleen voor bedrijven, maar
ook voor andere actoren in de watersector. Overige eisen aan de partnerschappen zijn deelname
van ten minste één lokale partij uit het doelland en één partij uit Nederland. Deelname van een
NGO of kennisinstelling is ook verplicht. In 2012 is de eerste ‘call for proposals’ uitgegaan met een
budget van EUR 50 miljoen. Tot dusver zijn er alleen nog maar kosten gemaakt voor de opstart
van het Fonds. Vanaf maart 2013 is de selectieprocedure afgerond en zullen programma middelen
beschikbaar gesteld worden.
Vraag 57
Wat is de achtergrond van de overheveling van 2,5 miljoen euro naar OCW op artikel 11?
Antwoord 57
De overheveling betreft het BZ deel in de kosten van een cultureel programma in 2016.

