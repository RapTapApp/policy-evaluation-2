 
 
 
 
 
 
 
Wijziging van onder meer de Wet op het primair  
onderwijs, de Wet op de expertisecentra en de Wet College voor  
examens in verband met de  
invoering van een centrale eindtoets,  
de invoering van een  
leerling- en onderwijsvolgsysteem  
en invoering van bekostigingsvoorschriften  
voor minimumleerresultaten voor  
speciale scholen voor basisonderwijs en scholen  
voor speciaal onderwijs en speciaal en voortgezet  
speciaal onderwijs (centrale eindtoets en  
leerling- en onderwijsvolgsysteem primair onderwijs)  
 
 
 
VOORSTEL VAN WET 
 
 
Allen, die deze zullen zien of horen lezen, saluut! doen te weten: 
 
Alzo Wij in overweging genomen hebben, dat het wenselijk is te komen tot een 
verplichte centrale eindtoets in het basisonderwijs en in het speciaal onderwijs en 
de voortgang van alle leerlingen en het onderwijs aan basisscholen en scholen voor 
speciaal basisonderwijs en scholen voor speciaal onderwijs, scholen voor voortgezet 
speciaal onderwijs en scholen voor speciaal en voortgezet speciaal onderwijs te 
volgen door middel van een verplicht gebruik van een leerling- en 
onderwijsvolgsysteem en dat het wenselijk is een minimum opbrengsteis inzake de 
kwaliteit van het onderwijs ook in te voeren voor speciale scholen voor 
basisonderwijs en scholen voor speciaal onderwijs en speciaal en voortgezet 
speciaal onderwijs; 
 
Zo is het, dat Wij, de Afdeling advisering van de Raad van State gehoord, en met 
gemeen overleg der Staten-Generaal, hebben goedgevonden en verstaan, gelijk Wij 
goedvinden en verstaan bij deze: 
 
 W2744.K2 1 
OCW  10929 

c. leerlingen die vier jaar of korter in Nederland zijn en om die reden de 
Nederlandse taal onvoldoende beheersen. 
5. Het bevoegd gezag bepaalt mede op basis van het leerling- en 
onderwijsvolgsysteem, bedoeld in artikel 8, zesde lid, op welk niveau de leerling de 
centrale eindtoets aflegt.  
6. Voor de aanvang van de afname van de centrale eindtoets informeert het 
bevoegd gezag de ouders over het niveau van de toets die de leerling gaat afleggen 
dan wel indien het bevoegd gezag op grond van het vierde lid bepaalt dat de 
leerling geen toets aflegt, de grond voor die toepassing.  
7. Bij of krachtens algemene maatregel van bestuur kunnen voorschriften omtrent 
de centrale eindtoets worden vastgesteld. 
8. Tot een bij koninklijk besluit te bepalen datum zijn het eerste tot en met het 
zesde lid, niet van toepassing op leerlingen van een speciale school voor 
basisonderwijs.  
 
D 
In artikel 9b, tweede lid, wordt na “op het terrein van Nederlandse taal en rekenen 
en wiskunde” ingevoegd: , met inachtneming van de referentieniveaus Nederlandse 
taal en de referentieniveaus rekenen, bedoeld in artikel 2, tweede lid, aanhef en 
onderdeel a, van de Wet referentieniveaus Nederlandse taal en rekenen. 
 
E 
In artikel 10a worden de volgende wijzigingen aangebracht: 
1. In het opschrift vervalt: basisschool. 
2. In het eerste lid, vervalt: van een basisschool. 
3. Het derde lid wordt vervangen door: 
3. De leerresultaten van de school worden jaarlijks beoordeeld op basis van de 
resultaten van de afgelegde centrale eindtoetsen, bedoeld in artikel 9b, op het 
gebied van Nederlandse taal en rekenen en wiskunde. Voor de toepassing van de 
eerste volzin blijven centrale eindtoetsen die zijn afgelegd door zeer moeilijk 
lerende leerlingen, meervoudig gehandicapte leerlingen voor wie het zeer moeilijk 
lerend zijn een van de handicaps is, en leerlingen die vier jaar of korter in 
Nederland zijn en om die reden de Nederlandse taal onvoldoende beheersen, buiten 
beschouwing. 
4. In het vijfde lid komt de eerste volzin te luiden als volgt: Bij of krachtens 
algemene maatregel van bestuur worden regels gesteld met betrekking tot de wijze 
waarop leerresultaten worden gemeten, genormeerd en beoordeeld. 
5. In het eerste en in het vijfde lid, tweede volzin, vervalt: zevende of. 
 
F 
In artikel 11 wordt na “rapporteert” ingevoegd: met inachtneming van het leerling- 
en onderwijsvolgsysteem, bedoeld in artikel 8, zesde lid,.  
 
G 
In artikel 41, tweede lid, eerste volzin, wordt na “onderwijsactiviteiten” ingevoegd: 
met uitzondering van de centrale eindtoets, bedoeld in artikel 9b. 
 W2744.K2 3 
OCW  10929 

b. meervoudig gehandicapte leerlingen voor wie het zeer moeilijk lerend zijn een 
van de handicaps is, en 
c. leerlingen die vier jaar of korter in Nederland zijn en om die reden de 
Nederlandse taal onvoldoende beheersen. 
5. Het bevoegd gezag bepaalt mede op basis van het leerling- en 
onderwijsvolgsysteem, bedoeld in artikel 11, zevende lid, op welk niveau de leerling 
de centrale eindtoets aflegt.  
6. Voor de aanvang van de afname van de centrale eindtoets informeert het 
bevoegd gezag de ouders over het niveau van de toets die de leerling gaat afleggen 
dan wel indien het bevoegd gezag op grond van het vierde lid bepaalt dat de 
leerling geen toets aflegt, de grond voor die toepassing.  
7. Bij of krachtens algemene maatregel van bestuur kunnen voorschriften omtrent 
de centrale eindtoets worden vastgesteld. 
 
D  
In artikel 18b, tweede lid, wordt na “op het terrein van Nederlandse taal en 
rekenen en wiskunde” ingevoegd: , met inachtneming van de referentieniveaus 
Nederlandse taal en de referentieniveaus rekenen, bedoeld in artikel 2, tweede lid, 
aanhef en onderdeel b, van de Wet referentieniveaus Nederlandse taal en rekenen,. 
 
E 
Na artikel 19 wordt ingevoegd artikel 19a, luidend: 
Artikel 19a. Ernstig of langdurig tekortschieten leerresultaten taal en rekenen 
speciaal onderwijs 
1. Het bevoegd gezag van een school voor speciaal onderwijs of een school voor 
speciaal en voortgezet speciaal onderwijs voldoet in elk geval niet aan de wettelijke 
opdrachten voor het onderwijs, bedoeld in artikel 19, indien de leerresultaten op de 
school aan het eind van het achtste schooljaar op groepsniveau ernstig of langdurig 
tekortschieten.  
2. Er is sprake van onvoldoende leerresultaten als bedoeld in het eerste lid indien:  
a. op de school de leerresultaten op het gebied van de Nederlandse taal en op het 
gebied van rekenen en wiskunde, gemeten over een periode van 3 schooljaren, 
liggen onder de minimum normering die daarvoor geldt in vergelijking tot die 
leerresultaten over diezelfde schooljaren van scholen met een vergelijkbaar 
leerlingenbestand; dan wel 
b. geen leerresultaten door de school kunnen worden aangetoond.  
3. De leerresultaten van de school worden jaarlijks beoordeeld op basis van de 
resultaten van de afgelegde centrale eindtoetsen, bedoeld in artikel 18b, op het 
gebied van Nederlandse taal en rekenen en wiskunde. Voor de toepassing van de 
eerste volzin blijven centrale eindtoetsen die zijn afgelegd door zeer moeilijk 
lerende leerlingen, meervoudig gehandicapte leerlingen voor wie het zeer moeilijk 
lerend zijn een van de handicaps is, en leerlingen die vier jaar of korter in 
Nederland zijn en om die reden de Nederlandse taal onvoldoende beheersen, buiten 
beschouwing. 
4. Er is sprake van ernstig of langdurig tekortschieten van de kwaliteit van het 
onderwijs als bedoeld in het eerste lid indien de inspectie op grond van artikel 14 
 W2744.K2 5 
OCW  10929 

6. Het college is belast met de volgende taken op het gebied van toetsen als 
bedoeld in artikel 9b van de Wet op het primair onderwijs en artikel 18b van de Wet 
op de expertisecentra: 
a. het vaststellen van de verschillende niveaus van de toetsen; 
b. het vaststellen van het tijdstip en de tijdsduur van de toets, de wijze waarop en 
de vorm waarin de toets wordt afgenomen; 
c. het tot stand brengen en vaststellen van de opgaven van de toets en het bij 
regeling vaststellen van de toetswijzer voor de verschillende niveaus 
overeenkomstig de kerndoelen met betrekking tot Nederlandse taal en rekenen en 
wiskunde, bedoeld in artikel 9 van de Wet op het primair onderwijs en artikel 13 
van de Wet op de expertisecentra;  
d. het tot stand brengen en vaststellen van de opgaven van de toets en het bij 
regeling vaststellen van de toetswijzer overeenkomstig de kerndoelen voor de 
kennisgebieden, genoemd in artikel 9, tweede lid, onderdelen a, b en c, van de Wet 
op het primair onderwijs en artikel 13, derde lid, onderdelen a, b en c, van de Wet 
op de expertisecentra; 
e. het tot stand brengen en bij regeling vaststellen van de beoordelingsnormen en 
de daarbij behorende scores;  
f. het geven van regels met betrekking tot de hulpmiddelen die gebruikt mogen 
worden bij het maken van de toets; en 
g. het opstellen van het leerlingrapport.  
 
C  
In artikel 2, zesde lid, wordt in onderdeel c, na “de Wet op de expertisecentra” 
ingevoegd: en met inachtneming van de referentieniveaus Nederlandse taal en de 
referentieniveaus rekenen, bedoeld in artikel 2, tweede lid, aanhef en onderdeel b, 
van de Wet referentieniveaus Nederlandse taal en rekenen. 
 
D 
In artikel 8, tweede lid, onderdeel b, wordt “op het terrein van de centrale 
examens” vervangen door: op het terrein van de toetsen, bedoeld in artikel 9b van 
de Wet op het primair onderwijs en artikel 18b van de Wet op de expertisecentra, 
de centrale examens.  
 
E 
Na artikel 8 wordt ingevoegd artikel 9, luidend: 
Artikel 9 
Zolang een of meer van de in artikel 2, zesde lid, genoemde artikelen van de Wet 
op het primair onderwijs en de Wet op de expertisecentra niet in werking is of zijn 
getreden, hebben de in het zesde lid beschreven taken van het college en het 
werkprogramma, bedoeld in artikel 8, tweede lid, uitsluitend betrekking op de 
toetsen, bedoeld in de reeds in werking getreden artikelen van de Wet op het 
primair onderwijs en de Wet op de expertisecentra. 
 
F 
Artikel 15 wordt vervangen door: 
 W2744.K2 7 
OCW  10929 

het primair onderwijs, zoals dat luidde op de dag voorafgaand aan de 
inwerkingtreding van artikel I, onderdeel E. 
c. in het derde schooljaar na inwerkingtreding van artikel I, onderdeel D, van 
deze wet, voor twee schooljaren beoordeeld op basis van de centrale 
eindtoets, bedoeld in artikel 9b van de Wet op het primair onderwijs, en het 
daaraan voorafgaande schooljaar op basis van artikel 10a, van de Wet op 
het primair onderwijs, zoals dat luidde op de dag voorafgaand aan de 
inwerkingtreding van artikel I, onderdeel E. 
 
 
ARTIKEL IX. SAMENLOOP MET HET WETSVOORSTEL TOT WIJZIGING VAN 
ONDER MEER DE WET OP DE EXPERTISECENTRA IN VERBAND MET DE 
KWALITEIT VAN HET SPECIAAL EN VOORTGEZET SPECIAAL ONDERWIJS 
1. Indien het bij koninklijke boodschap van 16 juni 2011 ingediende voorstel van 
wet tot wijziging van onder meer de Wet op de expertisecentra in verband met de 
kwaliteit van het speciaal en voortgezet speciaal onderwijs (Kamerstukken 32 812), 
tot wet is of wordt verheven, en artikel I, onderdeel B, van die wet eerder in 
werking treedt dan artikel II, onderdeel A, van deze wet, wordt in artikel II, 
onderdeel A, van deze wet de aanhef vervangen door: In artikel 11, worden de 
volgende wijzigingen aangebracht: 
1. Het vierde lid vervalt. 
2. Na het zesde lid wordt ingevoegd:. 
 
2. Indien het bij koninklijke boodschap van 16 juni 2011 ingediende voorstel van 
wet tot wijziging van onder meer de Wet op de expertisecentra in verband met de 
kwaliteit van het speciaal en voortgezet speciaal onderwijs (Kamerstukken 32 812), 
tot wet is of wordt verheven, en artikel I, onderdeel U, van die wet eerder in 
werking treedt dan artikel II, onderdeel G, van deze wet, wordt artikel II, onderdeel 
G, van deze wet vervangen door: 
G 
In artikel 46, eerste lid, eerste volzin, wordt na "in het speciaal onderwijs" 
ingevoegd: met uitzondering van de centrale eindtoets, bedoeld in artikel 18b. 
 
3. Indien het bij koninklijke boodschap van 16 juni 2011 ingediende voorstel van 
wet tot wijziging van onder meer de Wet op de expertisecentra in verband met de 
kwaliteit van het speciaal en voortgezet speciaal onderwijs (Kamerstukken 32 812), 
tot wet is of wordt verheven, en artikel I, onderdeel U, van die wet later in werking 
treedt dan artikel II, onderdeel G, van deze wet, wordt artikel I, onderdeel U, van 
die wet vervangen door: 
U 
In artikel 46, tweede lid, wordt na "bepaalde onderwijsactiviteiten" ingevoegd: in 
het speciaal onderwijs,. 
 
4. Indien het bij koninklijke boodschap van 16 juni 2011 ingediende voorstel van 
wet tot wijziging van onder meer de Wet op de expertisecentra in verband met de 
kwaliteit van het speciaal en voortgezet speciaal onderwijs (Kamerstukken 32 812), 
 W2744.K2 9 
OCW  10929 

MEMORIE VAN TOELICHTING 
A. ALGEMEEN 
1.  INLEIDING 
 
1.1 Kern van het wetsvoorstel 
Dit wetsvoorstel regelt dat: 
1
- alle leerlingen in het primair onderwijs een centrale eindtoets voor 
Nederlandse taal en voor rekenen-wiskunde afleggen. 
- naast de centrale eindtoets een toets voor wereldoriëntatie (geschiedenis, 
aardrijkskunde en natuur/biologie) kan worden afgenomen. De scholen 
bepalen zelf of deze toets bij de leerlingen wordt afgenomen. 
- dat alle scholen in het primair onderwijs gebruik maken van een leerling- en 
onderwijsvolgsysteem, waarmee ontwikkeling van iedere leerling 
afzonderlijk en van de school als geheel wordt gevolgd. 
 
De regering streeft ernaar om de centrale eindtoets in het regulier basisonderwijs 
voor de eerste keer te laten afnemen in april 2013. Het speciaal basisonderwijs en 
2
het speciaal onderwijs volgen in het schooljaar 2015 - 2016. Het gebruik van een 
leerling- en onderwijsvolgsysteem wil de regering in het regulier basisonderwijs 
verplicht stellen met ingang van het schooljaar 2012 – 2013 en voor het speciaal 
basisonderwijs en het speciaal onderwijs met ingang van het schooljaar 2014 – 
2015. De grondslagen voor deze verplichtingen (en daarmee de definitieve 
invoeringsmomenten) zullen bij koninklijke besluit worden vastgesteld.  
 
Deze maatregelen vormen onderdeel van het kabinetsbeleid om te werken aan een 
ambitieuze en opbrengstgerichte leercultuur voor alle leerlingen. De centrale 
eindtoets en het werken met een leerling- en onderwijsvolgsysteem voor de 
basisvaardigheden taal en rekenen zijn geen doelen op zich. Ze maken deel uit van 
een opbrengstgerichte manier van werken, waarbij het vakmanschap van de leraar 
centraal staat. Ze zijn een belangrijk hulpmiddel voor scholen om de kwaliteit van 
het onderwijs te verbeteren, omdat ze inzicht bieden in de eigen sterke en zwakke 
kanten. Een goede beheersing van de basisvaardigheden is een voorwaarde voor 
scholen om inhoud te kunnen geven aan hun opdracht om leerlingen in bredere zin 
te vormen.  
 
Het realiseren van een meer opbrengstgerichte cultuur is een kernelement van het 
3
actieplan «Basis voor presteren» en één van de doelstellingen van het 
4
wetsvoorstel Kwaliteit (v)so. Dit omdat scholen die opbrengstgericht werken 
betere prestaties halen dan scholen die dat nog niet doen. Het (op maat) stellen 
                                           
1
 In deze memorie van toelichting wordt, tenzij anders vermeld, onder primair onderwijs verstaan: het 
regulier basisonderwijs, het speciaal basisonderwijs en het speciaal onderwijs. Onder het speciaal 
onderwijs wordt ook verstaan: scholen voor speciaal en voortgezet speciaal onderwijs (sovso-scholen), 
voor zover het het onderwijs in deze scholen betreft voor leerlingen in de basisschoolleeftijd. Wanneer 
de tekst alleen betrekking heeft op reguliere scholen voor basisonderwijs wordt de term "regulier 
basisonderwijs" gebruikt. 
2
 Kamerstukken II, 2011/12, 33 000 VIII, nr. 120. 
3
 Kamerstukken II, 2010/11, 32 500 VIII, nr. 176. 
4
 Kamerstukken II, 2010/11, 32 812, nrs 1 – 3. 
 W2744.K2 11 
OCW  10929 

Cito-eindtoets. De commissie is van oordeel dat alle leerlingen recht hebben op een 
objectieve vaststelling van hun kennis en vaardigheden aan het einde van de 
basisschool.” De commissie stelde daarom voor de deelname aan een eindtoets in 
groep 8 verplicht te stellen voor alle leerlingen. Dit vanuit de overweging dat de 
resultaten van de eindtoets, in combinatie met het advies van de basisschool, voor 
het voortgezet onderwijs een belangrijke indicatie vormen van het startniveau van 
de leerling. Het wetsvoorstel voorziet daarin, zij het dat de invoering voor het 
speciaal basisonderwijs en het speciaal onderwijs later zal zijn dan voor het 
reguliere basisonderwijs.  
 
1.3 Functie van toetsing 
De kwaliteit van een onderwijssysteem kan nooit beter zijn dan die van zijn leraren. 
Tot de kwaliteit van leraren behoort ook het gebruik van toetsen om het onderwijs 
te verbeteren. In de studie "How the world’s most improved school systems keep 
8
getting better" is McKinsey op zoek naar de onderscheidende kenmerken van 
onderwijssystemen die beter zijn geworden.  
Gesteld wordt dat sommige interventies altijd een positief effect hebben, ongeacht 
het beginniveau van een onderwijsstelsel:  
- verbeteren van de kwaliteit van leraren en management; 
- toetsen van leerlingen; 
- verbeteren van datasystemen; 
- helder definiëren van curricula en standaarden (het ‘wat’).  
Beter presterende onderwijssystemen ondersteunen verdere verbetering, door een 
balans te vinden tussen schoolautonomie en consistente onderwijspraktijken.  
 
Uit de internationale context blijkt dat vrijwel alle landen binnen de OESO gebruik 
maken van landelijke toetsen, maar dat de toetspraktijk in die landen varieert. De 
ontwikkeling en implementatie van een toetssysteem heeft een aantal 
aandachtspunten: de juiste vorm van verantwoording (doel, inhoud, frequentie van 
toetsen), toetsresultaten moeten aansluiten bij de gebruikers, leraren en scholen 
moeten betrokken zijn bij de ontwikkeling en implementatie van toetsen, en 
verantwoording en onderwijsverbetering moeten in balans zijn. Deze leerpunten 
zijn betrokken bij de totstandkoming van het wetsvoorstel en deze memorie van 
toelichting. 
 
De Nederlandse wetenschapper Scheerens concludeert dat het Nederlandse 
9
onderwijs internationaal gezien een goed prestatieniveau heeft. Om dat niveau 
vast te houden, of zelfs te verbeteren, beveelt hij onder meer aan om de 
Kwaliteitsagenda’s uit te voeren en het opbrengstgerichte werken verder uit te 
bouwen. Het opbrengstgerichte werken moet worden ondersteund door toetsen. 
Toetsen geven informatie over hoe de leerlingen en de school presteren en op basis 
daarvan kan de school haar sterke en zwakke punten op het spoor komen en, waar 
nodig, systematisch verbeteren. 
                                           
8
 Mona Mourshed, Chinezi Chijioke and Michael Barber, How the world’s most improved school systems 
keep getting better, z.p. 2010. 
9
 Jaap Scheerens e.a., Perspectieven op onderwijskwaliteit, Enschede 2011 
 W2744.K2 13 
OCW  10929 

- Leraren weten wat ze hun leerlingen moeten leren. 
- Onderwijs afgestemd op wat de leerling nodig heeft om te presteren. 
- Daar waar leerlingen doelen niet halen in beeld brengen hoe dit komt. 
- Daar waar nodig differentiëren in leerstofaanbod of extra ondersteuning 
realiseren.  
- Jaarlijks nagaan hoe groepen leerlingen en de school als geheel presteren.  
- Snel verbeteren als prestaties tegenvallen.  
 
Een opbrengstgerichte manier van werken leidt aantoonbaar tot betere prestaties, 
maar het gaat niet om een blauwdruk. Het is aan het team van professionals 
binnen de scholen om deze uitgangspunten te vertalen naar een effectieve 
werkwijze binnen de school. Enkele basisvoorwaarden voor opbrengstgericht 
werken worden vastgelegd in dit wetsvoorstel: de centrale eindtoets en het werken 
met een leerling- en onderwijsvolgsysteem. Met de eindtoets kan eenduidig worden 
vastgesteld en gevolgd welke eindopbrengsten een school met zijn leerlingen weet 
te bereiken op de kernvakken taal en rekenen. Zijn deze naar, onder of boven 
verwachting? Hoe verhouden de opbrengsten zich tot die van andere scholen? En 
geeft de evaluatie van de opbrengsten aanleiding tot aanpassingen in het 
onderwijs? Aan de hand van het leerling- en onderwijsvolgsysteem volgen en 
analyseren de leraren systematisch vorderingen van alle leerlingen.  
 
1.5 Toegevoegde waarde en begintoets 
In september 2011 zijn de voorbereidingen gestart van de pilot Leerwinst en 
toegevoegde waarde in het primair onderwijs. Gedurende de pilot worden meerdere 
werkwijzen voor het meten van leerwinst en toegevoegde waarde ontwikkeld en 
beproefd en wordt onderzocht wat hiervan de voor- en nadelen zijn. Leerwinst 
bestaat uit de toename van vaardigheden of kennis van leerlingen of groepen 
leerlingen, gedurende de leerweg. Deze wordt bepaald door het verschil te 
berekenen tussen twee meetmomenten. Toegevoegde waarde geeft aan welke 
bijdrage de school levert aan de ontwikkeling (of leerwinst) van alle leerlingen. 
Voor het primair onderwijs is het aspect van toegevoegde waarde in het 
regeerakkoord verbonden met de invoering van een begintoets om, in combinatie 
met de centrale eindtoets en toetsen uit het leerling- en onderwijsvolgsysteem, een 
voor-, tussen- en eindmeting van kennis en vaardigheden mogelijk te maken.  
Het belang van het uitvoeren van deze pilot, zit in de mogelijke meerwaarde van 
het gebruiken van informatie over de leerwinst van leerlingen voor 
opbrengstgericht werken door scholen en hun besturen. Het in beeld brengen van 
leerwinst en toegevoegde waarde biedt scholen en besturen beter inzicht in de 
vorderingen van de leerlingen en de bijdrage die de school hieraan levert. 
Daarnaast wordt tijdens de pilot nagegaan of het bepalen van leerwinst en 
toegevoegde waarde bijdraagt aan een betere weging van de opbrengsten van een 
school. Dit is waardevolle informatie voor de evaluatie van de kwaliteit van het 
onderwijs. Daarmee kan het zowel een instrument zijn voor de school en zijn 
bestuur, maar ook voor de Inspectie van het Onderwijs.  
 W2744.K2 15 
OCW  10929 

2. DOEL EN INHOUD WETSVOORSTEL  
 
2.1 Algemeen 
Met dit wetsvoorstel wil de regering bijdragen aan betere taal- en rekenprestaties 
in het primair onderwijs. Het is onderdeel van een bredere inzet om over de volle 
breedte van het onderwijs de prestaties te verbeteren. Het gebruik van leerling- en 
onderwijsvolgsystemen en samenhangende centrale toetsen, gekoppeld aan de 
referentieniveaus, versterken een opbrengstgerichte cultuur. Het wetsvoorstel 
stimuleert dat op alle niveaus (individuele leerling, de groep, de school, het bestuur 
en het stelsel) de leerprestaties transparant en eenduidig in beeld worden gebracht. 
Het verbeterde inzicht in de prestaties dient op al deze niveaus te worden benut om 
het onderwijs te verbeteren. Daarbij past dat de overheid vanuit haar 
verantwoordelijkheid voor de kwaliteit van het onderwijsstelsel (voor het primair 
onderwijs op de kernvakken Nederlandse taal en rekenen-wiskunde) aangeeft 
welke prestaties verwacht worden van de scholen. Het objectief en eenduidig 
vaststellen van het feitelijke beheersingsniveau van leerling aan het eind van het 
primair onderwijs hoort daarbij. Zo kan ook worden bepaald wat de prestaties op 
schoolniveau zijn.  
 
Voor ouders worden de prestaties van de school zichtbaar en zij kunnen de 
resultaten op de centrale eindtoets betrekken bij de keuze voor een school voor 
voortgezet onderwijs. Daarnaast versterkt het de zelfevaluatie van de school, die 
haar prestaties kan vergelijken met die van andere scholen. Voor een evenwichtig 
inspectieoordeel van de schoolprestaties zijn geobjectiveerde en onderling 
vergelijkbare onderwijsprestaties ook van belang. 
 
2.2 Inhoud 
Het is vanuit deze redenering dat in dit wetsvoorstel wordt voorgesteld om over te 
13
gaan tot de invoering van een centrale eindtoets voor alle leerlingen in het primair 
onderwijs. Voor de toets geldt het volgende:  
De toets meet de kennis en vaardigheden van leerlingen op het gebied van de 
Nederlandse taal en rekenen-wiskunde. 
De toets sluit inhoudelijk volledig aan bij de bestaande Cito-eindtoets, die nu op 
circa 85% van de basisscholen wordt afgenomen. De toetsresultaten spelen een 
belangrijke rol in de beoordeling van de leerresultaten op schoolniveau door de 
inspectie. De centrale eindtoets wordt in de periode 2014-2015 verder aangepast 
aan de referentieniveaus voor taal en rekenen. 
Naast de toets voor Nederlandse taal en rekenen-wiskunde wordt – in lijn met de 
bestaande Cito-eindtoets – een facultatieve toets “wereldoriëntatie” aangeboden. 
Scholen zijn vrij om dit onderdeel, dat toetsopgaven bevat op het gebied van 
geschiedenis, aardrijkskunde en natuur (waaronder biologie), af te nemen.  
                                           
13
 Het bevoegd gezag van de school krijgt de mogelijkheid om een in aantal zeer beperkte categorie 
leerlingen uit te zonderen, namelijk leerlingen die zeer moeilijk lerend zijn of die meervoudig 
gehandicapt zijn voor wie het zeer moeilijk leren een van de handicaps is, voor zover zij onderwijs 
volgen op een school voor regulier basisonderwijs. Eveneens kunnen leerlingen worden uitgezonderd die 
vier jaar of korter in Nederland zijn en die om die reden de Nederlandse taal onvoldoende beheersen. 
 W2744.K2 17 
OCW  10929 

facultatieve karakter van dit onderdeel betekent dat scholen zelf mogen kiezen of 
ze aan dit onderdeel deelnemen en dat ze zelf mogen bepalen welke leerlingen 
deelnemen aan het onderdeel. Daarmee sluit de regering aan bij de bestaande 
toetspraktijk. Omdat de beheersingsniveaus op deze vakken weinig voorspellende 
waarde hebben voor het voortgezet onderwijs worden de resultaten buiten de 
normering gehouden. Toch biedt dit toetsonderdeel goede mogelijkheden voor 
scholen om de zelfevaluatie in het onderwijs in de wereldoriënterende vakken te 
versterken. Daarnaast biedt het mogelijkheden om intensiever dan nu gebeurt op 
stelselniveau de kwaliteit van het onderwijs in de vakken te monitoren. Voor een 
uitgebreidere inhoudelijke overweging op dit punt wordt verwezen naar paragraaf 
4.3 van deze memorie van toelichting. Over de positie van het Engels in het 
regulier basisonderwijs, naar aanleiding van het advies van de Onderwijsraad over 
het wetsvoorstel, wordt verwezen naar hoofstuk 12 (aanbeveling 3) van deze 
memorie van toelichting. 
 
3.3 Leerling- en onderwijsvolgsysteem 
De wenselijkheid van de voorgestelde invoering van het werken met een leerling- 
en onderwijsvolgsysteem berust op de volgende gronden: 
De regering vindt het noodzakelijk dat de huidige verplichting om alleen de 
voortgang van leerlingen die extra zorg behoeven (artikel 8, zesde lid, van de Wet 
op het primair onderwijs) te volgen en te registreren wordt uitgebreid tot alle 
leerlingen. Voor het speciaal onderwijs is de verplichting om een 
voortgangsregistratie bij te houden voor alle leerlingen opgenomen in het 
wetsvoorstel Kwaliteit (v)so. Het verplichten van het gebruik van een leerling- en 
onderwijsvolgsysteem is noodzakelijk, omdat dit de basis is van opbrengstgericht 
werken en handelen in het onderwijs. Uit onderzoek van de inspectie blijkt dat 
opbrengstgericht werken een belangrijke voorwaarde is voor het realiseren van 
goede onderwijskwaliteit. De inspectie heeft vastgesteld dat er nog veel te 
verbeteren is bij het analyseren en benutten van de beschikbare (leerling)gegevens 
voor de verbetering van het onderwijs. Er is een duidelijk positief verband tussen 
scholen die deze gegevens systematisch evalueren en gebruiken voor hun 
15
onderwijsverbeteringen enerzijds en de onderwijsopbrengsten anderzijds. Daarin 
ziet de regering aanleiding om voor dit aspect een beperkt aantal wettelijke eisen 
te stellen. 
Tot slot vindt de regering het werken met een leerling- en onderwijsvolgsysteem 
van belang om inhoud te geven aan een verbeterde overdracht van leerlingen naar 
het voortgezet onderwijs. De gegevens uit het leerling- en onderwijsvolgsysteem 
dienen namelijk mede aan de basis te liggen van het onderwijskundig rapport en 
het schooladvies. 
 
3.4 Constitutionele aspecten 
Het wetsvoorstel bevat verplichtingen voor scholen die raken aan de 
grondwettelijke vrijheid van inrichting. Het gaat immers om nadere 
                                           
15
 Inspectie van het Onderwijs, De staat van het onderwijs: onderwijsverslag 2008/2009, Utrecht 2010, 
p.18, p.195-6. Vergelijk: Inspectie van het Onderwijs, Opbrengstgericht werken in het basisonderwijs: 
een onderzoek naar het opbrengstgericht werken bij rekenen-wiskunde in het basisonderwijs, Utrecht 
2010. 
 W2744.K2 19 
OCW  10929 

deze eisen voldoende geobjectiveerd en genormeerd zijn en bij of krachtens wet 
worden vastgesteld. Genoemde wetswijziging voorzag in deze eisen, waarbij voor 
het overgrote deel van de basisscholen (circa 85%) de normering van de 
minimumleerresultaten rechtstreeks wordt afgeleid van de schoolscore op de Cito-
eindtoets basisonderwijs. Aanvaarding van het onderhavige wetsvoorstel leidt er 
toe dat de basis en vaststelling van de normering voor alle basisscholen dezelfde 
worden. De schoolscore op de centrale eindtoets wordt dan de basis voor de 
geobjectiveerde opbrengstennorm van álle scholen. Deze eenduidige basis komt in 
de plaats van de huidige normering, die verschilt met de wijze waarop een school 
de eindopbrengsten verantwoordt. Het betreft hier een wijziging binnen, en geen 
aanvulling op, de vanaf 1 augustus 2010 geldende systematiek. 
 
Kortom: de kerndoelen, de referentieniveaus en de centrale eindtoets zijn 
deugdelijkheideisen die gezamenlijk richting en inhoud geven aan wat de wetgever 
ten minste van de scholen verlangt qua aanbod en qua opbrengsten. Daarbij ligt in 
de kerndoelen de eis van de brede vormende opdracht voor het basisonderwijs 
besloten. In de referentieniveaus wordt een duiding gegeven van de beheersing 
door leerlingen van noodzakelijke basisvaardigheden op het terrein van 
Nederlandse taal en rekenen-wiskunde. Eén van de functies van de centrale 
eindtoets is die van hulpmiddel om geobjectiveerd te kunnen nagaan of de 
eindopbrengsten van deze vaardigheden op schoolniveau voldoen aan het bij de 
wet vastgestelde minimum qua onderwijsopbrengsten c.q. leerresultaten.  
 
3.4.2 Normering en sanctionering 
De normering van leerresultaten voor de kernvakken Nederlandse taal en rekenen-
wiskunde laat onverlet dat alle scholen inhoud moeten geven aan de wettelijke 
opdracht, en daarmee deugdelijkheidseis van een brede vorming van de 
19
leerlingen . Een school die deze taak verwaarloost voldoet daarmee niet aan een 
deugdelijkheidseis en kan daarop worden aangesproken door de inspectie. In de 
beschreven driehoek van kerndoelen, referentieniveaus en centrale eindtoets is 
daarmee sprake van een evenwicht, dat voorkomt dat scholen – onbedoeld -  één 
of meer onderdelen van het aanbod te veel benadrukken waardoor het aanbod 
verschraalt. Er moet altijd sprake zijn van een gevarieerd aanbod dat dekkend is 
voor de volledige breedte van de kerndoelen. Daarmee is ook in het stelsel voorzien 
in een correctiemechanisme, dat een te eenzijdige gerichtheid op (het toetsen van) 
Nederlandse taal en rekenen-wiskunde tegengaat. Daarbij komt dat niet uitsluitend 
de resultaten op de eindtoets bepalend zijn voor het oordeel van de toezichthouder. 
De inspectie betrekt in haar eindoordeel over een school ook altijd aspecten van het 
onderwijsproces. Dit eindoordeel is dus niet alleen gebaseerd op leerresultaten; het 
wordt altijd in samenhang bezien met de uitgangssituatie van de school en de 
kwaliteit van het onderwijsproces. In dat opzicht zijn leerresultaten weliswaar 
belangrijk, maar niet allesbepalend: de inspectie houdt rekening met het verhaal 
van de school zelf. Daarbij betrekt de inspectie niet alleen de cognitieve prestaties 
bij de beoordeling van de opbrengsten, maar betrekt ze ook – waar mogelijk – de 
                                           
19
 Zie onder meer artikel 8, tweede en derde lid en artikel 9 WPO en artikel 11, tweede en derde lid en 
artikel 13 WEC.  
 W2744.K2 21 
OCW  10929 

school. Dit geldt ook voor de vrijheid van scholen om volgens de eigen 
pedagogisch-didactische en levensbeschouwelijk opvatting invulling te geven aan 
de wettelijke onderwijstaken. 
 
4. CENTRALE EINDTOETS  
 
4.1 Functies van de centrale eindtoets 
In de Wet op het primair onderwijs (WPO) en de Wet op de expertisecentra (WEC) 
wordt geregeld dat alle leerlingen in het achtste leerjaar (groep acht) een centrale 
eindtoets afleggen op hetzelfde moment.  
 
De afname van eindtoetsen op basisscholen is niets nieuws. Vrijwel alle scholen en 
leerlingen zijn hieraan gewend. De invoering van centrale eindtoets betekent dus 
ook geen aardverschuiving. Zeker ook omdat ervoor is gekozen bij de centrale 
eindtoets volledig aan te sluiten bij de huidige Cito-eindtoets. 
 
Een centrale eindtoets is geen doel op zich. Van toetsing alleen wordt het onderwijs 
niet beter. En het staat buiten kijf dat de centrale eindtoets géén examen is. 
Leerlingen kunnen er niet voor slagen of zakken. Het wezenlijke verschil met een 
examen is dat een examen een civielrechtelijk effect heeft (het al dan niet 
toekennen van een diploma), terwijl de centrale eindtoets dat niet heeft. Immers: 
de WPO stelt (artikel 39, vierde lid) dat een leerling de school verlaat als de 
directeur van oordeel is dat grondslag voor de aansluiting met het voortgezet 
onderwijs in voldoende mate gelegd is, maar in ieder geval aan het eind van het 
schooljaar waarin de leerling veertien wordt. Een dergelijke bepaling is tevens 
opgenomen in het wetsvoorstel "kwaliteit (voortgezet) speciaal onderwijs".  
 
De functie van de centrale eindtoets, zoals die in het voorliggende wetsvoorstel is 
opgenomen in de WPO en de WEC, is drieledig: 
1. Het tweede, objectieve gegeven voor leerlingen, ouders en scholen bij de 
overdracht van het primair naar het voortgezet onderwijs. 
2. Hulpmiddel voor zelfevaluatie van scholen.  
3. Instrument voor de externe verantwoording en beoordeling van de leerresultaten 
van scholen. 
 
De eerste functie van de centrale eindtoets speelt uitsluitend op het niveau van de 
individuele leerling als een belangrijk hulpmiddel om ieder kind een goede plek te 
geven in het voortgezet onderwijs, waar zijn of haar talenten tot verdere 
ontwikkeling kunnen worden gebracht. Oorspronkelijk is de Cito-eindtoets 
ontwikkeld als hulpmiddel bij de verwijzing van leerlingen uit het primair onderwijs 
naar het voortgezet onderwijs en dit is nog steeds de primaire functie van de toets. 
De regering vindt het van belang dat de centrale eindtoets deze functie ook blijft 
vervullen als ondersteuning van het advies van de basisschool. Tot deze functie 
hoort ook dat ouders op basis van de resultaten van de centrale eindtoets weten 
wat het beheersingsniveau van hun kind is aan het einde van de basisschool. Een 
goed onderbouwd schooladvies heeft als belangrijk voordeel dat het is gebaseerd 
 W2744.K2 23 
OCW  10929 

 
Het onderdeel studievaardigheden heeft in de huidige toets betrekking op zaken als 
het hanteren van studieteksten en informatiebronnen, kaartlezen en het 
interpreteren van schema’s, tabellen en grafieken. Deze elementen zijn verankerd 
in de kerndoelen en zijn verwerkt in de domeinen van de referentieniveaus taal en 
rekenen. De keuze voor deze onderdelen past bij de nadruk die de regering legt op 
de basisvaardigheden en het halen van hoge opbrengsten voor taal en rekenen. 
Studievaardigheden zijn relevant voor succes in het vervolgonderwijs. Hoewel de 
nadruk in onderwijsbeleid en -praktijk op Nederlandse taal en rekenen-wiskunde 
ligt, ontwikkelen leerlingen gedurende de basisschoolperiode meer vaardigheden 
die van belang zijn voor hun latere onderwijsloopbaan. Daarom blijft het onderdeel 
studievaardigheden deel uitmaken van de centrale eindtoets.  
 
4.3 Wereldoriëntatie 
Het primair onderwijs heeft natuurlijk een bredere opdracht dan alleen Nederlandse 
taal en rekenen. Een opdracht die is neergelegd in de wetgeving en in de 
kerndoelen primair onderwijs en die van groot belang is. Onderwijs in andere 
vakken, zoals geschiedenis, aardrijkskunde, natuur, Engels, lichamelijke opvoeding 
en de bevordering van sociale redzaamheid en gezond gedrag, neemt ook niet voor 
niets ongeveer de helft van de onderwijstijd in beslag. In de huidige Cito-eindtoets 
zit een facultatief onderdeel "wereldoriëntatie", dat op 73% van alle scholen voor 
primair onderwijs wordt afgenomen. Dit onderdeel wereldoriëntatie bevraagt 
kinderen op hun kennis van geschiedenis, aardrijkskunde en natuur, waaronder 
biologie.  
 
De regering kiest ervoor om dit onderdeel aan te bieden als facultatieve toets naast 
de centrale eindtoets. Daarmee geeft zij uitdrukking aan het belang dat ze hecht 
aan het onderwijs in de wereldoriënterende vakken. Bij de uitwerking van deze 
keuze worden de volgende uitgangspunten gehanteerd: 
- Deelname aan de toets “wereldoriëntatie” is en blijft facultatief: het bevoegd 
gezag beslist of scholen meedoen aan dit deel van de toets. Het bevoegd 
gezag beslist tevens welke leerlingen wel en niet deelnemen aan deze toets.  
- De ontwikkeling en beschikbaarstelling van de toets voor wereldoriëntatie 
wordt door Cito als wettelijke taak in opdracht van het College voor toetsing 
en examens (de beoogde opvolger van het Cve) uitgevoerd. 
- De toets voor “wereldoriëntatie” komt, naast de centrale eindtoets voor 
Nederlandse taal en rekenen-wiskunde, in 2013 beschikbaar voor alle 
basisscholen. 
- De toets “wereldoriëntatie” wordt, evenals de centrale eindtoets, bekostigd 
door de overheid. 
- De toets “wereldoriëntatie” maakt geen deel uit van de normering van de 
toets. Dit betekent dat het tweede onafhankelijke, ondersteunende gegeven 
bij het schooladvies dat voortvloeit uit de centrale eindtoets, niet beïnvloed 
wordt door de score op de wereldoriënterende vakken.  
- Het aantal vragen voor wereldoriënterende vakken blijft gelijk: 30 per vak 
(geschiedenis, aardrijkskunde en natuur (waaronder biologie)). Daardoor 
 W2744.K2 25 
OCW  10929 

jaar wordt ook de verplichting voor het primair onderwijs van kracht om valide en 
betrouwbare gegevens te verzamelen over het beheersingsniveau van de leerlingen 
op de domeinen van de referentieniveaus. Deze informatie is van belang voor een 
"warme" overdracht van het primair naar het voortgezet onderwijs. De school voor 
voortgezet onderwijs kan deze gegevens gebruiken bij de inrichting van het 
onderwijs, waardoor doorlopende leerlijnen ontstaan.  
 
Deze fasering heeft als gevolg dat de toets voorlopig nog niet gebruikt zal worden 
om te rapporteren waar leerlingen staan ten opzichte van de referentieniveaus. Wel 
worden de eindtoetsen de komende jaren door de toetsontwikkelaar en het Cve 
benut om ervaring op te doen met het toetsen van de onderscheiden domeinen van 
de referentieniveaus. Vanaf het schooljaar 2014-2015 kan dan een soepele 
overgang plaatsvinden naar een centrale eindtoets die ook rapporteert over de 
vorderingen van leerlingen en groepen leerlingen ten opzichte van de 
referentieniveaus. Dan kan het primair onderwijs, met de afname van de centrale 
eindtoets, voldoen aan de verplichte gegevenslevering, zoals beschreven in artikel 
21
9, negende lid, van de WPO en artikel 13, elfde lid, van de WEC. 
 
4.5 Afnamemoment van de toets 
In februari 2011 hebben de PO-Raad, de VO-raad en AVS een gezamenlijk advies 
aangeboden, getiteld “Effectief Schakelen: verbeteren van informatieoverdracht 
tussen PO en VO”. Het advies is mede gebaseerd op de resultaten van een pilot die 
in 2010 heeft plaatsgevonden, waarbij op 55 scholen de afname van de Cito-
eindtoets werd verplaatst van begin februari naar eind maart. Uit het onderzoek 
22
naar de pilot komt een aantal zaken naar voren die ondersteunend zijn voor dit 
wetsvoorstel: 
- op alle scholen daalt de geplande onderwijstijd voor taal en rekenen in groep 
8 van 50% in januari naar 40% in juni.  
- Het merendeel van de scholen voor zowel primair als voortgezet onderwijs 
staat postief of neutraal ten opzichte van het verplaatsen van de eindtoets. 
- Veel scholen, zowel voor primair als voor voortgezet onderwijs, zien het 
beoogde effect van het opschuiven van de toets op het gewicht dat wordt 
toegedacht aan het advies van de school voor primair onderwijs en de rol 
van de resultaten op toetsen van het leerling- en onderwijsvolgsysteem 
daarin. 
- De meeste scholen voor voortgezet onderwijs vinden het resultaat op de 
eindtoets nuttig als tweede gegeven naast het schooladvies. 
 
                                           
21
 Deze luidt als volgt: “Het bevoegd gezag verzamelt over iedere leerling in het laatste leerjaar (WEC, 
artikel 13, elfde lid: met uitzondering van zeer moeilijk lerende leerlingen en meervoudig gehandicapte 
kinderen voor wie het zeer moeilijk lerend zijn een van de handicaps is,) objectieve en valide gegevens, 
waaruit blijkt welk eindniveau de leerling heeft behaald ten opzichte van de referentieniveaus, bedoeld in 
het vorige lid. De gegevens, bedoeld in de vorige volzin, worden opgenomen in het onderwijskundig 
rapport, bedoeld in artikel 42. Bij of krachtens algemene maatregel van bestuur worden nadere 
voorschriften vastgesteld omtrent de gegevens, bedoeld in de eerste volzin.” 
22
 J. Roeleveld, L. Mulder, T. Paas, De gevolgen van een latere afname van de Cito Eindtoets 
Basisonderwijs, Nijmegen/Amsterdam 2011. 
 W2744.K2 27 
OCW  10929 

Het professionele oordeel van de school voor primair onderwijs wordt op dit 
moment in ongeveer 86% van de gevallen bevestigd door het resultaat op de Cito-
eindtoets, dat - op leerlingniveau - ook wordt geformuleerd in een advies voor het 
juiste vervolgonderwijs. Wanneer het advies van de school voor primair onderwijs 
afwijkt van de score op de Cito-eindtoets wordt in bijna tweederde van de gevallen 
23
het advies van de basisschool gevolgd. Dit neemt niet weg dat de uiteindelijke 
beslissing om een leerling al dan niet toe te laten, ook na de voorgestelde 
wetswijziging, bij het bevoegd gezag van een school voor voortgezet onderwijs ligt. 
 
De praktijk wijst uit dat sommige scholen voor voortgezet onderwijs het resultaat 
op de eindtoets gebruiken als "ingangseis" voor plaatsing in een bepaalde leerweg. 
Dit doet onvoldoende recht aan het professionele oordeel van de basisschool. De 
basisschool kent de leerling immers in de meeste gevallen al acht jaar en kan, 
mede op basis van het leerling- en onderwijsvolgsysteem, andere schooltoetsen en 
de expertise van de leraar, een goed onderbouwd advies geven over de 
mogelijkheden van de leerling. De school kent de "film" van de leerling, terwijl het 
resultaat op de eindtoets een momentopname is, een "foto". 
 
4.7 Niveaus van en deelname aan de toets 
De centrale eindtoets is, als gezegd, bedoeld voor (nagenoeg) alle leerlingen in het 
primair onderwijs. In de toekomst zullen alle leerlingen in deze schoolsoorten in 
dezelfde periode de centrale eindtoets maken. Dit betekent echter niet dat alle 
leerlingen exact dezelfde toets zullen maken. Op dit moment wordt naast de Cito-
eindtoets ook de niveautoets gebruikt. Deze toets is bedoeld voor leerlingen met 
een leerachterstand van anderhalf jaar of meer en werd in 2010 door ruim 4.000 
leerlingen afgelegd. De reguliere eindtoets is voor hen te moeilijk en scholen kiezen 
er in toenemende mate voor om deze leerlingen, die veelal een 
uitstroomperspectief hebben naar het vmbo met leerwegondersteunend onderwijs 
of het praktijkonderwijs, aan de niveautoets te laten deelnemen. In het verleden 
werden deze leerlingen regelmatig uitgesloten van de toets. In het wetsvoorstel is 
opgenomen dat de centrale eindtoets op verschillende niveaus kan worden 
aangeboden. Het is nadrukkelijk een keuze van de regering om alle leerlingen te 
laten deelnemen aan de centrale eindtoets, ook leerlingen met een leer- of 
ontwikkelingsachterstand.  
In lijn met de bestaande toetspraktijk zal er voor deze leerlingen een toets worden 
ontwikkeld die past bij hun niveau. Deze toets heeft dezelfde onderdelen als de 
reguliere toets, maar een lager cognitief niveau, met een aangepaste vraagstelling. 
Deze toets is beter geschikt om in beeld te brengen wat deze leerlingen kennen en 
kunnen. De normering van deze toets wordt zo ingericht dat de score van leerlingen 
vergelijkbaar is met die van leerlingen die de reguliere toets afleggen. Daardoor 
wordt de eenheid in de informatieoverdracht van het primair naar het voortgezet 
onderwijs behouden en kan de inspectie de resultaten van groepen leerlingen 
blijven beoordelen.  
 
                                           
23
 Vergelijk Van der Lubbe c.s., Verslag van een onderzoek naar de toelating van leerlingen in het 
voortgezet onderwijs, Arnhem 2005. 
 W2744.K2 29 
OCW  10929 

bekostigingsvoorwaarde. De inwerkingtreding van deze bepalingen wordt echter 
later in de tijd gepositioneerd, in het schooljaar 2015-2016.  
De belangrijkste reden hiervoor is dat in deze sectoren het gebruik van een 
24
eindtoets pas recent op gang is gekomen , hoewel het gebruik van de voor de 
verschillende doelgroepen aangepaste tussentijdse toetsen snel toeneemt. Deze 
keuze past bij het uitgangspunt dat er maximaal wordt aangesloten bij de 
bestaande toetspraktijk. Deze toetspraktijk zal zich in de nabije toekomst verder 
ontwikkelen. Het wetsvoorstel Kwaliteit (v)so regelt dat voor alle leerlingen een 
ontwikkelingsperspectief wordt vastgesteld. Het ontwikkelingsperspectief brengt op 
basis van onder meer toetsgegevens, persoonskenmerken en omgevingsfactoren in 
beeld waar een leerling naar kan uitstromen. Met toetsen uit het leerling- en 
onderwijsvolgsysteem wordt de voortgang van de leerling naar het einddoel (het 
ontwikkelingsperspectief) gevolgd. 
  
De invoering van de centrale eindtoets in het speciaal onderwijs en speciaal 
(basis)onderwijs is een belangrijke stap ter bevordering van het opbrengstgericht 
werken. De eerder beschreven functies van de centrale eindtoets, namelijk het 
tweede objectieve gegeven voor leerlingen, ouders en scholen bij de overdracht 
van primair naar voortgezet onderwijs, hulpmiddel voor zelfevaluatie en 
kwaliteitsverbetering en instrument voor het afleggen van externe verantwoording 
en beoordeling van de leerresultaten gelden onverkort voor het speciaal 
(basis)onderwijs. Een wettelijke verplichting is daarvoor onontbeerlijk om het reeds 
in gang gezette proces van toetsing  in het speciaal en speciaal basisonderwijs te 
ondersteunen. Ook deze scholen zullen zich beter dan nu het geval is moeten 
kunnen verantwoorden over de leerresultaten en die leerresultaten ook kunnen 
vergelijken met die van andere soortgelijke scholen. De inspectie kan die 
leerresulten dan ook veel beter dan nu het geval is beoordelen. Daarvoor is het 
echter wel nodig dat ook scholen voor speciaal en speciaal basisonderwijs wettelijk 
verplicht zijn die eindtoets bij hun leerlingen af te nemen.  
 
Door de latere datum van inwerkingtreding van de bepaling voor het speciaal 
basisonderwijs en het speciaal onderwijs ontstaat er tijd en ruimte die benut wordt 
om in de praktijk na te gaan wat er nodig is om via maatwerk de centrale eindtoets 
geschikt te maken voor alle leerlingen in alle schoolsoorten in deze sectoren. De 
toetsontwikkelaar heeft voldoende tijd om nieuwe toetsen, zowel inhoudelijk als in 
de toetsvorm, geschikt te maken aan specifieke eigenschappen van deze leerlingen 
in de onderscheiden schoolsoorten. Hiermee wordt recht gedaan aan de eigenheid 
van deze onderwijsvormen en de leerlingen daarin. Bovendien kunnen scholen 
wennen aan het idee en de praktijk van eindtoetsing. 
 
Daarnaast wordt gewerkt aan de ontwikkeling van een norm voor het beoordelen 
van de leerresultaten in deze sectoren. De basis daarvoor wordt in dit wetsvoorstel 
gelegd. In de WEC zal een bepaling voor de minimumleerresultaten worden 
                                           
24
 Zie hierboven: in het speciaal basisonderwijs en speciaal onderwijs neemt respectievelijk 13% en 21% 
van de scholen de Cito-eindtoets af. Waarschijnlijk doen niet alle leerlingen in deze scholen mee aan de 
toets. 
 W2744.K2 31 
OCW  10929 

een leerling- en onderwijsvolgsysteem bij opbrengstgericht werken leidt tot betere 
onderwijskwaliteit en hogere leeropbrengsten bij de leerlingen.  
 
5.2 Wat wordt geregeld? 
Bij de vormgeving van de verplichting voor scholen om een leerling- en 
onderwijsvolgsysteem als diagnostisch hulpmiddel te gebruiken bij het systematisch 
volgen van de leervorderingen van alle leerlingen sluit de regering aan op de 
hiervoor beschreven uitgangssituatie. Vrijwel alle scholen werken immers al met 
een leerlingvolgsysteem. De gegevens uit het systeem geven onmisbare informatie 
om als school inzicht te krijgen in de kwaliteit van het onderwijsproces. De nu 
voorgestelde verplichting wil een bijdrage leveren aan het realiseren van de ambitie 
van de regering om het percentage opbrengstgericht werkende scholen de 
27
komende jaren te verhogen van 30% naar 60% in 2015. De gegevens uit het 
systeem zijn dus eerst en vooral bedoeld als diagnostisch hulpmiddel voor de 
school zelf. Daarnaast benut de inspectie de resultaten van tussentijdse toetsen uit 
het leerling- en onderwijsvolgsysteem om te kunnen beoordelen of er voldoende 
voortgang is in de ontwikkeling van leerlingen (vergelijk WOT, artikel 11, tweede 
lid, onder a, sub 2). 
 
Met dit wetsvoorstel regelt de regering dat scholen voor primair onderwijs gebruik 
maken van een leerling- en onderwijsvolgsysteem voor Nederlandse taal en 
rekenen-wiskunde. Scholen kiezen zelf welk leerling- en onderwijsvolgsysteem zij 
gebruiken en er komen geen centrale tussentijdse toetsen. Aan het systeem wordt 
een aantal eisen gesteld, dat  beperkt blijft tot de volgende basiselementen: 
- iedere school gebruikt een leerling- en onderwijsvolgsysteem voor het volgen van 
de ontwikkeling van alle leerlingen; 
- leerlingen worden regelmatig getoetst op ten minste de leergebieden Nederland 
taal en rekenen-wiskunde; 
- de toetsen zijn valide, betrouwbaar en methode-onafhankelijk genormeerd. 
Door de eisen te beperken tot deze basiselementen wordt de vrijheid van inrichting 
gerespecteerd. 
 
5.3 Leerling- en onderwijsvolgsysteem in het speciaal (basis)onderwijs 
De regering is van mening dat alle kinderen, ook de leerlingen in het (voortgezet) 
speciaal onderwijs er recht op hebben zich optimaal te ontwikkelen. Net als in het 
regulier onderwijs zijn leerresultaten een indicatie van de kwaliteit. De 
orthopedagogische benadering die op scholen voor (voortgezet) speciaal onderwijs 
zo belangrijk is, moet gezien worden als één van de voorwaarden voor een 
optimale ontwikkeling.  
 
Voor het speciaal (basis) onderwijs geldt, net als voor het regulier basisonderwijs, 
dat het werken met een leerling- en onderwijsvolgsysteem een middel is om de 
kwaliteit te verbeteren. Dit is geen doel op zich, maar maakt deel uit van een 
opbrengstgerichte manier van werken in het (voortgezet) speciaal onderwijs. Het 
                                           
27
 Zie ook het actieplan “Basis voor Presteren”, Kamerstukken II, 2010/11, 32 500 VIII, nr. 176. 
 W2744.K2 33 
OCW  10929 

6. ORGANISATIESTRUCTUUR CENTRALE EINDTOETS  
 
6.1 Eén organisatiestructuur in het primair onderwijs en voortgezet onderwijs 
Dit wetsvoorstel legt vast dat de centrale eindtoets op een vergelijkbare manier 
wordt opgesteld als de centrale examens in het voortgezet onderwijs, met 
inachtneming van het wezenlijk verschil dat de centrale eindtoets geen examen is. 
Voor de centrale examens in het voortgezet onderwijs geldt de volgende werkwijze. 
De minister is verantwoordelijk voor het examenstelsel in zijn geheel. Dit zal ook 
het geval zijn bij de centrale eindtoets. Voor de inhoud van de uitvoerende zaken is 
echter politiek onafhankelijke deskundigheid nodig. Daarom berust deze uitvoering 
bij het Cve. Het Cve stelt vanuit zijn expertise de examenopgaven vast en bepaalt 
de normering van de centrale examens. Daarnaast geeft het Cve (andere) regels 
van uitvoerende of technische aard binnen de door de minister vastgelegde kaders. 
De centrale examens die door het Cve worden vastgesteld, worden door stichting 
Cito ontwikkeld. 
 
Bij de invoering van de centrale eindtoets wordt qua procesgang bij deze aanpak 
aangesloten. De centrale eindtoets en het centraal examen hebben gemeen dat zij 
invulling geven aan de stelselverantwoordelijkheid van de minister voor goed 
onderwijs. In de tweede plaats is het - gelet op de toenemende aandacht voor 
doorlopende leerlijnen - niet doelmatig om meerdere organisaties binnen het 
onderwijsveld met soortgelijke taken te belasten.  
 
De Wet College voor examens (Wet Cve) bepaalt dat deze taken onafhankelijk en 
deskundig worden uitgevoerd en dat deze uitvoering draagvlak moet hebben bij 
representatieve onderwijsorganisaties. De bedoeling van dit wetsvoorstel is dat het 
Cve soortgelijke taken - juist vanwege de onafhankelijkheid, deskundigheid en 
representativiteit - ook voor de centrale eindtoets gaat uitvoeren.  
 
Bij dit alles moet wel opgemerkt worden dat er in dit opzicht een onderscheid is 
tussen het invoeringsjaar van de centrale eindtoets en latere schooljaren. De eerste 
centrale eindtoets (beoogd voor het voorjaar van 2013) wordt nu ontwikkeld door 
Cito. De afname zal wel onder verantwoordelijkheid van het Cve plaatsvinden. 
Gaandeweg zal Cve de gehele verantwoordelijkheid op zich nemen, zowel voor het 
proces als de inhoud van de centrale eindtoets. Deze situatie zal in het schooljaar 
2014-2015 volledig gerealiseerd zijn.  
 
De keuze voor het Cve voor de uitvoering van de centrale eindtoets in het primair 
onderwijs sluit aan bij de eerder genoemde motie van de Kamerleden Beertema en 
Elias. Verder moet de minister bij de benoeming van de leden van het Cve er zorg 
voor dragen dat hun benoeming kan rekenen op draagvlak bij representatieve 
29
onderwijsorganisaties.  
 
                                           
29
 Zie artikel 4, derde lid, van de Wet Cve en Kamerstukken II 2008/09, 31 411, nr. 12. 
 W2744.K2 35 
OCW  10929 

gecreëerd op basis waarvan Stichting Cito aangewezen wordt voor het voorbereiden 
en ontwikkelen van de centrale eindtoets.  
 
Hiervoor is al aangegeven dat het Cve de verantwoordelijkheid krijgt voor het tot 
stand brengen van de centrale eindtoets en dat stichting Cito wordt aangewezen als 
voorbereider en ontwikkelaar daarvan. Cito BV zal de Cito-Eindtoets niet meer 
aanbieden als marktactiviteit. Cito BV blijft wel andere marktactiviteiten uitvoeren, 
zoals het aanbieden van een leerling- en onderwijsvolgsysteem. 
 
Stichting Cito en Cito BV zijn twee aparte rechtspersonen, maar worden vanwege 
hun samenwerking vaak als één organisatie, Cito, aangemerkt. In het kader van de 
internetconsultatie hebben andere toetsaanbieders de zorg uitgesproken dat deze 
samenwerking kan leiden tot voordelen die concurrentievervalsend werken (zie 
hoofdstuk 11, onderdeel 6). Deze toetsaanbieders doelen dan op de mogelijke 
negatieve effecten die dat kan hebben op hun eigen producten die zij op de markt 
aanbieden. Bijvoorbeeld een verminderde afzet van toetsen die scholen naast de 
centrale eindtoets afnemen om het schooladvies van de leerkracht te ondersteunen 
en hun leerling- en onderwijsvolgsystemen. Daarnaast kan de kennisoverdracht 
binnen de Cito-onderdelen, bijvoorbeeld met betrekking tot de referentieniveaus, 
ook concurrentievervalsend werken. 
 
In reactie hierop wordt in het wetsvoorstel in de eerste plaats geregeld dat de 
centrale eindtoets niet als product van Stichting Cito wordt aangeboden, maar als 
product van het Cve, straks het College voor toetsen en examens. Het is immers dit 
college dat de bevoegdheid krijgt om de centrale eindtoets tot stand te brengen, de 
opgaven vast te stellen en deze te normeren. Bij aanvaarding van de wet wordt er 
dus niet langer gesproken over de Cito-Eindtoets, maar over de centrale eindtoets 
van het College voor toetsen en examens. 
 
In de tweede plaats zijn om de mededinging op de toetsmarkt te waarborgen, en 
concurrentievervalsing te voorkomen, bestuurlijke afspraken met Stichting Cito 
gemaakt. Deze afspraken hebben betrekking op het duidelijk scheiden van de 
organisatorische verantwoordelijkheid en openbaarheid van met publieke middelen 
vervaardigde producten en onderzoeksresultaten. Overigens handelt Stichting Cito 
daar op dit moment al grotendeels naar en zijn de genoemde afspraken in 
belangrijke mate een formele bevestiging van de huidige praktijk. 
 
Het uitvoeren van de publieke taak, bestaande uit de voorbereiding en ontwikkeling 
van de centrale eindtoets, door Stichting Cito is op het administratieve, juridische 
en financiële vlak volledig gescheiden van de marktactiviteiten van Cito BV. Dit is in 
lijn met de Mededingingswet. Hoewel er geen wettelijke verplichting bestaat om het 
uitvoeren hiervan ook organisatorisch te scheiden, hebben de afspraken betrekking 
op het scheiden van de verantwoordelijkheid voor het uitvoeren van deze publieke 
taak en marktactiviteiten.  
 
 W2744.K2 37 
OCW  10929 

6.5 Toezicht en handhaving 
De inspectie zal toezien op de afnamecondities van de centrale eindtoets. Ook 
hierbij geldt het principe van risicogericht toezicht. Het uitgangspunt is dat scholen 
het vertrouwen krijgen dat de afname van de centrale eindtoets ordentelijk 
plaatsvindt. Scholen gaan in het algemeen professioneel om met toetsen: het zijn 
hulpmiddelen om het onderwijs te evalueren en, in het geval van de eindtoets, om 
leerlingen goed te kunnen verwijzen naar het voortgezet onderwijs. De regering 
verwacht dat het waarborgen van de afnamecondities in de praktijk weinig tot geen 
problemen zal opleveren. Deze verwachting is mede gebaseerde op bevindingen 
van de inspectie, die in 2006 een onderzoek heeft gedaan naar de afnamecondities 
31
bij de Cito-eindtoets.  
De afnamecondities van de centrale eindtoets zullen worden vastgelegd in de 
handleiding van de centrale eindtoets, die onder de verantwoordelijkheid van het 
College voor toetsen en examens tot stand zal komen. Deze bevoegdheid zal in een 
algemene maatregel van bestuur worden vastgelegd. Bij signalen of onverklaarbare 
resultaten zal de inspectie de afweging maken of het noodzakelijk is om een 
onderzoek in te stellen. Een onderzoek naar de vraag of de afnamecondities 
gewaarborgd zijn vindt dus altijd achteraf plaats. Het is aan het bevoegd gezag om 
zich hierover te verantwoorden. De verantwoording heeft ook betrekking op de 
manier waarop bevoegde gezagsorganen omgaan met de (beperkte) mogelijkheid 
om leerlingen uit te zonderen van deelname aan de centrale eindtoets. 
 
7. POSITIE VAN CARIBISCH NEDERLAND 
 
Sinds 10 oktober 2010 zijn Bonaire, Sint Eustatius en Saba openbare lichamen die 
als “bijzondere gemeenten” functioneren binnen het land Nederland. De Minister 
van Onderwijs, Cultuur en Wetenschap is verantwoordelijk voor het onderwijsbeleid 
op de eilanden. Dat betekent dat de scholen in Caribisch Nederland onderdeel zijn 
van het onderwijssysteem van Nederland.  
 
De inzet van de regering om over de volle breedte van het onderwijs de prestaties 
te verbeteren, geldt ook voor de scholen in Caribisch Nederland. Ook daar zal het 
gebruik van leerling- en onderwijsvolgsystemen en samenhangende centrale 
eindtoetsen, gekoppeld aan de referentieniveaus, ten goede komen aan een 
opbrengstgerichte cultuur.  
 
Bij de noodzaak van de centrale eindtoets en het leerling- en onderwijsvolgsysteem 
en bij het verband met de referentieniveaus Nederlandse taal en rekenen-wiskunde 
en minimumleerresultaten is uitvoerig stilgestaan in de vorige hoofdstukken van 
deze memorie van toelichting. Dit is ook het perspectief voor Caribisch Nederland, 
maar de regering vindt het niet verstandig om nu al de verplichtingen uit dit 
wetsvoorstel - het gebruik van toetsen - in te voeren voor de scholen in Caribisch 
Nederland. Daarvoor is nog te veel in beweging. 
 
                                           
31
 Inspectie van het Onderwijs, Eindtoets in het basisonderwijs: een onderzoek naar leerlingen die niet 
meedoen en/of niet mee tellen, Utrecht 2006, p.17. 
 W2744.K2 39 
OCW  10929 

9. ADMINISTRATIEVE LASTEN  
 
Gezien de staande praktijk met betrekking tot toetsing in het basisonderwijs, zal dit 
wetsvoorstel niet leiden tot een verhoging van de administratieve lasten voor 
scholen en besturen. De meeste scholen gebruiken immers al een eindtoets en 
nagenoeg alle scholen hebben een leerling- en onderwijsvolgsysteem. De invoering 
van de centrale eindtoets kan er zelfs toe leiden dat de administratieve lasten voor 
basisscholen verminderd worden, door het centraliseren van de inschrijving en de 
centrale verwerking van de toetsresultaten. Voor een deel van de scholen in het 
speciaal (basis)onderwijs is de introductie van verplichte toetsing wel van invloed 
op de lastendruk, omdat de toetspraktijk daar nog divers is.  
 
10. UITVOERINGS- EN HANDHAAFBAARHEIDSTOETS  
 
Op 21 februari 2011 is het ontwerpwetsvoorstel voorgelegd aan DUO voor een 
uitvoerings- en handhavingtoets. Op 18 april 2011 heeft DUO de resultaten van 
deze toets toegestuurd, die is uitgevoerd in samenspraak met de Auditdienst van 
het Ministerie van Onderwijs, Cultuur en Wetenschap, de inspectie en het College 
voor Examens.  
Op hoofdlijnen is de conclusie van de toets dat de kern van het wetsvoorstel 
uitvoerbaarbaar en handhaafbaar is. De opmerkingen die gemaakt worden hebben 
betrekking op aspecten die zien op de verdere inrichting van de 
uitvoeringsregelingen. Uit het wetsvoorstel vloeit voort dat een aantal algemene 
maatregelen van bestuur en ministeriële regelingen zal worden aangepast of 
gemaakt die op de uitvoering betrekking hebben, zoals de regelingen rondom het 
gegevensverkeer en de ministeriële regeling die is gebaseerd op artikel 34.4 van 
het Besluit bekostiging WPO. Deze nieuwe en gewijzigde algemene maatregelen 
van bestuur en ministeriële regelingen zullen tevens getoetst worden op 
uitvoerbaarheid en handhaafbaarheid. Dit raakt, als gezegd, niet de kern van dit 
wetsvoorstel. 
 
11. REACTIES ONDERWIJSORGANISATIES EN UITKOMST 
INTERNETCONSULTATIE  
 
Respons 
In de periode 1 maart tot en met 6 april 2011 is het conceptwetsvoorstel ‘centrale 
eindtoets en leerling- en onderwijsvolgsysteem primair onderwijs’ openbaar 
gemaakt voor internetconsultatie. Hieronder volgt een samenvatting van de 
reacties die zijn binnengekomen via de internetconsultatie en van de 
onderwijsorganisaties. Op de internetconsultatie zijn ruim 220 reacties ontvangen. 
Het merendeel (63,7%) van de reacties is afkomstig van personen werkzaam in het 
primair onderwijs (leerkracht, intern begeleider, schoolleider of bestuurder) en 
2,7% uit het voortgezet onderwijs. 19% van de reacties is afkomstig van ouders. 
De categorie ‘overig’ telt 14,7%. In deze categorie zijn de reacties van bijvoorbeeld 
toetsontwikkelaars, uitgevers en pedagogen ondergebracht. De uitkomst van de 
 W2744.K2 41 
OCW  10929 

vrijwel alle basisscholen gewend zijn een toets af te nemen aan het eind van de 
periode van de basisschool. 
 
Ad 2. Eindtoets met wel of geen wereldoriëntatie 
Reacties 
Uit de reacties van zowel de organisaties als via de internetconsultatie, blijkt dat er 
een voorkeur is voor het opnemen van wereldoriëntatie (geschiedenis, 
aardrijkskunde en natuur) in de centrale eindtoets. Ongeveer 63% van de 
respondenten ziet graag dat wereldoriëntatie onderdeel uitmaakt van de eindtoets, 
37% vindt dat niet. Belangrijk argument dat aangevoerd wordt, is het risico op 
verschraling van het onderwijs. Alleen toetsen van taal en rekenen geeft een (te) 
eenzijdig beeld van het kind.  
Uitgesplitst naar doelgroepen is het beeld dat 55% van de personen werkzaam 
binnen het primair onderwijs vindt dat wereldoriëntatie wel onderdeel moet 
uitmaken van de eindtoets. Driekwart van de ouders en van de categorie ‘overig’ 
vinden dat wereldoriëntatie in de eindtoets moet worden opgenomen.  
 
 
 
Opvattingen van onderwijsorganisaties: 
Geen Wel Wereldoriëntatie Overig 
wereldori wereldoriën facultatief (geen 
ëntatie  -tatie  reactie) 
AVS CNV Ouders&COO PO-Raad  
Onderwijs 
 VBS*  Uitgevers 
test –en 
toetsmat
eriaal  
 Netwerk  VO raad 
SOVO* 
 Vrijescholen  LOBO 
 KNAG en   
LEMM 
* Niet als onderdeel centrale eindtoets, scholen moeten eigen toetsen kunnen 
kiezen 
 
Conclusie en gevolgen voor het wetsvoorstel 
Het beeld is dat uit de meeste reacties een voorkeur spreekt voor aandacht voor 
wereldoriëntatie in de eindtoets. De PO-Raad spreekt zich hier niet over uit. De 
raad houdt het bij de waarschuwing dat het onderwijs meer is dan alleen (scores op 
 W2744.K2 43 
OCW  10929 

systeem is eerst en vooral een instrument van de scholen zelf waarbij te veel aan 
administratieve rompslomp moet worden voorkomen. Diegenen die tegen een 
verplicht leerling- en onderwijsvolgsysteem zijn, geven als belangrijkste argument 
dat veel scholen hiermee al werken; dus waarom moet het dan nog verplicht 
worden gesteld? 
Van de onderwijsorganisaties steunen AVS, CNV Onderwijs, VBS, Netwerk SOVO, 
Vrije Scholen en de VO-raad de verplichting om te werken met een leerling- en 
onderwijsvolgsysteem. De PO-raad vindt in het licht van de gegroeide praktijk een 
verplichting overbodig. 
 
Conclusie en gevolgen voor het wetsvoorstel 
Uit de reacties blijkt dat het verplichten van een leerling- en onderwijsvolgsysteem 
voor alle leerlingen overwegend wordt gesteund. Wel moet de keuze van het 
systeem aan de school worden overgelaten. De reacties bevestigen de door de 
regering voorgestelde wetswijziging. 
 
Ad 5. Rol van de begintoets/toegevoegde waarde en inrichting pilots 
Reacties 
Uit de reacties uit de internetconsultatie blijkt dat ruim 35% geen bezwaar maakt 
tegen het meten van toegevoegde waarde, maar ruim driekwart van de reacties 
plaatst hier wel de nodige kanttekeningen bij: 
Hoe kan dit gemeten worden? Is het niet zo dat ook buitenschoolse factoren een 
grote invloed hebben op de ontwikkeling van het kind?  
Het blijft lastig om jonge kinderen te toetsen: de uitkomsten zijn niet betrouwbaar 
en valide. Elk kind ontwikkelt zich in zijn eigen tempo. 
Er moet voor opgepast worden om niet in een afrekencultuur te belanden. 
Bijna 50% zegt tégen het bepalen van leerwinst en/of tegen invoering van de 
begintoets te zijn. Argumenten die worden aangevoerd komen inhoudelijk overeen 
met de hiervoor genoemde kanttekeningen. Ongeveer 15% van de respondenten 
heeft de vraag niet ingevuld, of heeft geen mening, of geeft aan dat goed werken 
met een leerling- en onderwijsvolgsysteem voldoende zou moeten zijn.  
 
De meeste organisaties plaatsen kanttekeningen bij het doel, de haalbaarheid, de 
betrouwbaarheid en de uitvoering van een begintoets en een ontwikkeling van een 
maat voor toegevoegde waarde. Hieronder volgen de standpunten van de 
organisaties. 
CNV Onderwijs staat positief tegenover het idee om de kwaliteit van het onderwijs 
te beoordelen op grond van toegevoegde maar heeft wel een aantal bedenkingen. 
Ouders&COO steunt het voorstel om met pilots ervaring op te doen met de 
begintoets.  
De PO-Raad heeft grote bedenkingen bij het voornemen om toegevoegde waarde 
van scholen te bepalen aan de hand van toetsen. Zeker wanneer dit gebeurt uit 
oogpunt van de beoordeling van de opbrengsten door de inspectie of wanneer een 
koppeling wordt gelegd met prestatiebeloning. De raad vindt dan ook dat eerst via 
pilots goed moet worden onderzocht wat wel en wat niet werkt.  
 W2744.K2 45 
OCW  10929 

12. ADVIES ONDERWIJSRAAD 
 
Op 1 april 2011 heeft de Minister van Onderwijs, Cultuur en Wetenschap advies 
gevraagd aan de Onderwijsraad over het conceptwetsvoorstel. De raad heeft zijn 
advies op 30 mei 2011 toegezonden aan de minister.  
 
De Onderwijsraad geeft aan dat hij zich “kan vinden in het verplichten van een 
eindtoets en een leerlingvolgsysteem voor het primair onderwijs. De raad is echter 
van mening dat het concept-wetsvoorstel op enkele onderdelen heroverweging 
verdient.” De raad doet daartoe zeven aanbevelingen. De regering is de 
Onderwijsraad erkentelijk voor haar aanbevelingen, maar maakt op aantal punten 
een andere afweging. De aanbevelingen worden hieronder weergegeven, evenals 
de (beknopte) reactie van de regering hierop. 
 
Aanbeveling 1: stel een eindtoets verplicht, maar laat keuze toets aan 
scholen. 
De raad is het eens met de keuze voor de verplichting van een eindtoets, maar 
adviseert de regering om scholen – evenals bij het verplichte gebruik van het 
leerlingvolgsysteem - de vrijheid te laten behouden om zelf te kiezen welke 
eindtoets ze gebruiken, zolang die maar geijkt is aan de referentieniveaus. 
Daarnaast adviseert hij om een centrale, bij voorkeur adaptieve, eindtoets onder 
verantwoordelijkheid van het College voor examens te laten ontwikkelen en die 
beschikbaar te stellen aan alle scholen. 
 
De regering volgt het advies van de Onderwijsraad op dit punt niet. Zoals in 
hoofdstuk 3 en 4 van het algemeen deel van de memorie van toelichting is 
aangegeven, zijn transparantie en eenduidigheid belangrijke argumenten om de 
centrale eindtoets verplicht te stellen voor alle scholen, zoals ook is afgesproken in 
het Regeerakkoord. Deze verplichting versterkt ook de positie van de ouders bij de 
verwijzing naar het voortgezet onderwijs en verhoogt de eenduidigheid en 
transparantie bij de beoordeling van de leerresultaten door de inspectie. Ook past 
deze verplichting bij de normerende rol van de overheid om het “wat” aan het einde 
van het primair onderwijs te bepalen. Scholen hebben en houden alle vrijheid om 
het onderwijs in te richten op een manier die past bij de eigen uitgangspunten en 
de kenmerken van de leerlingenpopulatie.  
Bovendien is het openlaten van de keuze voor de eindtoets niet doelmatig als het 
gaat om de komende verplichting van scholen om te rapporteren over de eveneens 
landelijk vastgestelde referentieniveaus. Dit zou immers betekenen dat 
verschillende eindtoetsen geëquivaleerd moeten worden, hetgeen een langdurig, 
inhoudelijk gecompliceerd en tijdrovend proces is. 
 
Daarnaast adviseert de Onderwijsraad om alle toetsontwikkelaars tegemoet te 
komen. Daarom adviseert de raad voorbeelditems en een handleiding voor de 
vertaling van referentieniveaus naar toetsen te laten ontwikkelen en beschikbaar te 
stellen. 
 
 W2744.K2 47 
OCW  10929 

4.7) aangegeven dat er voor leerlingen met cognitieve beperkingen een aangepaste 
toets wordt aangeboden. Daarnaast is de latere invoeringsdatum voor het speciaal 
basisonderwijs en het speciaal onderwijs bedoeld om, waar nodig, aangepaste 
toetsen en toetsvormen te ontwikkelen en te testen.  
 
Aanbeveling 2: wel peiling op stelselniveau 
De Onderwijsraad vindt het belangrijk dat er op stelselniveau een beeld moet zijn 
van de beheersingsniveaus van de leerlingen op de “doorstroomrelevante” vakken. 
De raad adviseert om die reden om de centrale, maar niet-verplichte, eindtoets die 
de raad voorstaat jaarlijks op 20% van de scholen af te nemen. De raad benadrukt 
dat de gegevens uit deze peiling niet bedoeld zijn voor toezicht en handhaving. 
 
Uit de reactie op aanbeveling 1 zal duidelijk zijn dat de regering, met het 
verplichten van één centrale toets, deze aanbeveling niet kan overnemen. Met een 
deelname van 100% aan de centrale eindtoets is een steekproef niet langer nodig. 
Daarnaast zullen de resultaten op de centrale eindtoets benut worden voor het 
uitspreken van een publiek oordeel over de leerresultaten van de school. 
 
De Onderwijsraad adviseert dat de door Cito verzamelde data publiek toegankelijk 
moeten zijn, evenals voor andere toetsontwikkelaars relevantie informatie van het 
ontwikkelingsproces van de centrale eindtoets.  
 
De regering stelt zich op het standpunt dat in beginsel alle met publieke middelen 
ontwikkelde instrumenten openbaar moeten zijn, tenzij zwaarwegend belang zich 
hier tegen verzet. Met de betrokken partijen (waaronder Cito, College voor 
examens en toetsontwikkelaars) zullen hierover concrete afspraken worden 
gemaakt. Deze afspraken komen zijn bij de parlementaire behandeling van het 
wetsvoorstel beschikbaar. 
  
Aanbeveling 3: wereldoriëntatie niet als onderdeel van de eindtoets, op 
termijn wel Engels 
De Onderwijsraad hecht grote waarde aan wereldoriëntatie. Naar het oordeel van 
de raad hoort de vormgeving van het onderwijs in wereldoriënterende vakken bij de 
professionele verantwoordelijkheid van de school en ontbreekt het de wetgever aan 
legitimatie om dit in de verplichte toets te betrekken. De raad is wel van mening 
dat Engels op termijn onderdeel zou moeten zijn van de centrale eindtoets. Hij wijst 
daarbij op de doorstroomrelevantie van het vak Engels. 
 
Als gesteld kiest de regering ervoor om het onderdeel wereldoriëntatie facultatief 
aan te bieden. Daarmee komt de regering tegemoet aan het advies van de raad, 
omdat het dan het bevoegd gezag is dat de keuze maakt om wereldoriëntatie te 
toetsen. Dit benadrukt de importantie van wereldoriënterende vakken, geeft 
scholen maximale vrijheid bij de inrichting van het onderwijs, maar faciliteert 
tegelijkertijd de scholen door middel van een facultatieve, centrale toets voor deze 
vakken. Daarmee kunnen scholen het onderwijs in de wereldoriënterende vakken 
evalueren en verbeteren. 
 W2744.K2 49 
OCW  10929 

Aanbeveling 5: laat keuze instrument onafhankelijk advies voortgezet 
onderwijs aan scholen 
De Onderwijsraad is van mening dat scholen vrij moeten blijven in de keuze voor 
het onafhankelijk tweede gegeven en dat dat overheid geen dwingende reden heeft 
om de vorm van dit gegeven voor te schrijven. Daarnaast adviseert de raad om de 
centrale eindtoets uiterlijk 15 april te laten plaatsvinden, zodat het voortgezet 
onderwijs tijdig voorbereiden kan treffen voor de komst van nieuwe leerlingen.  
 
De regering begrijpt de positie van de Onderwijsraad over de rol van de centrale 
toets bij de advisering, geredeneerd vanuit zijn advies om de centrale eindtoets 
niet verplicht te stellen voor alle scholen. Het zal duidelijk zijn dat de regering, 
vanwege de keuze voor de verplichtstelling van één centrale eindtoets, ook 
vasthoudt aan de verplichting om het resultaat op de centrale eindtoets te 
gebruiken als het onafhankelijk tweede gegeven (naast het onderwijskundig 
rapport) bij de toelating tot het voortgezet onderwijs. Dit neemt niet weg dat 
scholen voor primair en voortgezet onderwijs alle vrijheid hebben om op lokaal of 
regionaal niveau aanvullende afspraken te maken over een warme, inhoudrijke 
overdracht van leerlingen. 
Aan het advies van de Onderwijsraad om de toets uiterlijk 15 april te laten 
plaatsvinden komt de regering goeddeels tegemoet. Het wetsvoorstel gaat uit van 
een afnameperiode in de derde of vierde week van april. Volgens de regering biedt 
deze periode voldoende gelegenheid aan het voortgezet onderwijs om zich voor te 
bereiden op de komst van nieuwe leerlingen.  
 
Aanbeveling 6: toets voldoet niet als maat voor toegevoegde waarde van 
een school 
De Onderwijsraad geeft aan dat de meting van toegevoegde waarde “met grote 
onzekerheden gepaard gaat.” Hij wijst erop dat de meting van goede kwaliteit moet 
zijn om van nut te zijn voor scholen en om als grondslag te kunnen dienen voor de 
beoordeling van prestaties van scholen. Ook wijst de raad op het belang van het 
stimuleren van scholen om te leren van metingen van toegevoegde waarde. Hij 
vindt de ontwikkeling van pilots op dit gebied wenselijk. Wel wijst hij op risico’s 
voor hoge administratieve lasten en mogelijk strategisch gedrag bij introductie van 
de begintoets. 
 
De regering heeft de aanbevelingen van de Onderwijsraad over het ontwikkelen van 
een maat voor toegevoegde waarde ter harte genomen bij de opzet en inrichting 
34
van de pilot . De regering vindt het van belang dat juist de scholen zelf gegevens 
over toegevoegde waarde goed gebruiken bij de zelfevaluatie van de school en het 
bepalen van de risico- en succesfactoren in de eigen onderwijspraktijk. De maat 
voor toegevoegde waarde die binnen de pilots wordt ontwikkeld, moet 
ondersteunend zijn bij het opbrengstgericht werken binnen de school. Negatieve 
gevolgen zoals verhoging van de administratieve lasten of ongewenst strategisch 
gedrag moeten zoveel mogelijk worden voorkomen. In de monitoring, die 
                                           
34
 Kamerstukken II, 2011/12, 31 293, nr. 126. 
 W2744.K2 51 
OCW  10929 

B. ARTIKELSGEWIJZE TOELICHTING 
 
 
Artikel I, onderdeel A, artikel II, onderdeel A 
Het gebruik en de toepassing van een leerling- en onderwijsvolgsysteem binnen de 
school is geregeld in het voorgestelde zesde lid van artikel 8 WPO en het zevende 
lid van artikel 11 WEC. De wettelijke voorschriften beperken zich tot enkele 
kwaliteitseisen ten aanzien van de functionaliteit en de toepassing van het leerling- 
en onderwijsvolgsysteem. Daarbij bestaat de basis uit het systematisch volgen en 
registreren van de vorderingen van iedere leerling.  
 
Een leerling- en onderwijsvolgsysteem bevat toetsen die gedurende meerdere 
schooljaren kennis en vaardigheden van de leerling meten op het terrein van de 
kerndoelen en met inachtneming van de referentieniveaus Nederlandse taal en 
rekenen. In de onderwijspraktijk zijn diverse reeksen van toetsen van verschillende 
35
toetsontwikkelaars beschikbaar die aan de eisen voldoen. In het wetsvoorstel 
wordt niet voorgeschreven wanneer en hoe vaak een toets moet worden 
afgenomen. 
 
In het voorgestelde zevende lid van artikel 8 WPO en in het achtste lid van artikel 
11 WEC wordt bepaald dat de toetsen door een – door de minister aangewezen - 
onafhankelijke commissie op een aantal algemene kwaliteitseisen moeten zijn 
beoordeeld. In de huidige praktijk gebeurt dit door de COTAN, de Commissie 
Testaangelegenheden Nederland. In de toetsgids (toetswijzer.kennisnet.nl) kunnen 
scholen nagaan welke toetsen een positief oordeel hebben gekregen van de COTAN 
op de onderdelen inhoudsvaliditeit, betrouwbaarheid en normen. De toetsen 
worden door de commissie beoordeeld op: 
-  inhoudelijke validiteit. Een toets is inhoudelijk valide als de de toets inderdaad de 
vaardigheid en kennis meet die de toets wil meten.  
- betrouwbaarheid. Met het begrip betrouwbaar wordt hier de nauwkeurigheid van 
de meting bedoeld. Bij een betrouwbare meting zal de toetsscore van een leerling 
niet beïnvloed mogen zijn door storende factoren die van invloed zijn op de leerling 
die de toets aflegt.  
- deugdelijke normering. Door het gebruik van normen bij een toets, krijgt de 
toetsscore van de leerling een bepaalde waarde. De toetsscore moet namelijk 
geïnterpreteerd worden om te kunnen vaststellen hoe goed een leerling de toets 
heeft gemaakt. Een dergelijke interne toetsnorm stelt de toetsontwikkelaar vast op 
basis van een verzameling toetsscores van andere leerlingen. Bij het bepalen van 
de deugdelijkheid van de normering wordt bijvoorbeeld nagegaan of deze 
verzameling toetsscores groot genoeg is en of deze representatief is. Aangezien de 
commissie door de minister wordt aangewezen, is het voor scholen snel inzichtelijk 
welke toetsen voldoen aan de wettelijke criteria. De vrijheid van inrichting wordt 
daarbij volledig gerespecteerd. Scholen blijven immers binnen de genoemde 
restricties van validiteit, betrouwbaarheid en deugdelijke normering, vrij in de 
keuze van een leerling- en onderwijsvolgsysteem, en daarmee ook in de keuze van 
de toetsen, die worden gebruikt.  
                                           
35
 Bijvoorbeeld van Cito bv, 678 Onderwijs Advisering, Pearson, Boom test uitgevers. 
 W2744.K2 53 
OCW  10929 

Artikel I, onderdeel D, artikel II, onderdeel D 
De voorgestelde wijzigingen betreffen wijzigingen op de voorgestelde artikelen 9b 
WPO en 18b WEC, welke wijzigingen op een later tijdstip inwerking zullen treden 
dan de artikelen 9b WPO en 18b WEC. Dat betekent dat in eerste instantie de 
centrale eindtoets betrekking heeft op Nederlandse taal en rekenen en wiskunde en 
dat na inwerkingtreding van artikel I, onderdeel C en artikel II, onderdeel C, de 
centrale eindtoets zal worden afgenomen met inachtneming van de 
referentieniveaus. 
 
Artikel I, onderdeel E, artikel II, onderdeel E 
De voorgestelde wijziging van artikel 10a WPO en de invoering van artikel 19a WEC 
strekken ertoe om de minimumleerresultaten zoals die nu reeds gelden voor 
basisscholen (Stb. 2010, 80) ook gaan gelden voor speciale scholen voor 
basisonderwijs en voor scholen voor speciaal onderwijs en scholen voor speciaal en 
voortgezet speciaal onderwijs (alleen voor de leerlingen van groep 8). De 
beoordeling zal straks (ook voor basisscholen) plaatsvinden op basis van de 
resultaten van de afgelegde centrale eindtoetsen. Omdat bij de beoordeling van de 
scholen wordt "teruggekeken" naar de centrale eindtoetsen in een periode van 3 
schooljaren, zal de volledige werking van de bepaling over de minimum 
leerresultaten pas aan de orde zijn als de centrale eindtoets in 3 schooljaren is 
afgelegd. Voor basisscholen (waarop nu reeds een bepaling over minimum 
leerresultaten van toepassing is) is in artikel VIII een overgangsbepaling 
opgenomen (zie de toelichting bij artikel VIII). 
 
Artikel I, onderdeel F, artikel II, onderdeel F 
De voorgestelde wijziging houdt in dat rapportage aan ouders over de vorderingen 
van de leerling mede gebaseerd dient te zijn op de gegevens van de leerling in het 
leerling- en onderwijsvolgsysteem.  
 
Artikel I, onderdeel G, artikel II, onderdeel G  
De centrale eindtoets wordt ingevoerd voor alle leerlingen. Om mogelijke 
misverstanden te voorkomen wordt in de onderhavige artikelen expliciet bepaald 
dat het bevoegd gezag geen vrijstelling kan verlenen van deze verplichting (dit laat 
onverlet dat in het derde en vierde lid van artikel 9b WPO en 18b WEC situaties zijn 
beschreven waarin een leerling geen centrale eindtoets hoeft af te leggen) als 
ouders daarom zouden verzoeken. Het afleggen van de centrale eindtoets is een 
verplichte onderwijsactiviteit.  
 
Artikel I, onderdeel H, artikel II onderdeel H 
De formulering van de huidige bepaling dient te worden aangepast, omdat 
voorgesteld wordt in beginsel alle leerlingen een centrale eindtoets te laten 
afleggen. De woorden "indien van toepassing" hebben betrekking op de situaties, 
bedoeld in het derde en vierde lid, van de artikelen 9b WPO en 18b WEC. Voor 
leerlingen die op grond van die bepalingen geen centrale eindtoets hebben 
afgelegd, kan uiteraard de uitslag daarvan niet in het basisregister worden 
opgenomen. In die gevallen dient dan de reden voor niet deelname te worden 
 W2744.K2 55 
OCW  10929 

leerling, de score per onderdeel van de toets (taal, rekenen-wiskunde en 
wereldoriëntatie als de leerling die toets heeft gemaakt) en een advies over het 
vervolgonderwijs. Dit advies is het tweede objectieve gegeven dat de school 
gebruikt ter onderbouwing van het eigen schooladvies. Dit schooladvies van de 
basisschool is leidend bij de aanmelding van leerlingen in het voortgezet onderwijs. 
Vanaf het schooljaar 2014-2015 bevat de leerlingrapportage ook informatie over de 
beheersing van de referentieniveaus taal en rekenen. Het Cve zal daarnaast aan 
scholen de mogelijkheid bieden via een webapplicatie schoolrapporten samen te 
stellen op basis van de leerlingrapporten. Het schoolrapport is bedoeld om op 
geaggregeerd niveau inzicht te krijgen in de resultaten van de school. Het 
schoolrapport kan onder meer inzicht bieden in het aantal leerlingen dat de centrale 
eindtoets heeft gemaakt, hoeveel leerlingen welke toets hebben gemaakt, de 
gemiddelde score op de eindtoets en het landelijk gemiddelde. 
 
Artikel III, onderdeel C 
De voorgestelde wijziging betreft een wijziging op het voorgestelde artikel 2, zesde 
lid, van de Wet Cve, welke wijziging op een later tijdstip inwerking zal treden dan 
eerdergenoemd artikellid. Dat betekent dat in eerste instantie de centrale eindtoets 
betrekking heeft op Nederlandse taal en rekenen en wiskunde en dat na 
inwerkingtreding van artikel IV, onderdeel C (en in samenhang met artikel I, 
onderdeel C en artikel II, onderdeel C) de centrale eindtoets zal zijn gericht op 
toetsing aan de referentieniveaus. 
 
Artikel III, onderdeel D 
Het Cve zal - vanuit zijn regierol - de taak krijgen de minister te adviseren over de 
uitvoeringsketen van de centrale eindtoets. Het advies zal betrekking hebben op 
werkzaamheden van andere actoren, zoals DUO en Stichting Cito. Omdat 
laatstgenoemde taak van het college wordt beperkt tot de (beleids)uitvoering en 
geen hoofdtaak wordt van het Cve, is de Kaderwet adviescolleges daarop niet van 
toepassing. Het subsidiëren van de Stichting Cito voor hun ontwikkelingsactiviteiten 
is en blijft uiteraard voorbehouden aan de minister.  
 
Artikel III, onderdeel E 
De taak van het Cve om toetsen op te stellen (zie het voorgestelde artikel 2, zesde 
lid) heeft betrekking op zowel de centrale eindtoets, bedoeld in de WPO, en de 
centrale eindtoets, bedoeld in de WEC. Omdat de inwerkingtreding van de bepaling 
over de centrale eindtoets in het speciaal basisonderwijs en het speciaal onderwijs 
op een later tijdstip zal zijn dan voor basisscholen, is het noodzakelijk om de 
taakopdracht aan het Cve hiermee in overeenstemming te laten zijn. Dit artikel 
strekt daartoe. 
 
Artikel III, onderdeel F 
De nieuwe benaming van het Cve werkt door in de citeertitel van de wet. 
 
Artikel IV 
Op grond van de Wet subsidiëring landelijke onderwijsactiviteiten (hierna: Wet 
SLOA) is de minister bevoegd om subsidie te verlenen aan alleen Stichting Cito voor 
 W2744.K2 57 
OCW  10929 

Het zijn van een typische overheidstaak is nog niet voldoende om een activiteit als 
niet-economisch aan te duiden. Daarvoor zijn andere indicaties. Zo zal de prestatie 
- het ontwikkelen van een centrale eindtoets - dwingend in de Wet SLOA worden 
voorgeschreven. Dit houdt in dat Cito geen invloed heeft op de aard van de centrale 
eindtoets: een uniform - al dan niet op verschillende niveaus - verplichte eindtoets 
die (in beginsel) door alle leerlingen in groep 8 in het primair onderwijs moet 
worden gemaakt. Een andere belangrijke indicatie voor het zijn van een niet-
economische activiteit is dat het ontwikkelen van deze eindtoets volledig door de 
overheid wordt gefinancierd. 
 
Gelet op het bovenstaande mag het ontwikkelen van de centrale eindtoets worden 
aangemerkt als een NEDAB. 
 
Toepasselijkheid regels staatssteun, mededinging en aanbesteding 
Het vormgeven van het ontwikkelen van de centrale eindtoets als NEDAB heeft tot 
gevolg dat de (Europese) regels met betrekking tot staatssteun en mededinging 
37
niet van toepassing zijn. Dit neemt niet weg dat concurrentievervalsing 
voorkomen moet worden. De maatregelen die daarvoor worden getroffen, staan 
beschreven in paragraaf 6.3. 
 
Hieronder staat een beschrijving van de huidige toetsmarkt. Daaruit blijkt dat er op 
dit moment geen goede marktwerking is mede als gevolg van de dominante positie 
van Cito (85% van de scholen maakt de Cito-eindtoets). Gelet op de doelstelling en 
noodzaak van dit wetsvoorstel (zie het algemene deel) is er daarom voor gekozen 
het ontwikkelen van de centrale eindtoets van de "vrije markt" te halen: het 
ontwikkelen van de centrale eindtoets wordt geen dienst die wordt aanbesteed en 
waar andere marktpartijen op kunnen inschrijven. De Europese 
aanbestedingsregelgeving zijn verder ook niet van toepassing en blijven dan ook 
verder buiten beschouwing. 
 
Door het opnemen van de subsidiegrondslag in de Wet SLOA is er sprake van het 
door de overheid op rechtmatige wijze financieren van het ontwikkelen van de 
centrale eindtoets ten behoeve van het primair onderwijs.  
 
Huidige toetsmarkt 
Basisscholen bepalen nu zelf of ze een eindtoets afnemen en zo ja, welke eindtoets 
dat is.  
 
De huidige toetsmarkt ziet er globaal als volgt uit: 
- methode afhankelijke en onafhankelijke toetsen, 
- reeksen van tussentijdse toetsen, 
- eindtoetsen, en  
- overige toetsen (bijvoorbeeld IQ-testen). 
 
Scholen zijn en blijven vrij om te bepalen welke van deze producten ze willen 
afnemen. Deze vrijheid blijft ook na de invoering van de centrale eindtoets bestaan. 
                                           
37
 Kamerstukken II 2004/05, 21 501-30, nr. 115, blz. 2 en 3. 
 W2744.K2 59 
OCW  10929 

