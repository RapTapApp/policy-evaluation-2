 
 
> Retouradres Postbus 20011 2500 EA  Den Haag 
 
 
Aan de Voorzitter van de Tweede Kamer 
Koninkrijksrelaties 
Financieel Economische 
der Staten-Generaal 
Verhoudingen 
Postbus 20018 
Schedeldoekshaven 200 
2500 EA Den Haag 
2511 EZ  Den Haag 
 
Postbus 20011 
2500 EA  Den Haag 
 
 
 www.rijksoverheid.nl 
Contactpersoon 
drs. J.H.T. Bandsma  
T (070) 426 8195 
jan.bandsma@minbzk.nl 
 
Datum 11 januari 2012 
Kenmerk 
Betreft Toekomstvisie Isla raffinaderij Curaçao 
2012-0000008955 
 
 
  
Tijdens het VAO over Curaçao op 22 december 2011 heb ik u geïnformeerd over de 
 
 
door de regering van Curaçao te leveren Toekomstvisie op de raffinaderij. Daarbij 
heb ik aangegeven dat ik eind december een inhoudelijke tussenrapportage over 
het onderzoek naar de toekomst van de raffinaderij verwachtte. Dit als gevolg van 
 
het door Curaçao niet leveren van de Toekomstvisie Isla zoals afgesproken binnen 
de kaders van het Sociaal Economisch Initiatief (SEI).  
 
De Nederlandse regering hecht grote waarde aan deze toekomstvisie omdat in de 
 
loop der jaren duidelijk is geworden dat er een heldere keuze gemaakt moet 
worden over de raffinaderij. Curaçao en Nederland zijn samen van mening dat de 
huidige situatie, bezien vanuit internationaal gangbare milieunormen, niet 
acceptabel is. Het is echter primair aan de regering van Curaçao om een 
beleidskeuze te maken. Nederland staat er wel op dát er een keuze wordt gemaakt 
die de milieuomstandigheden aanzienlijk verbeteren. Nederland zal Curaçao 
desgevraagd en indien mogelijk bijstaan in het realiseren van de gemaakte keuze. 
 
In het licht van bovenstaande is in het SEI-programma door Curaçao aangekondigd 
uiterlijk eind 2008 met een toekomstvisie op de raffinaderij te zullen komen. Hierin 
zouden verschillende opties, waaronder sluiting, worden meegenomen. Onder de 
vorige regering is dit project onvoldoende opgepakt. Uiteindelijk is in januari 2011 
door mijn voorganger met de nieuwe regering van het land Curaçao afgesproken 
dat uiterlijk 31 oktober 2011 een Plan van Aanpak met betrekking tot de 
raffinaderij door de Raad van Ministers van Curaçao zou worden vastgesteld. In de 
loop van 2011 is door Curaçao schriftelijk uitstel gevraagd tot eind november.  
 
In november kwam wederom een verzoek tot uitstel (eerst mondeling, daarna 
schriftelijk), omdat het onderzoek een aantal maanden langer zou duren dan 
voorzien. Dit verzoek kwam neer op uitstel tot eind mei 2012. De oorzaak die werd 
aangegeven was dat het lopende onderzoek geen rekening had gehouden met 
bepaalde technologische, minder milieubelastende alternatieven. Het feit dat deze 
constatering en daarmee het verzoek rijkelijk laat hebben plaatsgevonden en dat 
het gaat om een zeer substantieel uitstel van de afgesproken leverdatum, heeft 
ertoe geleid dat mijn voorganger slechts onder een aantal voorwaarden akkoord is 
gegaan met uitstel tot eind mei. Bij het niet (tijdig) nakomen van een van de 
voorwaarden kan het gehele SEI eenzijdig door de minister van BZK worden 
opgeschort.  
 
  Pagina 1 van 2 
 

