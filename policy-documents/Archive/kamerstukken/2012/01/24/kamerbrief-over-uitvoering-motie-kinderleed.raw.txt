 
 
> Retouradres Postbus 20011 2500 EA  Den Haag 
 
 
Aan de Voorzitter van de Tweede Kamer der Staten-Generaal 
Koninkrijksrelaties 
Samenwerkingsbeleid 
Postbus 20018 
2500 EA Den Haag Schedeldoekshaven 200 
2511 EZ  Den Haag 
Postbus 20011 
2500 EA  Den Haag 
www.rijksoverheid.nl 
Contactpersoon 
Tanja Gellweiler-Woeltjes  
 T +31 70 426 8428 
tanja.gellweiler@minbzk.nl 
 
Kenmerk 
2011-2000588193 
 
Datum 23 januari 2012  
Betreft Uitvoering motie kinderleed 2011-2012, 33 000 IV nr. 36 
 
 
 
 
In deze brief informeer ik u over de stand van zaken met betrekking tot de 
 
uitvoering van de motie van de leden Ortega-Martijn en Van der Staaij (33 0000-IV 
nr. 36) zoals die is aangenomen tijdens de begrotingsbehandeling van Hoofdstuk IV 
op 25 en 26 oktober 2011. In de motie wordt de regering verzocht om zo nodig in 
gezamenlijkheid te komen tot een bijdrage aan het ontwikkelen en uitvoeren van 
 
wetgeving en beleid, kennisuitwisseling, technische ondersteuning en 
kinderbescherming. Tevens wordt verzocht de resultaten van het UNICEF 
onderzoek naar de kinderrechtensituatie in Curaçao, Sint Maarten, Aruba, Bonaire, 
Sint Eustatius en Saba daar eventueel bij te betrekken. 
 
Ieder land in het Koninkrijk is primair zelf verantwoordelijk voor het beschermen 
van kinderrechten zoals dat is vastgelegd in het VN Verdrag inzake de Rechten van 
het Kind (IVRK).  
Met inachtneming van deze eigen verantwoordelijkheid en gelet op de visie van 
Nederland op de samenwerking binnen het Koninkrijk, ondersteunt de Nederlandse 
regering de andere landen binnen het Koninkrijk op het gebied van de 
kinderrechten onder meer door middel van de samenwerkingsprogramma’s. In het 
Onderwijs en Jongeren SamenwerkingsProgramma (OJSP) en het bijbehorende 
actieplan voor Curaçao en Sint Maarten dat onlangs aan uw Kamer is toegezonden 
(TK 2011-2012, 31 568, nr.90) staan bijvoorbeeld leerplicht, het tegengaan van 
schooluitval, integrale leerlingenzorg en actieve betrokkenheid van ouders bij hun 
kinderen centraal. In het samenwerkingsprogramma Sociaal Economisch Initiatief 
(SEI) worden onder andere projecten gefinancierd op het gebied van 
armoedebestrijding, opvoedingsondersteuning, sport en verbetering van wijken. Via 
de Stichting Antilliaanse MedefinancieringsOrganisatie (AMFO) worden 
schoolmaaltijden, de voedselbank, naschoolse opvang en pleegzorg gesubsidieerd. 
 
De Nederlandse Vertegenwoordiging in Aruba, Curaçao en Sint Maarten ondersteunt 
daarnaast specifieke (kleine) subsidieaanvragen, onder meer op het gebied van 
kinderrechten. Zo heeft de vestiging in Aruba subsidie verleend aan de 
Kindertelefoon, een NGO die activiteiten organiseert ten behoeve van lichamelijke 
en verstandelijke gehandicapte kinderen en een kindertehuis dat (naar aanleiding 
van de affaire “Het Hofnarretje”) een cursus voor zijn personeel heeft 
georganiseerd om openheid van communicatie binnen het kindertehuis te 
garanderen. Ook heeft de Stichting tegen Kindermishandeling op Curaçao onlangs 
een financiële ondersteuning gekregen voor het geven van voorlichting.  
 
  Pagina 1 van 2 
 

