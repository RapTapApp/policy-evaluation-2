 
 
 
 
 
 
 
 
 
> Retouradres Postbus 90801 2509 LV  Den Haag 
 
 
De Voorzitter van de Tweede Kamer 
Postbus 90801 
der Staten-Generaal 
2509 LV  Den Haag 
Binnenhof 1 A 
Anna van Hannoverstraat 4 
T 070 333 44 44 
2513 AA  S GRAVENHAGE 
F 070 333 40 33 
2513AA22XA 
www.rijksoverheid.nl 
 
 
 
Onze referentie 
RUA/A/2012/669 
 
Uw referentie 
Datum  23 januari 2012 
Kenm. 
Betreft Brief inzake Caribisch Nederland ten behoeve van AO 30 januari 2012 2011Z26529/2012D00572 
 
 
 
 
 
Met het oog op het algemeen overleg over Caribisch Nederland, dat ik op 
maandag 30 januari 2012 met de commissie Koninkrijksrelaties voer, heeft u 
verzocht om een informatieve brief. Met deze brief voldoe ik aan dat verzoek.  
 
Ik ga in deze brief in op de belangrijkste beleidsthema’s op het terrein van SZW, 
waartoe ik de zogeheten ‘integrale aanpak’ van de sociaaleconomische 
problematiek van de eilanden, de uitkeringen (in samenhang ook met de inflatie) 
en de uitvoering reken. Op deze onderwerpen zijn al duidelijke verbeteringen 
gerealiseerd, maar het zijn thema’s die de aandacht blijven vragen.  
 
Integrale aanpak 
In het Bestuurlijk Akkoord van 18 april 2010 tussen Bonaire, Sint Eustatius, Saba 
en Nederland is geconstateerd dat voor het verbeteren van de welvaart op de 
eilanden het versterken van economische activiteiten, het verbeteren van de 
werking van de arbeidsmarkt en het vergroten van werkgelegenheid uitermate 
belangrijk zijn. Daarbij is binnen de sociaaleconomische context sprake van een 
verbinding tussen beleidsterreinen als arbeidsmarkt, educatie en onderwijs, zorg, 
sociale woningbouw en wijken en de situatie van jongeren. Dit betekent dat een 
zo integraal mogelijke aanpak een extra impuls kan geven aan het vergroten van 
de arbeidsparticipatie en het bevorderen van de maatschappelijke participatie.  
 
De inzet vanuit mijn departement om de sociaaleconomische ontwikkeling op de 
eilanden te bevorderen gebeurt samen met de ministeries van BZK, OCW, VWS en 
EL&I. Verschillende mogelijkheden om verbeteringen op sociaaleconomisch terrein 
tot stand te brengen, onder meer via job programs, wijk- en sportvoorzieningen, 
kinderopvang en huisvesting, zijn op deze manier zichtbaar geworden en worden 
nader verkend. Een aantal projecten is reeds gestart; een project 
‘arbeidsmarkttoeleiding’ op Bonaire en twee werkgelegenheidsprojecten op Sint 
Eustatius zijn daar voorbeelden van. De openbare lichamen worden ook 
ondersteund bij het beleidsmatig formuleren van hun arbeidsmarktbeleid.  
 
De betrokken departementen verkennen momenteel op ambtelijk niveau de 
mogelijkheid om relevante budgetten ‘ontschot’ aan de openbaar lichamen aan te 
bieden, zodat de rijksbreed beschikbare middelen (zoals die voor re-integratie en 
voor wijkontwikkeling) zo efficiënt mogelijk kunnen worden ingezet. Ook andere 
organisaties dan de openbaar lichamen kunnen er een beroep op doen.  
 
 Pagina 1 van 3 

 
 
Uitvoering 
 
Het financieel beslag van de uitkeringsregelingen Caribisch Nederland is op 
 
jaarbasis circa € 20 miljoen. De uitvoering ervan ligt bij de ‘unit Sociale Zaken’, 
Datum 
23 januari 2012 
die is ondergebracht binnen het bredere verband van de Rijksdienst Caribisch 
 
Nederland. Deze unit, die op alle eilanden van Caribisch Nederland is 
Onze referentie 
RUA/A/2012/669 
vertegenwoordigd, telt in totaal 21,7 fte.  
 
 
De RCN-unit Sociale Zaken is niet alleen belast met de uitkeringsregelingen 
(Besluit Onderstand BES, Wet algemene ouderdomsverzekering BES, Wet 
algemene weduwen- en wezenverzekering BES, Wet ziekteverzekering BES, Wet 
ongevallenverzekering BES, Cessantiawet BES). Andere taken zijn de afgifte van 
tewerkstellingsvergunningen (op grond van de Wet arbeid vreemdelingen BES), 
het afgeven van ontslagvergunningen (op grond van de Wet beëindiging 
arbeidsovereenkomsten BES) en het uitvoeren van inspecties. De inspecties zijn 
gericht op arbeidsomstandigheden, minimumloon, illegale arbeid en arbeidstijden.  
 
De uitvoeringstaken van SZW en die van de openbaar lichamen raken elkaar. Een 
voorbeeld daarvan is de afgifte van tewerkstellingsvergunningen, waar met het 
eiland wordt samengewerkt in verband met de toets op beschikbaarheid van 
lokale arbeidskrachten. Zowel het beleid als de uitvoering zijn dan ook telkens 
onderwerp van overleg met de bestuurscolleges. Ik hoop in mei aanstaande naar 
Caribisch Nederland te gaan om het gesprek met de colleges over de 
sociaaleconomische ontwikkeling en de uitvoering van SZW-taken voort te zetten.  
 
De Minister van Sociale Zaken  
en Werkgelegenheid, 
 
 
 
 
H.G.J. Kamp 
 
 Pagina 3 van 3 

