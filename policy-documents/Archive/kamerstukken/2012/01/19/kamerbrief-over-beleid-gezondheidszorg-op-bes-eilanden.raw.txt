> Retouradres Postbus 20350 2500 EJ  Den Haag 
De Voorzitter van de Tweede Kamer 
Bezoekadres: 
der Staten-Generaal 
Parnassusplein 5 
2511 VX  Den Haag 
Postbus 20018 
www.rijksoverheid.nl 
2500 EA DEN HAAG 
Kenmerk IZ-U-3099378 
Bijlage(n) 
 
Correspondentie uitsluitend 
richten aan het retouradres 
met vermelding van de datum 
 
en het kenmerk van deze 
brief. 
 
Datum  19 januari 2012  
Betreft: Verzoek aan de minister van VWS aan te geven wat zij op en 
voor BES-eilanden doet 
 
 
 
 
Geachte voorzitter, 
Per brief van 22 december 2011, kenmerk (2011Z26392/2011D64192), heeft u 
mij gevraagd u zo spoedig mogelijk te informeren over wat ik op en voor de BES-
eilanden (Caribisch Nederland) doe op gezondheidszorggebied, zowel in 
organisatorisch opzicht (hoe is e.e.a. ingericht) als inhoudelijk (welke problemen 
spelen er en wat wordt daar concreet aan gedaan). Ik ga daar in mijn 
onderstaande reactie per onderdeel op in en behandel daarbij de belangrijkste 
ontwikkelingen. 
Veel van de informatie waar u mij om vraagt is ook aan de orde is geweest in 
overleg dat de Minister van Binnenlandse Zaken en Koninkrijksrelaties (BZK) heeft 
gehad met de commissie Koninkrijksrelaties van uw Kamer op 7 september en 9 
november 2011 en in brieven die de Minister van Binnenlandse Zaken en 
Koninkrijksrelaties aan de Tweede Kamer heeft gestuurd (de respectievelijke 
brieven van de Minister van BZK van 2 september 2011, Kamerstuk 32500 IV, nr.) 
49, van 24 oktober 2011, Kamerstuk 33000IV, nr.18 en van 20 december 2011, 
Kamerstuk 33000 IV, nr. 48). 
 
Zorgverzekering 
 
Voor 1-1-2011 was niet iedereen op de drie eilanden verzekerd voor ziektekosten. 
Per 1 januari 2011 is er één zorgverzekering voor iedereen in Caribisch Nederland. 
Dat wil zeggen dat iedereen die legaal op Bonaire, Sint Eustatius en Saba woont 
en/of werkt, ongeacht ziektebeeld en leeftijd is verzekerd voor ziektekosten en 
zorgkosten die in het Europese deel van Nederland uit de Zvw, inclusief een deel 
van de aanvullende verzekeringen, en AWBZ worden vergoed.  
Er is voor Caribisch Nederland gekozen voor een breed zorgpakket, omdat er bij 
de aanwezige verzekeraars tot nu toe geen belangstelling is om een aanvullende 
verzekering aan te bieden.  
Jaarlijks wordt bezien of het pakket moet worden aangepast. Het 
Zorgverzekeringskantoor Caribisch Nederland (ZVK) adviseert mij daar over en  
legt dat advies eerst voor aan de eilandbesturen. De zorgverzekering wordt 
uitgevoerd door het ZVK. Het ZVK is onderdeel van het ministerie van VWS. 
Bekostiging van de zorgverzekering loopt via de begroting van VWS (zie de 
operationele doelstelling 42.3.4 in de VWS begroting 2012, “De burgers van  
Pagina 1 van 5 

 
 
 
 Kenmerk IZ-U-3099378 
Inrichting nierdialyse op Bonaire: 
   
 
Begin 2012 wordt het nierdialysecentrum op Bonaire operationeel. Dit betekent 
dat nierpatiënten dan niet meer naar Curaçao moeten om gedialyseerd te worden. 
Hiervoor is vanuit de samenwerking met VU en AMC momenteel een nefroloog in 
het ziekenhuis te Bonaire gestationeerd. 
 
Superspecialistische zorg, acute zorg en medische uitzendingen 
 
Voor superspecialistische zorg en acute zorg zijn contracten afgesloten met 
kwalitatief hoogwaardige ziekenhuizen in Colombia en Guadeloupe. De 
uitzendingen vanaf de Bovenwinden gaan in eerste instantie naar Sint Maarten. 
Hoewel deze medische uitzendingen een moeizame start hadden loopt het geheel 
dankzij goede, door het ZVK gemaakte, afspraken op dit moment goed. 
 
Begeleiding van patiënten:  
 
Hiervoor is een protocol opgesteld door het ZVK. Voor verwijzingen naar Colombia 
zijn goede afspraken gemaakt met de Colombiaanse broker Coomeva. Zij hebben 
een medewerker aangesteld om de begeleiding en de patiënten goed te kunnen 
ondersteunen. Op Guadeloupe is een echtpaar aangesteld dat de begeleiding en 
de patiënten verzorgd.  
 
Verwijzingen:  
 
Voor verwijzingen was aanvankelijk toestemming van het ZVK noodzakelijk. 
Inmiddels zijn verwijzingen dokter-dokter geïnitieerd. Om het proces van 
verwijzingen vanuit Sint Maarten beter te laten verlopen is een arts aangetrokken 
die medische en organisatorische ondersteuning geeft aan de artsen op Saba en 
Sint Eustatius en de doorverwijzende specialisten op Sint Maarten. Zij fungeert 
voornamelijk als klankbord en helpt in voorkomende gevallen bij de verwijzingen.  
 
Dagvergoedingen:  
 
Voor wat betreft de dagvergoedingen is geregeld dat mensen kunnen kiezen 
tussen een cheque of girale betaling. De tarieven van daggeld en taxivergoeding 
zijn voor de Bovenwinden geactualiseerd. De hoogte van de dagvergoedingen zijn 
afgestemd met die op de andere eilanden van de voormalige Nederlandse Antillen. 
 
Immigratieproblemen Guadeloupe: 
 
Voor inwoners zonder Nederlands paspoort leverden medische uizendingen naar 
Guadeloupe problemen op. Daar is overigens wel een tijdelijke oplossing voor 
gevonden doordat in deze gevallen de sedula (lokale identiteitskaart) wordt 
geaccepteerd. Ook als verzekeringsbewijs. Op politiek niveau is inmiddels bijna 
overeenstemming bereikt tussen Nederland en Frankrijk over de definitieve 
oplossing. Waarschijnlijk kunnen begin 2012 de akkoorden getekend worden.  
 
 
 
 
Pagina 3 van 5 
 
 
 

 
 
 
 Kenmerk IZ-U-3099378 
 
   
 
Langdurige zorg / verpleeghuizen 
 
Er wordt bezien op welke wijze op Bonaire (Rincon), samen met mantelzorgers en 
inwoners van de wijk tot een goede realistische ouderenzorg kan worden gekomen 
en welke voorzieningen daar eventueel voor moeten worden gerealiseerd. De 
plannen zijn in een ver gevorderd stadium. 
Op Sint Eustatius is per 1 januari 2012 het Auxilary home samengevoegd met de 
stichting die ook het ziekenhuis beheert. Hierdoor kunnen bij de voorgenomen 
nieuwbouw/verbouwing verbeteringen in gebouw en kwaliteit van zorg, maar ook 
efficiency en doelmatigheid worden gerealiseerd. 
Voor Saba geldt dat de verbouw van het verpleeghuis gelijk met die van het 
ziekenhuis door de stichting worden uitgevoerd. Op Sint Eustatius is de dagopvang 
voor ouderen gemoderniseerd. 
 
Jeugdzorg 
 
Op het gebied van de Jeugdzorg zijn de volgende stappen gemaakt:  
 
- Op alle drie de eilanden zijn Centra voor Jeugd en Gezin geopend; 
- Op Saba en Sint Eustatius omvat het Centrum voor Jeugd en Gezin een 
consultatiebureau, een klein team (Saba 4 mensen en Sint Eustatius 6 
mensen) voor opvoedingsondersteuning, ambulante zorg en pleegzorg en 
gezinsvoogdij, en is er een kinder- en jeugdpsychiater en –psycholoog 
beschikbaar. 
- Op Bonaire is de jeugdzorg opgezet. Er is een team van 5 ambulante 
hulpverleners, er is pleegzorg opgezet en er is een tehuis met daarin twee 
crisisplekken. 
- Jeugdbescherming is verder versterkt: formatie van de voogdijraad en 
gezinsvoogdij is uitgebreid. 
- Er is een orthopedagoog en een kinder –en jeugdpsycholoog aangesteld 
 
Samengevat kan worden gesteld dat op gezondheidszorggebied al veel is 
verbeterd en/of in beweging gezet. Het ministerie van VWS investeert in de 
kwaliteit van zorg en in het rationaliseren van de zorg op Caribisch Nederland.  
 
 
 
Hoogachtend, 
de Minister van Volksgezondheid, 
Welzijn en Sport, 
 
 
 
 
mw. drs. E.I. Schippers 
Pagina 5 van 5 
 
 
 

