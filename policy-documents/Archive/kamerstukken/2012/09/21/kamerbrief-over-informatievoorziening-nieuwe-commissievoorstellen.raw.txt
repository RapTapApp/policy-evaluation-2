Aan de Voorzitter van de
Bezuidenhoutseweg 67
Tweede Kamer der Staten-Generaal
2594 AC Den Haag
Binnenhof 4
Postbus 20061
Den Haag
Nederland
www.minbuza.nl
Contactpersoon
Joop Nijssen
T 0031 70 348 4858
DIE-BNC@minbuza.nl
Onze Referentie
DIE-BNC - 1177/12
Bijlage(n)
Datum 21 september 2012
fichedocument
Betreft Informatievoorziening over nieuwe Commissievoorstellen
Overeenkomstig de bestaande afspraken heb ik de eer u hierbij vijf fiches aan te
bieden die werden opgesteld door de werkgroep Beoordeling Nieuwe
Commissievoorstellen (BNC).
Fiche 1: Raadsbesluit landen en gebieden overzee (“LGO-Besluit”)
Fiche 2: Verordening klinisch geneesmiddelenonderzoek
Fiche 3: Verordening diepzeevisserij noordoostelijke deel Atlantische Oceaan
Fiche 4: Richtlijn Collectief beheer auteurs- en naburige rechten en
muziekrechten op internet
Fiche 5: Mededeling Europese Onderzoekruimte
De Staatssecretaris van Buitenlandse Zaken,
Ben Knapen
Pagina 1 van 1

het 11e EOF) adviseren over ontwerp-programmeringsdocumenten en eventuele wijzigingen daarvan
en de financieringsbesluiten voor de tenuitvoerlegging van hoofdstuk 3. Het comité oefent ter
bevordering van de coherentie, coördinatie en complementariteit toezicht uit op de uitvoering van de
programmeringsdocumenten.
In bijlage VI (betreffende de definitie van het begrip “product van oorsprong” en regelingen voor
administratieve samenwerking) van het concept-LGO besluit wordt de onderzoeksprocedure
voorgesteld voor artikel 10 inzake uitgebreide cumulatie, artikel 16 inzake tijdelijke derogaties en
artikel 63 inzake tijdelijke derogatie van het geregistreerde exporteur systeem. De Commissie zal
worden bijgestaan door een comité in de zin van artikel 247a EU Verordening nr. 2913/92 en
Verordening nr. 182/2011.
Delegatie: Uit artikel 89 van het concept-LGO besluit vloeit voort dat de Commissie gedelegeerde
handelingen mag vaststellen ter aanvulling van de bepalingen in het LGO-besluit en ter wijziging van
de aanhangsels (o.a. productlijsten) bij Bijlage VI. Het doel hiervan is het aanpassen van het besluit
en aanhangsels aan technologische ontwikkelingen en veranderde douanewetgeving. De gedelegeerde
handelingen moeten betrekking hebben op programmeringsprocedures en opvolging, audit, evaluatie,
herziening en uitvoering van programmering en rapportage en financiële aanpassingen. Uit artikel 90
volgt de procedure voor het vaststellen van de gelegeerde handelingen. Deze treden alleen in werking
indien de Raad ofwel binnen 2 maanden na notificatie geen bezwaar heeft ingediend ofwel de
Commissie heeft geïnformeerd dat de Raad geen bezwaar zal indienen tegen deze gedelegeerde
handeling.
2. Samenvatting BNC-fiche
De landen en gebieden overzee (hierna “LGO” genoemd) waar het voorgestelde besluit betrekking op
heeft, zijn eilanden in de Atlantische Oceaan, de Zuidelijke Oceaan, de Noordelijke IJszee, het
Caribisch gebied, de Indische Oceaan en de Stille Oceaan. Het zijn gebieden die banden hebben met
vier lidstaten van de EU: Denemarken, Frankrijk, Nederland en het Verenigd Koninkrijk. De LGO zijn
met de Europese Unie geassocieerd sinds de inwerkingtreding van het Verdrag van Rome in 1958. De
associatie van de LGO met de Unie vloeit voort uit hun constitutionele relatie met de vier genoemde
lidstaten. De met Nederland verbonden LGO zijn: Aruba, Curaçao en St. Maarten en Bonaire, St.
Eustatius en Saba.
Korte inhoud LGO-besluit
Het LGO-besluit geldt voor de periode 2014-2020 en betreft een modernisering van de relatie tussen
de EU en de LGO. Het uiteindelijke doel is om duurzame ontwikkeling van LGO te stimuleren.
Genoemde maatregelen moeten bijdragen aan een sterker concurrentievermogen, verminderde
kwetsbaarheid, betere samenwerking met buurlanden en integratie van LGO in de regionale en
wereldwijde economie.
Bijlagefichedocument, pagina2

3. Samenvatting voorstel
Op 16 juli presenteerde de Commissie het nieuwe LGO-besluit. Dit besluit is tot stand gekomen na
consultaties met LGO, lidstaten en de Commissie en is meer gericht op een wederkerig partnerschap
tussen de EU en LGO dan op klassieke ontwikkelingssamenwerking. Het gaat uit van wederzijdse
belangen en gezamenlijke prioriteiten, waarbij rekening wordt gehouden met de specifieke
kenmerken, diversiteit en kwetsbaarheden van LGO.
De ultieme doelstelling van het LGO-besluit is het stimuleren van duurzame ontwikkeling. Hiertoe
wordt gefocust op drie pijlers, op economisch-, sociaal- en milieugebied. Nieuw is de aandacht voor
internationale politieke prioriteiten die de afgelopen jaren zijn opgekomen, zoals klimaatverandering
en beheer van natuurlijke hulpbronnen.
Het LGO-besluit richt zich vooral op de bevordering van het concurrentievermogen en veerkracht, en
de vermindering van de kwetsbaarheid van LGO en het belang van samenwerking van LGO met derde
landen. Prioriteit zal worden gegeven aan samenwerking op gebieden van wederzijds belang. In het
bijzonder op economische diversificatie van LGO, groene economische groei, duurzaam beheer van
natuurlijke hulpbronnen, aanpassing aan en vermindering van de impact van klimaatverandering,
vermindering van rampenrisico’s, bevordering van activiteiten op gebied van onderzoek, innovatie en
wetenschappelijke samenwerking en de bevordering van sociale, culturele en economische
uitwisselingen tussen LGO, buurlanden en andere partners. Afspraken op handelsgebied zijn
geactualiseerd in het licht van de veranderde wereldwijde handelspatronen en EU
handelsovereenkomsten met derde landen. De oorsprongsregels zijn in dit kader geënt op de regels
die aan de meer ontwikkelde landen van het Algemeen Preferentieel Stelsel (APS) zijn toegekend. Het
EU partnerschap met LGO dient tot slot bij te dragen aan de promotie van EU normen en waarden in
de wereld.
Uit de impact assessment van de Commissie volgt dat een aanpassing van de bestaande LGO relatie
nodig is gezien de veranderde politieke prioriteiten op Europees niveau (Europa 2020) en op
internationaal niveau (zoals rond milieu, klimaatverandering, beheer van natuurlijke hulpbronnen)
sinds vaststelling van het huidige LGO-besluit in 2001. Ook bestaat de directe noodzaak om het
handelsregime te actualiseren, waardoor LGO kunnen profiteren van betere handelsvoorwaarden.
4. Bevoegdheidsvaststelling en subsidiariteits- en proportionaliteitsoordeel
a) Bevoegdheid
Op grond van deel IV van het VWEU heeft de Commissie de bevoegdheid om de relatie tussen de EU
en LGO te regelen. De Unie heeft voor wat betreft de bepalingen over het handelsregime een
exclusieve bevoegdheid (art. 3 lid 1 sub 2 VWEU).
Bijlagefichedocument, pagina4

door middel van comités waarin de lidstaten zitting hebben. Daarnaast acht Nederland het wenselijk
dat het 11e EOF-comité via artikel 84 van het LGO-besluit conform de afspraken die worden
neergelegd in het intern akkoord van het 11e EOF betrokken wordt bij besluiten over de financiële
bijstand uit hoofde van het 11e EOF.
5. Financiële implicaties, gevolgen voor regeldruk en administratieve lasten
a) Consequenties EU-begroting
e
De specifieke fondsen voor LGO komen niet uit de EU-begroting maar uit het EOF. In het 11 EOF voor
de periode 2014-2020, waarover nog onderhandeld wordt, wordt een bedrag van € 343,4 mln.
voorzien voor LGO, ongeveer hetzelfde bedrag als in het huidige EOF (na inflatiecorrectie). Van dit
bedrag is € 5 mln. gereserveerd voor een allocatie aan de Europese Investeringsbank (EIB) ten bate
van rentesubsidies en technische assistentie. Daarnaast stelt de Commissie voor dat de EIB € 100
mln. aan leningen uit eigen middelen zal verstrekken aan LGO, een forse stijging ten opzichte van de
huidige EIB enveloppe van € 30 mln. Beslissingen over de eigen middelen van de EIB zijn echter enkel
aan de EIB Raad van Bewind voorbehouden, en niet ter besluit van of ter voorlegging door de
Commissie.
e
De omvang van het 11 EOF zal naar verwachting worden bepaald op het moment dat over het
Meerjarig Financieel Kader (MFK) wordt besloten. Nederland is voorstander van opname van het EOF
2
in het MFK .
b) Financiële consequenties (incl. personele) voor rijksoverheid en/ of decentrale overheden
Bij administratieve fouten loopt Nederland een aansprakelijkheidsrisico, óók voor de zelfstandige
landen binnen het Koninkrijk Aruba, Curaçao en Sint Maarten. Het risico wordt ingeperkt indien het
voorstel wordt aangepast conform de Nederlandse inzet, waardoor Nederland alleen voor de openbare
lichamen Bonaire, Sint Eustatius en Saba verantwoordelijk wordt.
c) Financiële consequenties (incl. personele) voor bedrijfsleven en burger
Geen.
d) Gevolgen voor regeldruk/administratieve lasten voor rijksoverheid, decentrale overheden,
bedrijfsleven en burger
De gewijzigde administratieve eisen op handelsgebied betekenen, gezien hun beperkte capaciteit, een
extra belasting voor LGO. Dit geldt ook voor de Nederlandse openbare lichamen Bonaire, St. Eustatius
en Saba.
2
Zie voor de Nederlandse inzet bij de EOF-onderhandelingen het BNC-fiche inz. EOF, Kamerstuk 22 112 nr. 1313.
Bijlagefichedocument, pagina6

Voor de geavanceerdere LGO is tegelijkertijd een aangepaste invulling mogelijk binnen het LGO-
besluit, afhankelijk van de specifieke beleidsprioriteiten.
9. Nederlandse positie
Nederland verwelkomt het nieuwe LGO besluit, dat zich meer richt op een partnerschap en wederzijds
belangen dan op klassieke ontwikkelingssamenwerking.
Nederland steunt de brede aanpak die hierin wordt gehanteerd, ter versterking van LGO in de context
van de huidige mondiale uitdagingen. LGO kunnen zo vrijwillig interne wetgeving op voor hun
relevante terreinen optrekken, met steun van de Commissie. Tegelijkertijd moet de voorgestelde
brede aanpak invulling krijgen in concrete programmatische voorstellen, rekening houdend met de
specifieke kwetsbaarheden van de LGO. Nederland zal dit nauwlettend volgen.
De actieve houding van de Commissie ten aanzien van het partnerschap, met name in de
samenwerking op goed bestuur, strijd tegen de georganiseerde misdaad, mensenhandel, terrorisme
en corruptie, vindt Nederland positief.
Als onderdeel van een volwaardig partnerschap legt de Commissie meer verantwoordelijkheid bij de
LGO zelf. In dit kader maakt Nederland bezwaar tegen artikel 47, betreffende de afhandeling van
administratieve fouten, dat de verantwoordelijkheid voor administratieve fouten van LGO bij de
corresponderende lidstaat legt in plaats van bij de LGO zelf. Hieruit blijkt geen gelijkwaardig
partnerschap tussen EU en de autonome LGO. Nederland is wel bereid om verantwoordelijkheid te
dragen voor eventuele administratieve fouten op de openbare lichamen Bonaire, Sint Eustatius of
Saba. Gezien de beperkte capaciteit en de specifieke kenmerken van LGO is het tegelijkertijd wel van
belang om de programmeringsprocedures voor LGO in de uitwerking te vereenvoudigen.
Nederland steunt de nadruk die wordt gelegd op versterking van concurrentievermogen. Dit is in het
bijzonder van belang in de regionale context, die goed wordt meegenomen in het besluit. In het
besluit ontbreekt echter het thema toerisme, voor de meeste LGO een sector van cruciaal belang. Uit
het besluit zou eveneens meer aandacht moeten spreken voor de belangrijke regionale ‘hub’-functie
die LGO kunnen vervullen op kennisgebieden zoals duurzame energie en klimaatverandering.
Nederland zal hiervoor aandacht vragen. Het besluit besteedt terecht aandacht aan economische
diversificatie, biodiversiteit en vergroening van de economie. Nederland is tevreden dat de
handelsvoorwaarden voor LGO deels zijn verbeterd. De herziening van de oorsprongsregels heeft
echter tot gevolg dat de rechtenvrije toegang tot de EU voor goederen uit de LGO niet langer overal is
gewaarborgd. Nederland zal bij de Commissie het behoud van deze toegang voor LGO bepleiten.
Nederland is verder van mening dat bepalingen die zich op de concrete uitvoering of specifieke
toepassing van het besluit richten niet in aanmerking komen voor delegatie. Nederland heeft een
voorkeur om douane- en oorsprongsregels neer te leggen in uitvoeringshandelingen. Of deze voorkeur
Bijlagefichedocument, pagina8

Fiche 2: verordening klinisch geneesmiddelenonderzoek
1. Algemene gegevens
Titel voorstel
Voorstel voor een verordening van het Europees Parlement en de Raad betreffende klinische proeven
met geneesmiddelen voor menselijk gebruik en tot intrekking van Richtlijn 2001/20/EG.
Datum Commissiedocument
17-7-2012
Nr. Commissiedocument
COM(2012) 369
Prelex
http://ec.europa.eu/prelex/detail_dossier_real.cfm?CL=nl&DosId=201826
Nr. Impact Assessment Commissie en Opinie Impact Assessment Board
SWD(2012) 200 en 201
Behandelingstraject Raad
Gezondheidsraad (EPSCO)
Eerstverantwoordelijk ministerie
Ministerie van VWS
Rechtsbasis, besluitvormingsprocedure Raad, rol Europees Parlement, gedelegeerde en/of
uitvoeringshandelingen
a) Artikelen 114 lid 3 (interne markt) en 168 lid 4 sub c (volksgezondheid) Verdrag Werking van de
Europese Unie (VWEU)
b) Gekwalificeerde meerderheid in de Raad met medebeslissing van het Europees Parlement
c) Op basis van voorstel krijgt de Commissie bevoegdheid om verdere gedelegeerde handelingen op
te stellen (op basis van art. 27 voorstel) waarbij ze wijzigingen kan aanbrengen in de opzet van
het aanvraagdossier (initiële aanvraag en de aanvraag voor een wezenlijke wijziging).
2. Samenvatting fiche
Kern voorstel
De verordening beoogt met een meer centrale aanpak de indiening en beoordeling van
onderzoeksvoorstellen op het terrein van klinisch geneesmiddelenonderzoek in Europa te
Bijlagefichedocument, pagina10

Onder Richtlijn 2001/20/EC is de toetsing van geneesmiddelenonderzoek met mensen verdeeld over
twee instanties: naast een medisch-ethische commissie (METC) wordt een deel van de beoordeling,
met name gericht op de wetenschappelijke en veiligheidsaspecten van het toe te passen
geneesmiddel, gedaan door een daartoe aangewezen bevoegde (overheids-)instantie. In Nederland is
een grote rol weggelegd voor de METC’s en slechts een marginale rol voor de bevoegde instantie, de
Centrale Commissie Mensgebonden Onderzoek (CCMO). Op deze wijze hebben we in Nederland zorg
gedragen voor een integrale beoordeling die zoveel mogelijk bij één instantie is ondergebracht, en zo
aansluiting vindt bij de daar opgebouwde kennis en ervaring.
Andere lidstaten hebben de registratieautoriteiten aangewezen als bevoegde instantie, die een
belangrijker deel van het onderzoek toetsen. Het Nederlandse bezwaar tegen een dergelijke opzet
was, zoals ook de Europese Commissie heeft onderschreven, dat de registratieautoriteit bij de
beoordeling van een aanvraag voor een handelsvergunning moet oordelen over de gegevens die op
basis van haar eigen eerdere beoordelingen zijn verzameld. In het voorliggende voorstel is niet langer
voorgeschreven welke instanties bij de toetsing betrokken moeten zijn, de lidstaten mogen dit zelf
vormgeven.
De zeer gecentraliseerde toetsing die in de verordening wordt voorgesteld lijkt te zeer gericht op
versnelling van het toetsingsproces, en daardoor onvoldoende omkleed met waarborgen voor de
kwaliteit ervan. De kern van de beoordeling zit in de weging van de wetenschappelijke waarde van het
onderzoek enerzijds en tegen de risico’s en belasting van het onderzoek voor de proefpersonen
anderzijds. Waar die weging in Nederland nu door 27 METC’s wordt gedaan, commissies waaraan
strikte voorwaarden omtrent samenstelling en werkwijze zijn gesteld en waarop voortdurend toezicht
op de werkzaamheden wordt gehouden, stelt de nieuwe verordening voor dit centraal te laten
plaatsvinden in Europa. Dat betekent dat bij internationale multicenterstudies één lidstaat de
beoordeling uitvoert (de andere landen zijn dan aan die beoordeling gebonden en kunnen slechts in
zeer beperkte gevallen daarvan afwijken). De wel betrokken maar niet-oordelende lidstaten kunnen
wel opmerkingen maken ten aanzien van de toetsing, maar de oordelende lidstaat is in de huidige
opzet van de verordening niet gehouden deze over te nemen, zelfs niet erop te reageren. De indiener
mag zelf de oordelende lidstaat bepalen. Daarmee ontstaat het risico dat het onderzoek wordt
beoordeeld door de minst kritische lidstaat, en de andere lidstaten (inclusief Nederland) verplicht zijn
het oordeel over te nemen.
De verordening zal ertoe leiden dat Nederland met twee verschillende wettelijke regimes te maken
krijgt voor de beoordeling van medisch-wetenschappelijk onderzoek. Het geneesmiddelenonderzoek -
waar de verordening exclusief op ziet - betreft namelijk slechts ongeveer 30 % van alle onderzoek dat
in Nederland op basis van de Wet medisch-wetenschappelijk onderzoek met mensen (WMO) wordt
getoetst. Onduidelijk is of de bestaande infrastructuur in Nederland zodanig kan worden aangepast dat
deze in één nieuwe vorm voor toetsing van zowel geneesmiddelenonderzoek als de andere vormen die
Bijlagefichedocument, pagina12

 het vergroten van de transparantie met betrekking tot ingediende studies en de resultaten
daarvan;
 het vrijlaten van de lidstaten in de interne organisatie van de toetsing, mits de onafhankelijkheid
en deskundigheid voldoende is gewaarborgd;
 een door de lidstaten verplicht in te stellen nationaal ‘waarborgmechanisme’ voor de vergoeding
van schade aan proefpersonen, als alternatief naast een particuliere verzekering;
 mogelijkheid tot verdeling van de bevoegdheden van de ‘sponsor’ (opdrachtgever) onder
verschillende (sub-)organisaties;
 mogelijkheid van de Europese Commissie om inspecties te verrichten.
Achtergrond: impact assessment Commissie
Drie doelstellingen zijn geformuleerd in de impact assessment (IA) voor de nieuwe verordening:
1) het bieden van een modern juridisch framework voor de indiening en de beoordeling van
aanvragen voor klinische proeven, daarbij rekening houdend met het internationale karakter
van deze proeven;
2) het voorzien in een wetgevend kader dat bepaalde bestaande problemen aanpakt, in het
bijzonder het terugbrengen van zowel de beoordelingstijd als de administratieve lasten bij het
jaarlijkse veiligheidsrapport en het instellen van een verplichte schadeloosstelling voor
proefpersonen in iedere lidstaat;
3) er voor zorgen dat klinische proeven die uitgevoerd worden in landen buiten de EU toch
voldoen aan de vereisten van de ‘goede klinische praktijken’.
Door vergelijking van de verschillende mogelijke beleidsinstrumenten, heeft de Commissie in haar IA
geconcludeerd dat er een verordening moet komen met één aanvraagprocedure (via een Europees
portaal), een duidelijk wetgevend kader met inachtneming van de mogelijkheid tot het reguleren van
klinische proeven die buiten de EU worden gehouden.
4. Bevoegdheidsvaststelling en subsidiariteits- en proportionaliteitsoordeel
a) Bevoegdheid
Het voorstel is gebaseerd op de artikelen 114 lid 3 VWEU (interne markt) en 168 lid 4 sub c VWEU
(volksgezondheid). Nederland kan zich vinden in de gekozen rechtsgrondslag. Bij de regelgeving voor
klinische proeven oefent de Unie haar gedeelde bevoegdheid uit op het gebied van de interne markt
(artikel 4 lid 2 van het VWEU) en haar aanvullende bevoegdheid op het gebied van volksgezondheid
(artikel 6, onder a VWEU).
b) Subsidiariteits- en proportionaliteitsoordeel
Het subsidiariteitsoordeel is positief. Klinische proeven met geneesmiddelen worden regelmatig in
meerdere EU-lidstaten tegelijk uitgevoerd, waarbij de nationale beoordelingsregimes op dit moment
nog (erg) verschillend zijn, tot bureaucratie leiden en vertragend kunnen werken op de uitvoering en
dus ontwikkeling van nieuwe middelen. Het voorstel beoogt de regels hiervoor te harmoniseren;
Bijlagefichedocument, pagina14

Mogelijk leidt de instelling van een ‘nationaal waarborgmechanisme’ (artikel 73) tot een financiële
consequentie voor VWS. Afhankelijk van de gekozen invulling is mogelijk dat de overheid hierbij (al
dan niet tijdelijk) garanties moet afgeven in de fase van bufferopbouw, en in het meest verstrekkende
geval zelf verantwoordelijk is voor de organisatie van de waarborg. Uitkering van schade blijft evenwel
budgetneutraal – of kan zelfs een besparing opleveren – door de bezuiniging op de premielast voor
onderzoek dat uit publieke middelen wordt gefinancierd. Daarnaast bestaat de mogelijkheid tot
premieheffing voor onderzoek met commerciële doeleinden en het heffen van een vergoeding
(art. 82 v.).
Aangezien de nationale inspecties de regels van de verordening moeten gaan handhaven, is het
mogelijk dat extra bezetting bij de IGZ noodzakelijk is.
Alle budgettaire gevolgen worden ingepast op de begroting van het/de beleidsverantwoordelijk(e)
departement(en), conform de regels van de budgetdiscipline.
c) Financiële consequenties (incl. personele) voor bedrijfsleven en burger
Voor het bedrijfsleven zal de aanpassing van interne systemen en procedures ten behoeve van de
centrale indiening op korte termijn een investering vereisen. Op lange termijn betekent de
enkelvoudige indiening een kostenbesparing, ook de gecoördineerde beoordeling en beoogde snellere
doorlooptijden van de procedure zouden een aanzienlijke besparing moeten opleveren.
d) Gevolgen voor regeldruk/administratieve lasten voor rijksoverheid, decentrale overheden,
bedrijfsleven en burger
Invoering van de verordening leidt niet tot meer regeldruk, maar wel tot andere regels. Zo vergt
invoering bereidheid van ‘veldpartijen’ en waarschijnlijk de nodige stuurmanskunst van de
rijksoverheid bij de handhaving van de nieuwe regelgeving.
6. Implicaties juridisch
a) Consequenties voor nationale en decentrale regelgeving en/of sanctionering beleid (inclusief
toepassing van de lex silencio positivo)
Inwerkingtreding van deze verordening betekent dat de Wet medisch-wetenschappelijk onderzoek met
mensen (WMO) moet worden aangepast, in ieder geval door het schrappen van paragraaf 5a (art. 13a
tot en met q) dat aanvullende regels stelt voor wetenschappelijk onderzoek met geneesmiddelen (in
de WMO is Richtlijn 2001/20/EC geïmplementeerd). Verder zal harmonisatie van de andere regels van
deze wet wenselijk zijn om het procedurele onderscheid tussen wel- en niet geneesmiddelenonderzoek
zo klein mogelijk te houden (tweederde van het onderzoek dat binnen de reikwijdte van de wet valt is
geen geneesmiddelenonderzoek).
Bijlagefichedocument, pagina16

8. Implicaties voor ontwikkelingslanden
De Commissie acht het van belang dat onderzoek dat buiten de EU wordt uitgevoerd, wel volgens de
principes van Good Clinical Practice (GCP) en Good Laboratory Practice (GLP) worden opgezet en
uitgevoerd, zowel voor wat betreft klinische als preklinische data. Deze voorwaarde is niet nieuw, want
verwezen wordt naar een al in de Richtlijn 2001/83/EC tot vaststelling van een communautair wetboek
betreffende geneesmiddelen voor menselijk gebruik opgenomen bepaling. Daar staat dat bij de
toetsing moet worden nagegaan dat klinische proeven buiten de EU uitgevoerd moeten voldoen aan
GCP en ethische principes, zoals vastgelegd in Richtlijn 2001/20/EC en bijvoorbeeld de Verklaring van
Helsinki. De ethische principes zoals opgenomen in de richtlijn zullen in de nieuwe verordening worden
opgenomen. Wel nieuw is dat de Commissie de mogelijkheid opgenomen heeft om zelf controles te
verrichten om na te gaan (artikel 76) of het regelgevingssysteem van derde landen aan deze
waarborgen voldoet, alsook aan de eisen van GLP voor preklinische data (artikel 25 lid 3).
9. Nederlandse positie
Nederland onderschrijft de ambitie van de Commissie en daarom ook het streven naar hogere
efficiëntie van de aanvraag en de beoordeling van een klinische proef en het verminderen van de
bureaucratie hierbij. Ook is het van mening dat het voorstel goede aanknopingspunten biedt om de
kwaliteit van het klinisch geneesmiddelenonderzoek te verhogen. Nederland vraagt hierbij wel
aandacht voor het feit dat ook in de toekomst veel klinische studies nationaal blijven en dat het
systeem hiervoor ook geëigend moet zijn. Nederland zal zich er wel voor inzetten dat er aanvullende
kwaliteitseisen komen in de verordening wat betreft de beoogde geharmoniseerde regels rond de
beoordeling.
Aandachtspunt is de inrichting van het Nederlandse toetsingssysteem, waarbij de beoordeling zoveel
mogelijk door één instantie wordt verzorgd zodat de met elkaar verbonden medisch-
wetenschappelijke en medisch-ethische toetsing wordt gedaan door één van de 27 Medisch-Ethische
Toetsings Commissies (METC’s). De vraag is of dit Nederlandse systeem zich wel kan blijven
verhouden met de voorgestelde nieuwe wijze van toetsing van een klinische proef. Belangrijk verschil
met de eerdere Richtlijn uit 2001 is dat niet langer wordt aangegeven door welke instanties de
beoordeling moet worden gedaan. De Commissie onderschrijft dat wetenschap en ethiek niet kunnen
worden gescheiden, zodat de lidstaten vrij zijn te bepalen wie welke onderdelen toetst.
Het voorstel van de Commissie behelst wel het uit elkaar trekken van de beoordeling in twee delen. In
het eerste deel vindt de kerntoetsing plaats van de wetenschappelijke waarde (de veiligheid van het
toe te passen middel, de methodologie van het onderzoek en de klinische relevantie) afgezet tegen de
risico’s en belasting voor de proefpersonen. Een (coördinerende) reporting member state, aangewezen
door de indiener, verzorgt dit deel van de beoordeling. De mogelijkheden tot bemoeienis van andere
deelnemende lidstaten wordt in deze fase aanzienlijk beperkt. Slechts in uitzonderingsgevallen bestaat
de mogelijkheid als lidstaat om niet mee te doen (mogelijkheid van ‘opt-out’ – zie artikel 7 lid 3 en
Bijlagefichedocument, pagina18

bij de beoordeling van registratiedossiers, die heeft laten zien dat de onderlinge controle zeer effectief
is om de kwaliteit te waarborgen.
De aan de door de lidstaten op te zetten gecoördineerde toetsing te koppelen randvoorwaarden zijn
voor Nederland in ieder geval: transparantie, onafhankelijkheid van alle betrokkenen, heldere criteria
met betrekking tot opleiding en nascholing, certificering van de beoordelingsinstanties (inclusief de
mogelijkheid om het certificaat te ontnemen) en het invoeren van een onderling controlesysteem
(audit en monitoring).
Tot slot zou naast een opt-out ook ruimte moeten zijn voor een formeel bezwaarsysteem, waarbij
lidstaten die niet de gecoördineerde toetsing uitvoeren maar wel betrokken zijn, kanttekeningen
kunnen plaatsen.
De realisatie van één Europees portaal zal tot aanpassing van het Nederlandse ’ToetsingOnline’ leiden,
dan wel deze voor geneesmiddelenonderzoek overbodig maken. ToetsingOnline is het elektronische
portaal dat is ontwikkeld ten behoeve van de verzameling van gegevens omtrent in Nederland
ingediend onderzoek (geneesmiddelen en niet-geneesmiddelenonderzoek), de registratie van
beoordelingen daarvan en de openbaarmaking van onderzoeksinformatie.
De verordening brengt belangrijke coördinatietaken onder bij de Commissie. Nederland vraagt zich
hierbij af of overwogen is deze taken (deels) onder te brengen bij bijv. de European Medicines Agency
(EMA). De EMA beschikt immers over logistieke kennis en ervaring voor coördinatie en toezicht op een
geneesmiddelenproces. Dit zou ook met zich meebrengen dat de budgettaire implicaties van de
verordening worden beperkt.
Van belang is nog op te merken dat dezelfde beperkingen worden gesteld aan onderzoek met
wilsonbekwamen en met minderjarigen als in de huidige richtlijn. Zoals ook nu het geval is, zijn die
voor wilsonbekwamen strenger dan voor minderjarigen. Nederland pleit ervoor de eisen voor
onderzoek met wilsonbekwamen gelijk te trekken met de eisen voor onderzoek met minderjarigen,
zodat de mogelijkheden voor onderzoek met wilsonbekwamen niet beperkter zijn dan voor onderzoek
met minderjarigen. Voor beide groepen moet innovatie in gelijke mate mogelijk zijn. De gebruikte
formuleringen zijn destijds onder grote tijdsdruk tot stand gekomen. In de huidige WMO en in het
wetsvoorstel ter wijziging van de WMO geldt voor beide groepen een zelfde regime. In de toelichting
bij het wetsvoorstel wordt toegezegd dat Nederland bij de aanpassing van de Geneesmiddelenrichtlijn
zal pleiten voor aanpassing van de eisen voor onderzoek met wilsonbekwamen in de hiervoor
beschreven zin.
Voor wat betreft de schadeloosstelling van proefpersonen stelt de Commissie voor in elke land tot een
nationaal waarborgmechanisme te komen (artikel 73). Nederland vraagt zich af in hoeverre daarbij de
overheid verantwoordelijk wordt geacht dat mechanisme zelf in te stellen. Nederland onderschrijft het
Bijlagefichedocument, pagina20

Fiche 3: Verordening diepzeevisserij noordoostelijke deel Atlantische Oceaan
1. Algemene gegevens
Titel voorstel:
Voorstel voor een Verordening van het Europees Parlement en de Raad tot vaststelling van bijzondere
voorwaarden voor de visserij op diepzeebestanden in het noordoostelijke deel van de Atlantische
Oceaan, tot vaststelling van bepalingen voor de visserij in de internationale wateren van het
noordoostelijke deel van de Atlantische Oceaan en tot intrekking van Verordening (EG) nr. 2347/2002.
Datum Commissiedocumenten:
19-07-2012
Nr. Commissiedocumenten:
COM(2012) 371
Prelex:
http://ec.europa.eu/prelex/detail_dossier_real.cfm?CL=nl&DosId=201835
Nr. Impact Assessment Commissie en Opinie Impact Assessment Board :
SWD (2012) 203 (samenvatting)
SWD (2012) 202
Behandelingstraject Raad:
Landbouw en Visserij Raad
Eerstverantwoordelijk ministerie: Economische Zaken, Landbouw en Innovatie
Rechtsbasis, besluitvormingsprocedure Raad, rol Europees Parlement, gedelegeerde en/of
uitvoeringshandelingen
a) Rechtsbasis :Artikel 43, lid 2, van het Verdrag betreffende de werking van de Europese Unie
b) Besluitvormingsprocedure Raad en rol Europees Parlement: normale wetgevingsprocedure,
gekwalificeerde meerderheid van de Raad en medebeslissing van het Europees Parlement.
c) Gedelegeerde en/of uitvoeringshandelingen: Artikel 13: de Europese Commissie wordt gemachtigd
om met gedelegeerde handelingen maatregelen te nemen indien lidstaten geen begeleidende
maatregelen hebben vastgesteld of wanneer die tekortschieten. Extra begeleidende maatregelen
zijn nodig om te voorkomen dat een beheer op basis van alleen zeedagen leidt tot extra teruggooi
en bijvangsten van kwetsbare soorten.
Bijlagefichedocument, pagina22

de vangst bestaat uit benoemde diepzeesoorten (waaronder de voor Nederland belangrijke grote
zilvervis). De verordening geldt voor de visserij op diepzeebestanden, in het Noordoost Atlantisch
gebied. De Commissie heeft geconstateerd dat de oude bepalingen de problemen niet hebben
opgelost, te weten: 1) te grote visserijdruk op moeilijk herstellende langlevende visbestanden, 2)
vernietiging van kwetsbaar bodemleven met bodemtrawls (waaronder koudwaterkoralen), 3) hoge
bijvangsten, 4) gebrek aan wetenschappelijke kennis om duurzame visserij niveaus vast te stellen.
Om de visserij te verduurzamen en de impact op het ecosysteem te verminderen, is meer kennis
nodig en de Commissie wil de voorzorgsbenadering volgen. Dat betekent ondermeer, dat er nieuwe
soorten zijn opgenomen in de lijst van diepzeesoorten, meer gegevens van diepzeebestanden worden
verzameld en dat het gebruik van bodemtrawls en van op 200-600m diepte geankerde kieuwnetten
wordt uitgefaseerd. In het kader van de vereenvoudiging biedt het voorstel de mogelijkheid om te
gaan beheren met alleen zeedagen (zonder quota), mits van te voren de impact is aangetoond en de
vangsten goed gemonitord worden. In het lopende Europese onderzoeksproject Deepfishman worden
verschillende beheerstrategieën onderzocht. De Europese Commissie wordt gemachtigd om met
gedelegeerde handelingen maatregelen te nemen indien lidstaten geen begeleidende maatregelen
hebben vastgesteld of wanneer die tekortschieten. Extra begeleidende maatregelen zijn nodig om te
voorkomen dat een beheer op basis van alleen zeedagen leidt tot extra teruggooi en bijvangsten van
kwetsbare soorten. Tot slot worden de controlebepalingen aangescherpt door de diepzeesoorten aan
te merken als soorten met een beheerplan onder de controleverordening (2009). Dit betekent extra
nadruk op tracering, vangstrapportages en dergelijke.
 Impact assessment Commissie
De Commissie heeft 5 opties onderzocht: 1) handhaven status quo, 2) een algeheel verbod op
diepzeevisserij, 3) regulering uitsluitend met technische maatregelen, 4) verbod op tuig dat
schadelijk is voor het mariene ecosysteem en 5) VN-protocollen voor bescherming van kwetsbare
diepzeehabitats op volle zee ook toepassen op het continentaal plat. Volgens de Commissie vallen
opties 1-3 af, omdat deze te grote nadelen hebben. Optie 4 heeft de voorkeur van de Commissie,
omdat dit tevens een einde maakt aan de teruggooi. Optie 5 zou ertoe kunnen leiden dat er
bovenop Natura2000 nieuwe kwetsbare gebieden worden aangewezen, wat bijdraagt aan de
regeldruk.
4. Bevoegdheidsvaststelling en subsidiariteits- en proportionaliteitsoordeel
a) Bevoegdheid:Rechtsgrondslag is artikel 43 lid 2 VWEU. Het kabinet kan instemmen met deze
rechtsbasis. Het Gemeenschappelijke Visserijbeleid is een exclusieve bevoegdheid van de
Europese Unie.
b) Subsidiariteits- en proportionaliteitsoordeel:
Subsidiariteit: Niet van toepassing. Het voorstel valt onder de exclusieve bevoegdheid van de
Europese Unie als bedoeld in artikel 3, lid 1, onder d), van het Verdrag.
Bijlagefichedocument, pagina24

9. Nederlandse positie
Nederlands oordeel is positief over het voorstel om bepalingen vast te stellen voor de diepzeevisserij.
Nederland heeft zeer beperkte visserijbelangen bij de diepzeevisserij en vindt dat de
voorzorgsbenadering in het beheer gevolgd moet worden om kwetsbare diepzeehabitats en soorten te
beschermen. Wanneer de MSY niveaus niet kunnen worden vastgesteld (bijvoorbeeld vanwege gebrek
aan kennis) moet het voorzorgsprincipe worden gevolgd. Dit houdt ondermeer in dat sterk rekening
gehouden moet worden met het wetenschappelijk advies. Nederland kan instemmen met de
uitfasering van netten waarvan bekend is dat ze schade berokkenen aan kwetsbare diepzee habitats
of zeer veel bijvangsten produceren. Of een beheerregime gebaseerd op alleen zeedagen bijdraagt
aan de doelstellingen van deze verordening, wordt betwijfeld. Het is onwaarschijnlijk dat dit leidt tot
minder teruggooi, zonder een aanvullende aanlandplicht. De Commissie stelt voor om de onderhavige
verordening te zien als “beheerplan”, zoals bedoeld in de controle verordening (EG) 1224/2009.
Nederland kan dit steunen, maar vindt dat er dan wel concrete en meetbare doelen moeten worden
afgesproken met heldere termijnen.
Bijlagefichedocument, pagina26

2. Samenvatting BNC-fiche
 Korte inhoud voorstel
Het voorstel richt zich op de verbetering van het functioneren van organisaties die zich
bezighouden met het beheer van auteurs- en naburige rechten (collectieve beheersorganisaties
(hierna: cbo’s) door eisen aan governance en transparantie te stellen en op verbetering van de
auteursrechtlicentiëring van online muziekdiensten (zoals download- of streamingwebsites).
 Bevoegdheidsvaststelling en subsidiariteits- en proportionaliteitsoordeel
De rechtsbasis wordt gevormd door de artikelen 50 lid 2 onder g, 53 en 62 VWEU. Subsidiariteit:
positief, omdat goed functioneren van collectieve beheersorganisaties en verbeteren van
licentiëring op internet grensoverschrijdende kwesties zijn.
Proportionaliteit: positief, zolang het voorstel voorziet in minimumharmonisatie en lidstaten de
nodige flexibiliteit biedt om op nationaal niveau aanvullende of strengere regels te stellen.
 Implicaties/risico’s/kansen
Het voorstel vertoont overlap met het bij de Eerste Kamer aanhangige wetsvoorstel dat het
toezicht op cbo’s versterkt ((Eerste Kamer, vergaderjaar 2011-2012, 31 766 A). 31766) en
behelst een uitbreiding van de taken van het College van Toezicht auteurs- en naburige rechten
(toezichthouden op de eisen die worden gesteld aan cbo´s die multiterritoriale licenties verlenen
voor online muziekdiensten).
 Nederlandse positie
Het kabinet verwelkomt het richtlijnvoorstel maar heeft nog veel vragen bij de uitwerking.
Nederland staat positief tegenover een Europees kader voor governance en transparantie omdat
dit het functioneren van cbo’s in grensoverschrijdende situaties kan verbeteren. Voorwaarde is wel
dat de richtlijn voorziet in minimumharmonisatie en voldoende flexibiliteit biedt om op nationaal
niveau regelingen te treffen, bijvoorbeeld om gebruikers te beschermen. De richtlijn moet
aansluiten bij voortzetting van het beleid dat zich richt op één factuur voor ondernemingen
(werkgroep Pastors) en aan de instelling van één loket voor de incasso van vergoedingen door
cbo’s in de offline omgeving. Er zal duidelijkheid moeten komen over de wijze waarop de regels
voor transparantie en i worden gehandhaafd in lidstaten waar geen overheidstoezicht bestaat.
Zonodig moet het voorstel op dit punt verder worden aangescherpt. De regeling voor
multiterritoriaal licentiëren van muziekauteursrecht op internet kan bijdragen aan het versterken
van het legale aanbod van muziekwerken op internet. Dat is een wenselijk streven, maar er moet
meer duidelijkheid komen omtrent het uiteindelijke effect van deze richtlijn op het aanbod van
legale muziekdiensten en op het aantal cbo’s dat overgaat tot multiterritoriale licentiëring. Naast
het belang van de gebruiker zijn de gevolgen voor de culturele diversiteit, de positie van
Nederlands repertoire, de gevolgen voor de positie van de individuele auteur en de bescherming
van persoonsgegevens voor Nederland aandachtspunten in de onderhandelingen.
Bijlagefichedocument, pagina28

transparantie van cbo’s een oplossing bieden voor het probleem dat – met name buitenlandse –
rechthebbenden niet altijd in staat zijn om hun rechten uit te oefenen vanwege gebreken in de
governance en transparantie van cbo’s. Uit ervaringen in de lidstaten en ervaringen met een eerdere
Commissieaanbeveling is volgens de Commissie gebleken dat, met zelfregulering en nationale
wetgeving niet effectief kan worden gewaarborgd dat cbo’s belangrijke principes van governance en
transparantie uniform en adequaat in de gehele EU toepassen.
Uit het impact assessment van de Commissie komt naar voren dat het inkomen van Nederlandse
rechthebbenden kan toenemen als multiterritoriaal licentiëren eenvoudiger wordt. De Commissie heeft
de voorkeur gegeven aan een regeling die rechthebbenden de keuze biedt om een cbo te kiezen en
waarin kleinere cbo’s zich kunnen aansluiten bij grotere. Een alternatieve regeling die voorschrijft dat
er een pan-Europese cbo moet komen die één centraal loket biedt aan de gebruiker zou volgens de
Commissie op mededingingsrechtelijke bezwaren stuiten, in het bijzonder klantverdeling (omdat niet
de commerciële gebruiker maar het centrale loket de licentiërende cbo kiest) en prijsfixatie (omdat
beheerskosten worden bepaald door het centrale loket en niet door verschillende cbo’s).
Ten aanzien van de culturele diversiteit wordt gesteld dat niets doen een negatief effect heeft op de
beschikbaarheid van een cultureel divers aanbod buiten de landsgrenzen. Dit komt volgens de
Commissie omdat kleinere cbo’s er waarschijnlijk niet in slagen om grensoverschrijdende licenties te
verstrekken, omdat hun repertoire – door het territoriaal beperkte karakter - commercieel minder
waard is dan repertoire waarvan de populariteit culturele landsgrenzen overschrijdt. Volgens de
Commissie wordt de culturele diversiteit in het voorgestelde model met paspoort-cbo’s juist
bevorderd, omdat paspoort cbo’s kleinere cbo’s die zich willen aansluiten moeten accepteren en de
mogelijkheid van multiterritoriaal licentiëren online diensten aldus in staat stelt om op eenvoudiger
wijze een breed repertoire aan te bieden, inclusief lokaal of niche repertoire.
4. Bevoegdheidsvaststelling en subsidiariteits- en proportionaliteitsoordeel
a) Bevoegdheid
De Commissie baseert het voorstel op het vrij verkeer van diensten en op de vrijheid van vestiging en
de waarborgen die van rechtspersonen worden verlangd (artikelen 50 lid 2 onder g, 53 en 62 VWEU).
Het betreft een met de lidstaten gedeelde bevoegdheid van de EU. Nederland kan zich vinden in de
gekozen rechtsbasis.
b) Subsidiariteits- en proportionaliteitsoordeel
Subsidiariteit: Positief. Het ligt voor de hand om de transparantie en governance van cbo’s op
Europees niveau te regelen, omdat een aanzienlijk deel (ca. 8%) van de incasso van cbo’s wordt
uitgekeerd aan een buitenlandse cbo. Ook het vereenvoudigen van de licentiëring van online
muziekdiensten moet op Europees niveau worden geregeld, omdat licentiëring op internet een
grensoverschrijdend karakter heeft.
Proportionaliteit: Positief, zolang duidelijk is dat het voorstel voorziet in minimumharmonisatie en de
noodzakelijke flexibiliteit biedt om op nationaal niveau aanvullende of strengere regels te stellen. Het
voorstel beperkt zich ten aanzien van het toezicht op cbo’s die multiterritoriaal licentiëren tot de
Bijlagefichedocument, pagina30

Deze eisen komen gedeeltelijk overeen met regels die worden gesteld in het thans bij de Eerste
Kamer aanhangige wetsvoorstel toezicht collectieve beheersorganisaties.
b) Voorgestelde implementatietermijn (bij richtlijnen), dan wel voorgestelde datum inwerkingtreding
(bij verordeningen en beschikkingen) met commentaar t.a.v. haalbaarheid
De voorgestelde implementatietermijn van 12 maanden na inwerkingtreding van de richtlijn is te
kort. De Commissie erkent in bijlage II bij de richtlijn: “Het uitgebreide wettelijke kader dat met
de richtlijn wordt voorgesteld zal leiden tot substantiële veranderingen in de meeste nationale
wetten ten aanzien van het toezicht op rechtenbeheerders.” In overeenstemming met het bredere
pleidooi van Nederland voor realistische omzettingstermijnen zal Nederland bij deze
richtlijnonderhandelingen inzetten op een verruiming van de termijn naar ten minste 24 maanden.
Ook de toezichtsarrangementen moeten per de omzettingsdatum immers overal in werking zijn.
c) Wenselijkheid evaluatie-/horizonbepaling
Het voorstel bevat een evaluatiebepaling. Niet later dan 5 jaar na afloop van de omzettingsperiode
beoordeelt de Commissie de toepassing van de richtlijn en brengt zij aan het Europees Parlement
en de Raad verslag uit van de toepassing van de richtlijn, met inbegrip van de gevolgen daarvan
voor de ontwikkeling van grensoverschrijdende diensten en de culturele verscheidenheid, en de
eventuele noodzaak om die te herzien. De Commissie laat haar verslag, indien van toepassing,
vergezeld gaan van een wetgevingsvoorstel.
7. Implicaties voor uitvoering en handhaving
a) Uitvoerbaarheid
Het voorstel behelst een uitbreiding van de taken van het College van Toezicht auteurs- en
naburige rechten, met name ten aanzien van cbo’s die multiterritoriaal licentiëren. Het College van
Toezicht zal worden gevraagd om een uitvoeringstoets uit te voeren.
b) Handhaafbaarheid
Op grond van het voorstel dient Nederland een bevoegde autoriteit aan te wijzen die toezicht
houdt op de eisen waaraan cbo’s die multiterritoriaal licentiëren moeten voldoen. Het ligt voor de
hand dat het College van Toezicht Auteurs- en naburige rechten als bevoegde autoriteit wordt
aangewezen voor cbo’s die in Nederland zijn gevestigd. Wat betreft uitvoering en handhaving kan
dan worden aangesloten bij de nationale praktijk. Voor cbo’s die niet multiterritoriaal licentiëren
verplicht het voorstel niet tot instelling van een bevoegde autoriteit. Dit roept de vraag op of
Nederlandse rechthebbenden voldoende worden beschermd tegen gebrekkig functionerende
buitenlandse cbo’s. Er zal duidelijkheid moeten komen over de wijze waarop de regels voor
transparantie en governance worden gehandhaafd in lidstaten waar geen overheidstoezicht
bestaat. Nederland zet op dit punt in op aanscherping van de richtlijn.
8. Implicaties voor ontwikkelingslanden
Geen
Bijlagefichedocument, pagina32

zullen ontstaan en hoe dit uitpakt voor de gebruikers die een licentie willen afnemen. In het systeem
bij de naburige rechten op uitzendingen (simulcasting agreement) bieden de verschillende cbo’s uit de
lidstaten het wereldrepertoire aan via multiterritoriale licenties en worden de tarieven uit de lidstaten
waarvoor de licentie wordt verstrekt bij elkaar opgeteld. De cbo’s concurreren daarbij ten opzichte van
de gebruikers op serviceverlening en beheerskosten. Nederland wil graag een verduidelijking van de
afweging die de Commissie heeft gemaakt bij de keuze in het richtlijnvoorstel om voor het online
beheer van muziekauteursrecht te concurreren op repertoire. Deze keuze roept namelijk de vraag op
of het risico aanwezig is dat de gebruiker uiteindelijk wordt geconfronteerd met een versnippering van
het repertoire over een groot aantal cbo’s. Dit zou niet passen in het streven naar verbetering van de
verlening van grensoverschrijdende licenties. Andere aandachtspunten voor Nederland zijn de
gevolgen voor de culturele diversiteit, de positie van Nederlands repertoire, de gevolgen voor de
positie van de individuele auteur, de bescherming van persoonsgegevens en het uiteindelijke effect
van deze richtlijn op het aanbod van legale muziekdiensten en op het aantal cbo’s dat overgaat tot
multiterritoriale licentiëring.
Nederland zal bij de Commissie vragen om een nadere uitleg op deze punten. Ook zal een
internetconsultatie worden georganiseerd waarin Nederlandse belanghebbenden gelegenheid krijgen
om aan te geven hoe zij tegen deze punten aankijken.
Bijlagefichedocument, pagina34

3. realiseren van een open arbeidsmarkt voor onderzoekers door het wegnemen van belemmeringen
voor grensoverschrijdende onderzoekloopbanen;
4. bevorderen van gendergelijkheid en de integratie van de genderdimensie in onderzoek;
5. stimuleren van optimale uitwisseling en overdracht van wetenschappelijke informatie, onder
andere via digitale middelen en door middel van een bredere en snellere toegang tot
wetenschappelijke publicaties en gegevens.
In plaats van wet- en regelgeving is vooralsnog gekozen voor de partnerschapsbenadering. Dit zal
hervormingen en maatregelen vergen in de lidstaten, voor te bereiden door de nationale en/of
regionale overheden. Lidstaten zullen ook een rol spelen in de bewaking van de voortgang en politieke
bijsturing, mede in de context van de jaarlijkse cyclus van het Europees Semester. Daarnaast worden
organisaties op onderzoeksgebied opgeroepen om invulling te geven aan bovenstaande onderwerpen
waar dit binnen hun bevoegdheid ligt. Bij het uitbrengen van de mededeling hebben koepels van deze
organisaties daartoe een Memorandum of Understanding met de Commissie getekend.
Ten slotte wil de Commissie een monitoringssysteem ontwikkelen, met als vertrekpunt een nog vast te
stellen nulmeting ("baseline") in 2012 en een evaluatie in 2014. Op basis van deze evaluatie, die aan
de Raad voor Concurrentievermogen en het Europees Parlement zal worden voorgelegd, zal de
Commissie opnieuw de noodzaak en mogelijkheid van wet- en regelgeving overwegen.
3. Wat is de Nederlandse grondhouding ten aanzien van de bevoegdheidsvaststelling,
subsidiariteit en proportionaliteit van deze mededeling en de eventueel daarin
aangekondigde concrete wet- en regelgeving? Hoe schat Nederland de financiële gevolgen
in, alsmede de gevolgen op het gebied van regeldruk en administratieve lasten?
Ten aanzien van het onderzoeksbeleid kent de Commissie een gedeelde verantwoordelijkheid met de
lidstaten. In de Mededeling benadrukt de Commissie het primaat van de lidstaten en regionale
overheden bij het vormgeven van nationale onderzoeksstelsels die de basis van ERA vormen.
Nederland beoordeelt de subsidiariteit dan ook positief. Overigens geeft de Commissie in deze
Mededeling ook een expliciete rol aan de Europese organisaties in het onderzoek. Daartoe heeft de
Commissie een gemeenschappelijke verklaring getekend met de onderzoeksfinanciers verenigd in de
Europese koepels Science Europe, NordForsk, de universiteiten verenigd in European Universities
Association (EUA) en de LERU (League of European Research Universities) en grote, meer toegepaste
onderzoeks- en technologieorganisaties zoals in Nederland TNO via hun koepel EARTO. Bovendien
heeft de Commissie met de EUA, LERU, NordForsk en EARTO separate overeenkomsten (MoU’s)
getekend, waarin de leden van deze organisaties hun commitment uitspreken om de ERA te
realiseren. Daarnaast heeft ook Science Europe een unilaterale verklaring opgesteld om de ERA te
realiseren.
Bijlagefichedocument, pagina36

De Commissie beschouwt de ERA in eerste instantie gericht op het publieke onderzoekstelsel en
daarbij zou de betrokkenheid van het bedrijfsleven niet direct nodig zijn. Nederland is echter van
mening dat het bedrijfsleven eveneens een rol speelt bij de totstandkoming van de ERA. Dit vanwege
het belang van publiek-private samenwerking in onderzoek, dat mede vanwege het complexe en
multidisciplinaire karakter van onderzoek bij het aanpakken van grote maatschappelijke uitdagingen
een steeds grotere rol speelt. Bovendien gaan er binnen Europa ook publieke middelen naar private
partijen. Nederland verwijst ook naar de titel van de mededeling, dat de ERA zowel een bijdrage moet
leveren aan excellentie als aan groei. Aan groei zal het bedrijfsleven een belangrijke bijdrage moeten
leveren. Van een strikte scheiding tussen het publieke en private onderzoeksbestel kan daarom
volgens Nederland geen sprake zijn.
Nederland is van mening dat de Europese Commissie via het zevende kaderprogramma en de
opvolger daarvan, Horizon 2020, bij dient te dragen aan het tot stand komen van de Europese
onderzoekruimte.
Meer in detail is de Nederlandse positie met betrekking tot de genoemde vijf hoofdlijnen in de
Mededeling als volgt:
1. effectievere nationale onderzoekssystemen
Nederland acht het van belang dat ook binnen de nationale grenzen van de lidstaten competitieve
financiering voor instellingen en projecten wordt bevorderd. In de Mededeling gaat het om:
- competitieve onderzoeksfinanciering door open calls en
- institutionele financiering op basis van kwaliteitsbeoordelingen door peer review.
In Nederland zelf is wat betreft de competitieve onderzoeksfinanciering de tweede geldstroom via
NWO (en STW en KNAW) van groot belang om de kwaliteit en excellentie binnen het onderzoek te
stimuleren. Ook kan zo, naast de versterking van het meer fundamentele onderzoek, worden
ingespeeld op specifieke nationale prioriteiten, zoals onder meer de topsectoren. Bovendien wordt via
deze competitie het fundament gelegd voor succesvolle participatie in internationale (Europese)
competities. Met betrekking tot institutionele financiering heeft Nederland al sinds jaren de
internationale visitaties, die mede richtinggevend zijn voor lange termijn-ontwikkelingen van
universiteiten, GTI’s en TNO.
Ten slotte is Nederland van mening dat meer competitie in het onderzoek kan worden nagestreefd
door gezamenlijke onderzoeksprogrammering tussen publieke en private partijen te bevorderen en
door de versterking van de meer persoonsgerichte programma’s zoals de Vernieuwingsimpuls, waarin
onderzoekers op basis van de kwaliteit van hun eigen onderzoeksvoorstel geld kunnen verwerven ter
financiering van hun onderzoek.
Bijlagefichedocument, pagina38

wetenschappelijke impact ook de impact op economie en maatschappij mee te nemen. Nederland is
van mening dat het belangrijk is om uniforme evaluatieprincipes en evaluatiecriteria te ontwikkelen.
3. Open arbeidsmarkt voor onderzoekers
Nederland is van mening dat een open arbeidsmarkt voor onderzoekers een belangrijk element is voor
de totstandkoming van de ERA. Daarom is het van groot belang dat de lidstaten die vertegenwoordigd
zijn in de ERAC-werkgroep op het gebied van human resources gezamenlijk informatie uitwisselen en
van elkaar leren hoe een en ander geoptimaliseerd kan worden.
Nederland kan daarin op een aantal terreinen een voorbeeldfunctie hebben doordat in het kader van
de ERA al veel mobiliteitsbarrières zijn weggenomen. Zo kent Nederland in het wervings- en
selectiebeleid geen discriminatie op grond van ras, geloof, geslacht, of leeftijd, worden alle vacatures
binnen de wetenschappelijke wereld op de internationaal toegankelijke website Academic Transfer
geplaatst (dat aan EURAXESS is gekoppeld) en zijn stappen gezet om het carrièreperspectief voor
onderzoekers te verbeteren met o.m. de NWO-Vernieuwingsimpuls. Deze laatste regeling staat ook
open voor buitenlandse onderzoekers.Ook de meeneembaarheid van onderzoeksbeurzen over de
grens (portability of grants) is in sommige gevallen van toepassing volgens het Money Follows
Researcher–principe. Verder sluiten in Nederland de onderzoekersopleidingen - waarin een intensieve
samenwerkingsrelatie met het bedrijfsleven mogelijk is- goed aan op de voorstellen van de Commissie
voor het Europese instrumentarium van innovatieve doctoraatsopleidingen. Nederland is van mening
dat het van belang is om mobiliteit tussen publieke en private partijen via de Marie Curie
mobiliteitsbeurzen te bevorderen. Daarnaast is het in dit verband nodig dat het vrijwillige karakter van
de Code of conductfor recruitment of researchers en de European Charters for Researchers het
uitgangspunt blijft.
Sinds de introductie van de Kennismigrantenregeling in 2004 en aanvullend beleid daarna beschikt
ons land over een palet van soepele toelatingsregelingen om kennismigranten (inclusief buitenlandse
studenten) te werven en behouden.
Wat betreft de sociale zekerheid en pensioenrechten lopen onderzoekers in Nederland niet tegen grote
problemen aan. Wel worden Nederlandse onderzoekers die buiten de landsgrenzen werken veelal
geconfronteerd met verschillen in sociale en fiscale wetgeving tussen EU-landen. Daarom ziet
Nederland uit naar de Mededeling op dit terrein, die de Commissie voornemens is uit te brengen.
Nederland heeft geen bezwaar tegen de initiatieven van de Europese Commissie om de
belanghebbenden binnen de lidstaten na te laten gaan of zij een Pan-Europees pensioenfonds voor
onderzoekers haalbaar achten c.q. willen deelnemen aan een dergelijk pensioenfonds. In de
Mededeling kondigt de Commissie ook ondersteuning aan voor de onderzoeksorganisaties die
daadwerkelijk daartoe besluiten. Daarnaast wil de Commissie de werkzaamheden hervatten voor een
richtlijn inzake de meeneembaarheid van pensioenen, waarin minimumnormen worden vastgesteld
voor de verwerving en het behoud van aanvullende pensioenrechten. Nederland volgt op dit moment
Bijlagefichedocument, pagina40

burgers en de maatschappij bij onderzoek (transparantie van het onderzoeksproces). Ook Nederland
vindt deze doelen (=kennisvalorisatie) van groot belang. Nederland steunt dan ook het streven van de
Commissie om onderzoekssamenwerking en kennisvalorisatie in en buiten het kaderprogramma te
faciliteren. De samenwerking tussen kennisinstellingen en bedrijfsleven speelt hierbij een bijzondere
rol. Nederland pleit in het kader van Horizon 2020 voor open access, zolang daar ook oog is voor de
belangen van het bedrijfsleven. Daarom zouden consortia van publieke en private partijen zelf
afspraken moeten maken wanneer de onderzoeksdata vrij toegankelijk worden, zoals ook door de
Commissie wordt voorgesteld in de Mededeling over betere toegang tot wetenschappelijke informatie.
Voor de uitwerking van het Nederlandse standpunt over open toegang tot wetenschappelijke
informatie wordt verwezen naar het BNC fiche over de apart gepubliceerde mededeling, dat u eerder
deze maand is toegezonden.
Monitoring
De Commissie stelt voor om een ERA Monitoring Mechanisme te introduceren, nauw afgestemd op
bestaande monitoringsprocessen zoals het Europees Semester en Innovatie Unie. Daartoe zal de
Commissie een nulmeting doen in 2012 en vervolgens het eerste ERA-voortgangsrapport in 2013
presenteren aan de Raad voor Concurrentievermogen en aan het Europees Parlement. Nederland
plaatst de voortgang van de ERA tegen de achtergrond van de grote variatie die er in Europa bestaat
tussen, en ook binnen, de nationale onderzoeksstelsels. Dit betekent dat de te nemen stappen voor de
totstandkoming van de ERA aanmerkelijk kunnen verschillen per lidstaat.
Nederland is voorstander van een meer systematische en structurele voortgangsbewaking t.a.v. ERA
en zal aandringen op snelle duidelijkheid over de wijze waarop de Commissie het initiatief voor
nulmeting, monitoring en indicatoren wil aanpakken. Dat betreft zowel de monitoring van afzonderlijke
lidstaten en de EU als geheel, als de voortgang bij de onderzoeksorganisaties. Nederland is daarbij
van mening dat dit niet mag leiden tot onnodige administratieve lastendruk, ook omdat er al bijzonder
veel informatie voorhanden is. Een nieuw monitoringssysteem zou zo moeten worden ingericht dat er
maximaal kan worden geprofiteerd van bestaande nationale monitoringssystemen, zoals we die in
Nederland op diverse aspecten kennen.
Het bestaande ERA Committee (ERAC), dat dit jaar zal worden geëvalueerd, vormt een geschikt forum
voor dialoog en afstemming tussen de Commissie en lidstaten. Nederland zal aandringen op
stroomlijning van dit comité en verschillende andere specifieke ERA-werkgroepen die kunnen
bijdragen aan de monitoring. De monitoring van ERA zal nauw moeten worden afgestemd met de
monitoring van de (effecten van de) uitvoering van Horizon 2020. Ook de betrokkenheid van niet-EU
lidstaten, die een benchmark kunnen vormen voor de EU-27 (zoals Zwitserland), verdient nadere
aandacht.
Bijlagefichedocument, pagina42

het 11e EOF) adviseren over ontwerp-programmeringsdocumenten en eventuele wijzigingen daarvan
en de financieringsbesluiten voor de tenuitvoerlegging van hoofdstuk 3. Het comité oefent ter
bevordering van de coherentie, coördinatie en complementariteit toezicht uit op de uitvoering van de
programmeringsdocumenten.
In bijlage VI (betreffende de definitie van het begrip “product van oorsprong” en regelingen voor
administratieve samenwerking) van het concept-LGO besluit wordt de onderzoeksprocedure
voorgesteld voor artikel 10 inzake uitgebreide cumulatie, artikel 16 inzake tijdelijke derogaties en
artikel 63 inzake tijdelijke derogatie van het geregistreerde exporteur systeem. De Commissie zal
worden bijgestaan door een comité in de zin van artikel 247a EU Verordening nr. 2913/92 en
Verordening nr. 182/2011.
Delegatie: Uit artikel 89 van het concept-LGO besluit vloeit voort dat de Commissie gedelegeerde
handelingen mag vaststellen ter aanvulling van de bepalingen in het LGO-besluit en ter wijziging van
de aanhangsels (o.a. productlijsten) bij Bijlage VI. Het doel hiervan is het aanpassen van het besluit
en aanhangsels aan technologische ontwikkelingen en veranderde douanewetgeving. De gedelegeerde
handelingen moeten betrekking hebben op programmeringsprocedures en opvolging, audit, evaluatie,
herziening en uitvoering van programmering en rapportage en financiële aanpassingen. Uit artikel 90
volgt de procedure voor het vaststellen van de gelegeerde handelingen. Deze treden alleen in werking
indien de Raad ofwel binnen 2 maanden na notificatie geen bezwaar heeft ingediend ofwel de
Commissie heeft geïnformeerd dat de Raad geen bezwaar zal indienen tegen deze gedelegeerde
handeling.
2. Samenvatting BNC-fiche
De landen en gebieden overzee (hierna “LGO” genoemd) waar het voorgestelde besluit betrekking op
heeft, zijn eilanden in de Atlantische Oceaan, de Zuidelijke Oceaan, de Noordelijke IJszee, het
Caribisch gebied, de Indische Oceaan en de Stille Oceaan. Het zijn gebieden die banden hebben met
vier lidstaten van de EU: Denemarken, Frankrijk, Nederland en het Verenigd Koninkrijk. De LGO zijn
met de Europese Unie geassocieerd sinds de inwerkingtreding van het Verdrag van Rome in 1958. De
associatie van de LGO met de Unie vloeit voort uit hun constitutionele relatie met de vier genoemde
lidstaten. De met Nederland verbonden LGO zijn: Aruba, Curaçao en St. Maarten en Bonaire, St.
Eustatius en Saba.
Korte inhoud LGO-besluit
Het LGO-besluit geldt voor de periode 2014-2020 en betreft een modernisering van de relatie tussen
de EU en de LGO. Het uiteindelijke doel is om duurzame ontwikkeling van LGO te stimuleren.
Genoemde maatregelen moeten bijdragen aan een sterker concurrentievermogen, verminderde
kwetsbaarheid, betere samenwerking met buurlanden en integratie van LGO in de regionale en
wereldwijde economie.
Bijlagefichedocument, pagina2

3. Samenvatting voorstel
Op 16 juli presenteerde de Commissie het nieuwe LGO-besluit. Dit besluit is tot stand gekomen na
consultaties met LGO, lidstaten en de Commissie en is meer gericht op een wederkerig partnerschap
tussen de EU en LGO dan op klassieke ontwikkelingssamenwerking. Het gaat uit van wederzijdse
belangen en gezamenlijke prioriteiten, waarbij rekening wordt gehouden met de specifieke
kenmerken, diversiteit en kwetsbaarheden van LGO.
De ultieme doelstelling van het LGO-besluit is het stimuleren van duurzame ontwikkeling. Hiertoe
wordt gefocust op drie pijlers, op economisch-, sociaal- en milieugebied. Nieuw is de aandacht voor
internationale politieke prioriteiten die de afgelopen jaren zijn opgekomen, zoals klimaatverandering
en beheer van natuurlijke hulpbronnen.
Het LGO-besluit richt zich vooral op de bevordering van het concurrentievermogen en veerkracht, en
de vermindering van de kwetsbaarheid van LGO en het belang van samenwerking van LGO met derde
landen. Prioriteit zal worden gegeven aan samenwerking op gebieden van wederzijds belang. In het
bijzonder op economische diversificatie van LGO, groene economische groei, duurzaam beheer van
natuurlijke hulpbronnen, aanpassing aan en vermindering van de impact van klimaatverandering,
vermindering van rampenrisico’s, bevordering van activiteiten op gebied van onderzoek, innovatie en
wetenschappelijke samenwerking en de bevordering van sociale, culturele en economische
uitwisselingen tussen LGO, buurlanden en andere partners. Afspraken op handelsgebied zijn
geactualiseerd in het licht van de veranderde wereldwijde handelspatronen en EU
handelsovereenkomsten met derde landen. De oorsprongsregels zijn in dit kader geënt op de regels
die aan de meer ontwikkelde landen van het Algemeen Preferentieel Stelsel (APS) zijn toegekend. Het
EU partnerschap met LGO dient tot slot bij te dragen aan de promotie van EU normen en waarden in
de wereld.
Uit de impact assessment van de Commissie volgt dat een aanpassing van de bestaande LGO relatie
nodig is gezien de veranderde politieke prioriteiten op Europees niveau (Europa 2020) en op
internationaal niveau (zoals rond milieu, klimaatverandering, beheer van natuurlijke hulpbronnen)
sinds vaststelling van het huidige LGO-besluit in 2001. Ook bestaat de directe noodzaak om het
handelsregime te actualiseren, waardoor LGO kunnen profiteren van betere handelsvoorwaarden.
4. Bevoegdheidsvaststelling en subsidiariteits- en proportionaliteitsoordeel
a) Bevoegdheid
Op grond van deel IV van het VWEU heeft de Commissie de bevoegdheid om de relatie tussen de EU
en LGO te regelen. De Unie heeft voor wat betreft de bepalingen over het handelsregime een
exclusieve bevoegdheid (art. 3 lid 1 sub 2 VWEU).
Bijlagefichedocument, pagina4

door middel van comités waarin de lidstaten zitting hebben. Daarnaast acht Nederland het wenselijk
dat het 11e EOF-comité via artikel 84 van het LGO-besluit conform de afspraken die worden
neergelegd in het intern akkoord van het 11e EOF betrokken wordt bij besluiten over de financiële
bijstand uit hoofde van het 11e EOF.
5. Financiële implicaties, gevolgen voor regeldruk en administratieve lasten
a) Consequenties EU-begroting
e
De specifieke fondsen voor LGO komen niet uit de EU-begroting maar uit het EOF. In het 11 EOF voor
de periode 2014-2020, waarover nog onderhandeld wordt, wordt een bedrag van € 343,4 mln.
voorzien voor LGO, ongeveer hetzelfde bedrag als in het huidige EOF (na inflatiecorrectie). Van dit
bedrag is € 5 mln. gereserveerd voor een allocatie aan de Europese Investeringsbank (EIB) ten bate
van rentesubsidies en technische assistentie. Daarnaast stelt de Commissie voor dat de EIB € 100
mln. aan leningen uit eigen middelen zal verstrekken aan LGO, een forse stijging ten opzichte van de
huidige EIB enveloppe van € 30 mln. Beslissingen over de eigen middelen van de EIB zijn echter enkel
aan de EIB Raad van Bewind voorbehouden, en niet ter besluit van of ter voorlegging door de
Commissie.
e
De omvang van het 11 EOF zal naar verwachting worden bepaald op het moment dat over het
Meerjarig Financieel Kader (MFK) wordt besloten. Nederland is voorstander van opname van het EOF
2
in het MFK .
b) Financiële consequenties (incl. personele) voor rijksoverheid en/ of decentrale overheden
Bij administratieve fouten loopt Nederland een aansprakelijkheidsrisico, óók voor de zelfstandige
landen binnen het Koninkrijk Aruba, Curaçao en Sint Maarten. Het risico wordt ingeperkt indien het
voorstel wordt aangepast conform de Nederlandse inzet, waardoor Nederland alleen voor de openbare
lichamen Bonaire, Sint Eustatius en Saba verantwoordelijk wordt.
c) Financiële consequenties (incl. personele) voor bedrijfsleven en burger
Geen.
d) Gevolgen voor regeldruk/administratieve lasten voor rijksoverheid, decentrale overheden,
bedrijfsleven en burger
De gewijzigde administratieve eisen op handelsgebied betekenen, gezien hun beperkte capaciteit, een
extra belasting voor LGO. Dit geldt ook voor de Nederlandse openbare lichamen Bonaire, St. Eustatius
en Saba.
2
Zie voor de Nederlandse inzet bij de EOF-onderhandelingen het BNC-fiche inz. EOF, Kamerstuk 22 112 nr. 1313.
Bijlagefichedocument, pagina6

Voor de geavanceerdere LGO is tegelijkertijd een aangepaste invulling mogelijk binnen het LGO-
besluit, afhankelijk van de specifieke beleidsprioriteiten.
9. Nederlandse positie
Nederland verwelkomt het nieuwe LGO besluit, dat zich meer richt op een partnerschap en wederzijds
belangen dan op klassieke ontwikkelingssamenwerking.
Nederland steunt de brede aanpak die hierin wordt gehanteerd, ter versterking van LGO in de context
van de huidige mondiale uitdagingen. LGO kunnen zo vrijwillig interne wetgeving op voor hun
relevante terreinen optrekken, met steun van de Commissie. Tegelijkertijd moet de voorgestelde
brede aanpak invulling krijgen in concrete programmatische voorstellen, rekening houdend met de
specifieke kwetsbaarheden van de LGO. Nederland zal dit nauwlettend volgen.
De actieve houding van de Commissie ten aanzien van het partnerschap, met name in de
samenwerking op goed bestuur, strijd tegen de georganiseerde misdaad, mensenhandel, terrorisme
en corruptie, vindt Nederland positief.
Als onderdeel van een volwaardig partnerschap legt de Commissie meer verantwoordelijkheid bij de
LGO zelf. In dit kader maakt Nederland bezwaar tegen artikel 47, betreffende de afhandeling van
administratieve fouten, dat de verantwoordelijkheid voor administratieve fouten van LGO bij de
corresponderende lidstaat legt in plaats van bij de LGO zelf. Hieruit blijkt geen gelijkwaardig
partnerschap tussen EU en de autonome LGO. Nederland is wel bereid om verantwoordelijkheid te
dragen voor eventuele administratieve fouten op de openbare lichamen Bonaire, Sint Eustatius of
Saba. Gezien de beperkte capaciteit en de specifieke kenmerken van LGO is het tegelijkertijd wel van
belang om de programmeringsprocedures voor LGO in de uitwerking te vereenvoudigen.
Nederland steunt de nadruk die wordt gelegd op versterking van concurrentievermogen. Dit is in het
bijzonder van belang in de regionale context, die goed wordt meegenomen in het besluit. In het
besluit ontbreekt echter het thema toerisme, voor de meeste LGO een sector van cruciaal belang. Uit
het besluit zou eveneens meer aandacht moeten spreken voor de belangrijke regionale ‘hub’-functie
die LGO kunnen vervullen op kennisgebieden zoals duurzame energie en klimaatverandering.
Nederland zal hiervoor aandacht vragen. Het besluit besteedt terecht aandacht aan economische
diversificatie, biodiversiteit en vergroening van de economie. Nederland is tevreden dat de
handelsvoorwaarden voor LGO deels zijn verbeterd. De herziening van de oorsprongsregels heeft
echter tot gevolg dat de rechtenvrije toegang tot de EU voor goederen uit de LGO niet langer overal is
gewaarborgd. Nederland zal bij de Commissie het behoud van deze toegang voor LGO bepleiten.
Nederland is verder van mening dat bepalingen die zich op de concrete uitvoering of specifieke
toepassing van het besluit richten niet in aanmerking komen voor delegatie. Nederland heeft een
voorkeur om douane- en oorsprongsregels neer te leggen in uitvoeringshandelingen. Of deze voorkeur
Bijlagefichedocument, pagina8

Fiche 2: verordening klinisch geneesmiddelenonderzoek
1. Algemene gegevens
Titel voorstel
Voorstel voor een verordening van het Europees Parlement en de Raad betreffende klinische proeven
met geneesmiddelen voor menselijk gebruik en tot intrekking van Richtlijn 2001/20/EG.
Datum Commissiedocument
17-7-2012
Nr. Commissiedocument
COM(2012) 369
Prelex
http://ec.europa.eu/prelex/detail_dossier_real.cfm?CL=nl&DosId=201826
Nr. Impact Assessment Commissie en Opinie Impact Assessment Board
SWD(2012) 200 en 201
Behandelingstraject Raad
Gezondheidsraad (EPSCO)
Eerstverantwoordelijk ministerie
Ministerie van VWS
Rechtsbasis, besluitvormingsprocedure Raad, rol Europees Parlement, gedelegeerde en/of
uitvoeringshandelingen
a) Artikelen 114 lid 3 (interne markt) en 168 lid 4 sub c (volksgezondheid) Verdrag Werking van de
Europese Unie (VWEU)
b) Gekwalificeerde meerderheid in de Raad met medebeslissing van het Europees Parlement
c) Op basis van voorstel krijgt de Commissie bevoegdheid om verdere gedelegeerde handelingen op
te stellen (op basis van art. 27 voorstel) waarbij ze wijzigingen kan aanbrengen in de opzet van
het aanvraagdossier (initiële aanvraag en de aanvraag voor een wezenlijke wijziging).
2. Samenvatting fiche
Kern voorstel
De verordening beoogt met een meer centrale aanpak de indiening en beoordeling van
onderzoeksvoorstellen op het terrein van klinisch geneesmiddelenonderzoek in Europa te
Bijlagefichedocument, pagina10

Onder Richtlijn 2001/20/EC is de toetsing van geneesmiddelenonderzoek met mensen verdeeld over
twee instanties: naast een medisch-ethische commissie (METC) wordt een deel van de beoordeling,
met name gericht op de wetenschappelijke en veiligheidsaspecten van het toe te passen
geneesmiddel, gedaan door een daartoe aangewezen bevoegde (overheids-)instantie. In Nederland is
een grote rol weggelegd voor de METC’s en slechts een marginale rol voor de bevoegde instantie, de
Centrale Commissie Mensgebonden Onderzoek (CCMO). Op deze wijze hebben we in Nederland zorg
gedragen voor een integrale beoordeling die zoveel mogelijk bij één instantie is ondergebracht, en zo
aansluiting vindt bij de daar opgebouwde kennis en ervaring.
Andere lidstaten hebben de registratieautoriteiten aangewezen als bevoegde instantie, die een
belangrijker deel van het onderzoek toetsen. Het Nederlandse bezwaar tegen een dergelijke opzet
was, zoals ook de Europese Commissie heeft onderschreven, dat de registratieautoriteit bij de
beoordeling van een aanvraag voor een handelsvergunning moet oordelen over de gegevens die op
basis van haar eigen eerdere beoordelingen zijn verzameld. In het voorliggende voorstel is niet langer
voorgeschreven welke instanties bij de toetsing betrokken moeten zijn, de lidstaten mogen dit zelf
vormgeven.
De zeer gecentraliseerde toetsing die in de verordening wordt voorgesteld lijkt te zeer gericht op
versnelling van het toetsingsproces, en daardoor onvoldoende omkleed met waarborgen voor de
kwaliteit ervan. De kern van de beoordeling zit in de weging van de wetenschappelijke waarde van het
onderzoek enerzijds en tegen de risico’s en belasting van het onderzoek voor de proefpersonen
anderzijds. Waar die weging in Nederland nu door 27 METC’s wordt gedaan, commissies waaraan
strikte voorwaarden omtrent samenstelling en werkwijze zijn gesteld en waarop voortdurend toezicht
op de werkzaamheden wordt gehouden, stelt de nieuwe verordening voor dit centraal te laten
plaatsvinden in Europa. Dat betekent dat bij internationale multicenterstudies één lidstaat de
beoordeling uitvoert (de andere landen zijn dan aan die beoordeling gebonden en kunnen slechts in
zeer beperkte gevallen daarvan afwijken). De wel betrokken maar niet-oordelende lidstaten kunnen
wel opmerkingen maken ten aanzien van de toetsing, maar de oordelende lidstaat is in de huidige
opzet van de verordening niet gehouden deze over te nemen, zelfs niet erop te reageren. De indiener
mag zelf de oordelende lidstaat bepalen. Daarmee ontstaat het risico dat het onderzoek wordt
beoordeeld door de minst kritische lidstaat, en de andere lidstaten (inclusief Nederland) verplicht zijn
het oordeel over te nemen.
De verordening zal ertoe leiden dat Nederland met twee verschillende wettelijke regimes te maken
krijgt voor de beoordeling van medisch-wetenschappelijk onderzoek. Het geneesmiddelenonderzoek -
waar de verordening exclusief op ziet - betreft namelijk slechts ongeveer 30 % van alle onderzoek dat
in Nederland op basis van de Wet medisch-wetenschappelijk onderzoek met mensen (WMO) wordt
getoetst. Onduidelijk is of de bestaande infrastructuur in Nederland zodanig kan worden aangepast dat
deze in één nieuwe vorm voor toetsing van zowel geneesmiddelenonderzoek als de andere vormen die
Bijlagefichedocument, pagina12

 het vergroten van de transparantie met betrekking tot ingediende studies en de resultaten
daarvan;
 het vrijlaten van de lidstaten in de interne organisatie van de toetsing, mits de onafhankelijkheid
en deskundigheid voldoende is gewaarborgd;
 een door de lidstaten verplicht in te stellen nationaal ‘waarborgmechanisme’ voor de vergoeding
van schade aan proefpersonen, als alternatief naast een particuliere verzekering;
 mogelijkheid tot verdeling van de bevoegdheden van de ‘sponsor’ (opdrachtgever) onder
verschillende (sub-)organisaties;
 mogelijkheid van de Europese Commissie om inspecties te verrichten.
Achtergrond: impact assessment Commissie
Drie doelstellingen zijn geformuleerd in de impact assessment (IA) voor de nieuwe verordening:
1) het bieden van een modern juridisch framework voor de indiening en de beoordeling van
aanvragen voor klinische proeven, daarbij rekening houdend met het internationale karakter
van deze proeven;
2) het voorzien in een wetgevend kader dat bepaalde bestaande problemen aanpakt, in het
bijzonder het terugbrengen van zowel de beoordelingstijd als de administratieve lasten bij het
jaarlijkse veiligheidsrapport en het instellen van een verplichte schadeloosstelling voor
proefpersonen in iedere lidstaat;
3) er voor zorgen dat klinische proeven die uitgevoerd worden in landen buiten de EU toch
voldoen aan de vereisten van de ‘goede klinische praktijken’.
Door vergelijking van de verschillende mogelijke beleidsinstrumenten, heeft de Commissie in haar IA
geconcludeerd dat er een verordening moet komen met één aanvraagprocedure (via een Europees
portaal), een duidelijk wetgevend kader met inachtneming van de mogelijkheid tot het reguleren van
klinische proeven die buiten de EU worden gehouden.
4. Bevoegdheidsvaststelling en subsidiariteits- en proportionaliteitsoordeel
a) Bevoegdheid
Het voorstel is gebaseerd op de artikelen 114 lid 3 VWEU (interne markt) en 168 lid 4 sub c VWEU
(volksgezondheid). Nederland kan zich vinden in de gekozen rechtsgrondslag. Bij de regelgeving voor
klinische proeven oefent de Unie haar gedeelde bevoegdheid uit op het gebied van de interne markt
(artikel 4 lid 2 van het VWEU) en haar aanvullende bevoegdheid op het gebied van volksgezondheid
(artikel 6, onder a VWEU).
b) Subsidiariteits- en proportionaliteitsoordeel
Het subsidiariteitsoordeel is positief. Klinische proeven met geneesmiddelen worden regelmatig in
meerdere EU-lidstaten tegelijk uitgevoerd, waarbij de nationale beoordelingsregimes op dit moment
nog (erg) verschillend zijn, tot bureaucratie leiden en vertragend kunnen werken op de uitvoering en
dus ontwikkeling van nieuwe middelen. Het voorstel beoogt de regels hiervoor te harmoniseren;
Bijlagefichedocument, pagina14

Mogelijk leidt de instelling van een ‘nationaal waarborgmechanisme’ (artikel 73) tot een financiële
consequentie voor VWS. Afhankelijk van de gekozen invulling is mogelijk dat de overheid hierbij (al
dan niet tijdelijk) garanties moet afgeven in de fase van bufferopbouw, en in het meest verstrekkende
geval zelf verantwoordelijk is voor de organisatie van de waarborg. Uitkering van schade blijft evenwel
budgetneutraal – of kan zelfs een besparing opleveren – door de bezuiniging op de premielast voor
onderzoek dat uit publieke middelen wordt gefinancierd. Daarnaast bestaat de mogelijkheid tot
premieheffing voor onderzoek met commerciële doeleinden en het heffen van een vergoeding
(art. 82 v.).
Aangezien de nationale inspecties de regels van de verordening moeten gaan handhaven, is het
mogelijk dat extra bezetting bij de IGZ noodzakelijk is.
Alle budgettaire gevolgen worden ingepast op de begroting van het/de beleidsverantwoordelijk(e)
departement(en), conform de regels van de budgetdiscipline.
c) Financiële consequenties (incl. personele) voor bedrijfsleven en burger
Voor het bedrijfsleven zal de aanpassing van interne systemen en procedures ten behoeve van de
centrale indiening op korte termijn een investering vereisen. Op lange termijn betekent de
enkelvoudige indiening een kostenbesparing, ook de gecoördineerde beoordeling en beoogde snellere
doorlooptijden van de procedure zouden een aanzienlijke besparing moeten opleveren.
d) Gevolgen voor regeldruk/administratieve lasten voor rijksoverheid, decentrale overheden,
bedrijfsleven en burger
Invoering van de verordening leidt niet tot meer regeldruk, maar wel tot andere regels. Zo vergt
invoering bereidheid van ‘veldpartijen’ en waarschijnlijk de nodige stuurmanskunst van de
rijksoverheid bij de handhaving van de nieuwe regelgeving.
6. Implicaties juridisch
a) Consequenties voor nationale en decentrale regelgeving en/of sanctionering beleid (inclusief
toepassing van de lex silencio positivo)
Inwerkingtreding van deze verordening betekent dat de Wet medisch-wetenschappelijk onderzoek met
mensen (WMO) moet worden aangepast, in ieder geval door het schrappen van paragraaf 5a (art. 13a
tot en met q) dat aanvullende regels stelt voor wetenschappelijk onderzoek met geneesmiddelen (in
de WMO is Richtlijn 2001/20/EC geïmplementeerd). Verder zal harmonisatie van de andere regels van
deze wet wenselijk zijn om het procedurele onderscheid tussen wel- en niet geneesmiddelenonderzoek
zo klein mogelijk te houden (tweederde van het onderzoek dat binnen de reikwijdte van de wet valt is
geen geneesmiddelenonderzoek).
Bijlagefichedocument, pagina16

8. Implicaties voor ontwikkelingslanden
De Commissie acht het van belang dat onderzoek dat buiten de EU wordt uitgevoerd, wel volgens de
principes van Good Clinical Practice (GCP) en Good Laboratory Practice (GLP) worden opgezet en
uitgevoerd, zowel voor wat betreft klinische als preklinische data. Deze voorwaarde is niet nieuw, want
verwezen wordt naar een al in de Richtlijn 2001/83/EC tot vaststelling van een communautair wetboek
betreffende geneesmiddelen voor menselijk gebruik opgenomen bepaling. Daar staat dat bij de
toetsing moet worden nagegaan dat klinische proeven buiten de EU uitgevoerd moeten voldoen aan
GCP en ethische principes, zoals vastgelegd in Richtlijn 2001/20/EC en bijvoorbeeld de Verklaring van
Helsinki. De ethische principes zoals opgenomen in de richtlijn zullen in de nieuwe verordening worden
opgenomen. Wel nieuw is dat de Commissie de mogelijkheid opgenomen heeft om zelf controles te
verrichten om na te gaan (artikel 76) of het regelgevingssysteem van derde landen aan deze
waarborgen voldoet, alsook aan de eisen van GLP voor preklinische data (artikel 25 lid 3).
9. Nederlandse positie
Nederland onderschrijft de ambitie van de Commissie en daarom ook het streven naar hogere
efficiëntie van de aanvraag en de beoordeling van een klinische proef en het verminderen van de
bureaucratie hierbij. Ook is het van mening dat het voorstel goede aanknopingspunten biedt om de
kwaliteit van het klinisch geneesmiddelenonderzoek te verhogen. Nederland vraagt hierbij wel
aandacht voor het feit dat ook in de toekomst veel klinische studies nationaal blijven en dat het
systeem hiervoor ook geëigend moet zijn. Nederland zal zich er wel voor inzetten dat er aanvullende
kwaliteitseisen komen in de verordening wat betreft de beoogde geharmoniseerde regels rond de
beoordeling.
Aandachtspunt is de inrichting van het Nederlandse toetsingssysteem, waarbij de beoordeling zoveel
mogelijk door één instantie wordt verzorgd zodat de met elkaar verbonden medisch-
wetenschappelijke en medisch-ethische toetsing wordt gedaan door één van de 27 Medisch-Ethische
Toetsings Commissies (METC’s). De vraag is of dit Nederlandse systeem zich wel kan blijven
verhouden met de voorgestelde nieuwe wijze van toetsing van een klinische proef. Belangrijk verschil
met de eerdere Richtlijn uit 2001 is dat niet langer wordt aangegeven door welke instanties de
beoordeling moet worden gedaan. De Commissie onderschrijft dat wetenschap en ethiek niet kunnen
worden gescheiden, zodat de lidstaten vrij zijn te bepalen wie welke onderdelen toetst.
Het voorstel van de Commissie behelst wel het uit elkaar trekken van de beoordeling in twee delen. In
het eerste deel vindt de kerntoetsing plaats van de wetenschappelijke waarde (de veiligheid van het
toe te passen middel, de methodologie van het onderzoek en de klinische relevantie) afgezet tegen de
risico’s en belasting voor de proefpersonen. Een (coördinerende) reporting member state, aangewezen
door de indiener, verzorgt dit deel van de beoordeling. De mogelijkheden tot bemoeienis van andere
deelnemende lidstaten wordt in deze fase aanzienlijk beperkt. Slechts in uitzonderingsgevallen bestaat
de mogelijkheid als lidstaat om niet mee te doen (mogelijkheid van ‘opt-out’ – zie artikel 7 lid 3 en
Bijlagefichedocument, pagina18

bij de beoordeling van registratiedossiers, die heeft laten zien dat de onderlinge controle zeer effectief
is om de kwaliteit te waarborgen.
De aan de door de lidstaten op te zetten gecoördineerde toetsing te koppelen randvoorwaarden zijn
voor Nederland in ieder geval: transparantie, onafhankelijkheid van alle betrokkenen, heldere criteria
met betrekking tot opleiding en nascholing, certificering van de beoordelingsinstanties (inclusief de
mogelijkheid om het certificaat te ontnemen) en het invoeren van een onderling controlesysteem
(audit en monitoring).
Tot slot zou naast een opt-out ook ruimte moeten zijn voor een formeel bezwaarsysteem, waarbij
lidstaten die niet de gecoördineerde toetsing uitvoeren maar wel betrokken zijn, kanttekeningen
kunnen plaatsen.
De realisatie van één Europees portaal zal tot aanpassing van het Nederlandse ’ToetsingOnline’ leiden,
dan wel deze voor geneesmiddelenonderzoek overbodig maken. ToetsingOnline is het elektronische
portaal dat is ontwikkeld ten behoeve van de verzameling van gegevens omtrent in Nederland
ingediend onderzoek (geneesmiddelen en niet-geneesmiddelenonderzoek), de registratie van
beoordelingen daarvan en de openbaarmaking van onderzoeksinformatie.
De verordening brengt belangrijke coördinatietaken onder bij de Commissie. Nederland vraagt zich
hierbij af of overwogen is deze taken (deels) onder te brengen bij bijv. de European Medicines Agency
(EMA). De EMA beschikt immers over logistieke kennis en ervaring voor coördinatie en toezicht op een
geneesmiddelenproces. Dit zou ook met zich meebrengen dat de budgettaire implicaties van de
verordening worden beperkt.
Van belang is nog op te merken dat dezelfde beperkingen worden gesteld aan onderzoek met
wilsonbekwamen en met minderjarigen als in de huidige richtlijn. Zoals ook nu het geval is, zijn die
voor wilsonbekwamen strenger dan voor minderjarigen. Nederland pleit ervoor de eisen voor
onderzoek met wilsonbekwamen gelijk te trekken met de eisen voor onderzoek met minderjarigen,
zodat de mogelijkheden voor onderzoek met wilsonbekwamen niet beperkter zijn dan voor onderzoek
met minderjarigen. Voor beide groepen moet innovatie in gelijke mate mogelijk zijn. De gebruikte
formuleringen zijn destijds onder grote tijdsdruk tot stand gekomen. In de huidige WMO en in het
wetsvoorstel ter wijziging van de WMO geldt voor beide groepen een zelfde regime. In de toelichting
bij het wetsvoorstel wordt toegezegd dat Nederland bij de aanpassing van de Geneesmiddelenrichtlijn
zal pleiten voor aanpassing van de eisen voor onderzoek met wilsonbekwamen in de hiervoor
beschreven zin.
Voor wat betreft de schadeloosstelling van proefpersonen stelt de Commissie voor in elke land tot een
nationaal waarborgmechanisme te komen (artikel 73). Nederland vraagt zich af in hoeverre daarbij de
overheid verantwoordelijk wordt geacht dat mechanisme zelf in te stellen. Nederland onderschrijft het
Bijlagefichedocument, pagina20

Fiche 3: Verordening diepzeevisserij noordoostelijke deel Atlantische Oceaan
1. Algemene gegevens
Titel voorstel:
Voorstel voor een Verordening van het Europees Parlement en de Raad tot vaststelling van bijzondere
voorwaarden voor de visserij op diepzeebestanden in het noordoostelijke deel van de Atlantische
Oceaan, tot vaststelling van bepalingen voor de visserij in de internationale wateren van het
noordoostelijke deel van de Atlantische Oceaan en tot intrekking van Verordening (EG) nr. 2347/2002.
Datum Commissiedocumenten:
19-07-2012
Nr. Commissiedocumenten:
COM(2012) 371
Prelex:
http://ec.europa.eu/prelex/detail_dossier_real.cfm?CL=nl&DosId=201835
Nr. Impact Assessment Commissie en Opinie Impact Assessment Board :
SWD (2012) 203 (samenvatting)
SWD (2012) 202
Behandelingstraject Raad:
Landbouw en Visserij Raad
Eerstverantwoordelijk ministerie: Economische Zaken, Landbouw en Innovatie
Rechtsbasis, besluitvormingsprocedure Raad, rol Europees Parlement, gedelegeerde en/of
uitvoeringshandelingen
a) Rechtsbasis :Artikel 43, lid 2, van het Verdrag betreffende de werking van de Europese Unie
b) Besluitvormingsprocedure Raad en rol Europees Parlement: normale wetgevingsprocedure,
gekwalificeerde meerderheid van de Raad en medebeslissing van het Europees Parlement.
c) Gedelegeerde en/of uitvoeringshandelingen: Artikel 13: de Europese Commissie wordt gemachtigd
om met gedelegeerde handelingen maatregelen te nemen indien lidstaten geen begeleidende
maatregelen hebben vastgesteld of wanneer die tekortschieten. Extra begeleidende maatregelen
zijn nodig om te voorkomen dat een beheer op basis van alleen zeedagen leidt tot extra teruggooi
en bijvangsten van kwetsbare soorten.
Bijlagefichedocument, pagina22

de vangst bestaat uit benoemde diepzeesoorten (waaronder de voor Nederland belangrijke grote
zilvervis). De verordening geldt voor de visserij op diepzeebestanden, in het Noordoost Atlantisch
gebied. De Commissie heeft geconstateerd dat de oude bepalingen de problemen niet hebben
opgelost, te weten: 1) te grote visserijdruk op moeilijk herstellende langlevende visbestanden, 2)
vernietiging van kwetsbaar bodemleven met bodemtrawls (waaronder koudwaterkoralen), 3) hoge
bijvangsten, 4) gebrek aan wetenschappelijke kennis om duurzame visserij niveaus vast te stellen.
Om de visserij te verduurzamen en de impact op het ecosysteem te verminderen, is meer kennis
nodig en de Commissie wil de voorzorgsbenadering volgen. Dat betekent ondermeer, dat er nieuwe
soorten zijn opgenomen in de lijst van diepzeesoorten, meer gegevens van diepzeebestanden worden
verzameld en dat het gebruik van bodemtrawls en van op 200-600m diepte geankerde kieuwnetten
wordt uitgefaseerd. In het kader van de vereenvoudiging biedt het voorstel de mogelijkheid om te
gaan beheren met alleen zeedagen (zonder quota), mits van te voren de impact is aangetoond en de
vangsten goed gemonitord worden. In het lopende Europese onderzoeksproject Deepfishman worden
verschillende beheerstrategieën onderzocht. De Europese Commissie wordt gemachtigd om met
gedelegeerde handelingen maatregelen te nemen indien lidstaten geen begeleidende maatregelen
hebben vastgesteld of wanneer die tekortschieten. Extra begeleidende maatregelen zijn nodig om te
voorkomen dat een beheer op basis van alleen zeedagen leidt tot extra teruggooi en bijvangsten van
kwetsbare soorten. Tot slot worden de controlebepalingen aangescherpt door de diepzeesoorten aan
te merken als soorten met een beheerplan onder de controleverordening (2009). Dit betekent extra
nadruk op tracering, vangstrapportages en dergelijke.
 Impact assessment Commissie
De Commissie heeft 5 opties onderzocht: 1) handhaven status quo, 2) een algeheel verbod op
diepzeevisserij, 3) regulering uitsluitend met technische maatregelen, 4) verbod op tuig dat
schadelijk is voor het mariene ecosysteem en 5) VN-protocollen voor bescherming van kwetsbare
diepzeehabitats op volle zee ook toepassen op het continentaal plat. Volgens de Commissie vallen
opties 1-3 af, omdat deze te grote nadelen hebben. Optie 4 heeft de voorkeur van de Commissie,
omdat dit tevens een einde maakt aan de teruggooi. Optie 5 zou ertoe kunnen leiden dat er
bovenop Natura2000 nieuwe kwetsbare gebieden worden aangewezen, wat bijdraagt aan de
regeldruk.
4. Bevoegdheidsvaststelling en subsidiariteits- en proportionaliteitsoordeel
a) Bevoegdheid:Rechtsgrondslag is artikel 43 lid 2 VWEU. Het kabinet kan instemmen met deze
rechtsbasis. Het Gemeenschappelijke Visserijbeleid is een exclusieve bevoegdheid van de
Europese Unie.
b) Subsidiariteits- en proportionaliteitsoordeel:
Subsidiariteit: Niet van toepassing. Het voorstel valt onder de exclusieve bevoegdheid van de
Europese Unie als bedoeld in artikel 3, lid 1, onder d), van het Verdrag.
Bijlagefichedocument, pagina24

9. Nederlandse positie
Nederlands oordeel is positief over het voorstel om bepalingen vast te stellen voor de diepzeevisserij.
Nederland heeft zeer beperkte visserijbelangen bij de diepzeevisserij en vindt dat de
voorzorgsbenadering in het beheer gevolgd moet worden om kwetsbare diepzeehabitats en soorten te
beschermen. Wanneer de MSY niveaus niet kunnen worden vastgesteld (bijvoorbeeld vanwege gebrek
aan kennis) moet het voorzorgsprincipe worden gevolgd. Dit houdt ondermeer in dat sterk rekening
gehouden moet worden met het wetenschappelijk advies. Nederland kan instemmen met de
uitfasering van netten waarvan bekend is dat ze schade berokkenen aan kwetsbare diepzee habitats
of zeer veel bijvangsten produceren. Of een beheerregime gebaseerd op alleen zeedagen bijdraagt
aan de doelstellingen van deze verordening, wordt betwijfeld. Het is onwaarschijnlijk dat dit leidt tot
minder teruggooi, zonder een aanvullende aanlandplicht. De Commissie stelt voor om de onderhavige
verordening te zien als “beheerplan”, zoals bedoeld in de controle verordening (EG) 1224/2009.
Nederland kan dit steunen, maar vindt dat er dan wel concrete en meetbare doelen moeten worden
afgesproken met heldere termijnen.
Bijlagefichedocument, pagina26

2. Samenvatting BNC-fiche
 Korte inhoud voorstel
Het voorstel richt zich op de verbetering van het functioneren van organisaties die zich
bezighouden met het beheer van auteurs- en naburige rechten (collectieve beheersorganisaties
(hierna: cbo’s) door eisen aan governance en transparantie te stellen en op verbetering van de
auteursrechtlicentiëring van online muziekdiensten (zoals download- of streamingwebsites).
 Bevoegdheidsvaststelling en subsidiariteits- en proportionaliteitsoordeel
De rechtsbasis wordt gevormd door de artikelen 50 lid 2 onder g, 53 en 62 VWEU. Subsidiariteit:
positief, omdat goed functioneren van collectieve beheersorganisaties en verbeteren van
licentiëring op internet grensoverschrijdende kwesties zijn.
Proportionaliteit: positief, zolang het voorstel voorziet in minimumharmonisatie en lidstaten de
nodige flexibiliteit biedt om op nationaal niveau aanvullende of strengere regels te stellen.
 Implicaties/risico’s/kansen
Het voorstel vertoont overlap met het bij de Eerste Kamer aanhangige wetsvoorstel dat het
toezicht op cbo’s versterkt ((Eerste Kamer, vergaderjaar 2011-2012, 31 766 A). 31766) en
behelst een uitbreiding van de taken van het College van Toezicht auteurs- en naburige rechten
(toezichthouden op de eisen die worden gesteld aan cbo´s die multiterritoriale licenties verlenen
voor online muziekdiensten).
 Nederlandse positie
Het kabinet verwelkomt het richtlijnvoorstel maar heeft nog veel vragen bij de uitwerking.
Nederland staat positief tegenover een Europees kader voor governance en transparantie omdat
dit het functioneren van cbo’s in grensoverschrijdende situaties kan verbeteren. Voorwaarde is wel
dat de richtlijn voorziet in minimumharmonisatie en voldoende flexibiliteit biedt om op nationaal
niveau regelingen te treffen, bijvoorbeeld om gebruikers te beschermen. De richtlijn moet
aansluiten bij voortzetting van het beleid dat zich richt op één factuur voor ondernemingen
(werkgroep Pastors) en aan de instelling van één loket voor de incasso van vergoedingen door
cbo’s in de offline omgeving. Er zal duidelijkheid moeten komen over de wijze waarop de regels
voor transparantie en i worden gehandhaafd in lidstaten waar geen overheidstoezicht bestaat.
Zonodig moet het voorstel op dit punt verder worden aangescherpt. De regeling voor
multiterritoriaal licentiëren van muziekauteursrecht op internet kan bijdragen aan het versterken
van het legale aanbod van muziekwerken op internet. Dat is een wenselijk streven, maar er moet
meer duidelijkheid komen omtrent het uiteindelijke effect van deze richtlijn op het aanbod van
legale muziekdiensten en op het aantal cbo’s dat overgaat tot multiterritoriale licentiëring. Naast
het belang van de gebruiker zijn de gevolgen voor de culturele diversiteit, de positie van
Nederlands repertoire, de gevolgen voor de positie van de individuele auteur en de bescherming
van persoonsgegevens voor Nederland aandachtspunten in de onderhandelingen.
Bijlagefichedocument, pagina28

transparantie van cbo’s een oplossing bieden voor het probleem dat – met name buitenlandse –
rechthebbenden niet altijd in staat zijn om hun rechten uit te oefenen vanwege gebreken in de
governance en transparantie van cbo’s. Uit ervaringen in de lidstaten en ervaringen met een eerdere
Commissieaanbeveling is volgens de Commissie gebleken dat, met zelfregulering en nationale
wetgeving niet effectief kan worden gewaarborgd dat cbo’s belangrijke principes van governance en
transparantie uniform en adequaat in de gehele EU toepassen.
Uit het impact assessment van de Commissie komt naar voren dat het inkomen van Nederlandse
rechthebbenden kan toenemen als multiterritoriaal licentiëren eenvoudiger wordt. De Commissie heeft
de voorkeur gegeven aan een regeling die rechthebbenden de keuze biedt om een cbo te kiezen en
waarin kleinere cbo’s zich kunnen aansluiten bij grotere. Een alternatieve regeling die voorschrijft dat
er een pan-Europese cbo moet komen die één centraal loket biedt aan de gebruiker zou volgens de
Commissie op mededingingsrechtelijke bezwaren stuiten, in het bijzonder klantverdeling (omdat niet
de commerciële gebruiker maar het centrale loket de licentiërende cbo kiest) en prijsfixatie (omdat
beheerskosten worden bepaald door het centrale loket en niet door verschillende cbo’s).
Ten aanzien van de culturele diversiteit wordt gesteld dat niets doen een negatief effect heeft op de
beschikbaarheid van een cultureel divers aanbod buiten de landsgrenzen. Dit komt volgens de
Commissie omdat kleinere cbo’s er waarschijnlijk niet in slagen om grensoverschrijdende licenties te
verstrekken, omdat hun repertoire – door het territoriaal beperkte karakter - commercieel minder
waard is dan repertoire waarvan de populariteit culturele landsgrenzen overschrijdt. Volgens de
Commissie wordt de culturele diversiteit in het voorgestelde model met paspoort-cbo’s juist
bevorderd, omdat paspoort cbo’s kleinere cbo’s die zich willen aansluiten moeten accepteren en de
mogelijkheid van multiterritoriaal licentiëren online diensten aldus in staat stelt om op eenvoudiger
wijze een breed repertoire aan te bieden, inclusief lokaal of niche repertoire.
4. Bevoegdheidsvaststelling en subsidiariteits- en proportionaliteitsoordeel
a) Bevoegdheid
De Commissie baseert het voorstel op het vrij verkeer van diensten en op de vrijheid van vestiging en
de waarborgen die van rechtspersonen worden verlangd (artikelen 50 lid 2 onder g, 53 en 62 VWEU).
Het betreft een met de lidstaten gedeelde bevoegdheid van de EU. Nederland kan zich vinden in de
gekozen rechtsbasis.
b) Subsidiariteits- en proportionaliteitsoordeel
Subsidiariteit: Positief. Het ligt voor de hand om de transparantie en governance van cbo’s op
Europees niveau te regelen, omdat een aanzienlijk deel (ca. 8%) van de incasso van cbo’s wordt
uitgekeerd aan een buitenlandse cbo. Ook het vereenvoudigen van de licentiëring van online
muziekdiensten moet op Europees niveau worden geregeld, omdat licentiëring op internet een
grensoverschrijdend karakter heeft.
Proportionaliteit: Positief, zolang duidelijk is dat het voorstel voorziet in minimumharmonisatie en de
noodzakelijke flexibiliteit biedt om op nationaal niveau aanvullende of strengere regels te stellen. Het
voorstel beperkt zich ten aanzien van het toezicht op cbo’s die multiterritoriaal licentiëren tot de
Bijlagefichedocument, pagina30

Deze eisen komen gedeeltelijk overeen met regels die worden gesteld in het thans bij de Eerste
Kamer aanhangige wetsvoorstel toezicht collectieve beheersorganisaties.
b) Voorgestelde implementatietermijn (bij richtlijnen), dan wel voorgestelde datum inwerkingtreding
(bij verordeningen en beschikkingen) met commentaar t.a.v. haalbaarheid
De voorgestelde implementatietermijn van 12 maanden na inwerkingtreding van de richtlijn is te
kort. De Commissie erkent in bijlage II bij de richtlijn: “Het uitgebreide wettelijke kader dat met
de richtlijn wordt voorgesteld zal leiden tot substantiële veranderingen in de meeste nationale
wetten ten aanzien van het toezicht op rechtenbeheerders.” In overeenstemming met het bredere
pleidooi van Nederland voor realistische omzettingstermijnen zal Nederland bij deze
richtlijnonderhandelingen inzetten op een verruiming van de termijn naar ten minste 24 maanden.
Ook de toezichtsarrangementen moeten per de omzettingsdatum immers overal in werking zijn.
c) Wenselijkheid evaluatie-/horizonbepaling
Het voorstel bevat een evaluatiebepaling. Niet later dan 5 jaar na afloop van de omzettingsperiode
beoordeelt de Commissie de toepassing van de richtlijn en brengt zij aan het Europees Parlement
en de Raad verslag uit van de toepassing van de richtlijn, met inbegrip van de gevolgen daarvan
voor de ontwikkeling van grensoverschrijdende diensten en de culturele verscheidenheid, en de
eventuele noodzaak om die te herzien. De Commissie laat haar verslag, indien van toepassing,
vergezeld gaan van een wetgevingsvoorstel.
7. Implicaties voor uitvoering en handhaving
a) Uitvoerbaarheid
Het voorstel behelst een uitbreiding van de taken van het College van Toezicht auteurs- en
naburige rechten, met name ten aanzien van cbo’s die multiterritoriaal licentiëren. Het College van
Toezicht zal worden gevraagd om een uitvoeringstoets uit te voeren.
b) Handhaafbaarheid
Op grond van het voorstel dient Nederland een bevoegde autoriteit aan te wijzen die toezicht
houdt op de eisen waaraan cbo’s die multiterritoriaal licentiëren moeten voldoen. Het ligt voor de
hand dat het College van Toezicht Auteurs- en naburige rechten als bevoegde autoriteit wordt
aangewezen voor cbo’s die in Nederland zijn gevestigd. Wat betreft uitvoering en handhaving kan
dan worden aangesloten bij de nationale praktijk. Voor cbo’s die niet multiterritoriaal licentiëren
verplicht het voorstel niet tot instelling van een bevoegde autoriteit. Dit roept de vraag op of
Nederlandse rechthebbenden voldoende worden beschermd tegen gebrekkig functionerende
buitenlandse cbo’s. Er zal duidelijkheid moeten komen over de wijze waarop de regels voor
transparantie en governance worden gehandhaafd in lidstaten waar geen overheidstoezicht
bestaat. Nederland zet op dit punt in op aanscherping van de richtlijn.
8. Implicaties voor ontwikkelingslanden
Geen
Bijlagefichedocument, pagina32

zullen ontstaan en hoe dit uitpakt voor de gebruikers die een licentie willen afnemen. In het systeem
bij de naburige rechten op uitzendingen (simulcasting agreement) bieden de verschillende cbo’s uit de
lidstaten het wereldrepertoire aan via multiterritoriale licenties en worden de tarieven uit de lidstaten
waarvoor de licentie wordt verstrekt bij elkaar opgeteld. De cbo’s concurreren daarbij ten opzichte van
de gebruikers op serviceverlening en beheerskosten. Nederland wil graag een verduidelijking van de
afweging die de Commissie heeft gemaakt bij de keuze in het richtlijnvoorstel om voor het online
beheer van muziekauteursrecht te concurreren op repertoire. Deze keuze roept namelijk de vraag op
of het risico aanwezig is dat de gebruiker uiteindelijk wordt geconfronteerd met een versnippering van
het repertoire over een groot aantal cbo’s. Dit zou niet passen in het streven naar verbetering van de
verlening van grensoverschrijdende licenties. Andere aandachtspunten voor Nederland zijn de
gevolgen voor de culturele diversiteit, de positie van Nederlands repertoire, de gevolgen voor de
positie van de individuele auteur, de bescherming van persoonsgegevens en het uiteindelijke effect
van deze richtlijn op het aanbod van legale muziekdiensten en op het aantal cbo’s dat overgaat tot
multiterritoriale licentiëring.
Nederland zal bij de Commissie vragen om een nadere uitleg op deze punten. Ook zal een
internetconsultatie worden georganiseerd waarin Nederlandse belanghebbenden gelegenheid krijgen
om aan te geven hoe zij tegen deze punten aankijken.
Bijlagefichedocument, pagina34

3. realiseren van een open arbeidsmarkt voor onderzoekers door het wegnemen van belemmeringen
voor grensoverschrijdende onderzoekloopbanen;
4. bevorderen van gendergelijkheid en de integratie van de genderdimensie in onderzoek;
5. stimuleren van optimale uitwisseling en overdracht van wetenschappelijke informatie, onder
andere via digitale middelen en door middel van een bredere en snellere toegang tot
wetenschappelijke publicaties en gegevens.
In plaats van wet- en regelgeving is vooralsnog gekozen voor de partnerschapsbenadering. Dit zal
hervormingen en maatregelen vergen in de lidstaten, voor te bereiden door de nationale en/of
regionale overheden. Lidstaten zullen ook een rol spelen in de bewaking van de voortgang en politieke
bijsturing, mede in de context van de jaarlijkse cyclus van het Europees Semester. Daarnaast worden
organisaties op onderzoeksgebied opgeroepen om invulling te geven aan bovenstaande onderwerpen
waar dit binnen hun bevoegdheid ligt. Bij het uitbrengen van de mededeling hebben koepels van deze
organisaties daartoe een Memorandum of Understanding met de Commissie getekend.
Ten slotte wil de Commissie een monitoringssysteem ontwikkelen, met als vertrekpunt een nog vast te
stellen nulmeting ("baseline") in 2012 en een evaluatie in 2014. Op basis van deze evaluatie, die aan
de Raad voor Concurrentievermogen en het Europees Parlement zal worden voorgelegd, zal de
Commissie opnieuw de noodzaak en mogelijkheid van wet- en regelgeving overwegen.
3. Wat is de Nederlandse grondhouding ten aanzien van de bevoegdheidsvaststelling,
subsidiariteit en proportionaliteit van deze mededeling en de eventueel daarin
aangekondigde concrete wet- en regelgeving? Hoe schat Nederland de financiële gevolgen
in, alsmede de gevolgen op het gebied van regeldruk en administratieve lasten?
Ten aanzien van het onderzoeksbeleid kent de Commissie een gedeelde verantwoordelijkheid met de
lidstaten. In de Mededeling benadrukt de Commissie het primaat van de lidstaten en regionale
overheden bij het vormgeven van nationale onderzoeksstelsels die de basis van ERA vormen.
Nederland beoordeelt de subsidiariteit dan ook positief. Overigens geeft de Commissie in deze
Mededeling ook een expliciete rol aan de Europese organisaties in het onderzoek. Daartoe heeft de
Commissie een gemeenschappelijke verklaring getekend met de onderzoeksfinanciers verenigd in de
Europese koepels Science Europe, NordForsk, de universiteiten verenigd in European Universities
Association (EUA) en de LERU (League of European Research Universities) en grote, meer toegepaste
onderzoeks- en technologieorganisaties zoals in Nederland TNO via hun koepel EARTO. Bovendien
heeft de Commissie met de EUA, LERU, NordForsk en EARTO separate overeenkomsten (MoU’s)
getekend, waarin de leden van deze organisaties hun commitment uitspreken om de ERA te
realiseren. Daarnaast heeft ook Science Europe een unilaterale verklaring opgesteld om de ERA te
realiseren.
Bijlagefichedocument, pagina36

De Commissie beschouwt de ERA in eerste instantie gericht op het publieke onderzoekstelsel en
daarbij zou de betrokkenheid van het bedrijfsleven niet direct nodig zijn. Nederland is echter van
mening dat het bedrijfsleven eveneens een rol speelt bij de totstandkoming van de ERA. Dit vanwege
het belang van publiek-private samenwerking in onderzoek, dat mede vanwege het complexe en
multidisciplinaire karakter van onderzoek bij het aanpakken van grote maatschappelijke uitdagingen
een steeds grotere rol speelt. Bovendien gaan er binnen Europa ook publieke middelen naar private
partijen. Nederland verwijst ook naar de titel van de mededeling, dat de ERA zowel een bijdrage moet
leveren aan excellentie als aan groei. Aan groei zal het bedrijfsleven een belangrijke bijdrage moeten
leveren. Van een strikte scheiding tussen het publieke en private onderzoeksbestel kan daarom
volgens Nederland geen sprake zijn.
Nederland is van mening dat de Europese Commissie via het zevende kaderprogramma en de
opvolger daarvan, Horizon 2020, bij dient te dragen aan het tot stand komen van de Europese
onderzoekruimte.
Meer in detail is de Nederlandse positie met betrekking tot de genoemde vijf hoofdlijnen in de
Mededeling als volgt:
1. effectievere nationale onderzoekssystemen
Nederland acht het van belang dat ook binnen de nationale grenzen van de lidstaten competitieve
financiering voor instellingen en projecten wordt bevorderd. In de Mededeling gaat het om:
- competitieve onderzoeksfinanciering door open calls en
- institutionele financiering op basis van kwaliteitsbeoordelingen door peer review.
In Nederland zelf is wat betreft de competitieve onderzoeksfinanciering de tweede geldstroom via
NWO (en STW en KNAW) van groot belang om de kwaliteit en excellentie binnen het onderzoek te
stimuleren. Ook kan zo, naast de versterking van het meer fundamentele onderzoek, worden
ingespeeld op specifieke nationale prioriteiten, zoals onder meer de topsectoren. Bovendien wordt via
deze competitie het fundament gelegd voor succesvolle participatie in internationale (Europese)
competities. Met betrekking tot institutionele financiering heeft Nederland al sinds jaren de
internationale visitaties, die mede richtinggevend zijn voor lange termijn-ontwikkelingen van
universiteiten, GTI’s en TNO.
Ten slotte is Nederland van mening dat meer competitie in het onderzoek kan worden nagestreefd
door gezamenlijke onderzoeksprogrammering tussen publieke en private partijen te bevorderen en
door de versterking van de meer persoonsgerichte programma’s zoals de Vernieuwingsimpuls, waarin
onderzoekers op basis van de kwaliteit van hun eigen onderzoeksvoorstel geld kunnen verwerven ter
financiering van hun onderzoek.
Bijlagefichedocument, pagina38

wetenschappelijke impact ook de impact op economie en maatschappij mee te nemen. Nederland is
van mening dat het belangrijk is om uniforme evaluatieprincipes en evaluatiecriteria te ontwikkelen.
3. Open arbeidsmarkt voor onderzoekers
Nederland is van mening dat een open arbeidsmarkt voor onderzoekers een belangrijk element is voor
de totstandkoming van de ERA. Daarom is het van groot belang dat de lidstaten die vertegenwoordigd
zijn in de ERAC-werkgroep op het gebied van human resources gezamenlijk informatie uitwisselen en
van elkaar leren hoe een en ander geoptimaliseerd kan worden.
Nederland kan daarin op een aantal terreinen een voorbeeldfunctie hebben doordat in het kader van
de ERA al veel mobiliteitsbarrières zijn weggenomen. Zo kent Nederland in het wervings- en
selectiebeleid geen discriminatie op grond van ras, geloof, geslacht, of leeftijd, worden alle vacatures
binnen de wetenschappelijke wereld op de internationaal toegankelijke website Academic Transfer
geplaatst (dat aan EURAXESS is gekoppeld) en zijn stappen gezet om het carrièreperspectief voor
onderzoekers te verbeteren met o.m. de NWO-Vernieuwingsimpuls. Deze laatste regeling staat ook
open voor buitenlandse onderzoekers.Ook de meeneembaarheid van onderzoeksbeurzen over de
grens (portability of grants) is in sommige gevallen van toepassing volgens het Money Follows
Researcher–principe. Verder sluiten in Nederland de onderzoekersopleidingen - waarin een intensieve
samenwerkingsrelatie met het bedrijfsleven mogelijk is- goed aan op de voorstellen van de Commissie
voor het Europese instrumentarium van innovatieve doctoraatsopleidingen. Nederland is van mening
dat het van belang is om mobiliteit tussen publieke en private partijen via de Marie Curie
mobiliteitsbeurzen te bevorderen. Daarnaast is het in dit verband nodig dat het vrijwillige karakter van
de Code of conductfor recruitment of researchers en de European Charters for Researchers het
uitgangspunt blijft.
Sinds de introductie van de Kennismigrantenregeling in 2004 en aanvullend beleid daarna beschikt
ons land over een palet van soepele toelatingsregelingen om kennismigranten (inclusief buitenlandse
studenten) te werven en behouden.
Wat betreft de sociale zekerheid en pensioenrechten lopen onderzoekers in Nederland niet tegen grote
problemen aan. Wel worden Nederlandse onderzoekers die buiten de landsgrenzen werken veelal
geconfronteerd met verschillen in sociale en fiscale wetgeving tussen EU-landen. Daarom ziet
Nederland uit naar de Mededeling op dit terrein, die de Commissie voornemens is uit te brengen.
Nederland heeft geen bezwaar tegen de initiatieven van de Europese Commissie om de
belanghebbenden binnen de lidstaten na te laten gaan of zij een Pan-Europees pensioenfonds voor
onderzoekers haalbaar achten c.q. willen deelnemen aan een dergelijk pensioenfonds. In de
Mededeling kondigt de Commissie ook ondersteuning aan voor de onderzoeksorganisaties die
daadwerkelijk daartoe besluiten. Daarnaast wil de Commissie de werkzaamheden hervatten voor een
richtlijn inzake de meeneembaarheid van pensioenen, waarin minimumnormen worden vastgesteld
voor de verwerving en het behoud van aanvullende pensioenrechten. Nederland volgt op dit moment
Bijlagefichedocument, pagina40

burgers en de maatschappij bij onderzoek (transparantie van het onderzoeksproces). Ook Nederland
vindt deze doelen (=kennisvalorisatie) van groot belang. Nederland steunt dan ook het streven van de
Commissie om onderzoekssamenwerking en kennisvalorisatie in en buiten het kaderprogramma te
faciliteren. De samenwerking tussen kennisinstellingen en bedrijfsleven speelt hierbij een bijzondere
rol. Nederland pleit in het kader van Horizon 2020 voor open access, zolang daar ook oog is voor de
belangen van het bedrijfsleven. Daarom zouden consortia van publieke en private partijen zelf
afspraken moeten maken wanneer de onderzoeksdata vrij toegankelijk worden, zoals ook door de
Commissie wordt voorgesteld in de Mededeling over betere toegang tot wetenschappelijke informatie.
Voor de uitwerking van het Nederlandse standpunt over open toegang tot wetenschappelijke
informatie wordt verwezen naar het BNC fiche over de apart gepubliceerde mededeling, dat u eerder
deze maand is toegezonden.
Monitoring
De Commissie stelt voor om een ERA Monitoring Mechanisme te introduceren, nauw afgestemd op
bestaande monitoringsprocessen zoals het Europees Semester en Innovatie Unie. Daartoe zal de
Commissie een nulmeting doen in 2012 en vervolgens het eerste ERA-voortgangsrapport in 2013
presenteren aan de Raad voor Concurrentievermogen en aan het Europees Parlement. Nederland
plaatst de voortgang van de ERA tegen de achtergrond van de grote variatie die er in Europa bestaat
tussen, en ook binnen, de nationale onderzoeksstelsels. Dit betekent dat de te nemen stappen voor de
totstandkoming van de ERA aanmerkelijk kunnen verschillen per lidstaat.
Nederland is voorstander van een meer systematische en structurele voortgangsbewaking t.a.v. ERA
en zal aandringen op snelle duidelijkheid over de wijze waarop de Commissie het initiatief voor
nulmeting, monitoring en indicatoren wil aanpakken. Dat betreft zowel de monitoring van afzonderlijke
lidstaten en de EU als geheel, als de voortgang bij de onderzoeksorganisaties. Nederland is daarbij
van mening dat dit niet mag leiden tot onnodige administratieve lastendruk, ook omdat er al bijzonder
veel informatie voorhanden is. Een nieuw monitoringssysteem zou zo moeten worden ingericht dat er
maximaal kan worden geprofiteerd van bestaande nationale monitoringssystemen, zoals we die in
Nederland op diverse aspecten kennen.
Het bestaande ERA Committee (ERAC), dat dit jaar zal worden geëvalueerd, vormt een geschikt forum
voor dialoog en afstemming tussen de Commissie en lidstaten. Nederland zal aandringen op
stroomlijning van dit comité en verschillende andere specifieke ERA-werkgroepen die kunnen
bijdragen aan de monitoring. De monitoring van ERA zal nauw moeten worden afgestemd met de
monitoring van de (effecten van de) uitvoering van Horizon 2020. Ook de betrokkenheid van niet-EU
lidstaten, die een benchmark kunnen vormen voor de EU-27 (zoals Zwitserland), verdient nadere
aandacht.
Bijlagefichedocument, pagina42

