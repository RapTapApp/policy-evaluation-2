33 268 Wijziging van de Kieswet houdende maatregelen om het eenvoudiger 
te maken voor Nederlanders in het buitenland om hun stem uit te 
brengen, wijziging van de wijze van inlevering van de 
kandidatenlijsten, aanpassing van de datum van kandidaatstelling en 
stemming, alsmede regeling van andere onderwerpen  
 
 
NOTA NAAR AANLEIDING VAN HET VERSLAG 
 
 
1. Inleiding  
 
Met veel belangstelling heb ik kennis genomen van de opmerkingen en vragen 
die door de verschillende fracties zijn gemaakt en gesteld. Bij de 
beantwoording van de vragen is zoveel mogelijk de indeling en volgorde van 
het verslag aangehouden, met dien verstande dat vergelijkbare vragen zijn 
samengenomen. 
 
2. Toelichting per onderwerp 
 
2.1. Stembureauleden 
 
De leden van de VVD-fractie vragen in hoeverre de regering voornemens is 
om, als het gaat om de training, te differentiëren tussen voorzitters en andere 
stembureauleden. De leden van de VVD-fractie kunnen zich voorstellen dat er 
geen onderscheid in de training wordt gemaakt, omdat alle leden van het 
stembureau in feite eenzelfde niveau moeten hebben als het gaat om de 
vereiste kennis en de vaardigheden. 
 
Vooralsnog geldt dat de door het ministerie beschikbaar gestelde instructie 
geen onderscheid maakt tussen de verschillende stembureauleden. Zoals ook 
opgemerkt door de Nederlandse Vereniging voor Burgerzaken zijn er 
gemeenten die met een roulatiesysteem werken waarbij alle leden ook als 
voorzitter optreden. Andere gemeenten doen dit niet. Met name de voorzitter 
van het stembureau vervult een speciale functie. Deze is gedurende de dag 
verantwoordelijk voor de ordehandhaving en bij de stemopneming is hij de 
eerst verantwoordelijke voor het aansturen van de stembureauleden en voor 
het invullen van het proces-verbaal. Beide onderwerpen vergen in de training 
speciale aandacht en zouden er dus toe kunnen leiden dat in de training een 
aparte, extra module komt voor voorzitters. In gemeenten waar de 
stembureauleden gedurende de dag rouleren en dus allen het voorzitterschap 
vervullen, geldt uiteraard al dat deze leden een brede training moeten krijgen. 
In gemeenten waar de rollen van de stembureauleden scherper zijn 
gescheiden, is die noodzaak niet aanwezig. Ook voor eventuele tellers die 
door de gemeente worden aangewezen, geldt dat volstaan kan worden met 
een training die is gericht op het telproces. Zij hoeven geen training te volgen 
waarin aandacht is voor de gang van zaken tijdens het uitbrengen van de 
stemmen. 
 
De leden van de PvdA-fractie vragen of het vast inzetten van 
gemeenteambtenaren op bezwaren stuit en of hiermee kostenvoordelen 
kunnen worden behaald in de instructie van leden van het stembureau. Ook 
vragen deze leden of de inzet van gemeenteambtenaren aparte vermelding in 
de wet verdient. 
 
In veel gemeenten vervullen gemeenteambtenaren al dan niet op vrijwillige 
basis de rol van stembureaulid. Kostenvoordelen kunnen hiermee echter 

een veroordeling; het volstaat dat de gemeente heeft geconstateerd dat 
iemand heeft gehandeld in strijd met de wet- en regelgeving. 
 
De leden van de CDA-fractie vragen waarom ervoor is gekozen alleen het 
volgen van de training verplicht te stellen en geen toets af te nemen. Zij 
vragen hoe de regering de wens van gemeenten beoordeelt om een eigen 
selectiebeleid ten aanzien van stembureauleden te kunnen voeren. Ook 
vragen zij welke zaken eventueel nog bij algemene maatregel van bestuur 
geregeld zouden moeten worden. 
 
Het kabinet meent dat het niet opportuun is op het niveau van de Kieswet te 
regelen dat stembureauleden ook (met goed gevolg) een toets moeten 
afleggen. Op dit moment experimenteren enkele gemeenten al met een toets. 
Het kabinet volgt die experimenten met belangstelling. Bij algemene 
maatregel van bestuur zou geregeld kunnen worden welke onderwerpen in de 
training moeten worden behandeld, of er aparte trainingen moeten zijn voor 
reguliere stembureauleden, (potentiële) voorzitters, en tellers en de 
frequentie van de training. Mocht in een later stadium toch een landelijke 
toets wenselijk worden geacht, kan deze alsnog in een algemene maatregel 
van bestuur worden geregeld. Dat geldt dan ook voor eventuele 
consequenties indien men een dergelijke toets niet met goed gevolg aflegt. Bij 
nota van wijziging heeft het kabinet de grondslag hiervoor verduidelijkt in 
artikel E 4 van de Kieswet.  
 
Ook vragen de leden van de CDA-fractie wanneer de verschillen in optreden 
van stembureauleden, zoals de OVSE geconstateerd heeft, te groot zijn 
volgens de regering. 
 
In de Kieswet is voor veel handelingen precies voorgeschreven hoe deze 
uitgevoerd dienen te worden. Stembureauleden hebben dus slechts zeer 
beperkte mogelijkheden hieraan een eigen invulling te geven. Zodra men 
afwijkt van de wettelijk voorgeschreven regels, is sprake van verschillen die 
groot zijn en dus voorkomen moeten worden. 
 
De leden van de SGP-fractie vragen wat voor soort training op dit moment 
gebruikelijk is. Zij wijzen er op dat het belangrijk ervoor te waken dat de 
voorwaarden zo zwaar worden dat er een gebrek aan vrijwilligers zou kunnen 
ontstaan en vragen hoe dit kan worden voorkomen. 
 
De digitale training die is ontwikkeld door het ministerie van Binnenlandse 
Zaken en Koninkrijksrelaties is tot 12 september 2012 te raadplegen op 
www.verkiezingen2012.nl/toolkit. De meeste gemeenten adviseren hun 
stembureauleden deze digitale training te volgen, naast het volgen van een 
voorlichtingsbijeenkomst waarin deels naar deze training wordt verwezen en 
deels een aantal gemeentespecifieke onderwerpen aan de orde kunnen komen 
en men bijvoorbeeld oefent met het invullen van het proces-verbaal. Veel 
gemeenten stellen het bijwonen van een dergelijke voorlichtingsbijeenkomst 
al verplicht en geven soms ook een vergoeding voor het volgen ervan. Het 
kabinet acht het volgen van een training voorafgaand aan de verkiezing 
noodzakelijk. Bij het organiseren van de training moet er rekening mee 
worden gehouden dat ook vrijwilligers als stembureaulid fungeren 
bijvoorbeeld door de tijdstippen waarop de trainingen worden aan te passen. 
Het is belangrijk dat vrijwilligers een bijdrage kunnen blijven leveren en 
stembureaulid kunnen zijn. 
 
2.2. Ter inzage legging processen-verbaal stembureaus en vernietiging 
stukken 

De leden van de SP-fractie vragen waarom er niet voor is gekozen om alle 
eisen aan de programmatuur onder de Kieswet te brengen, dan wel op te 
nemen in het Kiesbesluit.  
Er is voor gekozen om de belangrijkste eis over de programmatuur, namelijk 
de openbaarheid, in de wet zelf te regelen. Op deze wijze is de transparantie 
wettelijk gewaarborgd. De overige eisen zullen een meer technisch karakter 
hebben. Door deze eisen in het Kiesbesluit op te nemen kunnen ze beter 
actueel worden gehouden indien ze vanwege het voortschrijden van de 
technologie moeten worden gewijzigd.  
 
2.5. Uitbrengen volmachtstem 
 
De leden van de VVD-fractie vragen wat het verschil is tussen in net buiten 
het stemlokaal en in het stemlokaal geven van een volmacht. In beide 
situaties is de kiezer in staat om zelf zijn stem uit te brengen. Ook de leden 
van de SP-fractie vragen of is toegestaan dat de kiezer naar buiten loopt en 
vervolgens daar een volmacht verstrekt aan een derde en dat een kiezer een 
volmacht verleent en de gemachtigde derde vervolgens naar een ander 
stembureau gaat. Zij vragen hoe dit kan worden gecontroleerd. 
 
Het kabinet meent dat de voorgestelde bepaling duidelijkheid schept voor de 
stembureauleden op dit punt. Dit laat inderdaad onverlet dat een kiezer altijd 
de mogelijkheid houdt om de volmacht alsnog buiten het stemlokaal te 
verstrekken zodat deze volmacht bijvoorbeeld in een ander stemlokaal kan 
worden uitgebracht. Dit is nu eenmaal onlosmakelijk verbonden met het 
stemmen in een willekeurig stemlokaal en controle daarop is onmogelijk. 
Desondanks meent het kabinet dat het wenselijk is duidelijk te maken dat het 
stemmen bij volmacht enkel en alleen bedoeld is voor kiezers die niet zelf, in 
persoon, aan de stemming kunnen deelnemen. Alleen daarom al meent het 
kabinet dat deze bepaling een meer dan symbolische werking zal hebben: ook 
andere kiezers zullen immers ervan getuige zijn dat het niet is toegestaan op 
deze wijze een volmacht te verlenen, terwijl het voor het stembureau de 
mogelijkheid biedt de betrokken kiezer desgewenst nadere uitleg te geven 
over het stemproces zodat deze toch zelfstandig de stem kan uitbrengen. 
 
De leden van de PVV-fractie hebben met onvrede kennis genomen van het 
voornemen onderzoek te doen naar de mogelijkheid om het stembiljet 
zodanig aan te passen dat ook kiezers die de Nederlandse taal onvoldoende 
machtig zijn, zelfstandig hun stem kunnen uitbrengen. Zij vragen zich af of 
deze kiezers wel weten op wie zij stemmen en waarom. 
 
Het kabinet is van mening dat alle kiesgerechtigden zoveel mogelijk 
zelfstandig hun stem moeten kunnen uitbrengen. Dat geldt voor blinden, 
slechtzienden, laaggeletterden en ook voor kiezers die om welke reden dan 
ook de Nederlandse taal niet goed machtig zijn. 
 
2.6. Kiezers buiten Nederland 
 
De leden van de PVV-fractie vragen welke geldigheidscriteria worden 
gehanteerd voor stemmen van kiezers in het buitenland, anders dan de in 
Nederland geldende criteria. De leden van de SP-fractie vragen waarom een 
uitzondering wordt gemaakt op de hoofdregel dat met rode potloden wordt 
gestemd. De leden van de SGP-fractie vragen of het niet verwarrend is als 
over de kleur van het schrijfmateriaal twee verschillende bepalingen in de 
Kieswet komen te staan en of herkenbaarheid van de stem niet voldoende is 
voor de telling van de stemmen. 
 

De leden van de CDA-fractie vragen of de regering nader kan ingaan op de 
argumenten van de Kiesraad, dat het niet langer benutten van de kieskringen 
bij de kandidaatstellingsprocedure de transparantie van het verkiezingsproces 
ten goede komt en dat er in de praktijk geen reële behoefte meer aan 
kieskringen bij de kandidaatstellingsprocedure bestaat. 
 
Het argument van de Kiesraad dat het verkiezingsproces transparanter wordt, 
neemt niet weg dat ook het huidige kiesstelsel met kieskringen transparant is 
geregeld. Zo worden alle kandidatenlijsten gepubliceerd waarbij ze zijn 
gerangschikt per kieskring. Verder wordt elke kiezer tijdig de 
kandidatenlijsten bezorgd die in zijn kieskring gelden. Tot slot is ook op het 
stembiljet vermeld voor welke kieskring de kiezer stemt.  
Het is overigens de vraag of in de praktijk geen reële behoefte meer bestaat 
aan kieskringen. In elk geval bij de afgelopen zeven Tweede 
Kamerverkiezingen hebben relatief kleine politieke groeperingen telkens de 
mogelijkheid benut om in slechts één of enkele kieskringen aan de verkiezing 
deel te nemen, hoewel zij overigens geen zetel behaalden. Daarnaast hebben 
politieke groeperingen ook gebruik gemaakt van de mogelijkheid om regionaal 
gedifferentieerde kandidatenlijsten in te leveren, met uitzondering van de 
Tweede Kamerverkiezing van 2010. Ook bij de Tweede Kamerverkiezing van 
2012 hebben politieke partijen regionaal gedifferentieerde lijsten ingediend, 
dan wel lijsten voor enkele kieskringen. 
De Kieswet zou inderdaad eenvoudiger worden als de mogelijkheid om in de 
verschillende kieskringen verschillende kandidatenlijsten in te leveren, zou 
vervallen en de lijsten bij Tweede Kamerverkiezingen in het hele land identiek 
zijn. De kiezer die met een kiezerspas in een andere kieskring stemt, hoeft er 
dan geen rekening mee te houden dat de lijsten per kieskring kunnen 
verschillen en ook de toewijzing van zetels aan de kandidaten binnen de lijst 
wordt meer inzichtelijk. De keerzijde is echter dat het dan niet meer mogelijk 
is kandidatenlijsten voor één of slechts enkele kieskringen in te leveren, of 
kandidatenlijsten per kieskring te differentiëren. Alles afwegend acht het 
kabinet het voldoende om op dit moment te volstaan met een regeling die de 
procedure van centrale inlevering van kandidatenlijsten vereenvoudigt. 
 
De leden van de ChristenUnie-fractie vragen of de regering het onnodig en 
onwenselijk vindt dat ook voor een nieuwe lijst die is ontstaan door een 
lijstineenschuiving waarbij ten minste één partij is betrokken die bij de vorige 
verkiezing een zetel heeft behaald, ondersteuningsverklaringen moeten 
worden ingeleverd, een waarborgsom moet worden betaald en een 
lijstnummer door loting krijgt toegewezen. Dit vragen deze leden ook voor de 
gevallen dat partijen fuseren of een nieuwe naam krijgen en de partij onder 
de oude naam/namen niet meer meedoet aan de verkiezingen. 
 
In de Kieswet wordt al in belangrijke mate rekening gehouden met deze 
overwegingen, mits ten minste één van de politieke groeperingen minimaal 
één zetel heeft behaald bij de vorige verkiezingen. Voor het overleggen van 
ondersteuningsverklaringen bestaat namelijk, op grond van artikel H 4, 
achtste lid, van de Kieswet, een uitzondering voor een politieke groepering die 
onder een nieuwe aanduiding meedoet aan de verkiezing, en voor politieke 
groeperingen die hun aanduidingen samenvoegen of gezamenlijk onder een 
nieuwe naam aan de verkiezing deelnemen. Krachtens de artikelen H 12, H 
13, H 14 en I 14 van de Kieswet geldt voor het betalen van een waarborgsom 
en bij de nummering van kandidatenlijsten eenzelfde regeling, met 
uitzondering van de situatie dat twee of meer groeperingen samen onder een 
nieuwe aanduiding deelnemen aan de verkiezing. In dat laatste geval kunnen 
politieke groeperingen overigens nog steeds als uitzondering worden 
aangemerkt, namelijk als één van de politieke groeperingen zich opheft en 

verkiezingsdata meer leesbaar te maken. Tot slot vragen zij of de wijziging 
van de verkiezingsdatum in maart ook doorwerkt naar de reguliere 
verkiezingsdatum voor de Tweede Kamer, voor zover deze datum in maart 
valt. 
 
De huidige regeling is voor de gemeenteraadsverkiezingen van 2014 
ontoereikend, omdat de stemmingsdag namelijk zal vallen op Aswoensdag: de 
dag die het begin van de vastentijd inluidt en direct na de carnavalsperiode 
valt. Hoewel de Kieswet de mogelijkheid biedt de verkiezingen met maximaal 
één week te vervroegen, biedt dat voor de gemeenteraadsverkiezingen van 
2014 geen oplossing, omdat dan de verkiezingen in Noord-Nederland midden 
in de voorjaarsvakantie zouden vallen. Om die reden is een wetswijziging 
noodzakelijk. Nu bij de huidige stemmingsdag in maart is gebleken dat deze 
bij gemiddeld één op de drie verkiezingen zal samenvallen met Aswoensdag 
of de Biddag voor gewas en arbeid, acht het kabinet het wenselijk de 
stemmingsdag structureel twee weken later vast te stellen, zodat deze 
samenloop niet meer kan voorkomen. De voorgestelde mogelijkheid om bij 
koninklijk besluit, in geval van zwaarwichtige redenen, niet alleen de dag van 
stemming maar ook de dag van kandidaatstelling te kunnen aanpassen, is 
noodzakelijk omdat er bij verkiezingen in mei problemen kunnen optreden bij 
samenloop met de dag van kandidaatstelling en Pasen. De dag van 
kandidaatstelling zal namelijk door dit wetsvoorstel op een maandag in plaats 
van een dinsdag vallen. Daarbij levert een vaste periode tussen de dag van 
stemming en de dag van kandidaatstelling weinig flexibiliteit op om – bij 
onwenselijke samenloop met feest- en gedenkdagen – zowel een gunstige 
dag van kandidaatstelling, als een gunstige dag van stemming te kunnen 
vaststellen. 
Het advies van de Kiesraad om de bepalingen over verkiezingsdata meer 
leesbaar te maken is overgenomen. Artikel J 1 van de Kieswet is naar 
aanleiding van het advies van de Kiesraad vereenvoudigd. 
De vraag of de wijziging van de verkiezingsdatum doorwerkt naar de reguliere 
verkiezingsdatum voor de Tweede Kamer kan bevestigend worden 
beantwoord. Dit is geregeld in de onderdelen D en M van het wetsvoorstel. 
 
2.10. Eilandsraadverkiezingen 
De leden van de VVD-fractie, de leden van de SP-fractie, de leden van de 
ChristenUnie-fractie en de leden van de SGP-fractie hebben vragen over het 
voornemen van de regering om bij de eilandsraadsverkiezingen op Bonaire, 
Sint Eustatius en Saba de kiesdrempel om in aanmerking te komen voor een 
restzetel te verhogen van 75 % naar 100 % van de kiesdeler. De leden van 
de VVD-fractie vragen of de regering heeft overwogen om ook voor 
Nederlandse gemeenten te bepalen dat een partij minimaal voldoende 
stemmen moet halen om zelfstandig één zetel te halen om in de raad 
vertegenwoordigd te zijn. De leden van de SP-fractie zouden graag de 
drempel van 75 % handhaven tot de reactie van de eilandsraden is 
ontvangen. De leden van de ChristenUnie-fractie vragen op welke wijze de 
bestuurbaarheid van de openbare lichamen ten nadele is beïnvloed door de 
regels over restzetelverdeling voor kleine raden. Ook vragen deze leden hoe 
het voornemen om deze regels te wijzigen zich verhoudt tot de toezegging 
dat legislatieve terughoudendheid wordt betracht. De leden vragen of de 
bestuurbaarheid van de openbare lichamen dermate is aangetast door de 
genoemde restzetelverdeling dat een uitzondering op deze toezegging is 
gerechtvaardigd. Bovendien vragen de leden op basis van welke criteria de 
regering besluit af te zien van bovengenoemde toezegging. Tot slot vragen de 
leden van de ChristenUnie-fractie hoe deze voorgenomen wijziging zich 
verhoudt tot de evaluatie van wetgeving die voor 2015 staat gepland. De 

De leden van de PvdA-fractie vragen of het kabinet het wenselijk acht alle 
inwoners van de BES-eilanden die er langer dan vijf jaar verblijven stemrecht 
te verlenen. 
 
Volgens de in het wetsvoorstel voorgestelde regeling zullen alle inwoners van 
de BES-eilanden die er langer dan vijf jaar legaal verblijven stemrecht krijgen 
voor de eilandsraadverkiezingen. Deze regeling is conform de uitspraak van 
het Gemeenschappelijk Hof van Justitie van Aruba, Curaçao, Sint Maarten en 
2
van Bonaire, Sint Eustatius en Saba van 10 januari 2011 Zoals in de 
memorie van toelichting is aangegeven zal de wenselijkheid van deze regeling 
opnieuw worden bezien als de eilandsraadsleden kiesrecht krijgen voor de 
verkiezing van de leden van de Eerste Kamer. 
 
De leden van de SGP-fractie vragen of de wet niet te onduidelijk wordt met 
betrekking tot de toekenning van het kiesrecht ten aanzien van 
vreemdelingen. Zij vragen waarom met het oog op de beoogde wijziging van 
de Grondwet niet meteen een definitieve regeling wordt getroffen, zodat het 
aantal personen voor wie het kiesrecht geldt niet steeds wisselt. 
 
Indien vreemdelingen in het Europese deel van Nederland onder bepaalde 
voorwaarden actief kiesrecht hebben voor de gemeenteraadsverkiezingen en 
vreemdelingen in Caribisch Nederland geen actief kiesrecht hebben voor de 
eilandsraadsverkiezingen is er sprake van ongelijke behandeling. Volgens de 
eerder aangehaalde uitspraak van het Gemeenschappelijk Hof is er geen 
rechtvaardiging gegeven voor deze ongelijke behandeling. Hiermee is de 
ongelijke behandeling in strijd met het gelijkheidsbeginsel. Op grond van deze 
rechterlijke uitspraak hebben vreemdelingen in Caribisch Nederland na vijf 
jaar legaal verblijf actief kiesrecht voor de eilandsraadsverkiezingen. Het in 
overeenstemming brengen van de Kieswet met deze rechterlijke uitspraak is 
juist een verduidelijking. Over het passief kiesrecht van vreemdelingen in 
Caribisch Nederland is tot op heden nog geen rechterlijke uitspraak geweest, 
maar hier geldt hetzelfde juridische kader inzake het gelijkheidsbeginsel als 
voor het actief kiesrecht. Om deze reden wordt in het wetsvoorstel ook het 
passief kiesrecht gegeven aan vreemdelingen die vijf jaar legaal in Caribisch 
Nederland verblijven. Hiermee wordt onduidelijkheid over het passief 
kiesrecht voorkomen.  
 
Bij de Tweede Kamer is inmiddels een wijziging van de Grondwet in eerste 
lezing aanhangig die beoogt om eilandsraadsleden kiesrecht te geven voor de 
verkiezing van de leden van de Eerste Kamer. Indien de eilandsraadsleden 
kiesrecht krijgen voor de verkiezing van de leden van de Eerste Kamer is dit 
een mogelijke rechtvaardiging voor de bovengenoemde ongelijke 
behandeling. Zolang deze mogelijke rechtvaardiging er niet is, is het nodig de 
Kieswet in overeenstemming te brengen met bovengenoemde rechterlijke 
uitspraak over het gelijkheidsbeginsel.  
 
2.11. De Kiesraad als ZBO 
 
De leden van de PvdA-fractie vragen welke grenzen er zijn aan de 
onafhankelijkheid van de Kiesraad en welke verantwoordelijkheid de minister 
van Binnenlandse Zaken en Koninkrijksrelaties heeft, waar hij op 
aangesproken kan worden. 
 
De minister ziet toe op het (financiële) beheer bij de Kiesraad en op de 
uitvoering van de taak, maar kan zich niet met de inhoud van de 
                                                 
2
 Zie paragraaf 2.10 van de Memorie van Toelichting.  

onderdelen allemaal worden opgenomen in het wetsvoorstel dat in de 
memorie van toelichting wordt aangekondigd. Zij vragen nader in te gaan op 
de beoogde planning van dit wetsvoorstel. De leden van de PvdA-fractie en 
die van de CDA-fractie vragen de regering naar de voortgang met het 
onderzoek naar een ander kiesbiljet en de bijbehorende mogelijkheden van 
elektronisch tellen. De leden van de SGP-fractie vragen wat de concrete 
bezwaren van de regering zijn om vooruitlopend op het onderzoek naar het 
nieuwe stembiljet alvast een regeling te treffen voor hertellingen en 
herstemmingen. 
 
De vragen van deze leden lenen zich voor gezamenlijke beantwoording. Zoals 
in de memorie van toelichting en hierboven is aangegeven, bereidt het 
kabinet een voorstel tot wijziging van de Kieswet voor waarin een aantal van 
de maatregelen om het stemmen voor kiezers buiten Nederland te 
vergemakkelijken zullen worden opgenomen. Deze maatregelen hangen 
samen met de invoering van het register niet ingezetenen en het nieuwe 
stembiljet. Ook het nieuwe stembiljet en het elektronisch tellen daarvan vergt 
aanpassing van de Kieswet. Over de voortgang hiervan bent u recent separaat 
ingelicht. De voorbereiding van een wetsvoorstel dat invoering mogelijk moet 
maken is inmiddels ter hand genomen zoals u in eerder genoemde brief kunt 
lezen. Het streven is dit wetsvoorstel nog dit jaar voor advies aan de Afdeling 
advisering van de Raad van State voor te leggen voor advies. 
 
Verder is in de evaluatie naar aanleiding van de Tweede Kamerverkiezingen al 
aangegeven dat de procedure omtrent hertellingen en herstemmingen 
verduidelijking behoeft (Kamerstukken II 2010/11, 31 142, nr. 25). Naar 
aanleiding van overleg met de Kiesraad ziet het kabinet er van af een 
wijziging van de Kieswet op dit punt vooruitlopend op de introductie van een 
eventueel nieuw stembiljet in procedure te brengen. 
 
4. Advisering 
 
De leden van de SGP-fractie vragen of de openbaarmaking van de uitslagen 
per stembureau via de Databank Verkiezingsuitslagen voldoende geregeld is 
en of de uitslagen die ter inzage liggen door ieder vrij gepubliceerd mogen 
worden, dus ook in deze of een vergelijkbare databank. 
 
De uitslagen die via de databank verkiezingsuitslagen beschikbaar zijn mogen 
door een ieder vrij worden gepubliceerd en dus ook door anderen worden 
overgenomen. Hiervoor is geen aparte regelgeving nodig. 
 
De leden van de SGP-fractie vragen of er op dit moment geen enkele 
mogelijkheid is om kennelijke verschrijvingen in processen-verbaal te 
corrigeren en wat de betekenis hiervan is voor de geldigheid van de uitslag 
van de verkiezingen. 
 
In de memorie van toelichting is aangegeven dat niet valt te definiëren 
wanneer sprake is van correcties die ambtshalve kunnen worden aangebracht. 
De transparantie en controleerbaarheid van de processen-verbaal zouden 
daarmee immers ernstig in gevaar komen. Dat laat onverlet dat in het 
voorkomende geval de gemeente kan aangeven dat er in een proces-verbaal 
mogelijk sprake is van een kennelijke verschrijving en wat in het concrete 
geval de vermoedelijke verschrijving is en hoe daarmee is omgegaan. Een 
concreet voorbeeld verduidelijkt dit mogelijk: in de turflijst bij het proces-
verbaal staan 4 turven bij een bepaalde kandidaat, daarachter is echter het 
getal 5 geschreven. Er blijkt in dit stembureau sprake te zijn van 467 kiezers 
die aan de stemming hebben deelgenomen. Uitgaande van de 4 turven zou er 

Het wetsvoorstel strekt ertoe met de bepalingen in de Kieswet beter aan te 
sluiten bij de grondwettelijke termijn van drie maanden. Het kabinet acht het 
niet nodig die grondwettelijke termijn in de Kieswet te herhalen. 
 
Onderdeel AL (artikel I 10)  
 
De leden van de VVD-fractie vragen of de regering heeft overwogen om 
lijstencombinaties onmogelijk te maken en wat de voor- en nadelen zijn van 
lijstencombinaties. 
 
Het kabinet ziet geen aanleiding om lijstcombinaties voor andere verkiezingen 
dan de Eerste Kamverkiezingen onmogelijk te maken. De problemen die 
spelen bij de Eerste Kamerverkiezingen spelen niet bij andere verkiezingen. 
Lijstcombinaties worden vaak gevormd door partijen die enige ideologische of 
politieke verwantschap hebben en als zodanig met hun lijstcombinatie een 
extra zetel pogen te behalen voor een bepaalde (brede) stroming in de 
samenleving en voorzien in een behoefte. Bij de verdeling van zetels wordt 
een lijstcombinatie in eerste instantie beschouwd als één lijst. Omdat het 
stelsel van restzetelverdeling (grootste gemiddelden) doorgaans in het 
voordeel werkt van grote partijen, wordt de kans op het verwerven van een 
(rest)zetel vergroot door lijsten tot een lijstcombinatie te verbinden. 
Lijstcombinaties betekenen een zekere inbreuk op het beginsel van 
evenredige vertegenwoordiging omdat een partij die meer stemmen heeft 
gekregen toch minder zetels kan behalen dan een partij die minder stemmen 
heeft verworven maar onderdeel is van een lijstcombinatie. Het stelsel van 
lijstcombinaties maakt bovendien de zetelverdeling voor kiezers minder 
inzichtelijk, omdat zij zich vaak niet van de lijstcombinatie bewust zijn. 
Naar het oordeel van het kabinet wegen de voordelen van lijstcombinaties 
zwaarder dan de nadelen.  
 
Onderdeel BY (artikel M8) 
 
In artikel M 8 zijn geen uitzonderingen opgenomen voor de vernietiging, 
terwijl dit in andere bepalingen wel gebeurt. De leden van de SGP-fractie 
vragen hoe zich dit tot elkaar verhoudt. 
 
De regels met betrekking tot de vernietiging die zijn opgenomen in artikel M 
8, vierde lid, hebben slechts betrekking op de pakken, bedoeld in artikel M 8, 
derde lid. Het betreft hier pakken met retourenveloppen die te laat zijn 
binnengekomen of niet voldoende zijn gefrankeerd en stembiljetten en 
briefstembewijzen die niet in de daarvoor bestemde retourenveloppen zijn 
teruggezonden. Deze bescheiden blijven bij de stemopneming buiten 
beschouwing en zijn dus ook niet van belang bij de vaststelling van de uitslag 
en eventuele strafrechtelijke onderzoeken terzake. 
 
De minister van Binnenlandse Zaken en Koninkrijksrelaties, 
 
 
 
 
 
Mevrouw mr. drs. J.W.E. Spies 
 

