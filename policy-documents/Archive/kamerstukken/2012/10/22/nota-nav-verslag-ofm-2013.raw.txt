 
33 403 Wijziging van enkele belastingwetten en enige andere wetten (Overige 
fiscale maatregelen 2013) 
 
Nota naar aanleiding van het verslag 
 
Inhoudsopgave 
 
1. Inleiding ..................................................................................................... 2 
2. Wet inkomstenbelasting 2001 ....................................................................... 2 
2.1. Beroeps- en bedrijfstakpensioenregelingen van IB-ondernemers .................... 2 
3. Wet op de loonbelasting 1964 ....................................................................... 2 
4. Wet op de vennootschapsbelasting 1969 ........................................................ 3 
5. Wet op belastingen van rechtsverkeer ............................................................ 3 
6. Wet op de belasting van personenauto’s en motorrijwielen 1992, Wet op de 
motorrijtuigenbelasting 1994 en Wet belasting zware motorrijtuigen ..................... 4 
7. Wet belastingen op milieugrondslag ............................................................... 6 
7.1. Vrijstelling energiebelasting opwekking elektriciteit ....................................... 6 
7.2. Overgangsrecht verpakkingenbelasting ....................................................... 7 
7.3. Overgangsrecht belasting op leidingwater .................................................... 8 
8. Algemene wet inzake rijksbelastingen ............................................................ 8 
8.1. Vergroten effectiviteit verzuimboete ............................................................ 8 
8.2. Transparantie ANBI’s vanaf 2014 ................................................................ 9 
8.3. Kwalificatie woningcorporaties als ANBI ...................................................... 12 
8.4. Opgaaf burgerservicenummer derde .......................................................... 13 
9. Algemene wet inkomensafhankelijke regelingen ............................................. 15 
9.1. Fraude en oneigenlijk gebruik ................................................................... 15 
9.2. Vermogenstoets ...................................................................................... 17 
10. Wijzigingen in verband met verhoging AOW-en pensioenrichtleeftijd ............... 17 
11. Douane- en Accijnswet BES ....................................................................... 19 
12. Wet op de kansspelen ............................................................................... 20 
13. Uitvoeringskosten Belastingdienst ............................................................... 23 
14. Overig ..................................................................................................... 24 
15. Commentaar derden ................................................................................. 24 
 
  
1 
 

de meest in het oog springende wijzigingen, waar overigens geen inhoudelijke 
wijziging mee wordt beoogd. Er is derhalve ook geen sprake van een versoepeling.   
 
Ten eerste is een algemene delegatiebevoegdheid opgenomen om regels te stellen 
voor de gegevens waarvan opgave kan worden verlangd in het geval de 
inhoudingsplichtige een onjuiste of onvolledige aangifte heeft gedaan. Verder kunnen 
regels worden gesteld over de wijze waarop, de vorm waarin en de termijnen 
waarbinnen die gegevens verstrekt dienen te worden. Deze algemene 
delegatiebevoegdheid wordt opgenomen ter vervanging van een aantal in het 
huidige artikel 28a, tweede, derde, vijfde en zesde lid, van de Wet op de 
loonbelasting 1964 (Wet LB 1964) opgenomen delegatiebevoegdheden.  
Verder wordt in het nieuwe tweede lid van artikel 28a van de Wet LB 1964 
opgenomen in welke situaties de inhoudingsplichtige of gewezen inhoudingsplichtige 
gehouden is alsnog de juiste en volledige gegevens, zoals opgenomen in de 
algemene delegatiebevoegdheid, bedoeld in het nieuwe eerste lid, te verstrekken. 
Hiermee wordt beoogd de situaties waarin die gegevens verstrekt moeten worden 
transparanter en duidelijk te maken. 
 
4. Wet op de vennootschapsbelasting 1969 
De leden van de fractie van de ChristenUnie vragen of de auteurs van het artikel in 
het Weekblad fiscaal recht 2012/6968 terecht van mening zijn dat er mogelijk 
emissies bestaan in diverse fiscale wetgeving door invoering van de flex-bv per 
1 oktober 2012 en of het kabinet van plan is hieraan iets te doen. Door de auteurs 
van dit artikel wordt gewezen op enkele fiscale consequenties van de Wet 
1
vereenvoudiging en flexibilisering bv-recht. Op de verschillende fiscale aspecten van 
de invoering van deze wet is ingegaan  tijdens de parlementaire behandeling van de 
2
daarbij behorende Invoeringswet vereenvoudiging en flexibilisering bv-recht. 
Geconstateerd is dat, behalve bij de fiscale eenheid in de zin van de Wet op de 
vennootschapsbelasting 1969 (Wet Vpb 1969), de invoering van de flex-bv 
vooralsnog geen aanleiding geeft tot het aanpassen van de fiscale regelingen. 
Vanzelfsprekend zullen de ontwikkelingen in dit kader op de voet worden gevolgd. 
 
5. Wet op belastingen van rechtsverkeer  
De leden van de fractie van het CDA vragen wat er met het overgangsrecht gebeurt 
nu de assurantiebelasting stijgt naar 21%. Tevens vragen deze leden of er met dit 
tarief niet materieel een btw wordt ingevoerd, hetgeen op grond van Europees recht 
niet is toegestaan. Het overgangsrecht in het amendement is nu zo vormgegeven 
dat het tarief van 21% van toepassing is op alle premies die vanaf 1 maart 2013 
vervallen en op alle premies voor nieuwe verzekeringsjaren die op of na 1 maart 
2013 ingaan. De branche blijkt verdeeld als het gaat om de vaststelling van het 
overgangsrecht. Het kabinet zal dan ook samen met de indieners van het 
                                                
1
 Stb. 2012, 299. 
2
 Stb. 2012, 300. De parlementaire behandeling is te vinden onder Kamerstuknummer 32 426.  
3 
 

3
uitspraak van de Hoge Raad van 2 maart 2012 , waarbij een naheffingsaanslag 
motorrijtuigenbelasting aan een inwoner van Nederland in stand bleef voor de door 
hem gebruikte auto met Duits kenteken van de GmbH waar hij werkzaam was. Is 
hier geen sprake van ongelijke behandeling, zo vragen deze leden. 
Inderdaad is niet altijd motorrijtuigenbelasting verschuldigd voor een in het 
buitenland geregistreerde auto van een bij de Nederlandse Belastingdienst bekende 
ondernemer of werknemer. Of dit het geval is hangt af van de vraag of de betrokken 
persoon zijn hoofdverblijf in Nederland heeft. Dat wordt beoordeeld aan de hand van 
feiten en omstandigheden. Heeft de houder van de auto niet zijn hoofdverblijf in 
Nederland en is de auto niet in Nederland geregistreerd, dan geldt in beginsel een 
vrijstelling van motorrijtuigenbelasting, tenzij de auto langer dan twaalf maanden in 
Nederland wordt gebruikt. Voor de elders geregistreerde auto wordt in beginsel 
belasting betaald in het land van registratie.  
 
In de omgekeerde situatie geldt dit overigens ook. Wanneer een inwoner van 
Nederland tijdelijk in een ander land verblijft maar zijn hoofdverblijf in Nederland 
behoudt, betaalt hij voor zijn in Nederland geregistreerde auto de Nederlandse 
motorrijtuigenbelasting, terwijl in het andere land in beginsel een vrijstelling zal 
gelden. Buitenlandse ondernemers of werknemers werkzaam in Nederland en 
binnenlandse ondernemers of werknemers werkzaam in het buitenland worden dus 
overeenkomstig behandeld. De nationaliteit van de betrokken houder is hierbij niet 
van belang. 
 
Overigens kan nog worden opgemerkt dat de door deze leden aangehaalde casus 
een situatie betreft waarin onder voorwaarden vrijstelling van 
motorrijtuigenbelasting kan worden verleend. Het gaat daarbij om auto’s die een 
buitenlandse onderneming ter beschikking stelt aan een werknemer of bestuurder 
van die onderneming die zijn hoofdverblijf in Nederland heeft. In de aangehaalde 
uitspraak werd echter niet aan de voorwaarden voor deze vrijstelling voldaan. 
 
De leden van de fractie van de PVV vragen verder naar de uitvoering van de motie 
4
van Bemmel waarin wordt verzocht de opname van buitenlandse kentekens in het 
Nederlandse kentekenregister mogelijk te maken. De Minister van Infrastructuur en 
5
Milieu heeft uw Kamer bij brief van 5 maart 2012 geïnformeerd over de uitvoering 
van deze motie. De registratie van motorrijtuigen in Nederland, die onder de  
verantwoordelijkheid van deze minister valt, wordt in deze brief nader ingevuld voor 
buitenlands gekentekende auto’s. Voor nadere informatie wordt derhalve verwezen 
naar de inhoud van deze brief.  
 
De leden van de fractie van de SP vragen of gekeken is naar de mogelijkheid om een 
deel van de motorrijtuigenbelasting om te zetten in variabele kosten, via 
bijvoorbeeld de brandstofprijs, waardoor minder rijden wordt gestimuleerd.  
                                                
3
 LJN: BP3858. 
4
 Kamerstukken II 2011/12, 29 398, nr. 309. 
5
 Kamerstukken II 2011/12, 29 398, nr. 398. 
5 
 

is. Een verhoging van de energiebelasting leidt inderdaad tot een aantrekkelijker 
positie voor WKK-installaties ten opzichte van gescheiden opwekking. De omvang 
van dit effect is van vele factoren afhankelijk, zoals de gasprijs, de elektriciteitsprijs 
en het investeringsklimaat en daardoor moeilijk kwantificeerbaar.  
 
De leden van de fractie van D66 vragen of het niet ongewenst is dat het gebruik en 
de aanschaf van WKK-installaties steeds aantrekkelijker wordt en of het niet logisch 
zou zijn de vrijstelling voor WKK volledig af te schaffen en de hogere 
belastinginkomsten via lastenverlichting gericht in te zetten voor een effectiever 
duurzaamheidsbeleid. Tevens vragen zij of het kabinet bereid is te onderzoeken hoe 
dit voordeel gradueel zou kunnen worden afgebouwd. De Studiecommissie 
7
Belastingstelsel is in 2010 ook ingegaan op de uitgangspositie van WKK-installaties 
ten opzichte van andere energieopties en op de gevolgen van een verhoging van de 
energiebelasting aardgas op die uitgangspositie. Zij heeft daarbij de vraag gesteld in 
welke mate men WKK zou willen bevoordelen, gezien de voor- en nadelen van de 
inzet van WKK. Het is aan een nieuw kabinet om uitspraken te doen over het 
afschaffen of uitfaseren van de vrijstelling voor WKK in de energiebelasting en de 
verschillende aspecten die verbonden zijn aan een eventuele beleidswijziging verder 
te laten onderzoeken. 
 
7.2.  Overgangsrecht verpakkingenbelasting 
De leden van de fractie van de SP vragen naar de voornaamste reden om de 
verpakkingenbelasting af te schaffen. Zij vragen zich af waarom niet is gekozen voor 
een verhoging van de tarieven. De leden van de fractie van de SP vragen bovendien 
of er een alternatief is voor de verpakkingenbelasting om te stimuleren dat  
bewuster wordt omgaan met verpakkingen. De verpakkingenbelasting is na de 
introductie in 2008 al meerdere keren vereenvoudigd. In het Belastingplan 2012 is 
geconcludeerd dat een verdere vereenvoudiging binnen de huidige structuur  
nauwelijks realiseerbaar is. Het ontbreken van verdere 
8
vereenvoudigingsmogelijkheden en de slechts zeer geringe milieueffecten van de 
verpakkingenbelasting zijn de voornaamste redenen geweest om deze heffing bij het 
Belastingplan 2012 af te schaffen. Er is niet gekozen voor een verhoging van de 
tarieven omdat de afschaffing is ingegeven vanuit het streven om te komen tot een 
eenvoudig, meer solide en fraudebestendig belastingstelsel. Daarbij is expliciet 
gekeken naar de mogelijkheden tot het terugbrengen van het aantal kleine 
belastingen. Voor de verpakkingenbelasting is geoordeeld dat er een alternatief 
voorhanden is. Per 1 januari 2013 wordt de verpakkingenbelasting omgezet in een 
Afvalbeheersbijdrage Verpakkingen. Het Ministerie van Infrastructuur en Milieu en 
het Verpakkende Bedrijfsleven hebben hiertoe de nieuwe Raamovereenkomst 
verpakkingen 2013-2022 ondertekend. Dit betekent enerzijds een lastenverlichting 
voor het bedrijfsleven en anderzijds zijn er afspraken vastgelegd waarin bedrijven 
zich verplichten om de komende jaren meer verpakkingsmateriaal te gaan 
                                                
7
 Bijlage bij Kamerstukken II 2009/10, 32 140 nr. 4, Continuïteit en vernieuwing. Een visie op het belastingstelsel. 
8
 De milieueffecten van de verpakkingenbelasting, CE Delft augustus 2010. 
7 
 

schenkbelasting of de erfbelasting legt de inspecteur een verzuimboete op van 
€ 226. Bij een tweede of een volgend verzuim bedraagt de verzuimboete € 984. 
Wordt niet of niet tijdig aangifte gedaan voor de vennootschapsbelasting, dan 
bedraagt de verzuimboete € 2460. Een verzuimboete tot het wettelijk maximum van 
€ 4920 kan worden opgelegd in uitzonderlijke gevallen. Dit is bijvoorbeeld het geval 
als de belastingplichtige voor het vierde jaar in verzuim is. 
 
Hoewel een uitputtende vastlegging van de hoogte van een boete – waar dan ook –
niet gegeven wordt, is van willekeur, dit in antwoord op een vraag van de leden van 
de fractie van de SP, geen sprake. De inspecteur is aan de regels in het BBBB 
gebonden. De belastingplichtige heeft rechtsbescherming en kan in bezwaar of 
beroep tegen een boete ook de toepassing van het BBBB aan de orde stellen. Het 
BBBB zal worden aangepast. Daarin zullen regels worden gesteld voor het matigen 
van de boete wegens aangifteverzuimen bij een aanslagbelastingen indien alsnog 
aangifte gedaan wordt. Ik zeg bij deze toe dat ik een concept van deze aanvulling 
van het BBBB in verband met de voorgestelde maatregel voor de plenaire 
behandeling aan de leden van de Tweede Kamer zal doen toekomen. 
 
8.2.  Transparantie ANBI’s vanaf 2014 
De leden van de fractie van de VVD geven aan uit het veld problemen te horen rond 
de Geefwet en het feitelijk onder de vennootschapsbelasting gaan vallen van 
instellingen, zoals musea. Zij vragen wat een verhoging van de 
winstvrijstellingsdrempel zou kosten. Verdubbeling van het huidige drempelbedrag 
van € 15.000 tot € 30.000 kost € 2 miljoen. Daarbij past wel de opmerking dat bij 
verhoging van het huidige drempelbedrag gewaakt zal moeten worden voor 
mogelijke ongelijke behandeling van andere rechtsvormen dan de stichting of 
vereniging. 
 
De leden van de fractie van de PvdA geven aan dat sommige ANBI’s te kennen 
hebben gegeven dat het opzetten van een “speciale website” aanzienlijke 
administratieve lasten met zich mee zal brengen en vragen naar een inschatting van 
deze lasten. De leden van de fractie van D66 vragen of het klopt dat het kabinet de 
administratieve lasten als gevolg van deze maatregel verwaarloosbaar acht en 
vragen een onderbouwing van dat standpunt.  
 
Bij de in te voeren verplichting voor een ANBI om vanaf 1 januari 2014 nog nader te 
bepalen gegevens op elektronische wijze via internet openbaar te maken, zijn de 
administratieve lasten als gevolg van deze maatregel inderdaad verwaarloosbaar 
geacht. Aangenomen mag worden dat het overgrote deel van de ANBI’s op grond 
van de activiteiten over een eigen website beschikt, zodat het plaatsen van de 
gegevens een relatief eenvoudige handeling is. Ook kleine of op één project gerichte 
ANBI’s zullen onder deze verplichting gaan vallen, omdat ook van deze ANBI’s 
verwacht mag worden dat zij – gezien de fiscale voordelen die ook zij genieten – 
9 
 

De leden van de fractie van het CDA vragen naar de uitwerking van de hiervoor 
genoemde motie Omtzigt/Van Vliet. Zij vragen wat het afgelopen jaar is gedaan ter 
uitwerking van deze motie en waar het gevraagde register zijn plaats zal krijgen.  
Het kabinet heeft de motie Omtzigt/Van Vliet met veel enthousiasme ter hand 
genomen. De gedachte achter die motie, dat ANBI’s vanwege de fiscale voordelen 
die zij genieten transparant dienen te zijn, wordt door het kabinet ten volle 
onderschreven. Dit mag ook blijken uit het convenant “Ruimte voor Geven” dat met 
13
de SBF is gesloten en de daaruit volgende Visie op toezicht en verantwoording die 
in overleg tussen het Ministerie van Veiligheid en Justitie, het Ministerie van 
Financiën en de SBF tot stand is gekomen. In de memorie van toelichting op dit 
14
wetsvoorstel en in antwoord op Kamervragen van het lid Omtzigt (CDA) is 
aangegeven dat het kabinet de maatregelen ter invulling van de motie uitwerkt in 
twee verschillende wetsvoorstellen. In de eerste plaats is dat het onderhavige 
wetsvoorstel, waarin ANBI’s per 1 januari 2014 verplicht worden om gegevens via 
internet openbaar te maken. ANBI’s zullen – met de naam die is opgenomen in het 
ANBI-register – die gegevens goed vindbaar online moeten plaatsen. Zoals gezegd 
moet nog nader worden uitgewerkt welke gegevens openbaar gemaakt dienen te 
worden. Het niet openbaar maken van de op grond van de ANBI-regeling per 
1 januari 2014 voorgeschreven informatie zal leiden tot verlies van de ANBI-status, 
dit in antwoord op de vraag hiernaar van de leden van de fractie van het CDA. 
In de tweede plaats wordt de financiële transparantie en verantwoording richting de 
overheid verbeterd door een wetsvoorstel dat het Ministerie van Veiligheid en Justitie 
in voorbereiding heeft, waarin alle stichtingen en ook verenigingen met de ANBI-
status verplicht zullen worden jaarlijks de balans en de staat van baten en lasten in 
het Handelsregister te deponeren. Door de vormgeving van deze twee maatregelen 
voor ANBI’s blijft de juistheid en volledigheid van de openbaar te maken informatie 
en de aan te leveren gegevens de verantwoordelijkheid van de ANBI’s zelf.  
 
De leden van de fractie van het CDA vragen naar duidelijkheid omtrent de 
vermogensfondsen: worden die nu ook verplicht tot openbaarmaking of niet? De 
verplichting tot het openbaar maken van informatie gaat in beginsel gelden voor alle 
ANBI’s. In de hiervoor genoemde Visie op toezicht en transparantie is hieromtrent 
evenwel opgemerkt dat bij de verdere uitwerking van deze verplichting in de 
maatvoering rekening gehouden kan worden met de aard en de omvang van ANBI’s. 
Dit betekent dat voor grote ANBI’s strengere eisen kunnen gaan gelden dan voor 
kleinere ANBI’s, en ook dat aan vermogensfondsen andere eisen kunnen worden 
gesteld dan aan ANBI’s die onder een breed publiek fondsen werven. Overigens ligt 
een algehele uitzondering voor vermogensfondsen ook niet voor de hand. Ook 
vermogensfondsen werven vaak onder een klein publiek en schenkingen die 
vermogensfondsen doen uit hoofde van hun doelstelling zijn vrij van 
schenkbelasting. Vermogensfondsen met een ANBI-status maken derhalve ook 
aanspraak op fiscale faciliteiten, waardoor ook van vermogensfondsen een bepaalde 
                                                
13
 Bijlage bij Kamerstukken II 2012/13, 32 740, nr. 13. 
14
 Aanhangsel Handelingen II 2012/13, nr. 163. 
11 
 

1 januari 2012 aanzienlijk beperkter is dan voordien, nu met ingang van die datum 
de zogenoemde bestedingsreserve en de fondswerversaftrek in de 
vennootschapsbelasting zijn teruggebracht tot hun oorspronkelijke bedoeling en 
daardoor niet meer openstaan voor alle ANBI’s en ook niet meer voor 
woningcorporaties. Een woningcorporatie die op de voet van artikel 70 van de 
Woningwet is toegelaten en die voldoet aan de overige voorwaarden valt als ANBI 
wel onder de giftenaftrekregelingen in de inkomstenbelasting en de 
vennootschapsbelasting en maakt aanspraak op de vrijstellingen van schenk- en 
erfbelasting, maar omdat een woningcorporatie normaal gesproken geen fondsen zal 
werven onder het publiek en geen schenkingen of legaten zal krijgen, is het voordeel 
dat hieruit getrokken zal worden door woningcorporaties beperkt. Dit arrest heeft 
door de genoemde aanpassingen in de vennootschapsbelasting per 1 januari 2012 
geen budgettaire gevolgen, dit in antwoord op de vraag hiernaar van de leden van 
de fractie van de VVD. 
 
De leden van de fractie van de VVD vragen vervolgens welke mogelijkheden het 
kabinet ziet om het toevoegen van “volkshuisvesting” aan de opsomming van 
algemeen nut in de zin van de ANBI-regeling, waardoor woningcorporaties ook met 
ingang van 1 januari 2012 als ANBI kunnen kwalificeren, terug te draaien. Het 
kabinet heeft door het toevoegen van deze categorie aan de opsomming gekozen om 
bij de duiding van dit arrest de Hoge Raad te volgen. Het staat de Kamer 
vanzelfsprekend vrij om hier een andere afweging in te maken. 
 
De leden van de fractie van het CDA vragen tot slot of de ANBI-status ook kan 
worden toegekend aan stadsherstellichamen die zijn aangewezen als een organisatie 
voor monumentenbehoud als bedoeld in artikel 33 van het Besluit rijkssubsidiëring 
instandhouding monumenten ten aanzien van de werkzaamhedentoets. Een 
stadsherstellichaam kan ook kwalificeren als ANBI, mits wordt voldaan aan alle 
overige voorwaarden voor de ANBI-status. Het in stand houden van cultureel erfgoed 
geldt in beginsel als algemeen nuttige doelstelling in de zin van de ANBI-regeling. 
 
8.4.  Opgaaf burgerservicenummer derde 
De leden van de fractie van de SP vragen of rekening gehouden wordt met gevallen 
waarin geen burgerservicenummer (BSN) beschikbaar is en wat de gevolgen zijn 
voor personen die niet beschikken over het BSN van een derde. De Nederlandse 
Orde van Belastingadviseurs (NOB) heeft vergelijkbare vragen gesteld. Bij 
ministeriële regeling kan de persoon aangewezen worden die bij het verrichten van 
in die ministeriële regeling aan te wijzen werkzaamheden gehouden is het BSN, of bij 
het ontbreken daarvan, het sociaal-fiscaalnummer te gebruiken ten behoeve van de 
Belastingdienst. De huidige uitvoeringsregeling die uitvoering geeft aan artikel 49a 
van de Algemene wet inzake rijksbelastingen (AWR), de Uitvoeringsregeling verplicht 
gebruik burgerservicenummer in beleidsregels van de rijksbelastingdienst, wordt per 
1 januari 2013 ingetrokken en vervangen door de Uitvoeringsregeling verplicht 
13 
 

9. Algemene wet inkomensafhankelijke regelingen 
 
9.1.  Fraude en oneigenlijk gebruik 
De leden van de fractie van de VVD vragen wanneer duidelijk wordt of een 
bestuurlijke strafbeschikking bij de toeslagen haalbaar is. Over de versteviging van 
het strafrecht in de toeslagen ligt het in de bedoeling uw Kamer afzonderlijk per brief 
te informeren. Op dit moment vindt nog overleg plaats over de maatregel. Een brief 
is deze winter te verwachten. 
 
De leden van de fractie van de PVV vragen of bij recidive bij het niet afdragen van 
belastingen en premies net als bij de toeslagen een 150% boete van toepassing is. 
Ook bij de belastingen geldt een verhoging in geval van recidive. De inspecteur kan 
de boete dan verdubbelen. Een verschil met de toeslagen is dat de fiscale boete het 
teruggevorderde bedrag gewoonlijk niet overstijgt. In het geval van verzwegen 
buitenlands inkomen kan ook de fiscale boete echter oplopen tot 300% van het 
belang.  
 
De leden van de fractie van de PVV vragen of een strafbeschikking in de toeslagen 
moet worden geharmoniseerd met de belastingwetgeving. In het belasting- en 
douanerecht bestaat reeds een regeling voor het opleggen van een bestuurlijke 
strafbeschikking. Op de strafbeschikking in de toeslagen zal in de hiervoor genoemde 
brief worden ingegaan. 
 
De leden van de fractie van D66 vragen om inzicht in het totale bedrag aan 
opgespoorde fraude, in hoeveel gevallen er is overgegaan tot strafrechtelijke 
vervolging, hoeveel boetes er zijn geïnd en hoeveel gevangenisstraffen er zijn 
opgelegd. Verder vragen deze leden welke fraude het meest voorkomt, met welke 
fraude de hoogste bedragen zijn gemoeid en wat de pakkans is. In mijn brief van 
17
20 augustus jl. wordt gemeld dat het kabinet stevig inzet op de aanpak van fraude 
bij toeslagen en dat er voor ca. € 40 miljoen aan fraude is vastgesteld en dat 160 
dossiers met een belang van nog eens € 40 miljoen strafrechtelijk worden vervolgd.   
Ten aanzien van het aantal opgelegde boetes geldt dat de Belastingdienst/Toeslagen 
in 2012 bij het definitief vaststellen van toeslagen 42 boetes heeft opgelegd voor een 
totaal bedrag van € 36.500. Het is de verwachting dat het aantal boetes vanaf 2013 
zal toenemen nu in dit wetsvoorstel wordt voorzien dat het voor de 
Belastingdienst/Toeslagen ook in de voorschotfase mogelijk wordt een vergrijpboete 
op te leggen.  
 
Informatie over hoeveel gevangenisstraffen zijn opgelegd in geval van fraude met 
toeslagen, is niet direct voorhanden. Wel is bekend dat met enige regelmaat een 
gevangenisstraf wordt uitgesproken. Zo heeft de rechtbank Rotterdam op 
5 september 2012 wegens het valselijk digitaal aanvragen van toeslagen de 
                                                
17
 Kamerstukken II 2011/12, 31 066, nr. 146. 
15 
 

9.2.  Vermogenstoets 
De leden van de fractie van de PVV vragen naar de onderbouwing van het bedrag 
van € 80.000 in de vermogenstoets in het kader van de huurtoeslag en willen weten 
hoe dit vergeleken moet worden met het vrij te laten vermogen in het kader van de 
Wet werk en bijstand en de hoogte van het vermogen waarvoor men nog in 
aanmerking komt voor kwijtschelding van belastingen. Voor de duidelijkheid wordt 
hier opgemerkt dat de vermogensgrens van het vrije vermogen in box 3 blijft gelden 
in de huurtoeslag. In de zorgtoeslag en het kindgebonden budget wordt deze grens 
verhoogd met € 80.000. De onderbouwing van het bedrag en de vergelijking met 
bedragen die worden gehanteerd in andere vermogenstoetsen is uitgebreid aan de 
orde geweest tijdens de parlementaire behandeling van het wetsvoorstel waarbij de 
18
vermogenstoets in de zorgtoeslag werd geïntroduceerd. Daarbij is aangegeven dat 
bij de vermogenstoets voor de zorgtoeslag en het kindgebonden budget is gekozen 
voor een andere hoogte van het vermogen dan bij de vermogenstoets voor de 
huurtoeslag. Dit heeft onder meer te maken met de inkomenseffecten die een 
vermogenstoets teweegbrengt. Met de gekozen vermogenstoets wordt een 
inkomensachteruitgang beperkt tot ongeveer 6% van de huishoudens met recht op 
zorgtoeslag met de hoogste vermogens. De onderhavige wijziging geeft nadere 
inhoud aan deze maatregel door ook het buitenlandse vermogen te betrekken in 
deze toetsing. 
 
10. Wijzigingen in verband met verhoging AOW-en pensioenrichtleeftijd 
De leden van de fracties van de VVD en de PvdA zouden graag voor reeds 
gepensioneerden de gevolgen van het AOW-gat willen verzachten door schuiven met 
pensioen toe te staan. Volgens beide fracties zou dat budgetneutraal kunnen. Voor 
een dergelijke maatregel bestaat volgens de leden van PvdA breed draagvlak bij de 
Pensioenfederatie. Zowel de leden van de fractie van de VVD als de leden van de 
fractie van de PvdA vragen om een reactie. Daarbij vragen de leden van de fractie 
van de VVD in te gaan op eventuele belemmeringen tussen pensioenuitvoerders en 
de leden van de fractie van de PvdA vragen in te gaan om de wettelijke 
mogelijkheden. Het kabinet is zich ervan bewust dat de AOW-verhoging gevolgen 
heeft voor reeds gepensioneerden die er op rekenden op 65-jarige leeftijd AOW te 
ontvangen. De geschetste mogelijkheid om het AOW-gat te ondervangen met 
aanvullend pensioen zou geen budgettaire gevolgen hebben. Voor mensen van wie 
het pensioen nog niet is ingegaan wordt het al toegestaan dat zij de hoogte van 
pensioenuitkeringen laten variëren, waarmee de gevolgen van het AOW-gat 
desgewenst met pensioen kunnen worden opgevuld. Het laten variëren van de 
hoogte van pensioenuitkeringen (zogenoemde variabilisatie) moet namelijk volgens 
de huidige wetgeving uiterlijk op pensioeningangsdatum worden vastgesteld. Of een 
wijziging van deze regels wenselijk wordt geacht, laat het kabinet aan de Kamer. 
Indien de Kamer dat wenst zou overwogen kunnen worden in de wetgeving toe te 
                                                
18
 O.a. Kamerstukken II 2011/12, 33 024, nr. 3. 
17 
 

Belastingdienst gehanteerd wordt. Alle andere kosten, waaronder kosten voor 
advies, zijn niet aftrekbaar. 
 
Wat de toekomst van de aftrekbaarheid van deze kosten betreft geldt dat de 
invoering van het provisieverbod en de uitvoeringstechnische aspecten aanleiding 
geven voor de afschaffing van deze aftrekmogelijkheid. Het is echter – gezien zijn 
demissionaire status – niet aan dit kabinet om over deze afschaffing te beslissen. 
 
De leden van de fractie van D66 vragen naar de samenhang tussen de wijzigingen in 
verband met verhoging van de AOW- en pensioenrichtleeftijd uit dit wetsvoorstel en 
de snellere verhoging van de AOW-leeftijd in het Deelakkoord begroting 2013. In het 
Deelakkoord begroting 2013 wordt de AOW-leeftijd vanaf 2016 sneller verhoogd dan 
volgens de Wet verhoging AOW- en pensioenrichtleeftijd het geval is. Voor de fiscale 
wetgeving betekent dit dat het deelnemingsjarenpensioen – dat verband houdt met 
de AOW-leeftijd – zal moeten worden aangepast aan de wijzigingen in het 
Deelakkoord begroting 2013. Een voorstel hiertoe zal samenlopen met een 
wetsvoorstel waarin de AOW-leeftijdverhoging vanwege dat Deelakkoord wordt 
aangepast. 
 
11. Douane- en Accijnswet BES 
De leden van de fractie van D66 merken terecht op dat mensen uit Sint Eustatius en 
Saba die goederen op Sint Maarten kopen geconfronteerd kunnen worden met 
dubbele indirecte belastingheffing. Achtergrond daarvan is dat Sint Maarten en 
Caribisch Nederland separate fiscale jurisdicties zijn. Over goederen die worden 
ingevoerd op Caribisch Nederland dient bij binnenkomst algemene 
bestedingsbelasting te worden betaald, een indirecte belasting. De dubbele heffing 
ontstaat doordat Sint Maarten ook indirecte belastingen heft op goederen die worden 
uit- of doorgevoerd naar Caribisch Nederland. Internationaal is het evenwel niet 
gebruikelijk dat indirecte belastingen worden geheven op uitgevoerde en 
doorgevoerde goederen. Sint Maarten heeft na aanhoudende aandrang van het 
Nederlandse Ministerie van Financiën meerdere malen aangegeven bereid te zijn dit 
probleem via aanpassing van wet- en regelgeving op te lossen, maar tot op heden is 
deze oplossing uitgebleven. Dat is teleurstellend. Het Nederlandse Ministerie van 
Financiën zal de druk op Sint Maarten verder verhogen, bijvoorbeeld via het 
bevriezen van technische ondersteuning, om op zo kort mogelijke termijn tot een 
structurele oplossing van het probleem van deze dubbele indirecte belastingheffing 
te komen. Volledigheidshalve wordt opgemerkt dat in een nota van wijziging op het 
wetsvoorstel Belastingplan 2013 wordt voorgesteld om de vrijstelling van algemene 
bestedingsbelasting bij invoer van eerste levensbehoeften in Caribisch Nederland 
met ingang van 1 januari 2013 fors uit te breiden. Het vrijstellen van deze goederen 
in Caribisch Nederland neemt op zichzelf bezien de dubbele heffing weg, maar wijzigt 
geenszins het Nederlandse standpunt dat Sint Maarten goederen die worden uit- of 
doorgevoerd naar Sint Eustatius of Saba zo spoedig mogelijk vrij dient te stellen van 
19 
 

termijn dient de bij de Belastingdienst beschikbare capaciteit echter te worden 
aangewend voor zijn primaire taak. De kansspelheffing is geen (rijks)belasting en de 
inning daarvan valt dus buiten die primaire taak.  
 
Naast de vragen over wie int, hebben de leden van de fractie van de PVV ook een 
aantal vragen gesteld over het regime dat vervolgens van toepassing is, dat van de 
IW 1990 of dat van de Algemene wet bestuursrecht (Awb). Daardoorheen lijkt nog 
wat verwarring te spelen over de kwalificatie van de kansspelheffing. In dat verband 
vragen de leden van de fractie van de PVV een toelichting op de conclusie van het 
kabinet dat het hier gaat om niet-fiscale bestuursrechtelijke geldschulden, terwijl het 
kabinet zelf spreekt van een bestemmingsheffing. In het kader van de Wet 
verhuurderheffing hebben de leden van de fractie van de PVV een beschouwing 
gegeven over het verschil tussen een belasting en een bestemmingsheffing. Zij 
definiëren daar een bestemmingsheffing als een gedwongen betaling aan de 
overheid als zodanig, waar geen rechtstreekse individuele overheidsprestatie 
tegenover staat en waarbij de opbrengst voor een specifiek doel bestemd is. Met 
name dit laatste aspect onderscheidt een bestemmingsheffing van een belasting. Het 
woord “fiscaal” en afgeleide woorden als “fiscaliteit” of “fiscalist” plegen te worden 
gereserveerd voor belastingen. Andere verplichtingen tot betaling uitsluitend aan of 
door een bestuursorgaan op grond van een wettelijk voorschrift duidt de Awb als 
bestuurlijke geldschulden. Het kabinet ziet dan ook geen tegenstelling tussen de 
aanduiding van de kansspelheffing als een bestemmingsheffing en als een niet-
fiscale bestuurlijke geldschuld.  
Met de aanduiding in de toelichting als niet-fiscaal is slechts bedoeld tot uitdrukking 
te brengen dat de kansspelheffing geen (rijks)belasting is, die van rijkswege door 
een rijksbelastingdienst in het algemeen van grotere aantallen natuurlijke en 
rechtspersonen wordt geheven en waarvan de opbrengsten integraal ten goede 
komen aan de algemene middelen. Het is een heffing die door de kansspelautoriteit 
in de gereguleerde kansspelsector ter dekking van haar kosten wordt geheven van 
een relatief klein aantal houders van een kansspelvergunning op grond van de Wok.  
 
Het woord “belastingpachter” acht het kabinet als het gaat om de inning van 
kansspelheffing dus niet terecht, dit in reactie op de vraag van de leden van de 
e
fractie van de PVV of het kabinet voornemens is de in de 18 eeuw afgeschafte 
belastingpachter weer in te voeren. 
 
Met betrekking tot het toepasselijke regime wijst het kabinet erop dat de AWR, de 
IW 1990 en de Kostenwet invordering rijksbelastingen op maat gemaakt zijn voor 
rijksbelastingen en minder geschikt zijn voor een betrekking eenvoudige heffing als 
de kansspelheffing. Na de oprichting van de kansspelautoriteit is in de praktijk al 
snel gebleken dat voor het heffen en zo nodig invorderen van die gelden de 
(overeenkomstige) toepassing van de 96 artikelen van de AWR, 72 artikelen van de 
IW 1990 en de bepalingen van de Kostenwet invordering rijksbelastingen voor de 
uitvoering zeer complex en daarmee ook erg duur is. De kosten worden uiteindelijk 
21 
 

regeling in de IW 1990 die uitsluitend geldt voor door de ontvanger uitgevaardigde 
dwangbevelen. Daarnaast is correct dat de Awb niet voorziet in een equivalent van 
de in artikel 19 van de IW 1990 gegeven bevoegdheid om vereenvoudigd 
derdenbeslag te leggen. Het is echter niet zo dat hierdoor een efficiëntie manier van 
dwanginvordering wordt prijsgegeven. De bevoegdheid om een dergelijke 
derdenvordering te doen heeft namelijk betrekking op derden als werkgevers en 
uitkeringsinstanties. Voor de invordering van kansspelheffing zou de ontvanger deze 
bevoegdheid feitelijk ook niet kunnen benutten. Ten derde is voortaan ook de 
Kostenwet invordering rijksbelastingen niet meer van toepassing.  
 
Het kabinet bevestigt dat de explootkosten van de deurwaarder € 73,31, exclusief 
BTW bedragen, terwijl de belastingdeurwaarder maximaal € 11.347 als 
betekeningskosten voor een dwangbevel rekent, dit naar aanleiding van de vragen 
van de leden van de fractie van de PVV over de betekeningskosten. Het kabinet 
voegt daaraan toe dat de kosten van de belastingdeurwaarder verband houden met 
de hoogte van de gevorderde som. Voor de kansspelheffing zal het bedrag aan 
betekeningskosten daarom in het algemeen veel lager liggen. 
 
Tot slot bepleiten de leden van de fractie van de PVV dat de heffing en inning van de 
kansspelheffing blijft geschieden met overeenkomstige toepassing van de AWR en de 
IW 1990, waarbij de kansspelautoriteit wordt aangewezen als directeur, inspecteur 
en ontvanger. De keuze voor de Awb is door de kansspelautoriteit zelf gemaakt. 
Anders dan de leden van de fractie van de PVV veronderstellen, doet deze keuze in 
ieder geval niet af aan de mogelijkheden van de kansspelautoriteit om bij de inning 
derden in te schakelen. Ook blijft de inning niet alleen met de nodige waarborgen, 
maar zelfs met dezelfde waarborgen voor de heffingschuldige omgeven. Ook bij 
invordering op grond van de IW 1990 dient de belastingschuldige zich immers te 
wenden tot de burgerlijke rechter. Het kabinet is van mening dat de keuze voor het 
regime van de Awb begrijpelijk is en past bij de aard van de kansspelheffing. Tevens 
meent het kabinet dat de inning met toepassing van dit regime geen afbreuk doet 
aan de effectiviteit van de inning. Ter toelichting verwijst het kabinet naar hetgeen 
daarover hiervóór is opgemerkt. 
 
13. Uitvoeringskosten Belastingdienst 
De leden van fractie van de SP hebben gevraagd naar de oorzaken van de besparing 
op de uitvoeringskosten van de Belastingdienst in 2016 en in 2017 van € 0,1 miljoen 
en van de stijging van € 4,6 miljoen in 2014 en naar de gevolgen van deze 
schommeling in de uitvoeringskosten. De stijging van de uitvoeringskosten in 2014 
wordt vooral veroorzaakt door incidentele systeemaanpassingen als gevolg van de 
verhoging van de AOW- en pensioenrichtleeftijd. De daling van de uitvoeringskosten 
in 2016 en 2017 wordt vooral veroorzaakt door het effect van het eerder opleggen 
van verzuimboeten. 
 
23 
 

het vermogen en de winst toekomen aan die aandelen. Het criterium zal derhalve 
inderdaad van belang zijn ingeval er sprake is van meerdere soorten aandelen. 
 
Wat betreft de vraag van de NOB naar het handhaven van de tweede volzin van 
artikel 2 van het Besluit fiscale eenheid 2003 kan worden opgemerkt dat ook op dit 
punt geen inhoudelijke wijziging is beoogd. Dit betekent dat kan worden bevestigd 
dat de in genoemde tweede volzin opgenomen versoepeling gehandhaafd blijft voor 
de toepassing van het aangepaste artikel 15, eerste lid, van de Wet Vpb 1969. In het 
verzamelbesluit 2013 zal artikel 2 van het Besluit fiscale eenheid 2003 hiertoe 
redactioneel worden aangepast.  
 
De NOB vraagt verder of de criteria voor de kwalificatie van buitenlandse 
rechtsvormen zoals neergelegd in artikel 3 van het Besluit fiscale eenheid 2003 en 
de criteria die in de uitvoeringssfeer worden gehanteerd voor de kwalificatie van 
buitenlandse samenwerkingsverbanden niet zouden moeten worden gestroomlijnd. 
Hierbij vraagt de NOB zich met name af of de eis van de subjectieve 
onderworpenheid en de eis inzake het uitdelingsbesluit in artikel 3 van het Besluit 
fiscale eenheid 2003 niet als achterhaald moeten worden gekenschetst, ook in de 
context van artikel 15 van de Wet Vpb 1969. De eis inzake het uitdelingsbesluit zoals 
opgenomen in artikel 3 van het Besluit fiscale eenheid 2003 is inderdaad niet langer 
een onderscheidend criterium om te bepalen of een niet naar Nederlands recht 
opgerichte rechtspersoon vergelijkbaar is met een naar Nederlands recht opgerichte 
naamloze vennootschap of besloten vennootschap met beperkte aansprakelijkheid. 
In het zogenoemde verzamelbesluit 2013 zal dan ook geregeld worden dat dit 
criterium komt te vervallen. De eis van de subjectieve onderworpenheid is onder 
omstandigheden echter nog steeds relevant voor het bepalen van genoemde 
vergelijkbaarheid. Deze eis zal dan ook niet komen te vervallen. 
 
De NOB vraagt of ook andere dan toegelaten instellingen die onderdak verstrekken 
als ANBI kunnen kwalificeren. Zij noemt hierbij als voorbeelden verhuur van 
vastgoed door een vastgoedstichting aan een publiek ziekenhuis of een museum 
tegen een niet-commerciële huur. In het arrest van de Hoge Raad is voor op grond 
van artikel 70 van de Woningwet toegelaten instellingen bepaald dat mag worden 
aangenomen dat zij het algemeen nut beogen, omdat zij uitsluitend in het belang 
van de volkshuisvesting werkzaam zijn en dergelijke werkzaamheden zijn gericht op 
het algemene belang van voldoende en goede woongelegenheid in de sociale-
huursector. Dit arrest strekt echter niet zo ver dat ook vastgoedstichtingen die aan 
een ANBI verhuren als ANBI kunnen kwalificeren. In zijn algemeenheid is verhuur 
van onroerende zaken immers geen algemeen nuttige activiteit. 
 
De NOB stelt vervolgens dat de EU-rechtelijke houdbaarheid van de ANBI-regeling in 
het geding is, door de per 1 januari 2012 ingevoerde bepaling dat een Nederlands 
publiekrechtelijk lichaam van rechtswege als ANBI wordt aangemerkt terwijl een 
buitenlands publiekrechtelijk lichaam een verzoek moet doen om toekenning van de 
25 
 

informatie bevat die op grond van de ANBI-regeling openbaar gemaakt moet worden 
vanaf 1 januari 2014, voldoet de buitenlandse ANBI daarmee al aan deze eis. Als die 
(financiële) verslaglegging minder vergaand is dan op grond van de ANBI-regeling 
vereist gaat worden, staat de buitenlandse ANBI er niets aan in de weg om nadere 
informatie via internet openbaar te maken. 
 
De NOB stelt dat bescherming van de persoonlijke levenssfeer niet alleen geldt voor 
kerkbestuurders, maar ook kan gelden voor bestuurders van andere ANBI’s. Voor 
dergelijke gevallen zou een uitzondering op de verplichting tot openbaarheid van de 
namen van de bestuurders mogelijk moeten zijn, aldus de NOB. De namen van de 
bestuurders van stichtingen en verenigingen staan al in het Handelsregister, dus de 
verplichting tot openbaarheid daarvan via internet zal in de meeste gevallen niet 
leiden tot het ontsluiten van nieuwe informatie. Daarnaast is uit het overleg hierover 
met de SBF niet gebleken dat het openbaar maken van de namen van bestuurders 
van andere ANBI’s dan de kerkgenootschappen op bezwaren stuit. Ter voorkoming 
van misverstanden wordt opgemerkt dat het slechts gaat om de namen van de 
bestuurders, en niet om de adresgegevens. 
 
 
De Staatssecretaris van Financiën, 
 
 
 
 
mr. drs. F.H.H. Weekers 
 
27 
 

