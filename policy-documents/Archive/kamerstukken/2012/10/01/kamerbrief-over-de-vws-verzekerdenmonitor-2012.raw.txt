> Retouradres Postbus 20350 2500 EJ  Den Haag 
De Voorzitter van de Eerste Kamer 
Bezoekadres: 
der Staten-Generaal 
Parnassusplein 5 
2511 VX  Den Haag 
Postbus 20017 
www.rijksoverheid.nl 
2500 EA  DEN HAAG 
Kenmerk 
Z-3123205 
Bijlage(n) 
VWS-verzekerdenmonitor 
2012 
Correspondentie uitsluitend 
 
richten aan het retouradres 
met vermelding van de datum 
en het kenmerk van deze 
Datum 1 oktober 2012 brief. 
 
Betreft VWS-verzekerdenmonitor 2012 
 
 
 
 
Geachte voorzitter, 
Hierbij ontvangt u de VWS-verzekerdenmonitor 2012 (hierna: monitor).  
Met de monitor wordt een samenhangend beeld geboden over de ontwikkeling van 
zowel de nationale als de internationale aspecten van het verzekeringsstelsel en 
de kosten die zijn gemoeid met medisch noodzakelijke zorg aan illegalen en 
andere onverzekerbare vreemdelingen. Aan de hand van de bevindingen kan 
geconstateerd worden of de maatregelen die zijn getroffen op de diverse aspecten 
van dit beleidsterrein ook daadwerkelijk hebben geleid tot het gewenste resultaat. 
 
In deze monitor is de stand van zaken weergegeven bij de wanbetalers, 
onverzekerden, gemoedsbezwaarden, illegalen en andere onverzekerbare 
vreemdelingen, internationale aspecten en Caribisch Nederland. In deze brief vat 
ik de resultaten samen en geef ik mijn belangrijkste conclusies weer. 
 
Wanbetalers 
Met de invoering van de Wet structurele maatregelen wanbetalers zorgverzekering 
in 2009 is beoogd te voorkomen dat mensen wanbetaler worden, te zorgen dat 
wanbetalers premie betalen en te bewerkstelligen dat wanbetalers terugkeren 
naar een normaal patroon van premiebetaling bij hun zorgverzekeraar. De wet 
heeft de mogelijkheden versterkt die zorgverzekeraars en verzekeringnemers 
hebben om onderling het verstoorde betaalritme weer te herstellen. In die 
gevallen waarin dit niet lukt voorziet de wet in de mogelijkheid dat de 
zorgverzekeraar de betreffende verzekeringnemer aanmeldt bij het College voor 
Zorgverzekeringen (CVZ) dat vervolgens de premierelatie overneemt van de 
zorgverzekeraar in de vorm van het heffen van een bestuursrechtelijke premie. 
Wanbetaling van zorgverzekeringspremie is om meerdere redenen onwenselijk. 
Voor de zorgverzekeraars leidt het tot inkomstenderving en bij een hoge 
frequentie ondermijnt het de solidariteit die aan het zorgverzekeringsstelsel ten 
grondslag ligt. 
 
  
Pagina 1 van 4 

 
 
Illegalen en andere onverzekerbare vreemdelingen 
Kenmerk 
Z-3123205 
Sinds 1 januari 2009 is de wet in werking getreden die de mogelijkheid biedt om 
 
bijdragen te verstrekken aan zorgaanbieders die inkomsten derven ten gevolge 
van het verlenen van medisch noodzakelijke zorg aan illegalen en andere 
onverzekerbare vreemdelingen. Het CVZ voert deze regeling uit. Op 8 december 
2011 heb ik het rapport “Evaluatie van de bijdrageregeling van artikel 122a van de 
Zorgverzekeringswet” aan uw Kamer doen toekomen. Ik constateer op basis van 
dat rapport dat de uitvoering van de bijdrageregeling naar tevredenheid verloopt 
en dat het CVZ deze regeling doelmatig en correct uitvoert. De zorglasten voor 
illegalen en andere onverzekerbare vreemdelingen zijn in 2011 opgelopen tot 
€ 22,2 miljoen.  
 
Internationale aspecten 
Verdragsgerechtigden  
Naar aanleiding van signalen van onder meer de Nationale Ombudsman en het 
Europees Parlement (mevrouw Oomen-Ruijten) en klachten van betrokkenen over 
de uitvoering van de buitenlandtaak door het CVZ, is in het jaar 2011 besloten om 
de uitvoering van de buitenlandtaak door het CVZ gezamenlijk volledig te 
evalueren. Doel van deze evaluatie was het verbeteren van de uitvoering van de 
buitenlandregeling waardoor de betrokken doelgroepen (met name de 
verdragsgerechtigden) beter worden bediend. Deze evaluatie is afgerond en heeft 
geresulteerd in een verslag van bevindingen met een aantal actiepunten. In 2012 
zal gestart worden met de implementatie van de actiepunten, waarvan het 
verbeteren van de klantgerichtheid van het CVZ een belangrijk onderdeel 
uitmaakt. 
 
In 2011 heeft de Centrale Raad van Beroep twee uitspraken gedaan die betrek-
king hebben op de Nederlandse verdragsgerechtigden. De eerste uitspraak betrof 
de vraag of de dekking van de Verordening verplicht is, hetgeen door de betrok-
ken gepensioneerden werd betwist. De Centrale Raad van Beroep oordeelde, in 
navolging van het Europees Hof van Justitie, dat de dekking inderdaad verplicht is 
en dat Nederland hiervoor een bijdrage mag heffen.  
 
De tweede uitspraak betrof de vraag of voormalig particulier verzekerden die in 
het buitenland wonen en die door de invoering van de Zorgverzekeringswet onder 
de ziektekostenbepalingen van de Europese sociale zekerheidsverordening zijn 
komen te vallen door de wetgeving benadeeld zijn. Deze vraag werd ontkennend 
beantwoord. Wettelijk was geregeld dat de particuliere polissen vervielen voor 
zover de dekking werd overgenomen door de Zorgverzekeringswet of de Verorde-
ning. Voor het overige werden de verzekeringen niet aangetast. Niettemin hebben 
verzekeraars in een aantal gevallen de polis geheel beëindigd. De betrokken per-
sonen waren van mening dat dit de schuld van de overheid is en dat zij ongelijk 
zijn behandeld ten opzichte van particulier verzekerden die ten tijde van de invoe-
ring van de Zorgverzekeringswet in Nederland woonden. De Centrale Raad van 
Beroep heeft geoordeeld dat dit niet het geval is.  
 
  
Pagina 3 van 4 
 
 
 

