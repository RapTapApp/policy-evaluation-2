33 162 
 
Wijziging van enkele socialezekerheidswetten in verband met een andere vormgeving 
van de exportbeperking in de Algemene Kinderbijslagwet en het regelen van 
overgangsrecht voor de situatie van opzegging of wijziging van een verdrag dan wel een 
daarmee gelijk te stellen situatie 
 
Memorie van Antwoord 
De regering heeft met belangstelling kennis genomen van het voorlopig verslag van de vaste 
commissie voor Sociale Zaken en Werkgelegenheid van de Eerste Kamer inzake het wetsvoorstel 
tot wijziging van enkele socialezekerheidswetten in verband met een andere vormgeving van de 
exportbeperking in de Algemene Kinderbijslagwet en het regelen van overgangsrecht voor de 
situatie van opzegging of wijziging van een verdrag dan wel een daarmee gelijk te stellen situatie.  
De leden van de fractie van de VVD hebben met waardering kennisgenomen van het wetsvoorstel 
tot beperking van de export van uitkeringen; zij willen de regering hierover nog een enkele vraag 
stellen. 
De leden van de PvdA-fractie hebben met bezorgdheid kennisgenomen van wetsvoorstel 33162, 
dat een einde probeert te bewerkstelligen aan de export van kinderbijslag en kindgebonden budget 
voor kinderen die buiten de Europese Unie/EER woonachtig zijn. Zij hebben nog diverse vragen 
over dit wetsvoorstel. De leden van de fracties van D66 en GroenLinks sluiten zich bij deze vragen 
aan. 
De leden van de CDA-fractie hebben met belangstelling kennisgenomen van het voorliggende 
wetsvoorstel. Met de Raad van State onderschrijven zij de strekking van het voorstel. Zij hebben 
nog een tweetal vragen.  
De leden van de fractie van GroenLinks hebben met belangstelling kennisgenomen van de intentie 
om enkele tientallen verdragen te wijzigen teneinde de export van de kinderbijslag te kunnen 
stopzetten. Indien de verdragspartijen niet meewerken, dan is de regering van zins over te gaan 
tot opzegging van deze verdragen. Naar aanleiding van dit wetsvoorstel hebben deze leden nog 
enige vragen, waarbij de leden van de fracties van de PvdA en D66 zich aansluiten. 
De leden van de ChristenUnie-fractie hebben met belangstelling kennisgenomen van het 
wetsvoorstel en hebben daarover een aantal vragen.  
In deze memorie van antwoord gaat de regering in op de vragen en opmerkingen van de 
verschillende fracties. Om vragen zoveel mogelijk in samenhang te beantwoorden is daarbij op een 
aantal plaatsen afgeweken van de volgorde van het voorlopig verslag. 
Onderbouwing exportbeëindiging kinderbijslag / kindgebonden budget 
De leden van de PvdA-fractie vragen de regering allereerst uitgebreider te verklaren waarom zij 
meent dat het exclusief de verantwoordelijkheid is van de overheid van het land waar de kinderen 
wonen om eventuele financiële ondersteuning te bieden en niet (mede) van het land waar de ouder 
loonbelasting en sociale premies betaalt/heeft betaald. Zij menen dat dit een principiële 
koerswijziging in de sociale zekerheidswetgeving is, namelijk van het personaliteitsbeginsel naar 
het nationaliteitsbeginsel.  
1 
 

wordt voorgesteld de voorwaarde te laten vervallen dat ook de verzekerde in Nederland moet 
wonen. 
De leden van de PvdA-fractie stellen de vraag waarom en op grond van welk beginsel en met welk 
doel de regering meent de eis te kunnen stellen dat onverzekerde ouders die buiten de EU wonen 
en een kind in Nederland hebben, van de voorgestelde nieuwe regeling uitgesloten worden.  
Voor het recht op kinderbijslag is de eerste eis dat diegene verzekerd moet zijn voor de 
kinderbijslag. Onverzekerde ouders worden op grond van deze eis uitgesloten van het recht op 
kinderbijslag. Pas als vastgesteld is dat iemand verzekerd is, wordt gekeken of de verzekerde ook 
aan de overige voorwaarden voor het recht op kinderbijslag voldoet. Dat is nu al zo en dat 
verandert niet. 
De leden van de PvdA-fractie vragen aan hoeveel in Nederland woonachtige kinderen van 
onverzekerde ouders die buiten de EU wonen geen kinderbijslag en/of kindgebonden budget meer 
uitgekeerd zal worden.  
Onverzekerde ouders hebben thans al geen recht op kinderbijslag. Daar brengt het wetsvoorstel 
geen wijziging in. Het is de regering niet bekend hoeveel kinderen in Nederland wonen waarvan de 
ouders geen recht hebben op kinderbijslag en/of kindgebonden budget omdat zij niet verzekerd 
zijn.  
De leden van de fractie van GroenLinks willen een toelichting met welke aanleiding en met welke 
argumenten het standpunt verlaten is uit de nota “Internationale arbeidsmobiliteit en sociale 
zekerheid” (Kamerstukken II 2009/10, 32 149, nr. 1), waarin de toenmalige minister van Sociale 
Zaken en Werkgelegenheid het standpunt innam stopzetting van de export van de kinderbijslag 
onwenselijk te achten.   
Het standpunt uit de nota is dat er goede gronden zijn om voor kinderen die buiten de EU wonen, 
maar van wie de ouders hier verzekerd zijn, kinderbijslag te blijven uitkeren. Deze gronden hangen 
primair samen met het doel van de kinderbijslag. Dit doel is dat de overheid een financiële bijdrage 
levert aan de uitgaven die ouders doen voor hun kinderen. Deze doelstelling geldt ongeacht de 
plaats waar de ouders hun kinderen opvoeden. Zij kunnen immers goede redenen hebben hun 
kinderen tijdelijk elders te laten wonen. 
Dit standpunt is door het huidige kabinet verlaten. In dezelfde nota is geconstateerd dat het 
Nederlandse beleid inzake export van kinderbijslag naar niet-EU landen ruimer is dan in menig 
ander land. 13 van de 27 EU-lidstaten exporteren geen kinderbijslag buiten de EU. De constatering 
dat Nederland meer genereus is dan andere landen is voor dit kabinet aanleiding geweest om de 
vraag voor welke kinderen Nederland een zorgplicht op zich neemt opnieuw te bezien. De 
afwegingen van dit kabinet zijn anders uitgevallen dan die van het toenmalige kabinet. 
De leden van de fractie van GroenLinks vragen of de regering de mening van deze leden deelt dat 
er een voldoende objectieve rechtvaardiging moet kunnen worden aangetoond voor de stopzetting, 
om te voorkomen dat Nederland in strijd handelt met non-discriminatie bepalingen zoals artikel 26 
van het Internationaal Verdrag inzake Burgerrechten en Politieke Rechten (IVBPR), artikel 14 van 
het Europees Verdrag van de Rechten van de Mens (EVRM) of artikel 1 Twaalfde Protocol bij het 
EVRM. Zo nee, waarom niet? Zo ja, kan zij deze rechtvaardiging formuleren? 
  
De verplichting tot gelijke behandeling, waaraan Nederland is gebonden op grond van bilaterale en 
multilaterale verdragen, zoals het IVBPR en het EVRM, houdt niet alleen in dat gelijke gevallen 
gelijk moeten worden behandeld, maar ook dat ongelijke gevallen ongelijk mogen dan wel moeten 
worden behandeld, rekening houdend met en rechtdoend aan de relevante verschillen. Bij de 
beoordeling van de vraag of een in de nationale wetgeving gemaakt onderscheid al dan niet een 
door artikel 14 EVRM verboden discriminatie oplevert is door het Europese Hof voor de Rechten van 
de Mens (EHRM) een differentiatie in toetsingsintensiteit gemaakt. Het EHRM pleegt onderscheid te 
maken tussen verdachte en minder verdachte vormen van onderscheid. Bij de minder verdachte 
3 
 

 
Het aantal kinderen voor wie kinderbijslag wordt ontvangen ligt lager dan het aantal 
kinderbijslaguitkeringen vanwege het soms uitbetalen van dubbele kinderbijslag. In 1995 
ontvingen rechthebbenden voor 56.500 kinderen buiten de EU kinderbijslag. In 2011 waren dit er 
13.600. De voornaamste redenen van deze daling zijn het niet meer uitbetalen van kinderbijslag 
voor kinderen van 18 jaar en ouder vanaf 1996, het invoeren van de Wet BEU in 2000 en de 
uitbreiding van de Europese Unie. Het aantal kinderbijslaguitkeringen dat verdwijnt als gevolg van 
deze wetswijziging ligt lager dan het aantal kinderen waarvoor kinderbijslag wordt ontvangen 
buiten de EU. Dit komt doordat personen ook op andere gronden dan het verdragsrecht 
kinderbijslag of kindgebonden budget in het buitenland kunnen ontvangen. Dit betreft dan 
bijvoorbeeld Nederlandse diplomaten en ambtenaren in het buitenland.  
De leden van de fractie van de ChristenUnie vragen de regering om cijfermatig inzicht te 
verschaffen in de aantallen betrokken kinderen naar leeftijd, uitgesplitst naar verdragsland.  
Er is helaas geen overzicht te geven van de betrokken kinderen uitgesplitst naar leeftijd. In de 
bijlage wordt een overzicht gegeven van de aantallen kinderen voor wie een kinderbijslaguitkering 
of kindgebonden budget wordt ontvangen in 2011 uitgesplitst naar verdragsland. Het aantal 
kinderen voor wie kinderbijslag wordt ontvangen ligt in landen buiten de EU hoger dan het aantal 
kinderen voor wie kinderbijslag wordt ontvangen in verdragslanden vanwege deze laatst genoemde 
groep. 
De leden van de ChristenUnie-fractie krijgen graag nader uiteengezet hoe de exportbeperking in de 
Algemene Kinderbijslagwet zich verhoudt tot het staand beleid voor Aruba, Curaçao en St. Maarten 
en de BES-eilanden.  
De huidige hoofdregel is dat voor het recht op kinderbijslag zowel de verzekerde als het kind in 
Nederland moeten wonen (dus geen export van kinderbijslag buiten Nederland). Op deze regel zijn 
drie uitzonderingen:  
 de verzekerde danwel het kind woont binnen de EU; 
 de verzekerde danwel het kind woont in een land waarmee een verdrag is gesloten 
waarin de export van kinderbijslag is geregeld;  
 de verzekerde danwel het kind woont buiten de EU en valt onder het bereik van het 
Besluit afwijkende regels beperking export uitkeringen. Hieronder vallen ook 
verzekerden en kinderen die wonen in de Koninkrijkslanden Aruba, Curaçao en Sint 
5 
 

is om verdragswijziging met Nederland te bespreken speelt een rol bij de beoordeling of een 
verdragswijziging ‘tijdig’ tot stand zal komen. 
Voordat de regering tot opzegging van een verdrag kan overgaan dient eerst parlementaire 
goedkeuring te worden verkregen. Dit zal ofwel via een stilzwijgende dan wel een uitdrukkelijke 
goedkeuringsprocedure geschieden. In het laatste geval dient de regering een wetsvoorstel in bij 
het parlement. Het parlement beslist bij gewone meerderheid van stemmen over een dergelijk 
wetsvoorstel. 
De leden van de Groenlinks-fractie merken op dat na opzegging van een verdrag uitkeringen niet 
meer kunnen worden geëxporteerd, met uitzondering van de AOW ter hoogte van het 
gehuwdenpensioen. Dit wetsvoorstel voorziet echter in overgangsrecht voor uitkeringsgerechtigden 
die op het moment van verdragsopzegging reeds in het verdragsland wonen. Voor de langlopende 
uitkeringen, zoals de WIA en Anw, voorziet het overgangsrecht in volledige eerbiedigende werking 
van bestaande uitkeringsrechten. Het wetsvoorstel geldt alleen voor uitkeringsgerechtigden die na 
inwerkingtreding van het wetsvoorstel met behoud van uitkering naar het – voormalige – 
verdragsland willen verhuizen. Dat aantal is niet bekend.  
De leden van de GroenLinks-fractie vragen of de regering van mening is dat afschaffing van de 
export van kinderbijslag strijdig is met de bedoeling van verdragspartijen. Verder vragen deze 
leden of de regering de Kamer kan informeren over de voortgang in de onderhandelingen met 
verdragspartijen over de aanpassing van verdragen in verband met de Toeslagenwet. 
 
Verdragspartijen dienen gezamenlijk overeenstemming te bereiken over aanpassing van het 
verdrag. Als die aanpassing er toe leidt dat export van kinderbijslag niet langer onderdeel is van 
het verdrag dan is dat kennelijk de bedoeling van verdragspartijen.  
Wat betreft de aanpassing van verdragen in verband met de Toeslagenwet geldt dat destijds aan 
verdragspartijen een voorstel tot aanpassing van het verdrag is gestuurd en dat dit onderwerp is 
ingebracht in lopende verdragsonderhandelingen. Dit heeft er toe geleid dat de Toeslagenwet in 
een aantal verdragen is uitgezonderd. Voor zover nog geen overeenstemming is bereikt heeft de 
regering tegelijk met het voorstel in verband met de beperking van export van kinderbijslag, 
aangegeven dat zij in deze ronde ook het voorstel tot verdragswijziging in verband met de 
Toeslagenwet wil realiseren. 
 
De leden van de Christen-Unie-fractie vragen of er langs diplomatieke weg acties worden 
ondernomen om het nieuwe beleid aan de betrokken landen toe te lichten.  
De regering merkt hierover op dat het voorstel voor verdragswijziging aan de autoriteiten in het 
betrokken land wordt overhandigd door de Nederlandse ambassade ter plaatse die daarbij een 
toelichting geeft op de achtergronden bij het voorstel.  
 
Positie Turkije 
Het verdrag met Turkije bevat geen exportverplichting van uitkeringen, maar een gelijke 
behandelingsverplichting, hetgeen betekent dat de Turkse onderdanen die werkzaam zijn in 
Nederland en waarvan de kinderen in Turkije verblijven, recht hebben op kinderbijslag (c.q. 
kindgebonden budget) onder dezelfde voorwaarden als Nederlandse werknemers. De regering legt 
dit gelijkheidsbeginsel uit als kinderen van Nederlandse ouders die in Nederland werken en 
kinderen in Turkije woonachtig hebben. De leden van de VVD-fractie vragen of bij deze uitleg niet 
nadrukkelijk gekeken moet worden naar de bedoeling van partijen bij het formuleren van de 
verdragsteksten en of die bedoeling overeenkomt met de vermelde uitleg van de regering. De 
leden van de PvdA-fractie vragen eveneens, onder verwijzing naar het advies van de Raad van 
State, de regering om een nadere en uitgebreide motivering om haar interpretatie van artikel 33 
van het Verdrag met Turkije in deze te staven.  
 
 
7 
 

gelegenheid om zich voor te bereiden op de stopzetting van de uitkering. De regering acht deze 
compensatie proportioneel omdat de kinderbijslag en het kindgebonden budget alleen beogen een 
tegemoetkoming te zijn in de kosten van kinderen. De CRvB heeft een termijn van zes maanden in 
het licht van artikel 1 EP EVRM redelijk bevonden (LJN: AP4680).  
De regering geeft aan dat terugwerkende kracht alleen bestaat voor het overgangsrecht, en 
materieel geen effect heeft op uitkeringen. De leden van de CDA-fractie vragen waarom de 
regering er dan toch aan hecht om hier voor terugwerkende kracht te kiezen. Welk probleem wordt 
er opgelost dat terugwerkende kracht zou moeten rechtvaardigen?  
 
Aan het Uitvoeringsinstituut werknemersverzekeringen en de Sociale Verzekeringsbank (SVB) is 
gevraagd voor die personen die als gevolg van de beëindiging van de voorlopige toepassing per 1 
januari 2012 van de verdragen met de landen Bolivia, Botswana, Brazilië, Costa Rica, Gambia, Mali 
en Mexico hun recht op uitkering beëindigd of verlaagd (AOW) (zouden) zien, het in dit 
wetsvoorstel opgenomen overgangsrecht anticiperend toe te passen. Met de terugwerkende kracht 
wordt de toepassing van dat overgangsrecht gelegaliseerd. 
 
De leden van de VVD-fractie hebben geconstateerd dat de registratie van afwezigheid (eventuele 
vrijstellingen) in het kader van de Leerplichtwet, gebruikt kan worden ten behoeve van de 
handhaving van het woonbegrip in het wetsvoorstel. Zij vernemen graag in welke mate deze 
gegevens beschikbaar zijn, hoe betrouwbaar deze gegevens zijn en of het gebruik van deze 
gegevens ten behoeve van de doelstellingen van deze wet en de daarmee gepaard gaande 
handhaving toelaatbaar is.  
Op basis van het advies van het College bescherming persoonsgegevens heeft de Minister van 
Onderwijs, Cultuur en Wetenschappen besloten het concept-wetsvoorstel tot wijziging van de 
Leerplichtwet 1969 en de Wet op het onderwijstoezicht in verband met de registratie van 
vrijstellingen van de leerplicht en vervangende leerplicht zodanig te herzien dat in een centraal 
register alleen wordt geregistreerd wie een vrijstelling of vervangende leerplicht heeft, zonder 
vermelding van de grond daarvoor (i.e. het artikel(-onderdeel) uit de Leerplichtwet waarop de 
vrijstelling of vervangende leerplicht is gebaseerd).  
Informatie over vrijstellingen van een kind in verband met onderwijs in het buitenland komen dus 
niet centraal via geautomatiseerde weg voor de SVB beschikbaar. Informatie-uitwisseling over de 
vrijstellingen met deze grond kan echter ook plaatsvinden tussen de SVB met de colleges van 
Burgemeester en Wethouders op grond van artikel 54 van de Wet structuur uitvoeringsorganisatie 
werk en inkomen. De SVB zal deze uitwisseling die tot nu toe met enkele gemeenten bestaat 
voortzetten en zo mogelijk uitbreiden. Bij een vrijstelling voor onderwijs in het buitenland moet 
aan de gemeente een verklaring van het hoofd van de school worden overlegd waaruit blijkt dat de 
jongere ingeschreven staat en de school regelmatig bezoekt. Daarbij wordt gekeken of het om een 
door de overheid van het betreffende land erkende school gaat. De informatie die gemeenten 
hebben is betrouwbaar. De SVB zal indien de SVB een signaal ontvangt vervolgens zelf ook 
onderzoek doen bij de ouders. Voor een kind dat tijdelijk in het buitenland verblijft geldt de 
exportbeperking bijvoorbeeld niet.  
De leden van de fractie van GroenLinks vragen of de regering de Kamer inzicht kan geven in de 
kosten die gemoeid zijn met de uitvoering van deze wet indien deze wordt aangenomen.   
De SVB voorziet invoeringskosten op het terrein van automatisering, voorlichting en bezwaar en 
beroep. Deze invoeringskosten worden begroot op € 1 miljoen. Als gevolg van minder uitkeringen, 
voorziet de SVB een structurele besparing van jaarlijks € 1,5 miljoen. De Belastingdienst voorziet 
invoeringskosten van € 150.000. Deze kosten worden veroorzaakt door aanpassingen in de 
geautomatiseerde systemen, instructie voor de Belastingtelefoon en voorlichtingsmateriaal. 
9 
 

Bijlage 
 
 Kinderbijslag WKB 
Argentinië 34 14 
Australië 198 63 
Bosnië-Herzegovina 56 50 
Canada 172 95 
Chili 30 12 
Ecuador 29 29 
Egypte 1476 855 
Filipijnen 198 71 
Hongkong 27  
Indonesië 255 129 
Israël 41 27 
Jordanië 47 38 
Kaapverdië 278 81 
Kosovo 8 1 
Kroatië 33 20 
Macedonië 28 17 
Marokko 4383 2765 
Monaco 1  
Montenegro 3 3 
Nieuw-Zeeland 40 16 
Panama 3  
Servië 61 39 
Suriname 441 345 
Thailand 445 197 
Tunesië 148 104 
Turkije 2070 1619 
Uruguay 3 2 
Verenigde Staten van Amerika 1196 195 
Zuid-Afrika 80 31 
Zuid-Korea 34 1 
   
Totaal 11816 6819 
 
 
 
 
 
11 
 

