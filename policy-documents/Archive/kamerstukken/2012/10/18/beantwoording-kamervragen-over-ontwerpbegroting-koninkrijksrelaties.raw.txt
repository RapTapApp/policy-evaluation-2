 
 
33 400 IV Vaststelling van de begrotingsstaat van Koninkrijksrelaties (IV) 
voor het jaar 2013 
 
 
  
Nr.    VERSLAG HOUDENDE EEN LIJST VAN VRAGEN EN ANTWOORDEN  
Vastgesteld 11 oktober 2012 
 
 
  
De vaste commissie voor Koninkrijksrelaties1, belast met het voorbereidende 
onderzoek van dit voorstel van wet, heeft de eer verslag uit te brengen in de vorm van 
een lijst van vragen met de daarop gegeven antwoorden. Met de vaststelling van het 
verslag acht de commissie de openbare behandeling van het wetsvoorstel voldoende 
voorbereid.  
 
 
De fungerend voorzitter van de commissie, 
Van der Burg  
 
Adjunct-griffier van de commissie, 
Hendrickx 
 
Nr Vraag Blz
van tot
1 Kan de minister aangeven waarom in de begroting 2013 geen verwijzing is opgenomen 3
naar de uitgevoerde beleidsdoorlichting artikel 1 Waarborgfunctie?  
Antwoord: Omdat de begroting 2013 is bedoeld als vooruitblik op het beleid dat 
gevoerd zal worden in 2013 en de jaren daarna en de beleidsdoorlichting een 
terugblik is op het beleid dat gevoerd is in de periode februari 2007–oktober 
2010. Dit wil overigens niet zeggen dat er geen gebruik is gemaakt van de 
uitkomsten van de beleidsdoorlichting. Zie ook het antwoord op vraag 3. 
2 Kan u alsnog uitgebreid aangeven welk gebruik van de uitkomsten van de beleidsdoor- 3
lichting artikel 1 Waarborgfunctie is gemaakt voor de begroting 2013, indien dit, ondanks 
het ontbreken van een verwijzing, wel is gebeurd. 
Antwoord: Zie mijn antwoord op vraag 3. 
3 Welke nieuwe afspraken en verbeteringen zijn in gang gezet om beter inzicht te krijgen in 3
de resultaten van het beleid, conform het antwoord op vraag 7 over de beleidsdoorlichting 
TK 33189 nr. 2? Indien dit inzicht er nog niet is, kunt u aangeven hoe en wanneer u de 
Kamer gaat informeren over de resultaten van het beleid? 
Antwoord: Er is met de betrokken instituties intensief samengewerkt om de 
beleidscycli verder te verbeteren. Zo is het ministerie van BZK vertegenwoordigd 
in de vergaderingen van het presidium van de Kustwachtcommissie dat op grond 
van de Rijkswet Kustwacht, de afstemming op hoofdlijnen van het beleid, het 
beheer en de middelen van de Kustwacht voor het Koninkrijk der Nederlanden in 
het Caribisch gebied verricht. Hierbij is veel aandacht voor het opstellen van de 
begroting en de verantwoording en voor het gebruik van prestatie indicatoren.  
De samenwerking rond de totstandkoming van de jaarstukken van het RST is 
geïntensiveerd met daarbij extra aandacht voor de begroting en de 
verantwoording. Het inzicht in de werkzaamheden en resultaten van het RST is 
daarmee vergroot. 
V_LvVrAntw_KR_33400-IV  1/11 

toelating:  
- Personen van een van de landen van het Koninkrijk of van een aangewezen 
ander land of van een internationale organisatie; 
- Personen die in dienst zijn geweest van Aruba of vóór 1 januari 1986 in 
dienst waren van de Nederlandse Antillen of het eilandgebied Aruba en uit 
dien hoofde pensioen genieten, alsmede de niet hertrouwde weduwen van 
zodanige personen; 
- Militairen, gedurende de tijd dat zij in Aruba zijn gestationeerd; 
- Nederlanders die gedurende langer dan vijf jaar onafgebroken in Aruba zijn 
toegelaten geweest van rechtswege of krachtens vergunning. 
Een toelating tot tijdelijk verblijf of bij vergunning heeft een duur van ten 
hoogste een jaar. Meest voorkomende verblijfsdoelen zijn: werk, 
gezinshereniging, rentenieren of studeren, stage lopen. Voorwaarde voor het 
verkrijgen van een werkvergunning, is dat de aanvraag tot verblijf 
(verblijfsvergunning) ook reeds is toegekend. 
Een herziening van de Landsverordening toelating en uitzetting ligt voor 
goedkeuring bij de Staten. In het voorstel is een aantal wijzigingen opgenomen 
met betrekking tot personen afkomstig uit een van de overige landen van het 
Koninkrijk. Onder meer om gezinshereniging makkelijker te maken. Tevens 
word voorgesteld om aan personen afkomstig uit een van de overige landen van 
het Koninkrijk die gedurende 10 jaar onafgebroken in Aruba toegelaten te zijn 
geweest de status van Arubaan te geven.  
Nederland stelt geen vestigingsvoorwaarden aan personen die afkomstig zijn 
van een van de andere landen van het Koninkrijk indien zij de Nederlandse 
nationaliteit bezitten. 
8 Kan een overzicht worden gegeven van verschillen in toetsing met betrekking tot 5
naturalisatie in Nederland en naturalisatie in de overige Koninkrijksdelen?  
Antwoord: De toetsingscriteria die gelden voor naturalisatie in Nederland zijn 
niet anders dan die gelden in de overige Koninkrijksdelen. Deze toetsingscriteria 
zijn opgenomen in de Rijkswet op het Nederlanderschap. Deze rijkswet gelden 
voor alle landen van het Koninkrijk. 
Alleen met betrekking tot het inburgeringvereiste is in de overige 
Koninkrijksdelen sprake van een “dubbele taaltoets”. Naast het Nederlands 
wordt ook de taal die op het eiland naast het Nederlands gangbaar is, getoetst. 
In Aruba, Bonaire en Curaçao is dat het Papiaments. In Sint Maarten, Sint 
Eustatius en Saba is dat het Engels. 
9 Op welke gebieden hebt u bij Aruba, Curaçao en Sint Maarten bereidheid gesignaleerd om 5 6 
gezamenlijk de voorwaarden te creëren om van meer samenwerking met Nederland een 
succes te maken? Verschilt deze bereidheid per eiland? 
Antwoord: Aruba ziet in het Koninkrijk mogelijkheden voor strategische 
partnerschappen die een essentiële bijdrage kunnen leveren aan het realiseren 
van de Arubaanse ambities en die een meerwaarde kunnen zijn bij hetgeen 
Aruba op eigen kracht kan bereiken zoals blijkt uit de Arubaanse toekomstvisie 
op het Koninkrijk. Het samenwerkingsprotocol dat Aruba en Nederland op 27 
oktober 2011 hebben ondertekend beoogt vorm te geven aan deze strategische 
partnerschap tussen beide landen. In Sint Maarten is een aantal belangrijke 
stappen gezet om de resultaten van het samenwerkingsbeleid van de afgelopen 
jaren op het gebeid van onderwijs en jongeren duurzaam in de begroting vast te 
leggen, zoals ondermeer blijkt uit het aantrekken van onderwijsinspecteurs en 
leerplichtambtenaren, alsmede het integreren van het innovatiekantoor voor 
onderwijs in het ministerie van Onderwijs. Daarnaast zijn de Hoge Colleges van 
Staat opgenomen in de begroting als uitvloeisel van het 
samenwerkingsprogramma Institutionele Versterking van de Bestuurskracht. In 
Curaçao zijn er zowel bij IVB als OJSP zorgen of de ingezette verbeteringen na 
afloop van het samenwerkingsbeleid voortgezet zullen worden. De regering van 
Curaçao heeft daar tot nu toe voor zover bekend nog nauwelijks middelen voor 
vrijgemaakt. Gezien de huidige begrotingsdiscussie is dit ook geen gemakkelijke 
V_LvVrAntw_KR_33400-IV  3/11 

Maarten en Curaçao twee jaar te verlengen? 
Antwoord: Het was noodzakelijk om de AMvRB met twee jaar te verlengen, 
omdat de plannen van aanpak niet binnen de werkingsduur van twee jaar 
uitgevoerd waren. Voor een toelichting op de stand van zaken van de uitvoering 
van de plannen van aanpak en het functioneren van de landstaken waar deze op 
van toepassing zijn, verwijs ik u naar de rapportages van de 
Voortgangscommissie Curaçao en Sint Maarten en de bijbehorende 
uitvoeringsrapportages van de verantwoordelijke ministers, die uw Kamer na 
ieder Ministerieel Overleg worden aangeboden (Kamerstuk 33400 IV, nr. 3 en 
33000 IV, nr. 77). 
14 Welke plannen van aanpak zijn geïmplementeerd en welke worden verlengd? 6
Antwoord: Op dit moment zijn alle plannen van aanpak nog in uitvoering. De 
Voortgangscommissie adviseert het Ministerieel Overleg wanneer zij vinden dat 
een plan van aanpak is uitgevoerd. Van de Voortgangscommissies heb ik 
vernomen dat naar verwachting de meeste plannen van aanpak van Sint 
Maarten 2013 kunnen worden afgerond. De uitvoering van de plannen van 
aanpak Korps Politie Sint Maarten, Point Blanche, Korps Politie Curaçao en 
Sentro di detenshon i korekshon Korsow kost naar verwachting meer tijd. 
15 Kunt u de kosten aangeven die Nederland maakt door middel van inzet door Defensie voor 6
de Sociale Vormingsplicht? 
Antwoord: Het ministerie van BZK draagt voor de duur van drie jaar maximaal 
€1 mln. per jaar bij aan de Sociale Vormingsplicht Aruba. Uit deze middelen 
wordt ook de ondersteuning van Defensie betaald. 
16 In hoeverre heeft Aruba vooruitgang geboekt bij het implementeren van de aanbevelingen 6
uit het WODC-rapport over de staat van het bestuur? 
Antwoord: De deugdelijkheid van het bestuur is primair een taak van het land 
zelf. Behandeling van het WODC-rapport heeft in mei en juni plaatsgevonden 
in de Staten. Het laatste debat werd geschorst en is nog niet afgerond. 
17 Kunt u de laatste stand van zaken geven wat betreft de aanwijzing van de Rijksministerraad 7
aan Curaçao? Kunt u hierin meenemen hoe het staat met de financiën van Curaçao en of zij 
inmiddels voortgang hebben gemaakt met het op orde krijgen van de financiën? Kunt u 
tevens aangeven wat er gebeurt wanneer dit niet zo is? 
Antwoord: Aan de aanwijzing van de rijksministerraad is nog niet voldaan. Zo is 
de benodigde begrotingswijziging nog niet bij de Staten ingediend en zijn tot op 
heden noodzakelijke structurele maatregelen in de zorg en in het pensioenstelsel 
achterwege gebleven. 
Naar verwachting van het Cft zal ook 2012, ondanks wel genomen maatregelen 
(bijvoorbeeld start onderzoek overheidsNV’s) en effecten van de aanwijzing 
zoals het op slot gaan van het aangaan van nieuwe verplichtingen, met een 
aanmerkelijk tekort eindigen.  
Uit mijn gesprekken met de interim-regering is gebleken dat de interim-regering 
de ernstige zorgen van het Cft en de omvang en aard van de problematiek 
erkent. De interim-regering is ook op 12 oktober een sociale dialoog gestart met 
de sociale partners, waarbij met name aandacht geweest is voor het meerjarig 
financieel kader en de problemen en risico’s waarvoor het land Curaçao staat.  
Het Cft heeft ook aangegeven dat – indien structurele maatregelen uitblijven – 
Curaçao haar reserves teniet doet. De meerjarige prognose van tekorten lopen 
daarmee op tot ruim 400 miljoen per jaar vanaf 2014. Het betreft dan een 
cumulatie van problematiek die ernstige consequenties kan krijgen voor het 
publieke voorzieningenniveau danwel de hoogte van de belastingen voor de 
bevolking en het bedrijfsleven, daargelaten de invloed op de verdere financieel 
economische ontwikkeling van Curaçao. 
Ook de aanwas in aantal en omvang van het aantal financiële risico’s voor 
Curaçao maakt het noodzakelijk om te komen tot begrotingsevenwicht.  
De houdbaarheid van de overheidsfinanciën uit oogpunt van het 
V_LvVrAntw_KR_33400-IV  5/11 

het Statuut tijdens de recente politieke crisis op Curaçao en de daaruit voortvloeiende 
machtswisseling? 
Antwoord: De landen van het Koninkrijk zijn zelf verantwoordelijk voor het 
waarborgen van de fundamentele menselijke rechten en vrijheden, de 
rechtszekerheid en de deugdelijkheid van bestuur.  
Gedurende de recente crisis op Curaçao ben ik voortdurend op de hoogte 
gehouden van de ontwikkelingen. Geconstateerd mag worden dat het proces dat 
heeft plaatsgevonden na het demissionair worden van het Kabinet Schotte 
conform de regels van de staatsinrichting van Curaçao is verlopen. Dit heeft 
geresulteerd in een interim-kabinet dat is aangetreden in overeenstemming met 
de wens van een meerderheid van de Staten en dat ook het vertrouwen geniet 
van de meerderheid van de Staten. 
23 In hoeverre is er op Curaçao de afgelopen periode sprake geweest van een ernstige inbreuk 9
op fundamentele rechten en vrijheden of een situatie waarin rechtszekerheid of deugdelijk 
bestuur niet langer gewaarborgd waren en de interne controlemechanismen feitelijk dis-
functioneerden? 
Antwoord: De afgelopen periode hebben er voor zover bekend geen 
ontoelaatbare inbreuken op fundamentele rechten of vrijheden van burgers 
plaats gevonden. Wel heeft zich gedurende enkele weken op Curaçao een 
situatie voorgedaan waarin een meerderheid van de Staten, op formele gronden 
die werden verondersteld terecht te zijn, werd gehinderd om de gebruikelijke en 
gewenste parlementaire controle uit te oefenen op de inmiddels demissionair 
geworden regering. Deze situatie, die ontstond doordat de voorzitter van de 
Staten en het demissionaire kabinet de legitimiteit van de meerderheid van de 
Staten betwistten, is inmiddels – mede door toedoen van de Statenmeerderheid 
– rechtgetrokken. De interne controlemechanismen hebben voor redres gezorgd. 
24 Kan nader toegelicht worden wat ermee bedoeld wordt dat de waarborgtaak via het 9
samenwerkingsbeleid geborgd moet worden? Op welke wijze gebeurt dit momenteel? 
Antwoord: Aruba, Curaçao en Sint Maarten zijn op basis van het Statuut zelf 
verantwoordelijk voor onder andere goed bestuur, rechtszekerheid, economische 
ontwikkeling, onderwijs en overheidsfinanciën. In de afgelopen jaren is het 
samenwerkingsbeleid erop gericht om de landen te ondersteunen bij het zelf 
waarmaken van hun verantwoordelijkheden op de genoemde terreinen. In het 
beleidsartikel waarborgfunctie in hoofdstuk IV worden uitgaven begroot "ter 
preventieve invulling" van de waarborgfunctie. Zoals in de nota over de 
waarborgfunctie (Kamerstukken 2010-11, 32 850 nr. 2) verwoord kunnen 
onderlinge afspraken tussen de verschillende landen om medewerking van 
personele en materiele aard te verlenen zeer effectief zijn om deugdelijk bestuur 
of bescherming van de mensenrechten te bevorderen.  
Plan Veiligheid heeft als doel de rechtshandhavingsketen van de voormalige 
Nederlandse Antillen te verbeteren. Daarnaast wordt door middel van het 
Onderwijs en Jongerensamenwerkingsprogramma (OJSP) gewerkt aan het 
zodanig toerusten van de jeugd van de landen Curaçao en Sint Maarten dat deze 
na voltooiing van hun schoolloopbaan in staat is deel te nemen aan de 
arbeidsmarkt en volwaardig te participeren in een voortdurend veranderende 
samenleving. Door middel van het samenwerkingsprogramma IVB (Institutionele 
versterking van de Bestuurskracht) wordt gewerkt aan het versterken van het 
bestuur en de bestuurskracht op Curaçao en Sint Maarten. Met het SEI (Sociaal-
economisch Initiatief) wordt gewerkt aan de versterking van het financieel-
economische beleid van de eilanden en het wegwerken van sociaal-economische 
achterstanden. Daarnaast worden via de subsidies aan de Antilliaanse 
Medefinancieringsorganisatie (AMFO) tot eind 2012 activiteiten van non-
gouvernementele organisaties gefinancierd die armoedebestrijding en het 
verbeteren van de uitgangspositie van jongeren als doel hebben. Ten 
slotte worden via het Fondo Desaroyo Aruba – FDA- projecten gefinancierd om 
het bestuur, het onderwijs, de rechtshandhaving en de overheidsfinanciën op 
Aruba te versterken.  
De laatste jaren van het samenwerkingsbeleid staan in het teken van het 
“verduurzamen” van de resultaten: die maatregelen nemen die ook na afloop 
van het samenwerkingsbeleid van nut blijven voor de landen. Van belang is dat 
V_LvVrAntw_KR_33400-IV  7/11 

Antwoord: In de begroting is de doelstelling aangegeven, namelijk het 
ondersteunen van Aruba, Curaçao en Sint Maarten bij het verbeteren van het 
bestuur, de rechtszekerheid, de economische ontwikkeling, het onderwijs en de 
overheidsfinanciën. Na 10 oktober 2010 is de invulling van ondersteuning wel 
wezenlijk anders. De beëindiging van het samenwerkingsbeleid is hierbij de 
belangrijkste beleidswijziging. Dat betekent dat de landen Curaçao en Sint 
Maarten de volledige beleids- en financiële verantwoordelijkheid gaan dragen 
voor onder andere de economische ontwikkeling en het onderwijs. Nederland 
kan uiteraard - op verzoek - wel kennis en ervaring inbrengen, zoals zo 
kenmerkend in de relatie tussen Aruba en Nederland. 
34 Kunt u de successen en de teleurstellingen van de samenwerkingsprogramma's kort 14
omschrijven?  
Antwoord: Om meer inzicht te krijgen in de stand van zaken van de 
samenwerkingsprogramma's zijn deze in 2011 tussentijds geëvalueerd. De 
evaluatierapporten zijn naar de Kamer verzonden.  
De belangrijkste conclusie uit de tussentijdse evaluatie van het Onderwijs en 
Jongeren Samenwerkingsprogramma (OJSP) is dat de “goede dingen” 
gebeuren. Belangrijke onderwijsvernieuwingen zijn in gang 
gezet. Tegelijkertijd wordt geconcludeerd dat de effectiviteit, efficiëntie en 
duurzaamheid nog onvoldoende zijn. Naar aanleiding van de tussentijdse 
evaluatie is een actieplan opgesteld waarin de prioriteiten benoemd staan voor 
de laatste fase van het samenwerkingsprogramma. In het actieplan zijn de 
resultaten gericht op wat er merkbaar verbetert in de klas en op duurzame 
verbeteringen (zie TK 2010-2011, 31 569, nr. 84).  
De belangrijkste conclusie uit de tussentijdse evaluatie van het 
samenwerkingsprogramma Institutionele Versterking van de Bestuurskracht 
(IVB) is dat in Sint Maarten hard is gewerkt aan de nieuwe staatsinrichting. Nu 
de transitie naar Land heeft plaatsgevonden is het echter zaak de focus te 
verleggen naar het primaire ontwikkelingsdoel van IVB, namelijk deugdelijkheid 
van Bestuur. In Curaçao ontbreekt het door de breedte van doelstellingen van 
het IVB aan focus. De evaluatoren bevelen aan om prioriteiten te benoemen met 
haalbare doelen en de regie over het IVB programma te versterken. Deze 
aanbevelingen zijn daarom verwerkt in de actieplannen voor IVB Sint Maarten 
en Curaçao die naar Uw Kamer zijn verzonden (zie TK 2011-2012, 31 568, nr. 
90 en nr. 118). 
Voor het Sociaal Economisch Initiatief (SEI) van Curaçao is in 2011 een 
tussenevaluatie uitgevoerd, welke op 11 oktober 2011 naar de Kamer is 
gestuurd (TK, 2011–2012, 31 568, nr. 88). Hieruit kwam onder andere uit naar 
voren dat er een risico bestaat dat de doelstellingen niet volledig behaald zullen 
worden door problemen op uitvoeringsniveau, dat de duurzaamheid van de 
maatregelen in het SEI niet voldoende is gewaarborgd en dat er is te weinig 
aandacht geweest voor het definiëren en meetbaar maken van de resultaten van 
het SEI. In 2011 is daarop door het ministerie van BZK met Curaçao en 
USONA overlegd hoe de conclusies van de tussenevaluatie kunnen 
worden geadresseerd. In een binnenkort te tekenen addendum wordt daar 
concreet invulling aan gegeven.  
De komende periode staat in het teken van het “verduurzamen” van de 
resultaten: die maatregelen nemen die ook na afloop van het 
samenwerkingsbeleid van nut zijn voor Curaçao en Sint Maarten en hiervoor 
voldoende geld reserveren op de begroting. Na afloop van het 
samenwerkingsbeleid zal een eindevaluatie plaatsvinden. 
35 Is de landsverordening Sociale Vormingsplicht nog van kracht op Curaçao en Sint 14
Maarten? In hoeverre wordt deze door de landen gefinancierd en nageleefd? 
Antwoord: Curaçao heeft de landsverordening Sociale Vormingsplicht (SVP) van 
de Nederlandse Antillen overgenomen. Ook de Sociaal Vormende Dienstplicht, 
die wordt uitgevoerd met ondersteuning van Defensie, maakt sinds 2010 deel uit 
van de Curaçaose SVP. Nederland financiert momenteel in het kader van het 
Onderwijs en Jongeren Samenwerkingsprogramma het project Verduurzaming 
SVP 2012-2013. Dit project heeft als doel het aantal drop-outs te verminderen, 
de SVP te integreren in het reguliere beroepsonderwijs en de handhavings- en 
zorgstructuur voor de SVP-doelgroep te versterken. Curaçao is in 2012 gestart 
V_LvVrAntw_KR_33400-IV  9/11 

40 Wat zijn de resultaten van de Sociale Vormingsplicht, bezien naar aantallen aanmeldingen, 17
uitvallers, geslaagden en doorstromers naar vervolgopleidingen en/of werk? 
Antwoord: Indien wordt gedoeld op de Sociale Vormingstraject Aruba, dan 
verwijs ik u naar vraag 38. 
41 Wordt er door de autonome landen ook geleend via de overheids-nv's? Zo ja, bij wie en 18
voor welk bedrag? Heeft het CFT hier controle over? 
Antwoord: Hieromtrent heb ik u geantwoord en kunt u informatie vinden in de 
antwoorden op de kamervragen van het lid Bosman (VVD) inzake het artikel 
“Geld gratis onderwijs is lening RdK” (Antilliaans Dagblad, 16 augustus 2012). 
42 Wie draagt het financieel risico voor de overheidsleningen van Sint Maarten en Curaçao?  18
Antwoord: Nederland draagt het financiële risico voor de overheidsleningen van 
Sint Maarten en Curaçao. Jaarlijks worden de aflossingen en rente door Curaçao 
en Sint Maarten naar Nederland overgemaakt. Dit wordt verantwoord op artikel 
2 van H IV. 
43 Welk bedrag is door Nederland in totaal aan schuldsanering besteed?  18
Antwoord: Zie mijn antwoord bij vraag 32. 
44 Kan een overzicht worden gegeven van alle voorwaarden die door Nederland aan de 18
sanering van schulden en betalingsachterstanden zijn verbonden? 
Antwoord: Een overzicht van alle voorwaarden die aan de sanering van schulden 
en betalingsachterstanden zijn verbonden zijn opgenomen in het 
Overgangsakkoord van 12 februari 2007 (art. 13-15) en het Bestuursakkoord 
van 28 augustus 2008 (art. 14-15). Nederland, het Land Nederlandse Antillen, 
Sint Maarten, Bonaire, Sint Eustatius en Saba hebben hierin nadere afspraken 
gemaakt over het vervroegd overnemen van een gedeelte van de 
geconsolideerde schuld van het Land en de betalingsachterstanden van de 
betreffende eilandgebieden. De belangrijkste voorwaarden waren: 
- De geconsolideerde schuld per 31 december 2005 omvat, conform het 
system of National Accounts (SNA), alleen de schuldtiteks (van uitstaande 
leningen) tussen de overheid en andere partijen. Ook de 
betalingsachterstanden per 31 december 2005 bevatten alleen achterstallige 
betalingen van de overheid aan derden. 
- De bestuurders van het Land N.A., Sint Maarten en Curaçao blijven in de 
transitiefase verantwoordelijk voor zowel de juistheid van de opgaaf van de 
te saneren schuldtitels respectievelijk de rekeningen horend bij de 
achterstallige betalingen. 
- De budgethouder in Nederland gaat pas over tot het geven van een 
betalingsopdracht indien aan alle vereisten is voldaan. Dit betekent dat het 
schuldoverzicht door een externe accountant moet zijn goedgekeurd en dat 
ten aanzien van de betalingsachterstanden uit het rapport van deze 
accountant blijkt dat aan alle criteria is voldaan. 
 
V_LvVrAntw_KR_33400-IV  11/11 

