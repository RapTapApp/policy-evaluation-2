> Retouradres  Postbus 20011 2500 EA  Den Haag
DGBK/directie
Koninkrijksrelaties
de Voorzitter van de Tweede Kamer der Staten-Generaal 
Koninkrijksverhoudingen
Postbus 20018 
Schedeldoekshaven 200
2500 EA  DEN HAAG
2511 EZ  Den Haag
Postbus 20011
2500 EA  Den Haag
www.rijksoverheid.nl
Kenmerk
2012-0000546797
Bijlagen
4
Datum 4 oktober 2012
Aanbieding 3e en 4e rapportage Voortgangscommissie Curaçao
Hierbij bied ik u de derde en de vierde rapportage van de Voortgangscommissie Curaçao aan 
met de bijbehorende uitvoeringsrapportage van de minister van Justitie van Curaçao inzake het 
Korps Politie Curaçao en het Sentro di Detension i Korekshon Korsou (SDKK). De derde 
rapportage betreft de periode 1 januari 2012 tot en met 31 maart 2012 en de vierde rapportage 
 
betreft de periode 1 april 2012 tot en met 30 juni 2012. Aangezien de derde en vierde 
rapportage kort na elkaar zijn opgeleverd door de Voortgangscommissie, is bespreking van de 
derde rapportage gecombineerd met bespreking van de vierde. Dit is de reden waarom beide 
rapportages u tegelijkertijd worden aangeboden. 
Donderdag 20 september jl. heb ik uitgebreid met de toenmalige minister van Justitie van 
Curaçao, de heer Wilsoe, gesproken. Na te hebben stilgestaan bij de huidige politieke situatie 
op Curaçao, kwam de uitvoering van de plannen van aanpak aan de orde. Onderwerp van 
gesprek was onder andere de gevolgen van de aanwijzing op grond van de Rijkswet financieel 
toezicht (vergaderjaar 2011-2012, 31 568, nr. 113) voor de uitvoering van de plannen van 
aanpak in Curaçao. Ik heb benadrukt dat Curaçao bij het opstellen van de begroting rekening 
zal moeten houden met de beleidprioriteiten, waaronder de plannen van aanpak voor de politie 
en de gevangenis. De aanwijzing leidt op dit moment tot een stringenter financieel beleid in 
Curaçao, maar dat neemt niet weg dat de uitvoering van de plannen van aanpak ook ten tijde 
van de aanwijzing kan doorlopen. Dat geldt bijvoorbeeld voor niet-financiële acties zoals het 
komen tot een convenant met de politievakbonden, maar ook voor de uitvoering van projecten 
die gefinancierd worden met middelen die nog beschikbaar zijn binnen de door Nederland 
beschikbaar gestelde samenwerkingsmiddelen. Tot slot zijn veel van de verbeterpunten binnen 
de plannen van aanpak, zoals het vullen van openstaande vacatures en onderhoud aan de 
inrichting, onderdeel van de reguliere bedrijfvoering en begroting. Hiervoor kunnen nog steeds 
verplichtingen worden aangegaan. Al met al kan geconstateerd worden dat de door de 
Rijksministerraad opgelegde aanwijzing, geen belemmering hoeft te zijn voor de uitvoering van 
de plannen van aanpak. 
 Pagina 1 van 2

