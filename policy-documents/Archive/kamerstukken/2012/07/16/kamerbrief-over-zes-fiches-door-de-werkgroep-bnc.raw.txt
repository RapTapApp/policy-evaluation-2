Aan de Voorzitter van de
Bezuidenhoutseweg 67
Tweede Kamer der Staten-Generaal
2594 AC Den Haag
Binnenhof 4
Postbus 20061
Den Haag
Nederland
www.minbuza.nl
Contactpersoon
Joop Nijssen
T 0031 70 348 4858
DIE-BNC@minbuza.nl
Onze Referentie
DIE-BNC - 989/12
Bijlage(n)
Datum 13 juli 2012
fichedocument
Betreft Informatievoorziening over nieuwe Commissievoorstellen
Overeenkomstig de bestaande afspraken heb ik de eer u hierbij zes fiches aan te
bieden die werden opgesteld door de werkgroep Beoordeling Nieuwe
Commissievoorstellen (BNC).
Fiche 1: Verordening elektronische identificatie en vertrouwensdiensten
Fiche 2: Verordening gebruik EURODAC voor strafrechtelijke onderzoeken
Fiche 3: Mededeling hernieuwbare energie
Fiche 4: Mededeling vangstmogelijkheden 2013
Fiche 5: Mededeling EU-strategie uitroeiing mensenhandel 2012-2016
Fiche 6: Mededeling ultraperifere regio’s van de Europese Unie
De Staatssecretaris van Buitenlandse Zaken,
Ben Knapen
Pagina 1 van 1

handelingen worden aangekondigd in de artikelen 8 lid 3, 13 lid 5, 15 lid 5, 16 lid 5, 18 lid 5, 20lid 6,
21 lid 4, 23 lid 3, 25 lid 2, 27 lid 2, 28 lid 6, 29 lid 4, 30 lid 2, 31, artikel 35 lid 3, en artikel 37 lid 3.
Uitvoeringshandelingen zijn voorzien op grond van de artikelen 7 lid 4, 8 lid 2, 13 lid 6, 14 lid 4, 15 lid
5, 16 lid 6, 17 lid 5, 18 lid 6, 19 lid 5, 20 lid 7, 21 lid 5, 22 lid 2, 23 lid 1, 24 lid 3, 25 lid 3, 26 lid 2,
27 lid 4, 28 lid 7, 29 lid 5, 33 lid 2, 34 lid 4, 36 lid 2, 37 lid 4.
2. Samenvatting BNC-fiche
 Korte inhoud voorstel
De verordening heeft tot doel het vertrouwen in het elektronisch verkeer tussen burgers, bedrijven en
overheden binnen Europa te vergroten door dit onbelemmerd en veilig te laten plaatsvinden.
De verordening regelt de wederzijdse erkenning tussen lidstaten van elektronische identiteiten en van
vertrouwensdiensten (elektronische handtekeningen, -documenten -tijdstempels, -zegels,
bezorgdiensten en webcertificaten). Ook bevat het voorstel regels ten aanzien van aanbieders van
vertrouwensdiensten en het toezicht daarop. Er wordt onderscheid gemaakt tussen
vertrouwensdiensten met een hoog, zogenoemd gekwalificeerd betrouwbaarheidsniveau, en andere
vertrouwensdiensten. Het voorstel vervangt de Richtlijn Elektronische Handtekeningen, die een
aanmerkelijk beperkter toepassingsbereik heeft.
Nederlandse positie
Nederland verwelkomt het voorstel. Vertrouwen in grensoverschrijdende elektronische communicatie
is noodzakelijk voor elektronische dienstverlening van de overheid aan burgers en bedrijven en aan de
totstandkoming van de digitale interne markt. Borging van de veiligheid middels grensoverschrijdend
bruikbare elektronische identiteiten en vertrouwensdiensten levert een belangrijk bijdrage aan het
benodigde vertrouwen. Hoewel Nederland verheugd is over de strekking en het doel van het voorstel,
zijn er ook punten van aandacht: veiligheidsoplossingen en daaraan gestelde eisen moeten aansluiten
op de praktijk; het toezicht dient robuust en afdoende te zijn geregeld met voldoende mogelijkheden
om in geval van veiligheidsincidenten effectief op te kunnen treden; wederzijdse erkenning dient
uitsluitend mogelijk te zijn indien de betrouwbaarheid van veiligheidsoplossingen afdoende is
gewaarborgd en deze minimaal gelijkwaardig zijn aan het niveau dat in Nederland wordt gehanteerd
bij de betreffende dienst; er dient voldoende aandacht te zijn voor wederzijdse erkenning van nu en in
de toekomst veel gebruikte oplossingen die niet op gekwalificeerde certificaten zijn gebaseerd; het
voorstel dient niet teveel op delegatie geënt te zijn en de implementatiekosten dienen proportioneel te
zijn. De eisen die de verordening stelt aan elektronische certificaten dienen afgestemd te worden met
de eisen die de browserleveranciers stellen. Dit coördinatievraagstuk zal tussen de EU en
internetoverlegorganen op het mondiale niveau moeten worden opgepakt.
Bijlage fichedocument, pagina 2

De verordening heeft tot doel het vertrouwen in het elektronisch verkeer tussen burgers, bedrijven en
overheden binnen Europa te vergroten door dit onbelemmerd en veilig te laten plaatsvinden.
Om dit te realiseren regelt de verordening de wederzijdse erkenning en aanvaarding tussen de
lidstaten van elektronische identiteiten en vertrouwensdiensten, zoals elektronische handtekeningen,
documenten, tijdstempels, zegels, bezorgdiensten en webcertificaten. Elektronische identificatie kan
in de verordening niet op dezelfde generieke manier worden behandeld als de andere elektronische
vertrouwensdiensten, omdat het uitreiken van identificatiemiddelen voor publieke doeleinden een
nationale aangelegenheid is. Daarom bevat de verordening specifieke voorschriften over de
wederzijdse erkenning van de elektronische identiteiten. Die houden in dat lidstaten een elektronische
identiteit uit een andere lidstaat moeten accepteren, indien het stelsel waaronder deze is uitgegeven
bij de Europese Commissie volgens een procedure is aangemeld. Er is geen verplichting voor een
lidstaat zijn eigen stelsel voor elektronische identiteiten aan te melden.
Door de verordening zullen elektronische identiteiten en vertrouwensdiensten ook kunnen worden
gebruikt voor elektronische diensten en transacties die in een andere lidstaat worden aangeboden.
Ten behoeve van het veilig verkeer regelt de verordening ondermeer de eisen waaraan
vertrouwensdiensten en hun dienstverleners moeten voldoen, het toezicht op de vertrouwensdiensten,
ondermeer door een meldplicht aan de nationale toezichthouder ingeval van een veiligheidsincident,
een verplichte jaarlijkse veiligheidsaudit voor sommige vertrouwensdiensten, de aansprakelijkheid en
de bescherming van persoonsgegevens, de mogelijkheid van bindende instructies van de
toezichthouder aan de verlener van vertrouwensdiensten en de wederzijdse hulp en bijstand tussen
toezichthouders in de lidstaten.
Het voorstel vervangt de Richtlijn Elektronische Handtekeningen. Het toepassingsbereik van de
verordening is aanmerkelijk breder dan de Richtlijn en het toezicht op vertrouwensdiensten wordt
intensiever ten opzichte van het toezicht zoals dat nu geregeld is. Het voorstel legt de nadruk op
elektronische identiteiten en vertrouwensdiensten met een hoog, zogenoemd gekwalificeerd,
betrouwbaarheidsniveau. De verordening gaat tot slot nader in op de rechtsgevolgen en de
aanvaarding van verschillende vertrouwensdiensten.
Impact assessment Commissie
Er werden drie soorten beleidsopties beoordeeld op het gebied van respectievelijk (1) de reikwijdte
van het nieuwe kader, (2) het rechtsinstrument en (3) het vereiste niveau van toezicht. Optie 2, die
de voorkeur genoot, bleek te leiden tot grotere rechtszekerheid, betere coördinatie van nationaal
toezicht, waarborging van de wederzijdse erkenning en aanvaarding van elektronische
identificatieregelingen en omvatte tevens essentiële verwante vertrouwensdiensten. De conclusie van
de effectbeoordeling was dat dit leidt tot een aanzienlijke verbetering van de rechtszekerheid, de
veiligheid van en het vertrouwen in grensoverschrijdende elektronische transacties, met als gevolg
minder fragmentering van de markt.
Bijlage fichedocument, pagina 4

Een richtlijn kent het nadeel dat verschillende implementaties of andere tijdstippen van
inwerkingtreding ongewenst vertrouwensrisico met zich meebrengen, alsmede het risico op
discrepanties in aansprakelijkheidsregimes tussen lidstaten. De burger of ondernemer weet dan niet
waar hij aan toe is en zal aarzelen om elektronische diensten van een aanbieder uit een andere
lidstaat af te nemen.
Gelet op de belangen bij het elektronisch verkeer en de Nederlandse ervaring met DigiNotar is de nu
voorgestelde verordening proportioneel.
c) Nederlands oordeel over de voorstellen op het gebied van gedelegeerde en/of
uitvoeringshandelingen
Ten aanzien van de gedelegeerde handelingen betreft het onder meer de bevoegdheid om handelingen
vast te stellen ten aanzien van de interoperabiliteit van elektronische identificatie; eisen die aan
verleners van vertrouwensdiensten worden gesteld met betrekking tot veiligheidsmaatregelen;
erkende onafhankelijke organen die verantwoordelijk zijn voor het houden van audits van
dienstverleners; vertrouwenslijsten; eisen met betrekking tot de veiligheidsniveaus van elektronische
handtekeningen; eisen met betrekking tot de validering en bewaring van gekwalificeerde certificaten
voor elektronische handtekeningen; de organen die verantwoordelijk zijn voor de certificering van
middelen voor het aanmaken van gekwalificeerde elektronische handtekeningen; de eisen met
betrekking tot de veiligheidsniveaus van elektronische zegels en met betrekking tot gekwalificeerde
certificaten voor elektronische zegels; en de interoperabiliteit tussen bezorgdiensten.
Uitvoeringshandelingen kunnen onder andere worden vastgesteld om de voorwaarden van de
notificaties van elektronische identificatiesystemen vast te leggen; de samenwerking tussen lidstaten
te stroomlijnen in het bijzonder voor uitwisseling van informatie, goede voorbeelden, en peer
pressure; de kenmerken van de jaarrapportage van de toezichthouder; de samenwerking tussen
toezichthouders; de vereisten waar veiligheidsdienstverleners aan dienen te voldoen; de kenmerken
van de audit voor veiligheidsdienstverleners; de bindende aanwijzing die toezichthouders kunnen
geven; de startmelding van een veiligheidsdienstverlener, vertrouwenslijsten; standaarden voor
betrouwbare systemen en producten. De Commissie stelt in al deze gevallen het gebruik van de
onderzoeksprocedure voor.
Het Nederlandse kabinet onderschrijft dat voor Europese veiligheidsoplossingen gedetailleerde eisen,
betrouwbaarheidsniveaus en standaarden nodig zijn. Dit voorkomt verschillen tussen lidstaten en
daarmee onzekerheid over het niveau van veiligheid van in afzonderlijke lidstaten uitgegeven diensten
en producten. Gelet op het technische karakter van dit soort zaken is het van belang dat die relatief
eenvoudig kunnen worden aangepast in regelgeving. In dat geval kan het gewenst zijn die niet
allemaal op het niveau van de verordening zelf vast te leggen. Tegelijkertijd stelt Nederland vast dat
sprake is van een zeer uitgebreid voorgesteld gebruik van gedelegeerde en uitvoeringshandelingen.
Bijlage fichedocument, pagina 6

2
in het land van herkomst en bevestigt. De koepels van de medeoverheden worden bij de
implementatie van de verordening betrokken.
- De budgettaire gevolgen hiervan worden ingepast op de begroting van de
beleidsverantwoordelijke departementen, conform de regels van de budgetdiscipline.
c) Financiële consequenties (incl. personele) voor bedrijfsleven en burger
- Het voorstel verplicht bedrijven en burgers niet om een digitale identiteit of vertrouwensdienst aan
te schaffen. Het voorstel leidt dan ook niet direct tot financiële lasten voor bedrijfsleven en
burgers. Doordat het voorstel de nadruk legt op de hoge betrouwbaarheidsniveaus zal wel een
druk ontstaan om tot aanschaf van hogere (en veelal duurdere) vertrouwensdiensten over te
gaan. Daarbij kan worden aangetekend dat deze trend ook zonder de verordening al zichtbaar is
vanwege de toenemende veiligheidseisen om inbreuken en incidenten te voorkomen. Daarnaast
zal een burger of bedrijf ook zonder de verordening moeten voldoen aan de eisen die lidstaten
stellen voor toegang tot elektronische dienstverlening en transacties.
d) Gevolgen voor regeldruk/administratieve lasten voor rijksoverheid, decentrale overheden,
bedrijfsleven en burger
Nederlandse bedrijven die vertrouwensdiensten verlenen krijgen te maken met extra
verplichtingen tot het aanleveren van informatie bij de toezichthouder. Dit betekent een
verzwaring van administratieve lasten voor bedrijven die deze vertrouwensdiensten leveren. Het
gaat om een kleine tien bedrijven. Deze informatie zal veelal al bij de bedrijven beschikbaar zijn
waardoor verwacht wordt dat de extra kosten beperkt zullen zijn.
Het is op dit moment nog niet mogelijk om de administratieve lasten te kwantificeren. In de
praktijk worden processen waarin papieren documenten worden gebruikt, steeds meer vervangen
door elektronisch verkeer. Deze trend is onder de huidige Europese wetgeving al zichtbaar.
Elektronische Dienstverlening levert enerzijds efficiëntievoordelen, gebruikersgemak en
besparingen op het gebied van administratieve lasten op. Het brengt aan de andere kant kosten
en administratieve lasten voor burgers en bedrijven met zich mee die samenhangen met de
aanschaf van elektronische identiteiten en vertrouwensdiensten. Met de voorgestelde verordening
wordt verwacht dat met name extra efficiencywinsten mogelijk worden bij elektronische
transacties met het buitenland. Hiervoor zal veelal het hoogste veiligheidsniveau van elektronische
identiteit of vertrouwensdienst nodig zijn. Dit zijn vanwege de hoge betrouwbaarheidseisen aan
techniek en uitgifteproces ook de duurste oplossingen. Er wordt daarom geen groot extra effect
verwacht op kosten en besparingen op nationaal niveau.
De transitie zal ook kosten met zich meebrengen voor overheidsorganisaties die elektronische
diensten aanbieden. Partijen zullen met elektronische vertrouwensdiensten uit andere lidstaten
2
Indien de Wet op de Financiële verhoudingen van toepassing is, zullen de kosten voor gemeenten van het
realiseren van deze verplichting tot het openstellen van elektronische diensten in kaart moet worden gebracht.
Bijlage fichedocument, pagina 8

c) Wenselijkheid evaluatie-/horizonbepaling
Artikel 40 van de ontwerpverordening bevat een evaluatiebepaling. Een evaluatie vindt elke 4 jaar
plaats. Dit is wenselijk om bijtijds te kunnen onderkennen of de verordening inderdaad bewerkstelligt
waar deze voor is bedoeld.
7. Implicaties voor uitvoering en handhaving
a) Uitvoerbaarheid
De verantwoordelijkheid voor de uitvoering van de verordening ligt primair bij de overheid. Nederland
moet een voorziening realiseren die het omgaan met erkende elektronische identiteiten in Nederland
en de rest van Europa mogelijk maakt. Daarnaast moet deze voorziening het gebruik van Nederlandse
elektronische identiteiten in het buitenland mogelijk maken. De technieken en voorzieningen hiervoor
bestaan al. Op een later tijdstip moet worden gekozen onder verantwoordelijkheid van welke
organisatie dit knooppunt wordt gerealiseerd en bij wie het beheer van dit knooppunt wordt belegd.
Overheidsorganisaties moeten in een vroeg stadium al worden geïnformeerd dat voorstel gevolgen
voor hen heeft. Naast aansluiting op de voorziening die het mogelijk moet maken om met
buitenlandse elektronische identiteiten te kunnen omgaan zullen er waarschijnlijk ook aanpassingen in
de back-office nodig zijn. Er zullen bijvoorbeeld processen moeten worden ingeregeld om naast de
identiteit ook andere zaken te controleren, bijvoorbeeld of een persoon een bepaalde rol, zoals
bijvoorbeeld arts of advocaat heeft of geautoriseerd is tot het verrichten van de transactie. De
verordening regelt dit overigens niet. Door uitvoeringsorganisaties en het Dienstenloket vroeg te
betrekken wordt de uitvoerbaarheid van het voorstel geborgd.
Burgerservicenummer en omnummering
De Nederlandse overheid beraadt zich erop om de authenticatievoorziening DigiD op grond van het
bepaalde in artikelen 5 en 7 als authenticatiemiddel te notificeren, zodat acceptatie van DigiD door
andere lidstaten is geborgd.
Het gebruik/acceptatie van DigiD in de huidige vorm door andere lidstaten stuit vooralsnog op een
blokkade, omdat DigiD bij authenticatie in grensoverschrijdende situaties een persoonsidentificerend
nummer, in casu het Burgerservicenummer (BSN), zou uitwisselen met de buitenlandse
dienstaanbieder. Dit is op grond van nationale wetgeving niet toegestaan. De Wet Algemene
Bepalingen Burgerservicenummer (Wabb) bepaalt in artikel 1 onder d, dat het gebruik van het BSN
3
alleen is toegestaan voor (nationale) overheidsorganisaties en een ieder ander dan een
overheidsorgaan of degene aan wie het BSN is toegekend, voor zover deze werkzaamheden verricht
waarbij het gebruik door hem of haar van het BSN bij of krachtens de wet is toegestaan.
Om DigiD als authenticatiemiddel te notificeren moet bij grensoverschrijdend gebruik van DigiD er
geen BSN maar een pseudoniem worden uitgewisseld met de buitenlandse dienstaanbieder, danwel
3
Als bedoeld in de Algemene wet bestuursrecht, artikel 1:1 onder 1.
Bijlage fichedocument, pagina 10

9. Nederlandse positie
Doelstelling
Het kabinet verwelkomt deze verordening. De verordening heeft tot doel veilige elektronische
transacties in Europa via het internet mogelijk te maken. Dit kan worden bereikt door de onderlinge
erkenning en acceptatie van elektronische identiteiten en vertrouwensdiensten. Dit is een belangrijk
punt uit zowel de Europese als de nationale Digitale Agenda. Burgers en ondernemers moeten bij
onderlinge digitale communicatie en met de overheid, zoals het versturen van belastingaangiften,
gebruik kunnen maken van betrouwbare identiteitsoplossingen en diensten die de veiligheid verhogen.
Burgers en ondernemers hoeven dan niet voor iedere verschillende lidstaat een separate elektronische
identiteit meer aan te vragen, maar kunnen gebruik maken van hun eigen nationale middelen voor
elektronische identificatie en authenticatie. Hiermee draagt dit voorstel bij tot versterking van de
digitale interne markt en tot het groeivermogen van de Europese economie.
Reikwijdte
De reikwijdte is ruimer dan die van de Richtlijn Elektronische Handtekeningen. Het ontwerp is van
toepassing op elektronische identificatie- en authenticatiesystemen (eID’s), op elektronische
vertrouwensdiensten die de integriteit en authenticiteit van documenten, elektronische
handtekeningen en websites verzorgen (tijdstempels, documenten, bezorgdiensten,
websitecertificaten, zegels, gekwalificeerde certificaten) en op producten waarmee deze kunnen
worden aangemaakt, de zogenoemde veilige middelen.
Voor Nederland is website-authenticatie een belangrijke uitbreiding ten opzichte van de Richtlijn
elektronische handtekeningen. Website-authenticatie biedt een bezoeker de zekerheid dat de website
daadwerkelijk van de veronderstelde aanbieder van de site is (bijvoorbeeld met het ‘gele slotje op de
website’). Daarbij wordt veelal gebruik gemaakt van servercertificaten, zoals SSL-certificaten. Op
Europees niveau bestaan voor website-authenticatie nu geen wettelijke betrouwbaarheidseisen en is
toezicht daarop ook niet verplicht. Het ontwerp brengt daar verandering in. Het kabinet is hier gelet
op de betekenis en afhankelijkheid van het elektronisch verkeer van deze diensten voorstander van.
Een belangrijke kanttekening die bij de afbakening van de reikwijdte van het voorstel wordt geplaatst,
is dat die voldoende helder dient te zijn. De inhoud van bepaalde definities in het voorstel is nu niet
altijd even helder (zoals de definitie van knooppunten).
Anders dan bij vertrouwensdiensten, spitst het toepassingsgebied omtrent elektronische identificatie
zich in het voorstel vooral toe op het gebruik ervan binnen de overheidssector. Bovendien kan door de
directe werking van de verordening een situatie ontstaan dat bepaalde diensten, die momenteel niet
gebruikt worden in Nederland (bijvoorbeeld elektronische zegels), maar die in andere landen wel
worden gebruikt, in elektronisch verkeer terecht zouden kunnen komen en rechtskracht moet worden
toegekend.
Bijlage fichedocument, pagina 12

Niettemin plaatst het kabinet de volgende belangrijke kanttekeningen bij de gekozen benadering:
 Ten aanzien van eID’s is belangrijk dat afdoende is gewaarborgd dat Nederland alleen die stelsels
van eID’s van andere lidstaten hoeft te accepteren die voldoende betrouwbaar zijn voor de
dienstverlening die Nederland aanbiedt. Dit betekent dat de acceptatieplicht van een buitenlandse
eID zich zou moeten beperken tot minimaal het gelijkwaardige betrouwbaarheidsniveau van de
Nederlandse variant van de elektronische identiteit die voor de betreffende dienst wordt gevraagd.
De Europese Commissie lijkt vooral in te zetten op eID’s van een hoog betrouwbaarheidsniveau,
maar uit de verordening blijkt vooralsnog onvoldoende duidelijk welke eisen en criteria gelden die
dit waarborgen. Lidstaten zijn weliswaar aansprakelijk ten aanzien van de kwaliteit van
identificatie en validatie van door hen aangemelde eID’s, maar het is maar de vraag in hoeverre
dit tot het gewenste resultaat leidt.
 De waarborg dat identificatiemiddelen uit andere lidstaten voldoende betrouwbaar zijn, is sterk
gebaseerd op de aansprakelijkheid van een lidstaat voor een correcte wijze van identificatie. Dit
kan echter alleen achteraf worden vastgesteld waardoor dit ingewikkeld is.
 De kosten van uitvoerbaarheid moeten binnen aanvaardbare proporties blijven.
 Om de voorstellen haalbaar te laten zijn, zullen ruime invoeringstermijnen moeten worden
gehanteerd.
 De verordening dient de reikwijdte van privaatrechtelijke overeenkomsten niet te beperken.
 Specifieke aandachtspunten bij de verordening vanuit Nederlandse identificatie- en
7
authenticatiestelsels, zoals het afsprakenstelsel eHerkenning en PKI-overheid , zijn het
kostenaspect bij verificatie, het vereiste dat een elektronisch identificatiemiddel wordt afgegeven
door, namens of onder de verantwoordelijkheid van de aanmeldende lidstaat en dat de Staat zich
aansprakelijk stelt voor de ondubbelzinnige koppeling van de elektronische identiteit met
(rechts-)persoonsidentificatiegegevens. Nederland is geen voorstander van het overnemen van
verantwoordelijkheden door de overheid van het bedrijfsleven. Nederland wil hierover
duidelijkheid van de Europese Commissie.
Betrouwbaarheid gekwalificeerde vertrouwensdiensten
Bij de vertrouwensdiensten wordt onderscheid gemaakt tussen gekwalificeerde en niet-gekwalificeerde
diensten. Aan het aanbieden van gekwalificeerde vertrouwensdiensten (hoog betrouwbaarheidsniveau)
worden specifiekere en zwaardere eisen gesteld dan aan het aanbod van niet-gekwalificeerde
diensten. Die eisen zijn niettemin vrij algemeen geformuleerd en moeten voor een belangrijk deel nog
nader worden ingevuld door gedelegeerde handelingen en/of uitvoeringshandelingen van de Europese
Commissie. Het is nog niet duidelijk hoe daar precies invulling aan wordt gegeven. Mede gelet op de
rechtstreekse werking van een verordening is het belangrijk dat daaraan een zo gedetailleerde en
7
Een stelsel is een samenhangend geheel van processen, voorzieningen, toezicht en afspraken dat, in dit geval,
elektronische identificatie en authenticatie mogelijk maakt. Een elektronische identiteit functioneert binnen een
stelsel.
Bijlage fichedocument, pagina 14

dienstverlening aan burgers en bedrijven. Een afweging is altijd maatwerk. Het is van belang dat,
zowel op Europees als mondiaal niveau, coördinatiemechanismen worden ingericht waarin dergelijke
afwegingen kunnen worden gemaakt.
Het voorstel legt onvoldoende relaties met wereldwijde instituties op het gebied van internetveiligheid,
zoals het Cerfificate and Browserforum. Dit soort, veelal buitenlandse, organisaties stelt eisen aan
vertrouwensdiensten opdat deze vertrouwd worden door de, veelal Amerikaanse, browsers. De eisen
die de verordening stelt dienen afgestemd te worden met de eisen die de browserleveranciers stellen.
Dit coördinatievraagstuk zal tussen de EU en mondiale internetoverleggremia moeten worden
opgelost.
Toezicht
Het toezicht strekt zich uit tot alle aanbieders van vertrouwensdiensten die in de eigen lidstaat
gevestigd zijn. Het toezicht op aanbieders van niet-gekwalificeerde vertrouwensdiensten is gericht op
de controle op het nemen van passende maatregelen tot risicobeheersing (en op incidentpreventie en
–beheersing). Aanbieders die een gekwalificeerde dienst willen starten dienen het voornemen daartoe
bij de toezichthouder te melden en een veiligheidsaudit van een onafhankelijk erkend orgaan te
overleggen. Positief is ook dat aanbieders van gekwalificeerde diensten telkens jaarlijks een dergelijke
veiligheidsaudit moeten indienen bij de toezichthouder. De toezichthouder kan op ieder moment zelf
een audit uitvoeren. De toezichthouder moet voorts beoordelen of een aanbieder op de vertrouwenlijst
met betrouwbare aanbieders en diensten kan worden geplaatst en draagt daar dan zorg voor.
Nederland is er geen voorstander van dat aanbieders van gekwalificeerde vertrouwensdiensten
daarmee al van start mogen gaan voordat door de toezichthouder is gecontroleerd of zij aan de eisen
daarvoor voldoen (wel moeten zij het voornemen tot dienstverlening bij de toezichthouder melden en
daarbij een verslag van een veiligheidsaudit van een onafhankelijk erkend orgaan overleggen).
Evenmin bepaalt de verordening uitdrukkelijk wat de consequenties zijn, indien een dienstverlener c.q.
zijn gekwalificeerde diensten worden geschrapt uit vertrouwenlijst. Er moet geen onduidelijkheid over
bestaan dat in een dergelijk geval de dienstverlening voor die geschrapte diensten (tijdelijk) moeten
worden beëindigd en het predicaat ‘gekwalificeerd’ niet mag worden gebruikt.
Belangrijk is dat het ontwerp er in voorziet dat toezichthouders uit verschillende lidstaten elkaar
bijstand verlenen, waarbij ook inspecties in een andere lidstaat tot de mogelijkheden behoren. Het
toezicht wordt kortom niet enkel verbreed (alle vertrouwensdiensten), maar krijgt op Europees niveau
ook meer profiel en inhoud. Daarnaast is belangrijk dat de betrouwbaarheid van elektronische
identiteiten en vertrouwensdiensten, die bij de Europese Commissie worden genotificeerd, is
gecontroleerd en dat lidstaten (nood)maatregelen kunnen nemen ingeval er toch sprake lijkt van
misstanden bij buitenlandse genotificeerde vertrouwensdiensten. Met betrokkenheid van de
toezichthouders moeten lidstaten de mogelijkheid krijgen om diensten die niet meer worden
vertrouwd te weren. Nederland wil inspraak bij de delegatiebepalingen die de opnamecriteria op de
Europese lijst regelen.
Bijlage fichedocument, pagina 16

Fiche 2: verordening gebruik EURODAC voor strafrechtelijke onderzoeken
1. Algemene gegevens
Titel voorstel
Gewijzigd voorstel voor een VERORDENING VAN HET EUROPEES PARLEMENT EN DE RAAD betreffende
de instelling van "Eurodac" voor de vergelijking van vingerafdrukken ten behoeve van een
doeltreffende toepassing van Verordening (EU) nr. […/…] [tot vaststelling van de criteria en
instrumenten om te bepalen welke lidstaat verantwoordelijk is voor de behandeling van een verzoek
om internationale bescherming dat door een onderdaan van een derde land of een staatloze bij een
van de lidstaten wordt ingediend] en voor verzoeken van rechtshandhavingsinstanties van de lidstaten
en Europol om vergelijking met Eurodac-gegevens ten behoeve van rechtshandhaving en tot wijziging
van Verordening (EU) nr. 1077/2011 tot oprichting van een Europees Agentschap voor het
operationeel beheer van grootschalige IT-systemen op het gebied van vrijheid, veiligheid en recht
(herschikking)
Datum Commissiedocument
30 mei 2012
Nr. Commissiedocument
COM (2012) 254
Prelex
http://ec.europa.eu/prelex/detail_dossier_real.cfm?CL=nl&DosId=197714
Nr. Impact Assessment Commissie en Opinie Impact Assessment Board
SEC(2008)2981 en SEC (2009)936 (impact assessment), SEC (2009)937 (samenvatting) en
SEC (2009)938 (opinie Impact Assessment Board van de Europese Commissie).
Behandelingstraject Raad
Dit voorstel wordt behandeld in de JBZ-Raad.
Eerstverantwoordelijk ministerie
Ministerie van Veiligheid en Justitie in nauwe samenwerking met het Ministerie van Binnenlandse
Zaken en Koninkrijksrelaties.
Bijlage fichedocument, pagina 18

worden vergeleken met de vingerafdrukken van personen die asiel hebben aangevraagd en die
zijn opgeslagen in EURODAC. EURODAC is een bestaande centrale Europese databank om te
controleren of een persoon eerder in een andere lidstaat van de EU asiel heeft aangevraagd.
Indien in EURODAC blijkt dat de vingerafdrukken bekend zijn in een bepaalde lidstaat moet voor
verdere informatie, zoals de naam en andere relevante informatie, een rechtshulpverzoek worden
ingediend door de bevoegde rechtshandhavende autoriteit.
 Bevoegdheidsvaststelling en subsidiariteits- en proportionaliteitsoordeel
Bevoegdheid: Het voorstel is gebaseerd op artikel 78, tweede lid, onderdeel e, en artikel 87,
tweede lid, onderdeel a, en artikel 88, tweede lid, onderdeel a, van het Verdrag betreffende de
werking van de Europese Unie (VWEU). Nederland acht dit de juiste rechtsbasis voor het voorstel.
Subsidiariteit: positief.
Proportionaliteit: positief.
 Implicaties/risico’s/kansen
Voor Nederland is de veiligheid van de samenleving van essentieel belang. De opsporing en
vervolging van ernstige strafbare feiten vormt daarvan een onlosmakelijk onderdeel. Het
raadplegen van vingerafdrukkenbestanden is vaak de enige betrouwbare bron van informatie over
personen die asiel hebben aangevraagd. Daarbij dienen adequate waarborgen te gelden op het
gebied van de bescherming van persoonsgegevens.
 Nederlandse positie
Nederland is, met inachtneming van de voor bescherming van persoonsgegevens geldende
kaders, voorstander van het creëren van de mogelijkheid tot raadpleging van EURODAC indien dat
noodzakelijk is voor het voorkomen, opsporen en onderzoeken van terroristische misdrijven of
andere ernstige strafbare feiten. De Europese samenwerking wordt daardoor efficiënter, omdat
snel duidelijk wordt of de vingerafdrukken bekend zijn in de EU en in welke lidstaat. Belangrijk is
dat het verstrekken van informatie over de betrokkene, zoals de personalia, een nationale
aangelegenheid blijft waarbij lidstaten hun eigen nationale wet- en regelgeving blijven toepassen.
3. Samenvatting voorstel
 Inhoud voorstel
Het voorstel voorziet in een regeling van de voorwaarden waaronder de rechtshandhavende instanties
in de EU-lidstaten en Europol een vingerafdruk van een verdachte of een op de plaats van het delict
aangetroffen spoor kunnen vergelijken met vingerafdrukken die zijn opgeslagen in EURODAC. Dit
voorstel is reeds eerder gedaan, namelijk in de vorm van een ontwerpbesluit van de Raad, onder het
regime van de voormalige derde pijler van de Europese Unie (COM (2009) 344) en een voorstel voor
aanpassing van de EURODAC-verordening (COM (2009) 342). Over dit voorstel is destijds, op
19 oktober 2009, een BNC-fiche aan Uw Kamer gezonden (Kamerstukken II 2009/10, 22 112, nr.
Bijlage fichedocument, pagina 20

- Proportionaliteit: positief.
- Onderbouwing:
EURODAC is een Europese databank en de toegang tot EURODAC voor de rechtshandhavende
instanties van de lidstaten en Europol kan als gevolg daarvan alleen op Europees niveau worden
geregeld. Nederland beoordeelt de subsidiariteit dan ook positief.
Ook de proportionaliteit beoordeelt Nederland positief. Het voorstel gaat niet verder dan nodig is om
efficiënt vast te stellen in welke lidstaat de vingerafdrukken beschikbaar zijn. Indien in EURODAC blijkt
in welke lidstaat de gegevens zijn geregistreerd, moet voor verdere informatie, zoals de personalia en
andere relevante informatie over de betrokken persoon, een apart rechtshulpverzoek worden
ingediend bij de betreffende lidstaat. Belangrijk is dat het verstrekken van informatie over de
betrokkene, zoals de personalia, een nationale aangelegenheid blijft waarbij lidstaten hun eigen
nationale wet- en regelgeving blijven toepassen. Het voorstel sluit goed aan bij de bestaande regeling
in Nederland voor het raadplegen van vingerafdrukken van asielzoekers ten behoeve van de opsporing
en vervolging van misdrijven.
c) Nederlands oordeel over het voorstel op het gebied van gedelegeerde en/of
uitvoeringshandelingen
Niet van toepassing.
5. Financiële implicaties, gevolgen voor regeldruk en administratieve lasten
a) Consequenties EU-begroting
Voor de toegang door rechtshandhavende diensten tot EURODAC zijn naar verwachting geen
aanpassingen aan de EURODAC-infrastructuur nodig. De kosten die gemaakt worden betreffen
onder meer de ontwikkeling van een functionaliteit om de gegevens van EURODAC op basis van
een spoor te kunnen raadplegen. De Europese Commissie houdt rekening met een additioneel
bedrag van € 2.771.000,- over een periode van drie jaar, inclusief kosten voor technisch
onderhoud. Het voorstel wordt opgenomen in de bestaande financiële programmering van de
Europese Commissie. Nederland vindt dat de additionele financiële middelen voor 2012 en 2013
gevonden dienen te worden binnen de bestaande financiële kaders van de EU-begroting en dat de
benodigde additionele middelen na 2014 integraal onderdeel dienen te vormen van de
onderhandelingen over het Meerjarig Financieel Kader (MFK) 2014-2020. Nederland hecht eraan
dat met de besprekingen over EURODAC wat de financiële aspecten betreft niet vooruit wordt
gelopen op de integrale besluitvorming betreffende het MFK.
b) Financiële consequenties (incl. personele) voor rijksoverheid en/ of decentrale overheden
De diensten die onderdeel vormen van de vreemdelingenketen in Nederland hebben toegang tot
EURODAC. Voor het raadplegen van EURODAC ten behoeve van strafrechtelijke onderzoeken in
het kader van het voorkomen, opsporen en onderzoeken van een terroristisch misdrijf of andere
ernstige strafbaar feiten zal een aparte centrale voorziening moeten worden getroffen. De
Bijlage fichedocument, pagina 22

rechtmatigheid van de gehonoreerde verzoeken. De evaluatierapporten worden aangeboden aan
het Europees Parlement en de Raad.
7. Implicaties voor uitvoering en handhaving
a) Uitvoerbaarheid
Op basis van de beschikbare informatie lijkt het voorstel goed uitvoerbaar. Een aparte centrale
voorziening bij een rechtshandhavende instantie kan worden ontwikkeld die wordt aangesloten op
de infrastructuur van EURODAC. Ook kan worden aangesloten bij de taakuitoefening en processen
in bestaande organisaties van het Openbaar Ministerie en de opsporingsdiensten.
b) Handhaafbaarheid
Er wordt toezicht gehouden op de uitvoering van het voorstel door de nationale toezichthoudende
autoriteiten voor gegevensbescherming. De voorwaarden en procedures zijn helder geformuleerd
en deze bevorderen een zorgvuldig gebruik van de gegevens.
8. Implicaties voor ontwikkelingslanden
Geen.
9. Nederlandse positie
Het kabinet is voorstander van dit voorstel. In Nederland en in andere lidstaten is het reeds mogelijk
om vingerafdrukken van asielzoekers te raadplegen ten behoeve van het voorkomen, opsporen en
onderzoeken van terroristische misdrijven en andere ernstige strafbare feiten. Raadpleging van
EURODAC is de meest efficiënte manier om vast te stellen of een verdachte of een spoor bekend is in
de bestanden over personen die asiel hebben aangevraagd in één van de andere lidstaten. Het
alternatief is dat Nederland de lidstaten individueel benadert met, voor elke lidstaat afzonderlijk, een
rechtshulpverzoek voor raadpleging van de nationale vingerafdrukkenbestanden om te bezien of de
vingerafdrukken beschikbaar zijn. De voorwaarden voor toegang tot EURODAC zijn vrijwel identiek
aan de voorwaarden voor de toegang tot het EU-visuminformatiesysteem door rechtshandhavende
diensten in het Raadsbesluit 2008/633/JBZ, dat in 2008 door de Raad is aangenomen.
Het kabinet acht de waarborgen van persoonsgegevens die zijn opgenomen in het voorstel voldoende
en in lijn met de waarborgen die in Nederland worden gehanteerd voor de raadpleging van
vingerafdrukken van personen die in Nederland een verzoek tot asiel hebben ingediend, ten behoeve
van de opsporing en vervolging van strafbare feiten. In Nederland biedt de Wet bescherming
persoonsgegevens (Wbp), die is gebaseerd is op de Europese privacyrichtlijn 1995/46/EG, de
mogelijkheid tot raadpleging van vingerafdrukken van asielzoekers. Op grond van artikel 9, eerste lid,
Wbp mogen persoonsgegevens niet verder worden verwerkt op een wijze die onverenigbaar is met de
doeleinden waarvoor ze zijn verkregen. De gegevens van personen die een verzoek om asiel hebben
ingediend zijn opgenomen met het oog op identificatie en de verdere uitvoering van de
Vreemdelingenwet 2000. Artikel 43 Wbp formuleert een aantal uitzonderingen op dit vereiste van
Bijlage fichedocument, pagina 24

4. de vergelijking noodzakelijk is in een specifiek geval (artikel 20, eerste lid, onderdeel b).
In de overwegingen van de ontwerpverordening is aangegeven dat van een ‘specifiek geval’ in
het bijzonder sprake is wanneer het verzoek voor vergelijking is verbonden aan een specifieke
en concrete situatie of een specifiek en concreet gevaar dat verband houdt met een
terroristisch of ander ernstig misdrijf, of met personen ten aanzien van wie er ernstige
gronden zijn om aan te nemen dat zij terroristische of andere ernstige misdrijven zullen
plegen of hebben gepleegd (overweging 26);
5. er redelijke gronden zijn om aan te nemen dat het raadplegen van EURODAC zal bijdragen
aan het voorkomen, opsporen, onderzoeken of vervolgen van het betreffende, specifieke
terroristisch misdrijf of ander ernstig strafbaar feit (artikel 20, eerste lid, onderdeel c).
Verzoeken voor vingerafdrukvergelijking door Europol kunnen slechts plaatsvinden binnen het
mandaat van Europol en voor zover mogelijk voor de uitvoering van zijn taak en ten behoeve van
een specifieke analyse of een analyse van algemene of strategische aard (artikel 21, eerste lid).
Daarnaast zijn in het voorstel andere waarborgen opgenomen, onder meer:
- Een door de lidstaat aangewezen ‘controlerende autoriteit’ moet beoordelen of de
omstandigheden van een specifiek geval voldoen aan de hierboven genoemde voorwaarden
alvorens EURODAC wordt geraadpleegd. In Nederland is dit het openbaar ministerie.
- Beperking tot hit/no hit-systeem voor vingerafdrukken: het voorstel blijft beperkt tot de
vergelijking van gegevens van EURODAC. EURODAC bestaat uitsluitend uit vingerafdrukken,
geslacht en referentienummer. Er worden in het voorstel geen aanpassingen voorgesteld voor
opslag van andere persoonsgegevens in EURODAC en daarmee blijft het opvragen van
persoonsgegevens van de persoon die asiel heeft aangevraagd, zoals de naam, een nationale
aangelegenheid en is daarvoor een rechtshulpverzoek vereist.
- Verbod op doorverstrekking aan derde landen: gegevens die lidstaten op grond van de
verordening hebben verkregen uit EURODAC mogen niet worden doorverstrekt aan derde
landen. De gegevens die zijn verkregen op grond van deze verordening kunnen dus niet in het
land van oorsprong van de betreffende persoon terecht komen.
- De verkregen persoonsgegevens worden na een maand gewist, behoudens het gebruik in een
lopend opsporingsonderzoek (artikel 33, vierde lid).
- De verwerking van de verkregen persoonsgegevens valt onder de reikwijdte van het
eerdergenoemde kaderbesluit dataprotectie. Het toezicht op de rechtmatigheid van de
gegevensverwerking wordt in Nederland uitgeoefend door het College bescherming
persoonsgegevens.
Het kabinet acht deze waarborgen voor de bescherming van persoonsgegevens voldoende.
Bijlage fichedocument, pagina 26

De Commissie geeft aan dat ongewenste concurrentie tussen subsidiesystemen de ontwikkeling van
hernieuwbare energie belemmert. De Commissie is van plan om best practice guidelines op te stellen
en ervaringen uit te wisselen om de consistentie te bevorderen en fragmentatie in de interne markt
tegen te gaan.
Verder is de Commissie voornemens de toepassing van flexibiliteitsmechanismen ten behoeve van
handel tussen de lidstaten in hernieuwbare energie om de 20% doelstelling te behalen te gaan
bevorderen. Via deze mechanismen kunnen lidstaten voldoen aan de nationale hernieuwbare
doelstelling door gebruik te maken van hernieuwbare energie die is opgewekt in andere lidstaten en /
of derde landen.
De Commissie spreekt haar zorg uit over de ontwikkeling van capaciteitsmarkten. In de toekomst is
meer flexibiliteit nodig om schommelingen in het aanbod van hernieuwbare energie op te vangen.
Nieuwe instrumenten moeten echter geen onnodige belemmeringen voor de ontwikkeling van de
interne markt opleveren. De Commissie benadrukt het belang van goede en adequate infrastructuur.
In de mededeling besteedt de Commissie ook aandacht aan het vergroten van draagvlak van
hernieuwbare energie. Gebrekkige publieke acceptatie leidt tot vertragingen en ondermijnt uiteindelijk
het realiseren van beleidsdoelen. Volgens de Commissie is de oplossing te vinden in het verbeteren
van vergunningverleningsprocedures en in het consumenten zelf verantwoordelijk te maken,
bijvoorbeeld door middel van zelflevering.
Ten aanzien van innovatie kondigt de Commissie een mededeling aan die in 2013 zal verschijnen over
het energie technologiebeleid. De mededeling zal in lijn zijn met de prioriteiten die zijn geïdentificeerd
in de mededeling Horizon 2020. De Commissie meldt dat zij op korte termijn komt met rapporten en
voorstellen om het EU duurzaamheidraamwerk, inclusief het toepassen van bio-energie na 2020,
verder te ontwikkelen.
Tot slot stelt de Commissie dat ook na 2020 een ondersteunend beleidsraamwerk nodig is om
robuuste groei van hernieuwbare energie te bevorderen. Specifieke mijlpalen voor hernieuwbare
energie kunnen echter pas worden ontworpen na reflectie op klimaatbeleid na 2020, de mate van
consumptie op de Europese energiemarkten en de verwachte energie diversiteit en technologische
innovatie in 2020.
Bijlage fichedocument, pagina 28

4. Nederlandse positie over de mededeling
Nederland heeft met interesse kennis genomen van deze mededeling. De voorstellen van de
Commissie zijn in lijn met het Nederlandse standpunt. Nederland vindt het belangrijk dat
hernieuwbare energie concurrerend wordt met fossiele energie, dat er één Europese markt komt voor
hernieuwbare energie, dat toetredingsbarrières worden geslecht en dat wordt ingezet op een goede en
adequate infrastructuur zodat ook hernieuwbare energie bijdraagt aan het vergroten van de leverings-
en voorzieningszekerheid en dat er ook wordt gekeken op welke wijze na 2020 een verdere doorgroei
van hernieuwbare energie kan plaatsvinden.
Nederland streeft naar een vernieuwde Europese beleidsmix voor klimaat en energie na 2020 waarbij
vereenvoudiging, minder stapeling van doelen (kosteneffectiviteit) en het stimuleren van innovatie
centraal staan. Nederland zet in op een voorwaardelijke broeikasgasreductiedoelstelling van 40% voor
2030, waarbij de uiteindelijke hoogte afhankelijk is van het niveau van mondiale actie en een
adequate waarborging van de concurrentiepositie van het Europese bedrijfsleven. Nederland ziet een
goed functionerend ETS als hoeksteen van een marktgerichte en kosteneffectieve decarbonisatie-
aanpak in het Europees klimaat- en energiebeleid. Met betrekking tot hernieuwbare energie steunt
Nederland de Commissie bij het ontwikkelen van een raamwerk (meer Europese samenwerking en
passende harmonisatie) hiervoor. Nederland acht het van belang dat terughoudend wordt omgegaan
met diverse afgeleide Europese doelen voor 2030 opdat een zo efficiënt en kosteneffectief mogelijk
beleid kan worden vormgegeven.
Nederland vindt het belangrijk dat hernieuwbare energie zo snel en zo goedkoop mogelijk
concurrerend wordt met fossiele energie. Vooralsnog is dat niet het geval. Hernieuwbare energie moet
een normaal onderdeel worden van de interne energiemarkt. Momenteel laten bedrijven bij hun
investeringsbeslissingen het stimuleringsregime van een bepaald land meewegen. Dit leidt tot een
ongewenste situatie waarin landen elkaar beconcurreren in het verleiden van bedrijven om te
investeren in hernieuwbare energie in hun land en zo hun nationale doelstellingen te realiseren.
Nederland acht deze situatie van ‘subsidieconcurrentie’ tussen lidstaten zeer onwenselijk. De extra
kosten zijn voor rekening van de consument en / of de belastingbetaler. Overigens is het Nederlandse
stimuleringsregime (SDE+) niet gevoelig voor subsidieconcurrentie door juist technologieën met de
laagste subsidiebehoeften te bevoordelen. Daarnaast leidt uitsluitend nationaal beleid ertoe dat er
geen gebruik wordt gemaakt van de comparatieve voordelen van lidstaten. Daarom pleit Nederland
voor verdere integratie van de Europese energiemarkt, inclusief de markt voor hernieuwbare energie.
Nederland vindt het wenselijk stimulering van hernieuwbare energie vanuit een Europees perspectief
te bezien. Ontwikkeling van hernieuwbare energie kan niet los worden gezien van een goed werkende
markt voor CO2.
Bijlage fichedocument, pagina 30

voorstander van het zo spoedig mogelijk opstellen van wettelijke Europees geharmoniseerde
duurzaamheidscriteria voor ook vaste en gasvormige biomassa. Nederland zal een voorstel van de
Europese Commissie hiertoe op korte termijn verwelkomen. Hierna dienen deze criteria naar alle
biobased- en voedseltoepassingen te worden verbreed. Wil Europa aan de doelstelling van
hernieuwbare energie voor 2020 op een duurzame wijze voldoen (waarbij momenteel de helft van alle
hernieuwbare energie voor de EU in 2020 uit biomassa komt), dient er een alomvattend Europees
duurzaamheidsraamwerk te komen. Nederland vindt dat de algehele beschikbaarheid van biomassa
hierin ook een rol moet spelen.
Nederland onderschrijft de noodzaak om de komende jaren duidelijkheid te scheppen over het
Europese beleid ten aanzien van hernieuwbare energie, om de investeringszekerheid van het
bedrijfsleven te vergroten. Besluitvorming over post 2020 beleid vergt een grondige analyse en
(tussen)evaluatie op de meer integrale aspecten van het 2020-pakket. Er dient een tijdschema voor
periodieke integrale evaluatie van het energiebeleid – op de hoofddoelen en de effectiviteit van hun
instrumenten – te komen. Het is daarom van belang dat conform de conclusies van het Deense
voorzitterschap inzake de Routekaart Energie (d.d. 15 juni 2012) tijdig een beleidskader voor 2030
wordt voorgesteld, op basis van een voortgaande analyse van het 2020 klimaat- en energiepakket
(inclusief de interactie tussen klimaat- en energiedoelen en nationale subsidiesystemen) waarbij wordt
gekeken naar economische indicatoren en andere criteria (vereenvoudiging, kosteneffectiviteit,
duurzaamheid en het stimuleren van innovatie). Ook moet de mondiale context nadrukkelijk worden
meegenomen bij de analyse van het beleid. Deze analyse wordt meegenomen in de voorstellen van de
Commissie over het post 2020 beleid. Nederland zal ook de eigen kennisinstellingen als PBL, ECN en
CBS inzetten bij het uitvoeren van analyses en voorstellen.
De doelstellingen voor broeikasgasreductie, hernieuwbare energie en energiebesparing, soms zelfs
gespecificeerd naar lidstaatniveau, verdienen verbetering en vereenvoudiging. Voor Nederland staat
een Europese reductiedoelstelling centraal en is daarom geen voorstander van afzonderlijke verplichte
nationale doelstellingen voor hernieuwbare energie en energiebesparing. Een eventueel hernieuwbaar
energiedoel van de EU na 2020 moet deze uitgangspunten respecteren en complementair zijn aan het
klimaatdoel (broeikasgassenreductie).
Tot slot zal Nederland in het kader van de modernisering van het staatssteunbeleid aandacht vragen
voor het wegnemen van belemmeringen voor lidstaten om staatssteunregelingen snel te kunnen
aanpassen opdat deze kosteneffectiever worden. In de gevallen waar staatssteun het juiste
instrument is, moeten staatssteunprocedures geen onnodige bottleneck zijn om de nodige wijzigingen
door te voeren. De consultatie over de modernisering van het staatssteunbeleid is later dit jaar
voorzien.
l
Bijlage fichedocument, pagina 32

(2012). De Commissie wil de overbevissing oplossen met reducties in de vangstmogelijkheden
en visserij-inspanning via onder meer lange termijn plannen, zowel binnen de EU als in
akkoorden met derde landen. Nog immer is van een groot aantal beheerde bestanden de
status onbekend. De Commissie herinnert de lidstaten aan een gezamenlijke verklaring van de
Raad en de Commissie (december 2011) om voor een aantal soorten extra informatie te
verzamelen. Daar hoort ook de Noordzee horsmakreel bij.
 Aanpak:
o de visserij-inspanning is in een aantal gebieden afgenomen, waaronder de Noordzee,
maar maatregelen in andere gebieden, zoals de Centrale Oostzee en het Westelijke
Kanaal voor de beperking van de zeedagen hebben nog geen vruchten afgeworpen. In
2012 wil de Commissie de door de EU toegepaste regelingen herzien, maar geeft nog
niet aan hoe.
o Voor bestanden waarvoor meerjarenplannen bestaan moeten deze voor het vaststellen
van de TACs worden gevolgd. Als deze er niet zijn, dient de MSY-benadering te
worden gevolgd. De Commissie wil in de komende twee jaren stapsgewijs trachten
2
MSY-niveaus te behalen. Als ICES slechts een kwalitatieve analyse heeft kunnen doen
en op grond daarvan een (kwalitatief) advies geeft, wordt dat gevolgd. Als er helemaal
geen advies is, wordt het voorzorgsprincipe toegepast, dat wil zeggen de TACs
terughoudend vastgesteld, rekening houdend met historische vangsten.
o Voor bestanden die nog niet gereguleerd worden, zoals zeebaars en mul, wil de
Commissie nu TACs en quota introduceren. Biologen constateren dat de totale
vangsten van zeebaars sterk zijn toegenomen de laatste jaren, maar dat er steeds
meer inspanning in gestoken moet worden. Het advies luidt dan ook om de vangsten
niet toe te laten nemen.
o De Commissie wil verder de lidstaten aanmoedigen om apart over geassocieerde
bestanden te rapporteren met oog op een eventuele opsplitsing van de gezamenlijke
TACs. De Commissie herinnert de lidstaten aan een gezamenlijke verklaring van de
Raad en de Commissie (december 2011) om voor een aantal soorten extra informatie
te verzamelen. Daar hoort ook de Noordzee horsmakreel bij.
 De agenda voor het tweede semester. De Commissie wil de besluitvorming over de
vangstmogelijkheden van diepzeesoorten voor 2013 en 2014 reeds in het najaar presenteren.
Ook dit jaar wil de Commissie de besluitvorming over autonome Europese bestanden scheiden
van de besluitvorming over bestanden die onderdeel zijn van onderhandelingen met derde
landen. De bestanden die onderdeel zijn van de onderhandelingen met derde landen als
Faeröer en Noorwegen zouden dan in december worden vastgesteld.
2
Internationale Raad voor Onderzoek der Zee (Intern.Council for the Exploration of the Sea)
Bijlage fichedocument, pagina 34

4. Nederlandse positie over de mededeling
Nederland verwelkomt de bespreking van deze mededeling in de Raad. Deze laat zien dat het
ingezette beleid zijn vruchten afwerpt. Er is echter nog steeds reden tot zorg. Verdere reductie van
sommige vangstmogelijkheden is noodzakelijk, met het oog op het bereiken van duurzaamheid op
lange termijn als voorwaarde voor een gezonde sector. Nederland steunt de aanpak via
meerjarenplannen en kan instemmen met de bespreking van voorstellen voor nieuwe plannen of, waar
nodig, de aanpassing van bestaande plannen. Momenteel zijn voorbereidingen gaande voor de
overstap van meerjarenplannen voor één soort naar meerdere soorten. Nederland steunt ook de
aanpak van de Commissie om voor overige bestanden MSY en de voorzorgsbenadering als
uitgangspositie te nemen, met inachtneming van de adviezen van de biologen van ICES, van de
Scientific, Technical and Economic Committee for Fisheries (STECF) en de Regionale Adviesraden. De
in de Raad van juni 2012 overeengekomen algemene benadering ten aanzien van MSY is voor
Nederland het uitgangspunt. Dat wil zeggen, daar waar MSY niveaus goed zijn onderbouwd dienen ze
gevolgd te worden. Het kabinet beraadt zich nog over het voorstel om TACs voor sommige
ongereguleerde soorten zoals de zeebaars in te stellen, omdat nu nog niet duidelijk is of dat de meest
geëigende methode is om het bestand te beheren. Nederland steunt het voorstel van de Commissie
om over de geassocieerde bestanden apart te rapporteren, maar of het opportuun is om de
gezamenlijke TACs in de toekomst te splitsen moet te zijner tijd op basis van de dan beschikbare
informatie besloten worden. Nederland verwelkomt een discussie over herziening van de
zeedagenregelingen. In dat kader is het teleurstellend dat de Commissie geen voorstel voor de tweede
fase van het Noordzeeschol- en tongplan aankondigt en zal hierover het gesprek aangaan met de
Commissie. Tot slot is het kabinet geen voorstander van splitsing van de besluitvorming over de TAC-
en quotaverordening. Vorig jaar bemoeilijkte dit de besluitvorming in de Raad én de uitvoering.
Bijlage fichedocument, pagina 36

samenwerking tussen de belangrijkste betrokken partijen verbeteren en zorgen voor een coherent
beleid en 5) meer inzicht verwerven in en effectiever reageren op nieuwe problemen op het gebied
van mensenhandel in welke vorm dan ook. Per prioriteit worden concrete maatregelen aangegeven,
die bedoeld zijn om de implementatie van de EU-mensenhandelrichtlijn te ondersteunen en om het
werk van regeringen, internationale organisaties en maatschappelijke organisaties in de EU en derde
landen aan te vullen. De Commissie zet daarbij in op multidisciplinair, samenhangend beleid waarbij
een meer gevarieerde groep actoren betrokken zal worden dan tot nu toe het geval was. De
maatregelen betreffen activiteiten zoals het ontwikkelen van handleidingen of richtsnoeren, het doen
van onderzoek naar bepaalde aspecten van mensenhandel of naar de resultaten van afgeronde
projecten en het opzetten van gremia om actoren bij elkaar te brengen; de mededeling bevat geen
plannen voor nieuwe wet- of regelgeving. De EU-coördinator voor de bestrijding van mensenhandel
zal toezicht houden op de implementatie van de strategie.
3. Wat is de Nederlandse grondhouding ten aanzien van de bevoegdheidsvaststelling,
subsidiariteit en proportionaliteit van deze mededeling en de eventueel daarin
aangekondigde concrete wet- en regelgeving? Hoe schat Nederland de financiële
gevolgen in, alsmede de gevolgen op het gebied van regeldruk en administratieve
lasten?
Op grond van artikelen 83 (bijzonder zware criminaliteit), 84 (misdaadpreventie) en 85 (Eurojust)
VWEU is de EU bevoegd om op te treden. De mededeling bevat geen plannen voor nieuwe wet- of
regelgeving. Mocht die er later toch uit voortvloeien, dan zal Nederland een nader oordeel geven over
de bevoegdheidsvaststelling. Op basis van artikel 4 lid 2 sub j VWEU is er een gedeelde bevoegdheid
voor de EU en lidstaten om op te treden op het gebied van vrijheid, veiligheid en recht.
Het oordeel over subsidiariteit luidt positief. Mensenhandel is een zeer lucratieve vorm van
criminaliteit waar wereldwijd miljoenen mensen het slachtoffer van worden. De mensenrechten van
deze slachtoffers worden daarbij op ernstige wijze geschonden. Alle lidstaten worden door
mensenhandel geraakt. Mensenhandel is vaak grensoverschrijdend en slachtoffers kunnen zowel
afkomstig zijn uit eigen land, uit andere EU-lidstaten als uit derde landen. Europees optreden bij de
bestrijding heeft derhalve toegevoegde waarde. Zoals de Commissie zelf ook aangeeft, ligt de primaire
verantwoordelijkheid voor de bestrijding van mensenhandel bij de lidstaten. Nederland werkt
bilateraal ook nauw samen met de belangrijkste herkomstlanden van slachtoffers. De Commissie kan
een belangrijke rol spelen in het stimuleren van de coördinatie van het mensenhandelbeleid op EU-
niveau. Het kabinet is voorstander van coördinatie op EU-niveau.
Het oordeel over proportionaliteit is positief. De door de Europese Commissie aangekondigde
maatregelen zijn niet bindend voor lidstaten en staan in goede verhouding tot de doelstelling van de
maatregelen. Het laat lidstaten vrij in de keuze of zij invulling willen geven aan deze maatregelen.
Bijlage fichedocument, pagina 38

onvoldoende aan bod in de mededeling. De oprichting van een Europese bedrijfscoalitie tegen
mensenhandel en van een EU-platform voor maatschappelijke organisaties en dienstverleners die zich
met slachtoffers bezighouden vormt een welkome aanvulling op de samenwerking en coördinatie op
Europees niveau.
Ook de maatregelen met betrekking tot slachtoffers passen goed bij het Nederlandse beleid. Zo wordt
aangegeven dat slachtoffers zorg en hulp op maat moeten krijgen. Daartoe zal in Nederland binnen de
categorale opvang psycho-sociale diagnostiek worden gehanteerd. Nederland neemt met nog vier
andere lidstaten deel aan een Frans project om gemeenschappelijke richtlijnen voor de identificatie
van slachtoffers op te stellen. De NGO Comensha werkt aan een folder om slachtoffers van
mensenhandel over hun rechten te informeren. In Nederland worden met enige regelmaat
bewustwordingscampagnes gehouden. Er is ook aandacht voor kwetsbare groepen, bijvoorbeeld via
het programma «Aanpak uitbuiting (Roma) kinderen», dat onder andere tot doel heeft Roma kinderen
te behoeden voor exploitatie, en binnen de Rijksbrede Aanpak Loverboyproblematiek.
Financiële opsporing vormt een belangrijk onderdeel van de strafrechtelijke aanpak van
mensenhandel. Nederland heeft al verschillende keren gemeenschappelijke onderzoeksteams opgezet
met andere lidstaten ten behoeve van mensenhandelonderzoeken. Er wordt veel aandacht besteed
aan training voor professionals die met slachtoffers van mensenhandel in aanraking (kunnen) komen.
De Nationaal Rapporteur Mensenhandel verzamelt gedetailleerde gegevens over de bestrijding van
mensenhandel in Nederland. Recrutering van slachtoffers via het internet heeft de aandacht van de
politie. Nederland kan zich er dan ook goed in vinden dat aan al deze aspecten aandacht wordt
besteed in de mededeling.
Nederland is tenslotte zeer tevreden over het feit dat de Commissie aangeeft voor het verzamelen van
gegevens zoveel mogelijk gebruik te willen maken van bestaande monitoringsmechanismes, zoals dat
behorende bij het mensenhandelverdrag van de Raad van Europa, om te voorkomen dat lidstaten
herhaaldelijk over dezelfde onderwerpen moeten rapporteren en daardoor met extra administratieve
lasten worden geconfronteerd.
Bijlage fichedocument, pagina 40

markttoegang, verbeterd concurrentievermogen, versterkte regionale integratie, een versterkte
sociale dimensie in UPG ontwikkeling en de integratie van klimaatactiviteiten. De Commissie benoemt
mogelijke instrumenten ter ondersteuning van deze prioriteiten, maar onderstreept tegelijkertijd de
verantwoordelijkheid van de UPG om van de voor hen bestaande mogelijkheden gebruik te maken. De
Commissie benadrukt in de strategie het belang van regionale samenwerking, met onder meer de
nabij gelegen landen en gebieden overzee (LGO’s) van de Europese Unie en de ACS-landen, om zo de
UPG beter te integreren in de regio.
3. Wat is de Nederlandse grondhouding ten aanzien van de bevoegdheidsvaststelling,
subsidiariteit en proportionaliteit van deze mededeling en de eventueel daarin
aangekondigde concrete wet- en regelgeving? Hoe schat Nederland de financiële
gevolgen in, alsmede de gevolgen op het gebied van regeldruk en administratieve
lasten?
Op grond van artikel 355 lid 1 en artikel 349 VWEU heeft de Unie bevoegdheden ten aanzien van de
UPG. Het oordeel over subsidiariteit en proportionaliteit is positief. De UPG vormen een integraal
onderdeel van de Europese Unie, maar hun positie binnen de Europese Unie wordt onder meer
bemoeilijkt door de geografische ligging van de eilanden. Ten einde de positie van de UPG in de regio
te versterken en hun potentieel te kunnen benutten is actie op Europees niveau gewenst. De
voorstellen van de Commissie zijn er op gericht om de rol van de eilanden binnen de EU en hun eigen
regio’s te vergroten, waarbij rekening wordt gehouden met de specifieke kenmerken van de UPG. De
uitwerking is in overeenstemming met het beoogde doel. De voorstellen bouwen voort op, en zijn niet
uitgebreider dan, het reeds ontwikkeld beleid dat er op gericht is om de economische en sociale
ontwikkeling van de gebieden te bevorderen.
De UPG komen in aanmerking voor dezelfde EU-programma’s als lidstaten. In de mededeling wordt
niet aangegeven of er extra kosten verbonden zijn aan de Commissievoornemens in deze mededeling.
Nederland is van mening dat eventuele benodigde financiële middelen voor 2012 en 2013 gevonden
dienen te worden binnen de bestaande financiële kaders van de EU-begroting. Voor de jaren 2014-
2020 maken de financiële aspecten van deze Commissiemededeling integraal onderdeel uit van de
onderhandelingen over het Meerjarig Financieel Kader (MFK) 2014-2020. Nederland hecht eraan dat
besprekingen over deze mededeling niet vooruitlopen op de integrale besluitvorming betreffende het
MFK. De beleidsmatige inzet van Nederland bij de vormgeving van het programma zal ondersteunend
moeten zijn aan de Nederlandse inzet in de MFK-onderhandelingen, te weten een substantiële
vermindering van de Nederlandse afdrachten aan de EU en een hervormde begroting die is toegespitst
op de prioriteiten van dit decennium. Binnen dit kader blijft vanzelfsprekend de ruimte bestaan om op
de inhoud actief in te spelen op het verloop van de onderhandelingen. Eventuele financiële gevolgen
dienen te worden ingepast op de begrotingen van de beleidsverantwoordelijke departementen.
Bijlage fichedocument, pagina 42

