1 
 
 
> Retouradres Postbus 16375 2500 BJ  Den Haag 
Rijnstraat 50 
 
Den Haag 
De voorzitter van de Tweede Kamer der Staten-Generaal 
Postbus 16375 
Postbus 20018 
2500 BJ  Den Haag 
2500 EA Den Haag www.rijksoverheid.nl 
  
  
  
 
Onze referentie 
422946 
 
  
  
Bijlagen 
1 
  
 
 
Datum 6 juli 2012 
Betreft verslag van een schriftelijk overleg staatkundig proces Nederlandse 
Antillen 
 
 
 
Hierbij stuur ik u de schriftelijke afhandeling van het algemeen overleg van 19 
juni jl. Hiermee worden de vragen die door de leden van de fracties van de VVD, 
de CDA en de SP zijn gesteld, afgedaan. 
 
de minister van Onderwijs, Cultuur en Wetenschap, 
 
 
 
Marja van Bijsterveldt-Vliegenthart 
 
 
a 
 
 Pagina 1 van 1 
 
 

De leden van de CDA-fractie onderschrijven het uitgangspunt van de Onderwijsagenda voor 
Caribisch Nederland, namelijk dat leerlingen in Caribisch Nederland recht hebben op 
kwalitatief goed onderwijs. Vanzelfsprekend zet een ieder zich vanuit zijn eigen rol en 
verantwoordelijkheid daarvoor in. Het valt op dat er van de kant van de minister van 
Onderwijs, Cultuur en Wetenschap een actief beleid wordt gevoerd om te komen tot 
verbetering van zowel de kwaliteit van het onderwijs en de huisvesting van 
onderwijsvoorzieningen als tot verbetering van de (rechts)positie van docenten. Daarbij past 
inderdaad de kanttekening, zoals de minister schrijft, dat we realistisch moeten zijn in onze 
ambities. Tegelijkertijd mag dat geen excuus zijn om niet de noodzakelijke stappen te zetten 
om tot verbeteringen te komen. Deelt de minister deze benadering, zo vragen de leden. 
 
De leden van de SP-fractie hebben kennisgenomen van de brieven en rapportages over het 
onderwijs in Caribisch Nederland. Zij benadrukken het belang van goed onderwijs in heel 
Nederland, dus ook in de Caribische delen. Zonder goed onderwijs worden jongeren kansen 
ontnomen en daarmee ook het Caribisch Nederland zelf. Het baart de leden dan ook zorgen 
dat de leerprestaties achterblijven en er te weinig bevoegde docenten zijn. Het is goed dat ook 
de minister hier zorgen over heeft en deze problemen wil oplossen.  
 
Evaluatie van de Onderwijsagenda voor Caribisch Nederland (brief 16 mei 2012) 
 
Onderwijsagenda voor Caribisch Nederland 
 
De leden van de CDA-fractie merken op dat goed onderwijs voldoende goede docenten 
vraagt. Uit de brief van de minister blijkt dat er afspraken zijn gemaakt met de Universiteit 
van de Nederlandse Antillen (UNA) op Curaçao over het in stand houden van de dependance 
van de lerarenopleiding voor het primair onderwijs op Bonaire. Deze opleidingsmogelijkheid 
zal een bijdrage leveren aan het beschikbaar zijn van voldoende bevoegde en bekwame 
leerkrachten voor het primair onderwijs. Deze leden menen dat het correct is dat de minister 
het heeft over een “bijdrage leveren aan”. Is aannemelijk te maken dat in de behoefte aan 
goede leraren voorzien kan worden door opleidingen in Caribisch Nederland? Ziet de 
minister, indien nodig, mogelijkheden om de opleidingscapaciteit uit te breiden, zo vragen de 
leden. 
 
Prioriteiten Onderwijsagenda voor Caribisch Nederland 
 
De leden van de SP-fractie merken op dat in 2011 de scholen, naast de lumpsum, eenmalig 
extra financiële ruimte (zeven miljoen dollar) voor de materiële inrichting hebben gekregen. 
Is het tekort aan leermiddelen dat de Inspectie van het Onderwijs in het schooljaar 2010-2011 
constateerde opgelost met deze eenmalige investering? Zo nee, was het geld niet toereikend of 
is het gespendeerd aan andere zaken? Als dat laatste het geval is, kan worden toegelicht 
waaraan, zo vragen de leden. 
 
Verbeterplannen per school   
 
De leden van de VVD-fractie merken op dat scholen in Caribisch Nederland extra 
financiering ontvangen voor de uitvoering van verbeterplannen die met schoolcoaches per 
school zijn opgesteld. Zijn er prestatieafspraken gekoppeld aan de extra financiering? Zo ja, 
welke, zo vragen de leden. 
 
Aandachtspunten 
 2 

Tot slot 
 
De leden van de VVD-fractie merken op dat de minister haar brief eindigt met de volgende 
zin: “Ik heb er vertouwen in dat we met succes op de ingezette weg voortgaan.” Waar is dat 
vertrouwen op gebaseerd, zo vragen de leden. 
 
Wegnemen van belemmeringen voor Nederlandse leraren in het Caribisch gebied (brief 
26 april 2012) 
 
 A. Uitkomsten onderzoek mogelijkheden opheffen belemmeringen leraren naar Caribisch 
Nederland 
 
1
De leden van de VVD-fractie merken op dat in artikel 4 van de Voorjaarsnota de beschikbare 
middelen voor Caribisch Nederland worden verhoogd. Zijn deze middelen incidenteel of 
structureel, zo vragen de leden. Hoe worden deze extra middelen ingezet en hoe wordt 
gemeten of de extra financiering het gewenste effect heeft, zo vragen zij. 
Blijkens de brief heeft de staatssecretaris van Onderwijs, Cultuur en Wetenschap besloten 
eenmalig 4,5 miljoen euro beschikbaar te stellen voor het aantrekken van ongeveer 40 
docenten van buiten Caribisch Nederland. Met dit bedrag kan een driejarig contract worden 
aangeboden aan leraren en kunnen verschillende kostenposten voor die leraren worden 
gecompenseerd. Daarmee is dit geen structurele investering in het lerarenbestand, zo menen 
de leden. De genoemde leden willen graag weten hoe ervoor wordt gezorgd dat er ook na de 
drie/vier jaar voldoende leraren aanwezig zijn in Caribisch Nederland. Dit willen deze leden 
weten aangezien de extra financiering eindig is en het ministerie van Onderwijs, Cultuur en 
Wetenschap uitgaat van tijdelijke contracten. 
 
De leden van de CDA-fractie merken op dat om de belemmeringen voor leraren van buiten 
Caribisch Nederland, die op een school in Caribisch Nederland willen gaan werken, weg te 
nemen, de staatssecretaris van Onderwijs, Cultuur en Wetenschap heeft besloten tijdelijk – 
voor een periode van vier jaar – extra middelen beschikbaar te stellen aan de scholen. Het 
betreft een totaalbedrag van ongeveer 4,5 miljoen euro. Is de verwachting dat na vier jaar er 
voldoende leraren in Caribisch Nederland zullen zijn of dat deze zonder extra financiële 
ondersteuning aangetrokken kunnen worden van buiten? Of voorziet de minister dat de 
tijdelijkheid van de maatregel langer zal moeten zijn dan de aangegeven vier jaar? Krijgt een 
docent die per 1 augustus 2014 voor drie jaar wordt aangesteld slechts tot 1 januari 2016 
eventuele compensatie? Zowel het schoolbestuur als de werknemer willen op dit punt vooraf 
zekerheid. Wat gaat de minister hen bieden, zo vragen de leden. 
De minister licht toe dat een expatregeling geen optie is, omdat leraren geen rijksambtenaren 
zijn. Hoewel deze redenering op zich juist is -het zijn geen rijksambtenaren- is de reactie 
volstrekt onbevredigend. Op zich gaat het er om dat er sprake is van een dienstverband, 
meestal in Nederland en via een verlofregeling werkzaam in het Caribisch gebied en dat 
vanuit dat dienstverband de regeling kan worden uitgevoerd. De minister dient in dat verband 
slechts te zorgen voor de financiële compensatie van de werkgever voor de te maken kosten in 
verband met de uitvoering van een dergelijke regeling. Waarom wordt dit niet op deze manier 
uitgevoerd? Is overwogen dit te doen? Wat zijn de precieze argumenten pro en contra, zo 
vragen de leden. De minister komt in het vervolg van de betreffende brief met een aantal wel 
te nemen stappen. Wat is het materiële verschil tussen de eerder genoemde expatregeling en 
de voorstellen van de minister? Is het vanwege het belang van het aantrekken van goede 
                                                
1
 Kamerstuk 33280 VIII 
 4 

perspectief dat deze regeling ertoe bijdraagt dat er voldoende leraren de keuze gaan maken 
om terug te keren na hun opleiding naar Caribisch Nederland, zo vragen de leden. 
 
II  Reactie van de minister 
 
De minister dankt de leden van de fracties van de VVD, het CDA en de SP voor hun inbreng 
en het belang dat zij – net als de minister – hechten aan de kwaliteit van het onderwijs in 
Caribisch Nederland. De minister deelt de benadering van de leden van de CDA-fractie, dat 
het feit dat ambities realistisch moeten zijn, geen excuus mag zijn om niet de noodzakelijke 
stappen tot verbetering te zetten. 
 
Evaluatie van de Onderwijsagenda voor Caribisch Nederland (brief 16 mei 2012) 
 
De minister geeft in antwoord op de opmerking van de leden van de CDA-fractie over het 
belang van voldoende goede docenten en de opleidingscapaciteit in Caribisch Nederland aan 
dat de afgelopen periode intensief overleg is gevoerd met verschillende onderwijsaanbieders 
in het Caribisch gebied, zowel op de eilanden van Caribisch Nederland, als op Curaçao, 
Aruba en Sint-Maarten. Naast de afspraken die zijn gemaakt met de Universiteit van de 
Nederlandse Antillen (UNA) op Curaçao is ook een basis gelegd voor nadere afspraken met 
andere onderwijsaanbieders, zoals de Universiteit van Sint-Maarten, de Universiteit van 
Aruba en het Instituto Pedagogico Arubano. De gesprekken die met meerdere regionale 
onderwijsaanbieders zijn gevoerd, geven de minister vertrouwen in de mogelijkheden om de 
opleidingscapaciteit voor aankomende leraren uit te breiden. 
 
De minister acht het van groot belang dat lerarenopleidingen in voldoende mate op de 
eilanden zelf worden aangeboden. Het versterken van de kwaliteit van leraren vormt een van 
de prioriteiten van de Onderwijsagenda voor Caribisch Nederland. De minister heeft een 
consortium bestaande uit LOOK (Wetenschappelijk Centrum Leraren Onderzoek) van de 
Open Universiteit, Hogeschool Utrecht en Stichting Nederland Kennisland opdracht gegeven 
om zorg te dragen voor een duurzame lokale dan wel regionale opleidingsinfrastructuur. 
Daarnaast maakt het bijscholen van onbevoegde leraren tot bevoegde deel uit van de opdracht 
van dit consortium. Voorts zal het consortium op de scholen in Caribisch Nederland een 
programma organiseren met het oog op bekwaamheidsonderhoud van bevoegde leraren. 
 
In antwoord op de vraag van de leden van de SP-fractie naar de besteding van het eenmalig 
beschikbaar gestelde bedrag van zeven miljoen dollar voor de materiële inrichting van de 
scholen meldt de minister dat de inzet van de betreffende middelen door de scholen dient te 
worden verantwoord in de jaarrekening. Bekend is dat de middelen gedeeltelijk door de 
scholen zijn ingezet. Sommige investeringen worden uitgesteld totdat de huisvesting van de 
scholen is gerenoveerd.  
 
In reactie op de vraag van de leden van de VVD-fractie, of er prestatieafspraken zijn 
gekoppeld aan de extra financiering die de scholen in Caribisch Nederland ontvangen voor de 
uitvoering van hun verbeterplannen meldt de minister dat dit niet het geval is. Echter, de inzet 
moet worden verantwoord en uiteraard moet die inzet gekoppeld zijn aan de doelen die in de 
verbeterplannen van de scholen zijn geformuleerd. 
 
Naar aanleiding van het verzoek van de leden van de VVD-fractie om meer uitleg bij de 
opmerking dat er ‘zaken (zijn) die meer inzet en tijd kosten dan voorzien’, waarbij zij 
specifiek ingaan op het plan van aanpak leraren, geeft de minister aan dat, om tot een goede 
 6 

In combinatie met het uitspreken van hun waardering merken de leden van de CDA-fractie 
naar het oordeel van de minister terecht op, dat de onderwijsgevenden in hun inspanningen 
om de onderwijsachterstand te verkleinen volop moeten worden ondersteund door 
deskundigen en met scholing, en zaken als verbetering van de onderwijs(hulp)middelen en 
goede huisvesting.  
 
In reactie op de vragen van de CDA-fractie en de VVD-fractie naar het tempo van de 
verbetertrajecten en de voortgang op het terrein van de onderwijshuisvesting meldt de 
minister, dat al veel in gang is gezet en dat de trajecten erop zijn gericht te bereiken dat in 
2016 wordt voldaan aan de eisen van basiskwaliteit. Ook de verbetering van de 
onderwijshuisvesting maakt deel uit van de verbetertrajecten. De Rijksgebouwendienst 
(RGD) is sinds september 2011 actief in Caribisch Nederland als programmamanager 
onderwijshuisvesting ten behoeve van de rechtmatige en doelmatige uitvoering van de 
onderwijshuisvestingsplannen. Gelet op de door de RGD geconstateerde hogere kosten en de 
op dat moment onzekere mogelijkheid voor de openbare lichamen om bij te dragen in de 
kosten is met elk van de drie eilanden besloten tot herziening van de plannen. Op 27 juni jl. is 
door de minister tijdens videoconferenties met de gedeputeerden van de drie openbare 
lichamen overeenstemming bereikt over de inhoud van de versoberde masterplannen 
huisvesting, de globale kosten hiervan en de hoogte van de eigen bijdrage van elk openbaar 
lichaam. De masterplannen worden in de komende maanden uitgewerkt en naar verwachting 
in oktober van dit jaar vastgesteld. De Kamer zal hierover alsdan worden geïnformeerd. Een 
aantal projecten is overigens reeds gerealiseerd. Hierbij valt onder meer de nieuwbouw voor 
havo/vwo op Bonaire en de vestiging voor beroepsonderwijs op Saba, alsmede een aantal 
noodzakelijke voorzieningen die al vanaf 2009 ter hand zijn genomen.  
 
Naar aanleiding van de vraag van de leden van de CDA-fractie hoe het tekort aan 
leermiddelen wordt omgezet in een voldoende aantal hiervan en op welke termijn dit geregeld 
is, geeft de minister aan dat alle scholen met het eenmalig beschikbaar gestelde bedrag van 
zeven miljoen dollar voor de materiële inrichting in staat zijn gesteld voldoende leermiddelen 
aan te schaffen. Op korte termijn zouden er dus geen tekorten aan leermiddelen meer moeten 
zijn. De minister zal de Inspectie van het Onderwijs vragen hierop bij haar eerstvolgende 
bezoek extra toe te zien.  
 
In reactie op de constatering van de leden van de SP-fractie dat op de scholen in Caribisch 
Nederland een grote achterstand is wat betreft leerprestaties taal en rekenen, en de vraag 
binnen hoeveel jaar dit probleem is opgelost, en of de minister voor de komende vijf jaar 
tussendoelen kan aangeven voor wat betreft prestaties op technisch lezen en 
rekenen/wiskunde, geeft de minister aan dat de school zelf in zijn verbeterplan vastlegt op 
welke wijze de school de gestelde einddoelen zal realiseren. De inspectie ziet toe op de 
voortgang. 
 
In reactie op de vragen van de leden van de SP-fractie over de taal van de lesstof geeft de 
minister aan dat de wetgeving rondom instructietaal en examentaal is gebaseerd op de 
wetgeving van vóór de transitie op 10 oktober 2010. In overleg met de openbare lichamen is 
hieraan niet veel veranderd. 
 
De basisscholen in Caribisch Nederland zijn vrij om te kiezen in welke taal zij lesgeven. Wel 
moeten zij, net als scholen in Europees Nederlands, voldoen aan wettelijke kerndoelen voor 
Nederlands en de moedertaal (Papiaments in het geval van Bonaire en Engels in het geval van 
Sint-Eustatius en Saba). Uitgangspunt is dat kinderen op Bonaire en Sint-Eustatius aan het 
 8 

Nederland. Daarmee kunnen zij voor de korte termijn voorzien in hun personeelsbehoefte. 
Voor Caribisch Nederland zal – net zoals dat gebeurt in Europees Nederland – de (meerjarige) 
ontwikkeling in vraag en aanbod van onderwijspersoneel in kaart worden gebracht en zal de 
vacaturevervulling periodiek worden gemonitord. Daarmee wordt de vinger aan de pols 
gehouden. Als later mocht blijken dat ook na vier jaar extra maatregelen noodzakelijk zijn, zal 
daarover tijdig een besluit worden genomen. De minister heeft echter goede hoop dat de 
verbeterde salarisstructuur en een investering in de regionale en lokale lerarenopleidingen 
zullen leiden tot een structurele oplossing voor het lerarentekort in Caribisch Nederland.  
        
Voor de berekening van de extra middelen is uitgegaan van driejarige contracten voor leraren 
van buiten Caribisch Nederland. Op eiland- of schoolniveau bestaan al wel structurele 
regelingen voor de vergoeding van de kosten voor het aantrekken en repatriëren van 
contractanten. Deze regelingen voorzien in de vergoeding van de kosten van overtocht, 
verhuizing en inrichting.  
 
De tijdelijke extra investering in de werving van leraren van buiten Caribisch Nederland is 
naar het oordeel van de minister noodzakelijk om het huidige tekort aan bevoegde leraren op 
de lokale arbeidsmarkt op te vangen. Haar verwachting is dat door de structurele verbetering 
van de lerarensalarissen per 1 januari 2012 en door de verbetering van de opleidingsstructuur 
voor het lerarenberoep, er op termijn meer bevoegde leraren beschikbaar komen op de lokale 
arbeidsmarkt. De ontwikkeling van vraag en aanbod van onderwijspersoneel op de regionale 
arbeidsmarkt zal zij nauwlettend volgen. Afhankelijk daarvan zal worden bezien of ook na 
vier jaar nog extra middelen nodig zijn voor de werving van leraren van buiten Caribisch 
Nederland.      
 
In antwoord op de vraag van de leden van de CDA-fractie, of een docent die per 1 augustus 
2014 voor drie jaar wordt aangesteld slechts tot 1 januari 2016 compensatie krijgt en welke 
zekerheid de minister het schoolbestuur en de werknemer kan bieden, geeft zij aan dat de 
maatregelen gelden voor de leraren die in de schooljaren 2012-2013, 2013-2014 en 2014-
2015 van buiten Caribisch Nederland worden geworven. De maatregelen zijn op deze leraren 
van toepassing gedurende hun contractduur van maximaal drie jaar. Dat betekent dus dat een 
leraar die per 1 augustus 2014 voor drie jaar wordt aangesteld, ook gedurende die periode 
gecompenseerd kan worden. In het budget dat de scholen gedurende vier jaar krijgen is met 
de doorlopende kosten na 2015 van dit laatste cohort leraren rekening gehouden. 
 
Naar aanleiding van de vraagtekens die de leden van de CDA-fractie plaatsen bij het eerdere 
antwoord van de minister op de vraag naar de mogelijkheden van een expatregeling voor 
leraren, wijst zij erop dat er op de eilanden weinig draagvlak is voor een tweedeling in 
rechtspositie tussen lokale leraren of leraren uit de regio of uit andere werelddelen, die 
worden aangesteld tegen lokale arbeidsvoorwaarden, en leraren uit Europees Nederland, die 
worden gedetacheerd met behoud van hun gunstiger arbeidsvoorwaarden in Europees 
Nederland. Naar het oordeel van de minister is het uitgangspunt daarom, dat alle leraren, 
ongeacht het werelddeel waar men vandaan komt (dus ook leraren uit Europees Nederland) in 
Caribisch Nederland aan een school worden aangesteld tegen lokale arbeidsvoorwaarden. 
Daarbij past dan ook geen (royale) expatregeling. Wel voorzien de door de minister getroffen 
maatregelen in het wegnemen van de grootste belemmeringen voor leraren uit Europees 
Nederland om (tijdelijk) in Caribisch Nederland te gaan werken. Die belemmeringen bestaan 
vooral uit de nadelige gevolgen voor de sociale zekerheid (lagere pensioen- en AOW-
opbouw) en mogelijk dubbele woonlasten. Met de getroffen maatregelen kan hiervoor 
compensatie worden geboden. Jongere leraren kunnen voorts profiteren van de mogelijke 
 10 

B. Mogelijkheden tot kwijtschelding van studieschuld indien van Caribisch Nederland 
afkomstige studenten willen terugkeren naar Caribisch Nederland om daar te werken, 
bijvoorbeeld in het onderwijs 
 
In antwoord op de vraag van de leden van de VVD-fractie waarop het bedrag van de 
maximale tegemoetkoming van $ 8 840,– voor het afbetalen van de studieschuld van 
ambtenaren die in dienst treden van de Rijksdienst Caribisch Nederland is gebaseerd, geeft de 
minister aan dat de bedragen op een zodanig niveau zijn vastgesteld, dat sprake is van een 
substantiële tegemoetkoming in studieschuld. Daarbij is rekening gehouden met de 
gemiddelde studieschuld van studenten, die in 2011 € 14.657,- bedroeg.      
 
De leden van de VVD-fractie stellen dat het totale bedrag dat door een overheidsinstantie 
wordt kwijtgescholden in ieder geval niet hoger mag zijn dan de schuld die de ambtenaar 
heeft staan ten behoeve van het door hem betaalde collegegeld, en dat het geld dat is geleend 
om tijdens de studiejaren in het eigen levensonderhoud te voorzien niet mag worden 
kwijtgescholden. Zij vragen of de minister deze mening deelt. De minister wijst erop dat het 
wettelijk collegeld in het hoger onderwijs thans € 1771,- bedraagt (studiejaar 2012/2013). De 
maximale tegemoetkoming in studieschuld die kan worden verstrekt, bedraagt dus nauwelijks 
meer dan de schuld die de werknemer tijdens een studieduur van vier jaar heeft opgebouwd in 
verband met door hem betaald collegegeld.          
 
Daarnaast benadrukken de leden van de VVD-fractie dat het vooral de verantwoordelijkheid 
van particuliere werkgevers zelf is om hun beleid te bepalen rond het kwijtschelden van 
studieschulden. Zij wijzen in dit kader ook op de aangenomen motie van de leden Lucas en 
5
De Rouwe betreffende scholarships . De minister stemt hiermee in en wijst erop dat deze 
motie erop is gericht om bedrijven studenten al tijdens de masterfase van hun studie te laten 
werven en aan zich te binden. Op deze manier kunnen ook bedrijven in Caribisch Nederland 
Nederlandse studenten aan zich binden, zodat zij daar later gaan werken. 
 
In reactie op de opmerkingen van de leden van de CDA-fractie over het 
studiefinancieringsbeleid en het belang van financiële overwegingen om de functie van leraar 
te gaan uitoefenen, herhaalt de minister dat een financiële overweging nooit de enige 
overweging kan zijn om de functie van leraar te gaan uitoefenen. Specifiek voor Caribisch 
Nederland geldt dat behoefte bestaat aan intrinsiek gemotiveerde leraren, die het een 
uitdaging vinden om hun kennis en ervaring in te zetten voor de verbetering van de kwaliteit 
van het onderwijs in Caribisch Nederland. De mogelijke tegemoetkoming in studieschuld kan, 
eventueel in combinatie met overige wervingsmaatregelen, wel eraan bijdragen dat leraren de 
keuze maken om na hun opleiding terug te keren naar Caribisch Nederland.     
 
 
 
                                                
5
 Kamerstuk: 32500 VIII, nr. 61 
 12 

