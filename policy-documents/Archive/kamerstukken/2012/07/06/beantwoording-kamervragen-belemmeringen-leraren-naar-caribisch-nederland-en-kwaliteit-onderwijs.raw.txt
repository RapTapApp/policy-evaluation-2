1
> Retouradres Postbus 16375 2500 BJ  Den Haag
Rijnstraat 50
Den Haag
De voorzitter van de Eerste Kamer der Staten-Generaal 
Postbus 16375
Postbus 20017
2500 BJ  Den Haag
2500 EA Den Haag www.rijksoverheid.nl
 
 
 
Onze referentie
422947
 
Uw brief van
19 juni 2012
 
Uw referentie
150632.01u
 
Bijlagen
6 juli 2012
 
Betreft antwoorden Belemmeringen leraren naar Caribisch Nederland en kwaliteit onderwijs
In hun brief van 19 juni hebben de leden van de vaste commissie voor Koninkrijksrelaties een aantal 
vragen gesteld die betrekking hebben op het bovengenoemde onderwerp. Hieronder ga ik in op de 
gestelde vragen.
Allereerst heeft de commissie gevraagd om te bezien of niet alsnog voor leraren uit Europees 
Nederland, die tijdelijk willen gaan werken in Caribisch Nederland, een permanente regeling kan 
worden getroffen die vergelijkbaar is met de uitzendregelingen zoals die gelden voor personeel van 
Defensie of BZK, dat wordt uitgezonden, of met bestaande expatregelingen. De commissie stelt in dat 
verband voor, om deze leraren in Rijksdienst te nemen en vervolgens te detacheren bij een school in 
Caribisch Nederland. Deze uitzendconstructie is echter formeel niet mogelijk. De Rijksoverheid kan 
als werkgever geen leraren in dienst nemen en deze vervolgens uitzenden naar een school in 
Caribisch Nederland. De scholen in Caribisch Nederland zijn zelf verantwoordelijk voor het 
personeels- en aanstellingsbeleid van de school. Het schoolbestuur bepaalt als werkgever welke 
leraar in dienst wordt genomen en onder welke voorwaarden. 
Uitzending of detachering van leraren naar Caribisch Nederland zou bovendien leiden tot een 
tweedeling in rechtspositie tussen lokale leraren, die worden aangesteld tegen lokale 
arbeidsvoorwaarden, en leraren uit Europees Nederland, die bij uitzending of detachering hun 
(gunstiger) arbeidsvoorwaarden bij hun werkgever in Europees Nederland behouden. De scholen in 
Caribisch Nederland hebben aangegeven tegen een dergelijke tweedeling in rechtspositie grote 
bezwaren te hebben. Ik deel die bezwaren. Mijn uitgangspunt is daarom, dat alle leraren, ongeacht 
het werelddeel waar men vandaan komt (dus ook leraren uit Europees Nederland) in Caribisch 
Nederland aan een school worden aangesteld tegen lokale arbeidsvoorwaarden. Dit betekent ook dat 
terughoudendheid moet worden betracht ten aanzien van de overeenkomstige toepassing van in 
andere sectoren bij uitzending geldende uitzendregelingen of expatregelingen. Om die reden blijven 
de door mij getroffen maatregelen beperkt tot het wegnemen van de grootste belemmeringen voor 
Europees Nederlandse leraren om (tijdelijk) in Caribisch Nederland te gaan werken. Die 
belemmeringen bestaan vooral uit de nadelige gevolgen voor de sociale zekerheid (lagere pensioen- 
en AOW-opbouw) en uit mogelijke dubbele woonlasten. Met de getroffen maatregelen kan hiervoor 
compensatie worden geboden. Jongere leraren kunnen voorts profiteren van de mogelijke 
substantiÃ«le compensatie in studieschuld. Ervaren leraren uit Europees Nederland zouden door de 
schoolbesturen kunnen worden benoemd in de hoogst mogelijke lerarenschaal binnen de nieuwe 
salarisstructuur voor leraren in Caribisch Nederland. Daarmee kunnen nadelige inkomenseffecten 
beperkt blijven. Ook hebben de scholen de ruimte om bij de inzet van de tijdelijke extra 
wervingsmiddelen eigen keuzes te maken, zodat op schoolniveau maatwerkoplossingen mogelijk 
a
Pagina 1 van 2

