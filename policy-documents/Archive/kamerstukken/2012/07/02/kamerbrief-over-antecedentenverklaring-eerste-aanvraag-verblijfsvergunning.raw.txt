> Retouradres  Postbus 20011 2500 EA  Den Haag
Directie Migratiebeleid
Aan de Voorzitter van de Tweede Kamer der Staten-Generaal
Afdeling Toezicht, 
Postbus 20018 Regulier en Nationaliteit
 
2500 EA Den Haag
Schedeldoekshaven 200
2511 EZ  Den Haag
Postbus 20011
2500 EA  Den Haag
www.rijksoverheid.nl
 
 
Kenmerk
2012-0000377684
Datum 2 juli 2012
Antecedentenverklaring bij eerste aanvraag van een verblijfsvergunning
Tijdens de begrotingsbehandeling asiel en migratie op 15 en 17 november 2011 heb ik uw Kamer 
toegezegd de mogelijkheden te onderzoeken om bij een eerste verblijfsaanvraag een 
antecedentenverklaring verplicht te stellen. Gebleken is dat hieraan een aantal aspecten verbonden is 
waarover ik meer informatie wil verzamelen. Bij deze bericht ik u over de voortgang van dit onderzoek.
Huidige systematiek
Bij de eerste toelating wegen misdrijven mee die zijn gepleegd in het land van herkomst - of het land 
van eerder verblijf - bij de beoordeling van de verblijfsaanvraag. Thans geldt dat de vreemdeling (op 
grond van artikel 3.77 Vb) een verklaring moet ondertekenen waarin hij verklaart geen strafrechtelijke 
antecedenten te hebben. Indien later blijkt dat de vreemdeling wel strafrechtelijke antecedenten heeft, 
kan de verblijfsvergunning worden ingetrokken. 
Antecedentenverklaringen in andere landen
Het is mogelijk om in plaats van het ondertekenen van een verklaring, verplicht te stellen dat de 
vreemdeling een antecedentenverklaring van de autoriteiten van het land van herkomst overlegt. Er 
zijn verschillende landen die het overleggen van een antecedentenverklaring verplicht stellen. Een 
inventarisatie onder EU-lidstaten leert dat in ieder geval België, Tsjechië, Letland, Portugal, Roemenië 
en Slowakije vragen om een officiële verklaring van goed gedrag. Ook Australië, Canada en bijvoorbeeld 
Caribisch Nederland vragen om een dergelijk document.
Beoordeling van het verplicht stellen van een antecedentenverklaring
Uit de eerste oriëntatie is gebleken dat er positieve en negatieve aspecten zijn van het instellen van 
deze maatregel. 
Positief aan het verplicht stellen van een antecedentenverklaring is dat de betrouwbaarheid wordt 
vergroot, omdat een officieel en door een bevoegde instantie verstrekt document wordt overlegd. Een 
nadeel van het opnemen van de verplichte antecedentenverklaring is daarentegen, dat er niet zonder 
meer kan worden uitgegaan van de betrouwbaarheid en authenticiteit van de documenten. Daarnaast 
verschillen het strafrecht en strafprocesrecht per land en is de zorgvuldigheid en eerlijkheid van een 
proces niet overal gewaarborgd. Van enkele niet-Europese herkomstlanden is bovendien bekend dat 
daar een antecedentenverklaring van de autoriteiten niet te verkrijgen is. Het beoordelen van de 
betrouwbaarheid en waarde van deze buitenlandse documenten zou een verzwaring van de 
uitvoeringslast voor de overheid betekenen. 
Nader onderzoek
 Pagina 1 van 2

