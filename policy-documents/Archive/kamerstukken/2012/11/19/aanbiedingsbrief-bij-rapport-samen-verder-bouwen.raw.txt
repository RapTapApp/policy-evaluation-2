> Retouradres  Postbus 20011 2500 EA  Den Haag
Direct ie
Koninkr i j ksre la t i es
De voorzitter van de Tweede Kamer der Staten Generaal
Financieel Economische
Verhoudingen
Schedeldoekshaven 200
2511 EZ  Den Haag
Postbus 20011
2500 EA  Den Haag
 
 
Kenmerk
2012-0000673054
Datum 19 november 2012
Belevingsonderzoek Caribisch Nederland 2012
Bij lagen
1
Na de staatkundige veranderingen van het Koninkrijk in 2010 is besloten om jaarlijks, althans in ieder 
geval tot aan de staatkundige evaluatie in 2015, in opdracht van de Rijksvertegenwoordiger een 
belevingsonderzoek te laten uitvoeren onder de bevolking van Bonaire, Sint Eustatius en Saba. Het 
belevingsonderzoek geeft antwoord op de vraag: ‘ Hoe beleven de burgers van Caribisch Nederland de 
veranderingen als gevolg van de gewijzigde staatkundige veranderingen binnen het Koninkrijk en hoe heeft de 
dienstverlening van de Rijksdiensten zich ontwikkeld?’ 
Hiertoe zijn ruim 650 inwoners van de eilanden (telefonisch) geënquêteerd over hoe zij de 
veranderingen op de eilanden hebben beleefd op het gebied van de medische zorg, de immigratie –en 
naturalisatiedienst, de belastingdienst, het onderwijs, veiligheid en politie. Geënquêteerden is o.a. 
gevraagd wat zij vinden van de dienstverlening op genoemde terreinen, of zij tevreden zijn over het 
functioneren ervan en wat hun oordeel is over de kwaliteit van de dienstverlening. De selectie van deze 
vijf onderwerpen heeft plaatsgevonden op basis van een enquête waarbij de bevolking van Caribisch 
Nederland is verzocht om aan te geven welke taken van de overheid zij het belangrijkste vindt. 
In oktober 2011 heeft het eerste belevingsonderzoek onderzoek plaatsgevonden, de zgn. nul – meting. 
Nu, een jaar later is het tweede onderzoek, de een-meting uitgevoerd. Hierbij zijn de vragen van het 
eerste onderzoek grotendeels  overgenomen, waardoor de vergelijkbaarheid van de onderzoeken wordt 
gegarandeerd. Aan de representativiteit van het onderzoek is veel aandacht besteed. Het aantal 
geënquêteerden is zo ruim mogelijk genomen en onderzoeker heeft gewaarborgd dat er een juiste 
dwarsdoorsnede (qua leeftijd, opleiding en achtergrond) van de bevolking is gekozen.
 Pagina 1 van 2

