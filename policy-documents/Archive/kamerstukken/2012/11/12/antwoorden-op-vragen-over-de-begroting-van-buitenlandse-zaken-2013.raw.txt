Lijst (Begroting)

Antwoord
Aan de brief aan de Kamer van 7 oktober 2011 over het multilateraal OS-beleid (vergadering
2011-2012, kamerstuk 32605, nr. 53) is een tweetal bijlagen gevoegd welke inzicht verschaffen in
zowel de uitgaven aan afzonderlijke multilaterale organisaties als een toetsing van deze
organisaties op effectiviteit en relevantie voor Nederlandse beleidsthema's. Bovendien bevat een
derde bijlage een samenvatting van de voor de belangrijkste organisaties opgemaakte scorecards
waarin een oordeel over het functioneren van deze organisaties is opgenomen. In 2013 zullen deze
scorecards worden geactualiseerd.
Nr 4
Vraag
Wat is inmiddels uw oordeel over het functioneren van organisaties die in de Multilateral Aid
Review van de Britse regering nog als onvoldoende werden beoordeeld ?
Antwoord
De Multilateral Aid Review van de Britse regering is gestoeld op de Britse beleidsprioriteiten. De
Britse analyse vormde dan ook niet automatisch het uitgangspunt voor het oordeel van het vorige
kabinet hoewel veel is uitgewisseld over de gehanteerde methodiek. Het oordeel van het kabinet
over het voldoende of onvoldoende functioneren van multilaterale organisaties is gebaseerd op
een eigen afweging. Deze is gestoeld op de twee hoofdcriteria relevantie, uitgaande van de
prioritaire thema’s van het OS-beleid, en effectiviteit. Voor deze toetsing wordt gebruik gemaakt
van zogenaamde scorecards. Hierover werd de Tweede Kamer op 11 oktober 2011 geïnformeerd in
de brief betreffende Multilateraal OS-beleid (Kamerstukken II 2011/12, 32 605, nr. 53).
Actualisering van de scorecards is een continu proces aan de hand van ontwikkelingen in de
betreffende organisaties. In 2013 zal de Kamer over deze actualisering worden geïnformeerd.
Nr 5
Vraag
Kunt u een overzicht geven van alle Nederlandse en niet-Nederlandse NGO’s die subsidie hebben
ontvangen en daarbij aangeven welk bedrag ze in 2012 en welke bedrag ze in 2013 ontvangen en
waar de mogelijke aanpassingen op gebaseerd zijn?
Antwoord
Ja, zie bijlage BZ nr 5. De ramingen zijn gebaseerd op vastgestelde subsidiekaders en de daarop
vastgestelde verplichtingen. Het overzicht is gebaseerd op de stand van zaken per 1 juni 2012. Er
hebben tot op heden geen aanpassingen plaatsgevonden.
Het overzicht omvat de subsidies die BZ in eigen beheer heeft. Subsidiekaders waarvan de
uitvoering is uitbesteed of inbesteed bij Agentschap NL zijn niet in het overzicht opgenomen. Van
deze subsidiekaders is in de administratie van BZ niet zichtbaar aan welke NGO’s subsidies zijn
verstrekt. Deze informatie is vastgelegd in de administratie van de uitvoerende organisatie.
Nr 6
Vraag
Welke culturele instellingen worden vanuit de begroting Buitenlandse Zaken gesubsidieerd?
Antwoord
De volgende culturele instellingen worden door het ministerie van Buitenlandse Zaken
gesubsidieerd: het Vlaams-Nederlands Huis deBuren, SICA, het Sieboldhuis en het Institut
Néerlandais. Vanuit ODA-middelen wordt het Prins Claus Fonds gesubsidieerd.

Nr 11, 20, 22
Vraag 11
Kan in tabelvorm van alle beleidsartikelen en uitgesplitst per artikelonderdeel (subartikel)
aangegeven worden welk percentage juridisch verplicht is en welk percentage niet juridisch
verplicht is?
Vraag 20
Waar ziet u zelf nog financiële ruimte voor de Kamer om te amenderen?
Vraag 22
Kunt u aangeven of er- ten opzichte van voorgaande jaren- meer, minder of dezelfde juridische en
overige verplichtingen vaststaan op alle beleidsartikelen? Wat is uw verklaring hiervoor?
Antwoord 11, 20, 22
Bijgaand het overzicht van de juridische verplichtingen per artikelonderdeel. Het restant is niet
juridisch verplicht. Overigens zijn sommige uitgaven niet juridisch verplicht maar hierop berust wel
een andere (zogenaamde beleidsmatige) verplichting. Voor artikel 7 bijvoorbeeld is dit het geval
omdat uitgaven hierop voor een groot deel gerelateerd zijn aan de aanvragen voor paspoorten en
visa of consulaire dienstverlening waarvan de juridische vastlegging formeel pas plaats vindt nadat
het paspoort of visum wordt aangevraagd. Het percentage juridisch verplicht voor nagenoeg alle
beleidsartikelen is gestegen. Uitzondering hierop is artikel 7. De stijging wordt veroorzaakt doordat
eind 2011 de meerjarige strategische plannen voor de ambassades en directies in Den Haag tot
stand zijn gekomen. Op basis van deze MJSP’s zijn nieuwe verplichtingen aangegaan op alle
onderdelen van de begroting. De daling van het percentage op artikel 7 wordt veroorzaakt omdat
het merendeel van de uitgaven niet formeel juridisch zijn vastgelegd per 1 januari 2013 maar pas
dan gaan lopen op het moment reisdocumenten worden afgegeven. Het is aan de Kamer zelf om
op basis van deze informatie eventueel te amenderen.
Budgetflexibiliteit per artikelonderdeel
Artikel 1
1.1 Een goed functionerende internationale rechtsorde
99%
1.2 Bescherming van de rechten van de mens 70%
totaal artikel 1  83%
Artikel 2
2.1 Goede internationale samenwerking ter bevordering
van de nationale en bondgenootschappelijke veiligheid
85%
2.2 Bestrijding en terugdringing van het internationaal
terrorisme en andere vormen van internationale
criminaliteit
100%
2.3 Bestrijding van proliferatie van
massavernietigingswapens, bevordering van
ontwapening, wapenbeheersing en het voeren van een
restrictief en transparant wapenexportbeleid
99%
2.4 Het bevorderen van energievoorzienings- en
grondstoffenzekerheid
2.5 Veiligheid, goed bestuur en rechtsorde n prioritaire
gebieden
56%
2.6 Effectieve humanitaire hulp 51%
Totaal artikel 2 56%

Nr 12
Vraag
Hoe geeft Nederland invulling aan de EU Communicatie aangaande mensenrechten?
Antwoord
Alle Nederlandse ambassades en missies zijn op de hoogte gebracht van het gehele
mensenrechtenpakket van de Europese Unie, en verzocht actief te participeren in implementatie
van de Europese mensenrechtenstrategie. Diverse Nederlandse diplomatieke vertegenwoordigingen
spelen inmiddels in samenwerking met EU delegaties een actieve rol bij de opstelling van EU
landen strategieën.
Nr 13
Vraag
Wilt u toelichten op basis waarvan besloten is de gereserveerde uitgaven van artikel 1.2 aanzienlijk
te verhogen?
Antwoord
In de begroting 2013 wordt de subsidie aan de Wereldomroep op dit beleidsartikel opgenomen.
Deze subsidie bedraagt EUR 14,0 mln per jaar. Dit verklaart de verhoging van het budget op dit
artikelonderdeel tussen 2012 en 2013.
Nr 14, 34, 258, 262 en 263
Vraag 14
Wilt u toelichten waarom de uitgaven in artikel 4 tussen 2013 en 2017 ruim verdubbelen?
Vraag 34 en 262
Kunt u nader toelichten waarom de niet-kanaalgerelateerde uitgaven in artikel 4.2 tot en met 2016
sterk afnemen en in 2017 fors toenemen?
Vraag 258 en 263
Kunt u toelichten waarom de uitgaven in artikel 4 tussen 2013 en 2017 met ruim de helft
toenemen?
Antwoord
Allereerst moet worden opgemerkt dat de uitgaven voor 2014 en verder zijn gebaseerd op de
stand van de ontwerpbegroting 2013. Eventuele gevolgen van de taakstelling uit het
Regeerakkoord Rutte-II zijn hierin nog niet verwerkt. Van een ruime verdubbeling in artikel 4 is
overigens geen sprake, de uitgaven op dit artikel stijgen van EUR 939 miljoen in 2013 naar 1434
miljoen in 2017. Dit komt neer op een toename van EUR 495 miljoen, oftewel ruim 50%.
Deze toename wordt voor een groot deel, nl. voor EUR 297 miljoen, veroorzaakt door de toename
op sub-artikel 4.2 Effectief armoedebeleid van ontwikkelingslanden. Zoals bekend heeft dit artikel
een zgn. parkeerkarakter, hetgeen wil zeggen dat mutaties in het ODA-budget als gevolg van
wijzigingen in toerekeningen of in de BNP-ramingen van het CPB in eerste instantie op dit artikel
worden verwerkt. Deze mutaties moeten dus nog worden verdeeld over de andere artikelen in de
begroting.
In de jaren 2013 tot en met 2016 is sprake van negatieve BNP-aanpassingen. Door deze te
parkeren op art. 4.2 wordt het totale bedrag op dit artikel verlaagd. In 2017 is de situatie precies
andersom: in dat jaar is sprake van een positieve BNP-aanpassing. Hierdoor komen extra middelen
beschikbaar. Deze middelen zijn in de begroting 2017 dus nog niet verdeeld over de artikelen,
maar geparkeerd op art. 4.2. Dit verklaart de toename op dit artikel in dat jaar.

Nr 17
Vraag
Kunt u aangeven welke (economische) regio’s Nederland in Afrika ondersteunt en op welke wijze
(bijv. ECOWAS)?
Antwoord
Via de Nederlandse steun aan de Trade Facilitation Facility van de Wereldbank worden initiatieven
op het gebied van regionale integratie in Afrika ondersteund.
In West-Afrika ondersteunt Nederland intergouvernementele organisaties zoals de Economische
Gemeenschap van West-Afrikaanse Staten (ECOWAS) en West-Afrikaanse Economische en
Monetaire Unie (WAEMU), die onder meer inzetten op economische samenwerking en regionale
integratie. In samenwerking met ECOWAS en WAEMU wordt met Nederlandse steun al ruim 8 jaar
gewerkt aan een regionale markt voor landbouwbenodigdheden. Dit leidt tot harmonisatie van wet-
en regelgeving voor zaaigoed, kunstmest en pesticiden met het oog op verbetering van de toegang
van boeren tot deze goederen. Nederland is eveneens donor van de Club du Sahel, een forum van
negen landen in de Sahel, NGO’s en bilaterale en multilaterale donoren. De Club du Sahel doet
onderzoek naar verdere ontwikkeling en economische integratie van het gebied en brengt
daarover beleidsadviezen uit. Voorts wordt in het kader van de Nederlandse inzet binnen het
speerpunt water op grensoverschrijdend stroomgebiedbeheer ter vermindering van internationale
spanningen rondom concurrerend watergebruik, een bijdrage uit centrale middelen voorbereid aan
het beheer van de Senegalrivier via de Organisation pour la Mise en Valeur du Fleuve Senegal
(OMVS).
Daarnaast ondersteunt Nederland de Oost Afrikaanse gemeenschap via ‘TradeMark East Africa’ om
het concurrentievermogen te verbeteren.
Nr 18 en 33
Vraag
Kunt u aangeven welke prioriteiten uit de beleidsagenda, nu zoveel beleid als prioriteit wordt
aangemerkt, de echte prioriteiten zijn?
Antwoord
In de beleidsagenda kondigde de regering aan in de komende periode bijzondere aandacht te
besteden aan:
- Het bestrijden van de financieel-economische crisis in Europees en internationaal verband;
- Intensievere handel en samenwerking met opkomende economieën door economische
diplomatie;
- Het bevorderen van transitie in de (oostelijke en zuidelijke) buurlanden van de Europese
Unie, omdat stagnatie niet alleen de bevolking in deze landen, maar ook Nederland
schaadt.
Uiteraard zullen de prioriteiten mede afhankelijk zijn van de actualiteit.
Ik beschouw het debat met uw Kamer over de Memorie van Toelichting als een goede gelegenheid
om mijn visie op deze punten nader toe te lichten.
Nr 19
Vraag
Welk percentage van het budget voor voedselzekerheid wordt uitgegeven in de profiel I en II
landen? En hoe hoog is dit percentage in alle partnerlanden?
Antwoord
Volgens de planning voor 2013 zal 27% van het totale budget voor voedselzekerheid in profiel I
landen en 5% in profiel II landen worden uitgegeven. Voor alle partnerlanden is dit 37%. De
uitgaven voor voedselzekerheidsprogramma’s in Afghanistan en Zuid Sudan zijn hierin niet

*Initiatief Duurzame Verduurzamen van internationale handelsketens. IDH smeedt
Handel (IDH) ondernemende allianties tussen overheden, bedrijven, vakbonden en
maatschappelijke organisaties. Deze partijen nemen samen
verantwoordelijkheid voor het verbeteren van milieu- en
arbeidsomstandigheden in handels- en productieketens in
ontwikkelingslanden.
African Agribusiness On the job trainen van agribusiness, met behulp van
Academy ondernemersgroepen in Sub Sahara Afrika in een “peer to peer”
modaliteit trainingen en workshops worden georganiseerd waarbij de
kleine bedrijven van de meer ervaren bedrijven (de “champions”)
kunnen leren waar en hoe knelpunten in bedrijfsvoering en aanpak te
verbeteren. Academy zit in Tanzania.
*Helping farmers produce Opzet fabrieken voor verwerking van Cassave (in cakes die makkelijk
cassava for profit te transporteren zijn) met innovatieve technologie.
*Amsterdam Initiative Betere kwaliteit voeding voor 100 mln mensen in 2015.
against Malnutrition Samenwerkingsverband met Unilever, DSM, AkzoNobel, Wageningen
University en ICCO.
Vietnam Relay Facility – Verduurzamen van de kweek van Pangasius in Vietnam
onderdeel PPP
*Heineken International Vervanging van gerst met andere granen (sorghum) in DRC en
Burundi voor de productie van bier.
Forest Tea Gardens Productie van thee in tropisch regenwoud zonder gebruik van
pesticide.
Village Tea Production Ontwikkelen thee plantages in Rwanda
*Edukans Verbeteren van beroepsonderwijs in voornamelijk de productieve
sector. Voormalig Schokland, heeft na afronding een vervolg
gekregen.
Borneo Initiative (in Verduurzamen van de houtketen.
beheer bij IDH)
Scaling up Smarter Opschalen van industriële bloemverrijking in Afrika
Futures
*Oikocredit, Financieringsfonds voor productiebedrijven (SMEs).
mesofinanciering
*EARS: FESA Micro- Ontwikkelen van verzekeringsproducten voor landbouwboeren op basis
Insurance van satelliet informatie over de weersomstandigheden.
Triodos, het katalyseren Investeringsfonds voor duurzame ketens in OS-landen. Focus op
van financiering voor agribusiness.
sustainable value chains
*Mesofinanciering in Fonds in Georgië, Vietnam en Mozambique – gericht op de financiering
Ontwikkelingslanden van het MKB.
*Wij een huis, zij een Door extra promillage op Nederlandse hypotheek een huis financieren
huis in een ontwikkelingsland.
Rebel Group Investeringsfonds voor MKB in Oost Afrika.
*The Currency Exchange Verzekeren van investeringen in lokale valuta. Multi donor and private
Index (TCX) sector initiatief. Lopende activiteit maar vanaf 2012 geen BZ bijdrage
(non-ODA)
PIDG Multidonor organisatie met als doelstelling het bijdragen aan
armoedebestrijding door een beter aanbod van infrastructuurdiensten
in de armere ontwikkelingslanden door het bevorderen van
maatschappelijk verantwoorde private sector deelname in
infrastructuurprojecten
Gezondheid / SRGR
North Star 30tal mobiele klinieken langs de transportroutes in Zuidelijk Afrika om
integrale zorg te bieden aan vrachtwagenchauffeurs om zo hiv, soa's
en tbc te bestrijden
*Health Insurance Fund Verbetering toegang tot goede gezondheidszorg voor lage inkomens
(HIF) groepen, met behulp van een ziektekostenverzekering. De essentie is
om lokale verzekeraars te ondersteunen om
ziektekostenverzekeringen te ontwikkelen voor lage inkomensgroepen
in de informele sector.
*UAFC/Universal access to Introductie van het vrouwencondoom in 3 Afrikaanse landen.
the female condom joint

Center
Nr 23
Vraag
Wat doet Nederland momenteel op het gebied van belastingontwijking en ontduiking? Kunt u dit
specificeren voor wat betreft de partnerlanden en de niet-partnerlanden?
Antwoord
Nederland ontwikkelt een bilateraal technisch-assistentie programma op het gebied van
belastingen en neemt daarnaast deel aan meerdere multilaterale initiatieven. Deze programma’s
richten zich op versterking van lokale belastingstelsels en –diensten, zodat de landen zelf beter in
staat zijn belastingontwijking en –ontduiking tegen te gaan. Het bilaterale programma, waarin het
Ministerie van Financiën via het beschikbaar stellen van expertise een belangrijke rol speelt, richt
zich overwegend op een aantal partnerlanden. De multilaterale activiteiten (o.a. via het
Internationaal Monetaire Fonds, het African Tax Administration Forum en de OESO) richten zich op
zowel partnerlanden als niet-partnerlanden. De OESO ‘Task Force on Tax and Development’,
waarvan Nederland covoorzitter is, richt zich expliciet op het helpen van ontwikkelingslanden bij
het tegengaan van belastingontwijking en –ontduiking. Zo werkt deze taakgroep aan het
beschikbaar stellen van belastinginspecteurs aan ontwikkelingslanden om hen te helpen bij tax
audits, het zogeheten Tax Inspectors Without Borders initiatief. Naast technische assistentie steunt
Nederland ontwikkelingslanden bij het (automatisch) uitwisselen van informatie (over
belastingplichtigen) en het opnemen van een anti-misbruik clausule in bilaterale
belastingverdragen met lage inkomenslanden. Ook werkt Nederland mee aan het tot stand komen
van een Europese richtlijn voor country-by-country-rapportage. Dit laatste verplicht internationale
ondernemingen actief op het gebied van grondstoffenwinning financiële informatie te verschaffen
over hun activiteiten voor ieder land waar ze actief zijn.
Nr 25
Vraag
Kunt u aangeven via welke kanalen en organisaties er in 2013 nog geld wordt uitgegeven aan
draagvlakactiviteiten en welk bedrag hiermee is gemoeid? Is dit allemaal ODA?
Antwoord
Zoals in de Memorie van Toelichting staat vermeld, vallen uitgaven op het gebied van vergroting
van en/of steun voor Nederlandse zienswijzen, standpunten en beleid in het buitenland en het
versterken van het draagvlak in eigen land voor het buitenlandbeleid onder operationele
doelstelling 8.3.
Deze uitgaven betreffen zowel non-ODA- als ODA-middelen voor een totaal van EUR 38,018
miljoen
Uitgaven uit non-ODA-middelen belopen EUR 22,282 mln en betreffen uitgaven voor onder meer
landenprogramma’s uitgevoerd op het terrein van publieksdiplomatie en cultuur; subsidie aan
Instituut Clingendael, het programmafonds Ondersteuning Buitenland Beleid (POBB), bezoeken van
hoogwaardigheidsbekleders en Corps Diplomatique en algemene voorlichtingsactiviteiten.
Uitgaven uit ODA-middelen onder dit artikel belopen in 2013 in totaal EUR 15,736 miljoen Dit
betreft in hoofdzaak uitgaven ten behoeve van het beleidsterrein Burgerschap & Internationale
Samenwerking en dan met name voor het werk van de NCDO en voor de Subsidiefaciliteit
Burgerschap Ontwikkelingssamenwerking SBOS. Dit bedrag omvat tevens meer uitgaven voor
communicatieactiviteiten van het ministerie ten aanzien van internationale samenwerking.
Nr 26
Vraag
Wanneer kan de Kamer de notitie over bureaucratie in de Europese ontwikkelingssamenwerking
verwachten?

interim EPA met Oostelijk en Zuidelijk Afrika voor vier landen in deze regio: Madagascar, Mauritius,
de Seychellen en Zimbabwe.
Een andere ontwikkeling betreft het voorstel van de Europese Commissie per 1 januari 2014 niet
langer rechtenvrije toegang tot de EU markt te geven voor ACS landen die hun in 2007 gesloten
interim EPA niet implementeren. Dit voorstel wordt momenteel behandeld door de Raad en het
Europees Parlement.
De inzet van de Nederlandse regering blijft gericht op het tot stand brengen van
ontwikkelingsvriendelijke en WTO conforme EPA’s met alle ACS regio’s.
Nr 31, 32, 259, 291, 322, 329
Vraag 31
Kunt u per beleidsartikel zo specifiek mogelijk aangeven welke uitgaven nog niet juridisch
gebonden zijn? Kunt u per beleidsartikel zo specifiek mogelijk aangeven welke uitgaven nog niet
bestuurlijk gebonden zijn?
Vraag 32
Kunt u voor ieder begrotingsartikel de budgetflexibiliteit verder specificeren, zodat voor ieder
instrument duidelijk wordt of het juridisch verplicht, dan wel toegezegd is, en wat de totale
amendeerruimte is voor de Kamer?
Vraag 259
Kunt u een overzicht geven alle juridische verplichtingen voor 2013 met betrekking tot
de uitgaven die genoemd zijn op pagina 58-59 en daarbij aangeven op welke wijze deze juridische
verplichting is vastgelegd en wat de consequenties zijn, per verplichting, van het niet nakomen van
de verplichting?
Vraag 291
Kunt u een overzicht geven van alle juridische verplichtingen voor 2013 met betrekking tot de
uitgaven die genoemd zijn op pagina 66-67 en daarbij aangeven op welke wijze deze juridische
verplichting is vastgelegd en wat de consequenties zijn, per verplichting, van het niet nakomen van
de verplichting?
Vraag 322
Kunt u een overzicht geven van alle juridische verplichtingen voor 2013 met betrekking tot de
uitgaven die genoemd zijn op pagina 74-75 en daarbij aangeven op welke wijze deze juridische
verplichting is vastgelegd en wat de consequenties zijn, per verplichting, van het niet nakomen van
de verplichting?
Vraag 329
Kunt u een overzicht geven van alle juridische verplichtingen voor 2013 met betrekking tot de
uitgaven die genoemd zijn op pagina 86-87 en daarbij aangeven op welke wijze deze juridische
verplichting is vastgelegd en wat de consequenties zijn, per verplichting, van het niet nakomen van
de verplichting?
Antwoord 31, 32, 259, 291, 322, 329
In het kader van Verantwoord Begroten is met uw Kamer overeengekomen de financiële gevolgen
van beleid op instrumentniveau te presenteren en de budgetflexibiliteit op artikelniveau op te
nemen. Daarnaast is de budgetflexibiliteit kwalitatief toegelicht. Deze specificaties zijn in de
financiële gevolgen van beleid in de begroting opgenomen. In het antwoord op vraag 11 is
aanvullend een overzicht opgenomen van de budgetflexibiliteit per artikelonderdeel. De in de
tabellen opgenomen financiële instrumenten zijn nagenoeg allemaal juridisch verplicht. Een enkele
uitzondering hierop zit bijvoorbeeld in een nog formeel af te sluiten bilaterale bijdragen-
overeenkomst van een post met een partnerland en een enkele nog te verlenen subsidie zoals die

(seksuele gezondheid) en 6.2 (water) maken onderwijs/trainingsactiviteiten onderdeel uit van
bredere activiteiten. Hiervoor zijn geen specifieke budgetten gereserveerd.
Nr 38 (idem als vraag 72 HGIS)
Vraag
In Afghanistan wordt geïnvesteerd in landbouwonderwijs. De begroting bevat alleen begrotingspost
2.5. Kunt u toelichten welk gedeelte van deze begroting aan landbouwonderwijs besteed zal
worden?
Antwoord
Onder artikel 2.5 zal een bedrag van € 4.5 miljoen worden besteed aan landbouwonderwijs in
Afghanistan. Dit kan worden beschouwd als bijdrage aan het wederopbouwproces. Om die reden is
het destijds onder artikel 2.5 gebracht.
Nr 39
Vraag
Welke concrete hervormingen is Nederland van plan in te brengen om het VN-systeem
slagvaardiger, representatiever en efficiënter te maken?
Antwoord
Ten eerste steunt Nederland de hervormingsvoorstellen van de Secretaris-Generaal voor onder
andere beter personeelsbeleid (meer expertise, uitwisseling, verjonging) en een transparanter en
efficienter budgetproces. Nederland zet zich ook in voor sterke toezicht- en
verantwoordingsmechanismen, zoals het Office of Internal Oversight Services en de Board of
Auditors.
Ten tweede zet Nederland dit najaar in op herziening van de methodiek waarop de bijdragen van
de lidstaten aan de VN worden gebaseerd voor de periode 2013-2015 (contributieschalen).
Nederland streeft naar een eerlijke verdeling gebaseerd op draagkracht.
Ten derde hecht Nederland groot belang aan het vergroten van de effectiviteit en efficiëntie van de
operationele ontwikkelingsactiviteiten van de VN, met name door versterking van de coherentie en
samenwerking van de VN op land- en hoofdkantoorniveau (Delivering as One). Doel is betere
resultaten tegen lagere kosten en vermindering van fragmentatie en duplicatie. Nederland dringt
met gelijkgezinden ook aan op versterking van results based management in de komende
meerjarenplannen van VN-organisaties.
Ten vierde blijft Nederland zich inzetten voor hervorming van de VN-Veiligheidsraad, om deze meer
effectief en representatief te maken.
Nr 40 en 74
Vraag 40
Wat verstaat u onder het verminderen van de disproportionaliteit binnen de VN-
Mensenrechtenraad?
Vraag 74
Wat verstaat het kabinet onder 'meer proportionele aandacht voor de mensenrechtensituatie in het
Midden-Oosten'?
Antwoord
Het is van groot belang dat de Mensenrechtenraad zich bezig houdt met mensenrechtensituaties in
specifieke landen. Daarbij dient de ernst van de situatie, en niet politieke motieven, leidend te zijn.
Het kabinet streeft er naar dat mensenrechtenschendingen in het Midden-Oosten consequent,
consistent en evenredig geadresseerd worden.

Antwoord
De uitwerking van het ‘more for more’ principe in het huidige hulpinstrument van de EU voor de
nabuurschapslanden vindt plaats via overkoepelende programma’s gericht op de versterking van
de democratische transitie in het Zuiden (via het SPRING-programma) en het Oosten (via het
EaPIC-programma). Op basis van een analyse van de Commissie over de voortgang in de landen
zijn er in het kader van het ‘more for more’ concept al meer EU fondsen naar beter presterende
landen gegaan (zoals Tunesië of Moldavië). Tegelijkertijd hebben landen waar hervormingen niet
doorgevoerd worden of waar mensenrechten ernstig geschonden worden geen middelen uit deze
beide programma’s ontvangen (Oekraïne, Wit-Rusland, Syrië).
Nr 44
Vraag
Een toespitsing op Nederlandse belangen kan botsen met benodigde steun voor
mensenrechtenactivisten in landen. Hoe bewaakt Nederland dat inzet voor mensenrechten niet in
het gedrang komt door een te sterke nadruk op Nederlands eigenbelang?
Antwoord
De steun aan mensenrechtenverdedigers is één van de vijf prioriteiten in de Nederlandse
mensenrechtenstrategie. Hier wordt continu en op meerdere manieren invulling aan gegeven, zoals
ook vastgelegd in het Actieplan mensenrechtenverdedigers. Vanuit het Mensenrechtenfonds
worden mensenrechtenverdedigers ondersteund. Bij bezoeken wordt aandacht gevraagd voor
mensenrechten en de positie van mensenrechtenverdedigers en ingezet op ontmoetingen met
mensenrechtenverdedigers. Tijdens politieke dialogen tussen de EU en derde landen wordt
aandacht besteed aan individuele mensenrechtenverdedigers die onder vuur liggen.
Nr 45, 50 en 207
Vraag 45
Hoeveel diplomaten zijn er in Den haag en op de posten fulltime werkzaam op het vlak van
mensenrechten? Hoeveel waren dat er in 2010? Kan de ambitie hiermee vastgehouden worden?
Vraag 50
Hoe waarborgt Nederland, in het kader van de modernisering van diplomatie en postennetwerk, de
uitvoering van het mensenrechtenbeleid vanuit het postennetwerk, waaronder steun aan
mensenrechtenverdedigers? Betekent flexibiliteit en inspelen op verschuivingen in
prioriteiten/belangen ook dat extra inzet op gebied van mensenrechten mogelijk is als de
mensenrechtensituatie in een land verslechtert?
Vraag 207
Wat betekent de verkleining van het postennetwerk voor het aantal dialogen over mensenrechten
en het aantal rapportages over mensenrechtensituaties? En zijn mensenrechten een
standaardonderdeel van gesprek?
Antwoord
Bevordering van mensenrechten is integraal onderdeel van het werk van diplomaten. De
ondersteuning van mensenrechten-verdedigers blijft in dit kader van belang. Afhankelijk van de
situatie, zoals aanwezigheid van een ambassade en aanwezigheid EU-partners waarmee afspraken
over taakverdeling kunnen worden gemaakt, kan flexibel ingespeeld worden op veranderende
mensenrechtensituaties in een land.
Het aantal beleids fte beschikbaar in Den Haag binnen de mensenrechtenafdeling was in 2010 14,5
fte en in 2012 11,5 fte (Overigens was ook elders op het departement en op de posten sprake van
bezuinigingen). Bij piekbelasting van de afdeling wordt extra capaciteit ingezet. Het ambitieniveau
blijft hoog, zowel op de posten als in Den Haag.

Antwoord
De gemeenteraad van Den Haag heeft op 15 maart 2012 besloten dat Den Haag ‘Shelter City’
werd, voor 1 jaar van september 2012 tot september 2013. De uitvoering van het project is door
de gemeente bij de Non-Gouvernementele Organisatie Justitia et Pax belegd. Die organisatie is
verantwoordelijk voor selectie en begeleiding van de vier mensenrechtenverdedigers, die
opeenvolgend maximaal drie maanden in Den Haag zullen verblijven.
Het ministerie van Buitenlandse Zaken draagt gedurende de looptijd financieel bij aan dit project,
conform de toezegging van de minister tijdens het notaoverleg mensenrechten van 16 april 2012.
Verder faciliteert het ministerie de visumprocedure zoals ook vastgelegd in de brief over
‘respijtvisa’ van 2 mei 2011.
De eerste mensenrechtenverdediger die gebruik maakt van dit initiatief komt begin november in
Nederland. Het visum is zonder problemen aan hem verleend. De volgende drie zullen in 2013 in
Den Haag verblijven.
Nr 49
Vraag
Op welke wijze anticipeert het huidige beleid op het toenemende aantal armen, dat woont (in
steden) in de zogenaamde midden- inkomenslanden?
Antwoord
In maart 2012 heeft het kabinet de Adviesraad Internationale Vraagstukken een advies gevraagd
over armoedebestrijding en de verschuivende armoedepatronen. Daarbij is specifiek advies
gevraagd over de in de vraag genoemde trend, die ertoe heeft geleid dat het merendeel van de
armsten tegenwoordig in een midden inkomensland woont. De Adviesraad heeft het advies in
oktober 2012 afgerond. Een kabinetsreactie op dit advies zal uw Kamer toegestuurd worden.
Nr 51 en 70
Vraag 51
Op wat voor manier draagt Nederland eraan bij dat in Saudi-Arabië en Bahrein een transitie
mogelijk wordt gemaakt naar een regime dat mensenrechten en de rechtsstaat respecteert en
bevordert? Kan de regering aangeven hoe het samengaan van eerbiediging van mensenrechten en
economische ontwikkeling van toepassing is op de relatie met Saudi-Arabië en de groei van de
onderlinge economische banden? Wat voor rol speelt het bevorderen van de eerbiediging van
mensenrechten hierin?
Vraag 70
Behoren landen als Saudi-Arabië en Bahrein ook tot de Arabische regio? Zo nee, waarom besteedt
het kabinet wel veel aandacht aan Iran, dat volgens het kabinet niet tot de Arabische regio
behoort, maar waarvoor aandacht wel gerechtvaardigd is vanuit de gedachte dat het een storende
invloed op het transitieproces van de Arabische regio heeft (zie Kamerbrief 3 feb. jl) en de
mensenrechtensituatie in eigen land en de regio (toespraak CIDI 5 sept. jl)? Waarom besteedt het
kabinet in dat verband zo weinig aandacht aan Saudi-Arabië, dat eveneens een storende invloed
heeft op het transitieproces in de regio en de mensenrechtensituatie in eigen land?
Antwoord
Nederland onderhoudt bilateraal en in EU-verband contact met Saoedi-Arabië. Mensenrechten
krijgen hierbij nadrukkelijk aandacht. Ik verwijs u in dit kader naar het verslag van het bezoek van
de mensenrechtenambassadeur aan Saoedi-Arabië van 11 tot en met 14 februari 2012. In juni jl.
heeft de EU zich uitgesproken over de mensenrechtensituatie in de Golfstaten, tijdens de EU-GCC
Ministeriële bijeenkomst. Daar is eveneens ingegaan op de situatie in Bahrein. Ook in reguliere
diplomatieke contacten wordt respect voor mensenrechten voortdurend onderstreept.

Bilateraal heeft het ‘more for more, less for less’ principe er destijds toe geleid dat vanwege gebrek
aan voortgang bij de hervormingen en het democratiseringsproces in Egypte, in het kader van
Matra-zuid vooralsnog geen activiteiten zijn gestart waarbij de Egyptische overheid is betrokken.
Het betreft trainingen voor ambtenaren en jonge diplomaten en samenwerkingsprojecten met de
overheid. Hiermee was een bedrag van ca. € 300.000 gemoeid. De daardoor vrijgekomen middelen
zijn ingezet voor trainingen voor en overheidssamenwerking met andere prioriteitslanden van
Matra-zuid.
In het geval van Jemen is de bilaterale samenwerkingsrelatie met de overheid in april 2011
opgeschort naar aanleiding van beschietingen van vreedzame betogers door veiligheidstroepen.
Een deel van het daardoor vrijgevallen geld kon worden besteed aan humanitaire hulp voor Jemen
via internationale organisaties. In februari jl. werd na het tekenen van de machtsoverdracht door
Saleh de samenwerkingsrelatie met de nieuwe regering hervat.
Wat betreft Libië zijn enkele samenwerkingsactiviteiten met de overheid in gang gezet en worden
andere voorbereid, zoals training van ambtenaren, verbetering van beheer van gevangenissen en
training van rechters. Transitiesteun aan dit land is op dit moment, nu er wordt gewerkt aan een
democratisch tot stand gekomen regering, van wezenlijk belang ter ondersteuning van het streven
van de Libische autoriteiten om de stabiliteit te herstellen.
Nr 55
Vraag
In hoeverre is de term Midden-Oosten Vredesproces dekkend voor de lading? Is hier geen sprake
van een metonymie, die meer en meer mank gaat, nu er vele vredesondermijnende processen
plaatsvinden in het Midden- Oosten?
Antwoord
De noemer Midden-Oosten Vredesproces is dekkend voor de lading: het is een proces dat moet
leiden tot een alomvattend vredesakkoord tussen Israël en de Palestijnen en tussen Israël en de
buurlanden.
Nr 56 en 57
Vraag 56
In welke landen is volgens het kabinet momenteel de grootste behoefte aan conflictpreventie?
Waar is de keuze voor deze landen op gebaseerd? Hoe draagt Nederland in deze landen concreet
bij aan conflictpreventie?
Vraag 57
In welke mate draagt het Nederlandse OS-beleid bij aan conflictpreventie?
Antwoord
Conflictpreventie is deel van de programma’s in 10 partnerlanden waar het speerpunt Veiligheid en
Rechtsorde wordt uitgevoerd. Conflictpreventie is tevens opgenomen in de regionale programma’s.
Specifiek is er aandacht voor conflictpreventie in Jemen, Mali, Soedan/Zuid Soedan en de Hoorn
van Afrika. Daarnaast vormt conflictpreventie een onderdeel van de Nederlandse inzet in de
Arabische regio, onder andere door samenwerking met UNDP’s Bureau for Crisis Prevention and
Recovery.
Nederland is van mening dat VN een leidende rol heeft bij conflictpreventie en ‘mediation’ en
ondersteunt de prioriteit die de SGVN hieraan geeft. Nederland draagt bij aan VN-organisaties die
werken op dit terrein zoals UNDP/BCPR en UNDPA.
In EU-verband pleit Nederland voor actieve EU inzet op het preventiedossier, met name voor
betere integratie van conflictanalyse in EU landenstrategieën. De oprichting van de European
External Action Service (EEAS) biedt de EU meer mogelijkheden voor een geïntegreerde inzet. De

Nr 61
Vraag
Wat zijn volgens de Wereldbank, VN-organisatie OCHA-oPt of andere internationale bronnen de
economische en humanitaire gevolgen van de honderden wegversperringen die Israël op de
bezette Westelijke Jordaanoever heeft geplaatst?
Antwoord
Volgens het in juli 2012 verschenen rapport van de Wereldbank “Towards Economic Sustainability
of a Future Palestinian State” zijn de beperkingen in movement and access een ernstige
belemmering voor de ontwikkeling van de private sector in de Palestijnse Gebieden. Volgens een
schatting van OCHA zijn als gevolg van deze beperkingen zo’n 200.000 mensen uit 70 dorpen op
de Westelijke Jordaanoever genoodzaakt voor hun reis naar de dichtstbijzijnde stad een omweg te
maken die twee tot vijf keer zo lang is als de directe route.
Nr 62
Vraag
In welke omvang exploiteert Israël natuurlijke hulpbronnen op de bezette Westelijke
Jordaanoever? Welke hulpbronnen betreft het?
Antwoord
Volgens het onder vraag 60 genoemde rapport van het Applied Research Institute Jerusalem (ARIJ)
exploiteert Israël in de bezette gebieden met name water, mineralen, zouten, gesteente en land. Er
is geen geverifieerde informatie beschikbaar betreffende de omvang van deze exploitatie.
Nr 63
Vraag
Op welke berekening en bronnen berust de geanticipeerde economische opbrengst van de
Nederlandse scanner(s) die aan de Palestijnse Autoriteit is (zijn) gedoneerd?
Antwoord
De verwachte groei van het transportvolume via de grensovergang Allenby Bridge als gevolg van
de toekomstige installatie van de door Nederland gefinancierde containerscanner bedraagt 33 %.
De bron van deze schatting is een door het Kwartet gevraagde studie van het Palestinian Trade
Center uit 2010 getiteld “Predictive Data on Containerisation of Trade between the West Bank and
Jordan”.
Nr 64
Vraag
Wat is het jaarlijkse exportvolume vanuit de Gazastrook naar Israël en de Westelijke Jordaanoever
sinds 2005? Wat is de impact van de gedaalde export op de middenstand in Gaza?
Antwoord
De uitvoer uit de Gazastrook naar Israël en de Westelijke Jordaanoever bedroeg in 2005 ongeveer
1200 containers per maand. Sinds 2007 is die uitvoer stil komen te liggen. Wel vindt export plaats
naar andere delen van de wereld, o.a. van met Nederlandse steun geteelde tuinbouwproducten.
Dankzij versoepeling van de Israëlische beperkingen op in- en uitvoer is het BNP per capita in Gaza
sinds 2010 licht gestegen. Nederland zet zich in voor vergroting van het exportvolume tussen de
Gazastrook en de Westelijke Jordaanoever en voert daarover intensief overleg met de Israëlische
en Palestijnse autoriteiten.

Vraag 72
Op welke manier gaat de regering het ijveren voor implementatie van de UN Guiding Principles
vormgeven, welke departementen zijn hierbij betrokken en hoe ver is de regering gevorderd met
het schrijven van het nationaal plan?
Vraag 151
Worden naast bedrijfsleven en het ministerie van EL&I ook mensen die slachtoffer zijn (geweest)
van bedrijf gerelateerde schendingen betrokken bij de verdere implementatie van de OESO-
richtlijnen en het Ruggie Framework? Op welke manier wordt dit vorm gegeven?
Antwoord
Het Ministerie van Buitenlandse Zaken coördineert het proces om te komen tot het Nederlandse
Nationaal Actieplan (NAP) Mensenrechten en Bedrijfsleven voor de implementatie van de UN
Guiding Principles (GP’s) on Business and Human Rights. De bevordering van de OESO-richtlijnen
voor multinationale ondernemingen vormt hiervan onderdeel. Hiervoor is een interdepartementale
werkgroep gevormd met de Ministeries van Economische Zaken, Landbouw en Innovatie,
Financiën, Veiligheid en Justitie en Sociale Zaken en Werkgelegenheid.
De werkgroep vergelijkt de verschillende elementen van de GP’s met het huidige beleid en
inventariseert waar het beleid versterkt of specifieker gemaakt dient te worden en welke mogelijke
nieuwe initiatieven kunnen worden gesteund. De interdepartementale werkgroep streeft naar een
zorgvuldig proces met ruimte voor input van bedrijven, maatschappelijke organisaties en andere
relevante stakeholders over hoe de overheid invulling kan geven aan de GP’s. Naar verwachting
zullen de maatschappelijke organisaties vanuit hun ervaring en achtergrond ook de positie van de
slachtoffers van bedrijf gerelateerde mensenrechtenschendingen inbrengen.
De inventarisatie en analyse van standpunten en ideeën van de stakeholders, de
beleidsdoorlichting en de bijeenkomsten van de werkgroep zullen gezamenlijk de input vormen
voor het NAP. De verwachting is dat het NAP in het voorjaar aan uw Kamer kan worden
aangeboden.
Nr 73
Vraag
Op welke wijze geeft Nederland actief invulling aan de Europese afspraken dat producten afkomstig
uit de nederzettingen op Palestijns gebied niet de markt op gaan als producten afkomstig uit
Israël?
Antwoord
Invoer van producten uit de nederzettingen in de Palestijnse Gebieden is niet verboden. Het gaat
erom dat het douanetarief van de EU op correcte wijze wordt toegepast. Zorgvuldigheid wordt
betracht om te voorkomen dat aan dergelijke producten ten onrechte een preferentiële
tariefbehandeling wordt toegekend.
De bevoegde Nederlandse instanties, met name de Douane, controleren producten van de
Westelijke Jordaanoever. Hierbij wordt nagegaan of de wettelijk verschuldigde rechten worden
geheven en/of heffingen worden ontweken.
Nr 75
Vraag
Hoe verwacht u, naast kandidaatstelling voor de VN-Mensenrechtenraad, de blokvorming binnen de
Raad tegen te gaan om zodoende proportionele aandacht voor de mensenrechtensituatie in het
Midden-Oosten te bereiken? Er is immers sprake van continentgebonden kandidatuurstelling,
waardoor er geen sprake zal zijn van een extra Westers geluid, maar enkel van eenzelfde Westers
geluid door een ander Westers land.

Vraag
Op welke manier is de verdeling van de lasten binnen de NAVO een drijfveer voor internationale
defensiesamenwerking? Op welke manier zorgt dit er voor dat de financiële scheefgroei tussen de
VS en Europese landen wordt verminderd?
Antwoord
Het door de secretaris-generaal van de NAVO in 2011 geïntroduceerde Smart Defence is gericht op
het vergroten van doelmatigheid en operationele effectiviteit. Landen zijn bij goede multinationale
samenwerking beter in staat de beschikbare fondsen en capaciteiten op elkaar af te stemmen en
beschikbaar te stellen aan de NAVO. Smart Defence zal ook een Europees antwoord geven op de
toespraak van de voormalige Amerikaanse minister van Defensie Gates in juni 2011 waarin hij
stelde dat de lastenverdeling tussen de VS en Europa de afgelopen decennia uit balans is geraakt.
Nr 79
Vraag
Waarom wordt de samenwerking met Australië in NAVO verband verder versterkt?
Antwoord
De NAVO-partnerschapsrelatie met Australië heeft zich in operationele zin bewezen; van alle
NAVO-partners levert Australië momenteel de grootste bijdrage aan ISAF. De ervaringen die zijn
opgedaan in deze missie kunnen bijdragen aan verdere samenwerking met Australië.
In een geglobaliseerde wereld is veiligheid niet beperkt tot nationale grenzen. Hoewel NAVO-
bondgenoten en Australië geografisch van elkaar verwijderd zijn, delen zij een gemeenschappelijke
visie op samenwerking ten behoeve van internationale stabiliteit en vrede; daartoe ondertekenden
SG NAVO Rasmussen en Australië een politieke verklaring in juni 2012. Ook committeerden NAVO
en Australië zich tot een individueel partnerschaps- en samenwerkingsprogramma.
Australië behoort tot de zogenaamde ‘NATO-partners across the globe’ waartoe bijvoorbeeld ook
Japan, Mongolië en Zuid-Korea behoren. Tijdens de Top van Chicago is afgesproken dat het contact
met deze partners geïntensiveerd wordt.
Nr 80
Vraag
Op welke wijze wordt de beleidsincoherentie tussen het ministerie van Buitenlandse Zaken en het
ministerie van Veiligheid en Justitie (V&J) ondervangen, zowel nationaal als internationaal?
Antwoord
Op de beleidsterreinen waar sprake is van een gedeelde verantwoordelijkheid tussen het ministerie
van Buitenlandse Zaken en het ministerie van Veiligheid en Justitie vindt gestructureerd overleg
plaats tussen de relevante afdelingen van beide ministeries. Eenheid van regeringsbeleid is zowel
uitgangspunt als deel van dit overleg.
Nr 81
Vraag
Kunt u aangeven in hoeverre Nederland voorbereid is op cyberaanvallen en met welke landen er
buiten NAVO verband wordt samengewerkt op het gebied van cyber security?
Antwoord

Zowel de NAVO als de EU werken in de eigen organisatie aan de ontwikkeling en implementatie van
een strategie op het gebied van cybersecurity. In NAVO-kader ligt de nadruk sterk op de
bescherming van de eigen militaire infrastructuur van het bondgenootschap. In EU-kader pleit
Nederland voor een integrale visie op cybersecurity waarbij de aspecten van internetveiligheid,
internetvrijheid en de economische aspecten van internet worden meegenomen. De Nederlandse
inbreng in beide fora vindt plaats op basis van afstemming met de nationale strategie
cybersecurity. Daarnaast zijn er contacten op operationeel niveau over mogelijke samenwerking in
de toekomst en kunnen EU-experts deelnemen aan cybersecurity-oefeningen van de NAVO.
Nr 85
Vraag
Op welke manier speelt Nederland een actieve om militaire capaciteiten in te zetten tegen
cyberdreigingen?
Antwoord
Nederland draagt actief bij aan het uitwerken van het NAVO-beleid op het gebied van cyber
defence. Uitgangspunt hierbij is dat het digitale domein het vijfde domein voor militair optreden is.
Op grond van de Defensie Cyberstrategie zal de krijgsmacht operationele cybercapaciteiten
ontwikkelen. Nederland streeft ernaar dat de NAVO een visie ontwikkelt over de inzet van
cybercapaciteiten in NAVO-operaties. Daarnaast beschikt Defensie (waaronder de MIVD en
DefCERT) over bijzondere kennis en capaciteiten die mogelijk aan de NAVO beschikbaar kunnen
worden gesteld om de veiligheid van NAVO netwerken en systemen te versterken.
Nr 86 en 87
Vraag 86
Op welke manier zal Nederland bij dragen aan de maritieme capaciteitsopbouw in Somalië en de
regio?
Vraag 87
Op welke manier zal Nederland bij dragen aan de maritieme capaciteitsopbouw in Somalië en de
regio?
Antwoord
De EU bereidt op dit moment een missie voor die zich richt op maritieme capaciteitsopbouw in
Somalië en de regio. Een kernteam is daartoe momenteel in de regio. Nederland levert de Deputy
Head of Mission van dit kernteam. Nederland zal een bijdrage aan deze missie bezien, wanneer de
modaliteiten van de missie duidelijker zijn.
Nederland neemt deel aan de Contact Group on Piracy off the Coast of Somalia (CGPCS) waarin
landen hun inspanningen op het terrein van piraterijbestrijding coördineren, vooral op het terrein
van (maritieme) capaciteitsopbouw op basis van de regionale Djibouti Code of Conduct. Daartoe
heeft de CGPCS een Trust Fund opgericht, van waaruit initiatieven op dit gebied kunnen worden
gefinancierd. Nederland draagt daar € 1 miljoen aan bij uit het Stabiliteitsfonds.
Nr 88
Vraag
Hoe wordt in de geïntegreerde aanpak van piraterij in Somalië de verantwoordelijkheid van
Nederland meegenomen onder het Strategisch kader voor mensenrechten en democratie om een
operationeel plan te ontwikkelen om aandacht voor mensenrechten te verzekeren, met name gelet
op de vereisten voor een eerlijk proces van verdachten?

de situatie in Sudan vormen het voornaamste dossier waarop onvoldoende met het ICC wordt
samengewerkt. Nederland zet bilateraal, via de Vergadering van Statenpartijen van het ICC en via
de EU, druk op betrokken landen om het aanhoudingsbevel uit te voeren.
In het kader van het vredesproces tussen Sudan en Zuid-Sudan is overigens enige
terughoudendheid geboden om het overleg tussen beide landen niet te verstoren. Het intrekken
van bilaterale steun aan landen die Bashir ontvangen is niet de geëigende weg.
Nr 92
Vraag
In hoeverre ziet Nederland erop toe dat politisering van het Internationaal Strafhof wordt
voorkomen indien de Palestijnse Autoriteit prematuur de VN-waarnemersstatus ontvangt?
Antwoord
De aanvraag voor VN-lidmaatschap door de Palestijnse Autoriteit ligt momenteel ter beoordeling
voor bij de VN-Veiligheidsraad. Daarnaast dient de Palestijnse Autoriteit mogelijk later dit jaar een
resolutie in bij de Algemene Vergadering van de VN om ‘non member state observer status’ te
krijgen. Nederland loopt niet vooruit op eventuele gevolgen hiervan.
Nr 93
Vraag
In welke tien partnerlanden vormt veiligheid het speerpunt van de ontwikkelingssamenwerking?
Kan de minister dit veiligheidsbeleid per land toelichten?
Antwoord
Aan het speerpunt veiligheid en rechtsorde wordt in Afghanistan, Burundi, Ethiopië, Indonesië,
Jemen, Kenia, Palestijnse Gebieden, Rwanda, Uganda en Zuid-Soedan invulling gegeven. Hieronder
wordt per land een overzicht gegeven. Zie vraag 21 (HGIS) voor de financiële bijdrage per land.
In Afghanistan ondersteunt Nederland de ontwikkeling van de rechtsstaat, een duurzame
overdracht van de veiligheidssector aan de Afghaanse regering en het bevorderen van goed
bestuur met specifieke aandacht voor de positie van vrouwen. Nederland doet dit door middel van
een geïntegreerde politietrainingsmissie met een focus op versterking van de justitiële keten. Ook
draagt Nederland bij aan financiering van de veiligheidssector, en aan goed bestuur en
corruptiebestrijding door ondersteuning van het Afghanistan Reconstruction Trust Fund, dat onder
meer wordt ingezet voor versterking van public finance management.
In Burundi werkt Nederland aan de effectiviteit van en de democratische controle op de
veiligheidssector (politie en leger) zodat het werk van de veiligheidsdiensten beter aansluit bij de
behoeften van de bevolking, en de civiele controle op de sector sterker wordt. Dit zou onder meer
moeten leiden tot een afname van politiek gemotiveerd geweld. Nederland zet daarbij in op een
gendersensitieve aanpak, onderzoek naar mensenrechtenschendingen in de veiligheidssector,
corruptiebestrijding, onderzoek naar de veiligheidsbehoeften van bevolking, training op het terrein
van mensenrechten en ethiek, bouw van kazernes voor leger en politie alsmede demobilisatie,
ontwapening en re-integratie van oud-strijders.
In Ethiopië beoogt Nederland de stabiliteit in de samenleving te vergroten en conflicten te
voorkomen die op lokaal niveau ontstaan. Nederland doet dit door het justitiestelsel te
ondersteunen, de positie van kwetsbare groepen te beschermen en geweld tegen vrouwen en
kinderen te bestrijden, door middel van capaciteitsopbouw voor het ministerie van Justitie,
mensenrechtentraining voor politie en gevangenisbewaarders en rechtshulp. Nederland richt zich
daarnaast op het conflict-sensitiever maken van programma’s op het gebied van waterbeheer en
landgebruik, waarbij verschillende bevolkingsgroepen worden gestimuleerd samen te werken.
In de Palestijnse Gebieden beoogt Nederland de effectiviteit van justitie- en veiligheidsdiensten en
toegang tot rechtspraak voor burgers, jongeren en vrouwen te verbeteren. Nederland doet dit door
capaciteitsopbouw in de justitie- en veiligheidssector, nauwe samenwerking met internationale
partners, zoals de EU COPPS missie, dialoog met de Palestijnse Autoriteit en het vergroten van de

Het kabinet is ervan overtuigd dat de sancties ertoe hebben bijgedragen dat Iran is teruggekeerd
naar de besprekingen met de P5+1 over het Iraanse nucleaire programma die ten doel hebben
Iran te bewegen tot volledige openheid van zaken, het nakomen van zijn internationale
verplichtingen en volledige samenwerking met het Internationaal Atoom Energie Agentschap
(IAEA). Tegelijkertijd toont Iran onvoldoende bereidheid de internationale verplichtingen na te
komen, reden waarom de EU op de laatste RBZ van 15 oktober jl. heeft besloten tot additionele
sancties.
Nr 95
Vraag
In welke situatie is verlichting van de sancties tegen Iran aan de orde? Is verlichting van de
sancties tegen Iran een optie indien Iran de verrijking van uranium beperkt tot bijvoorbeeld 3
procent?
Antwoord
Voorop staat dat Iran dient te voldoen aan zijn internationale verplichtingen. Mogelijke gevolgen
van een beperking van de verrijking door Iran maken onderdeel uit van de besprekingen van de
P5+1 met Iran.
Nr 96
Vraag
Komt in de ontwapeningsconferenties in het kader van het Non Proliferatie Verdrag (NPV), en de
Conference on Disarmament (CD) de nucleaire taak van de Nederlandse luchtmacht in het kader
van de NAVO aan de orde? Wat is de Nederlandse positie inzake de eigen kernwapentaak in relatie
tot de op deze conferenties nagestreefde nucleaire ontwapening?
Antwoord
Nederland is verdragspartij bij het Non Proliferatie Verdrag (NPV) dat nucleaire ontwapening als
één van de drie centrale pijlers heeft. Nederland onderschrijft eveneens het Actie Plan dat tijdens
de toetsingsconferentie van het NPV in 2010 is aangenomen, waarin een aantal acties is
geformuleerd op het terrein van ontwapening. Geen van deze acties is specifiek gericht op de
NAVO.
Nederland speelt een actieve rol in verschillende fora, waarin over non-proliferatie,
wapenbeheersing en ontwapening wordt gesproken, zoals de Conference on Disarmament en de
Eerste Commissie van de AVVN. Ook draagt Nederland via het Non Proliferatie Disarmament
Initiative (NPDI) bij aan de implementatie van het 2010 NPV Actie Plan, inclusief aan de acties op
het terrein van ontwapening.
Over een eventuele ‘nucleaire taak van de Nederlandse luchtmacht in het kader van de NAVO’ doet
het kabinet geen mededelingen.
Nr 97
Vraag
Volgens welke criteria werden de Nederlandse verwachtingen ten aanzien van de Afghaanse
regering op het terrein van corruptiebestrijding beoordeeld. Wat waren precies de verwachtingen?
Wordt de kwestie van drugsverbouwing en -smokkel ook betrokken bij deze beoordeling?
Antwoord
Nederland beoordeelt de vooruitgang van de Afghaanse regering op het gebied van
corruptiebestrijding op basis van in internationaal verband vastgelegde afspraken.

Uw Kamer wordt voorjaar van 2013 nader geïnformeerd over de voortgang in de ontwikkeling van
een interdepartementale strategie over grondstoffenvoorzieningszekerheid, alsmede over de stand
van zaken m.b.t de uitvoering van de actiepunten zoals opgenomen in de grondstoffennotitie.
E.e.a. ter invulling van de moties van de leden de Lange en Rhoon, 32852 nrs 5 resp 7,
aangenomen tijdens het notaoverleg grondstoffen dd. 02-07-2012. Resultaten van het lopend
onderzoek naar de kansen van de circulaire economie worden hierin meegenomen.
De coördinatie van activiteiten vindt plaats binnen het ambtelijk interdepartementaal (BZ, EZ,
IenM, BZK, Defensie en VenJ) dossierteam ‘grondstoffen’. Hoogambtelijk is het directeurenoverleg
grondstoffen ingesteld, waaraan BZ, EZ en IenM deelnemen. Dit overleg geeft waar en wanneer
noodzakelijk sturing aan het dossierteam. Op alle niveaus zijn de taken als volgt verdeeld: BZ is
verantwoordelijk voor geopolitieke aspecten, ontwikkelingssamenwerking en veiligheid, EZ voor
handel en innovatie en IenM voor recycling, milieu en afval.
Afstemming met het bedrijfsleven, kennisinstellingen en het maatschappelijk middenveld vindt op
diverse niveaus plaats, zoals conferenties, thematische consultaties, reguliere contacten en
overleggen, via het platform ‘materiaalschaarste’ en het kennisplatform ‘duurzaam
grondstoffenbeheer’ en ronde tafels. Daarnaast wordt, mede in het kader van de
topsectorenaanpak, gesproken met de branche- en werkgeversorganisaties, specifieke
bedrijfstakken en bedrijven.
Er zal opvolging worden gegeven aan reeds ingezette trajecten, waaronder de verkenning van
potentiële partnerschappen en samenwerkingsverbanden met gelijkgestemde landen en met
grondstofrijke landen. De bilaterale verkenningen van EU landen hebben een goed beeld
opgeleverd van de positie van die landen. Er is gesproken met het Verenigd Koninkrijk, Finland,
Duitsland en Frankrijk. Met Duitsland zijn de meeste vervolgacties uitgewerkt. Er zijn twee
multidisciplinaire missies (ambtelijk, kennisinstellingen en bedrijfsleven) naar Berlijn geweest en
voor begin december staat een tegenbezoek aan Rotterdam op het programma. De gesprekken
hebben geleid tot afstemming van standpunten t.a.v. de voornaamste Europese trajecten (Raw
Materials Initiative, Flagship Initiative 2020 Resource Efficient Europe, European Innovation
Partnership) en tot verkenning van mogelijkheden tot verdere samenwerking. Die mogelijkheden
zijn o.a. gezamenlijke inkoop door Duitse en Nederlandse bedrijven en gezamenlijke diplomatieke
inspanningen binnen Europa en daarbuiten.
Duurzame winning van grondstoffen wordt voornamelijk door ketenverduurzamingsinitiatieven
vormgegeven. In dat kader wordt verwezen naar het programma van het Initiatief Duurzame
Handel (IDH), waarin meerdere –voornamelijk biotische- productketens zijn ondergebracht. Het
ministerie van Economische Zaken,) stimuleert sectoren om te komen tot een intentieverklaring
gericht op het gebruik van duurzame agrarische grondstoffen en producten. Voor zeven cruciale
sectoren liggen deze afspraken er nu, te weten cacao, koffie, palmolie, soja, kweekvis, groente &
fruit en hout. Het IDH is hierbij nauw betrokken.
Buiten het IDH-programma wordt een pilotprogramma ter verduurzaming van de tinketen uit de
Democratische Republiek Congo uitgevoerd. Dit initiatief, opgestart vanuit Buitenlandse Zaken,
brengt autoriteiten, mijnwerkers, handelaren, financiers, exporteurs, smelterijen, producenten van
soldeertin en tinverwerkende industrieën samen in een keten, die tot doel heeft ervoor te zorgen
dat tin weer kan worden gedolven en verkocht en vervolgens traceerbaar en gecertificeerd
conflictvrij worden geëxporteerd, activiteiten die na de instelling van de Dodd-Frank Act in de
Verenigde Staten (artikel 1502) vrijwel volledig waren stilgevallen. Zie ook de beantwoording van
vraag 123 waarin meer aspecten van het duurzame grondstoffenbeleid worden besproken.
Nr 100
Vraag
Kan precies gedefinieerd worden welke posten zijn versterkt?
Antwoord
Naast het openen van kantoren gericht op de economische belangenbehartiging zijn extra middelen
gereserveerd voor economische versterking van het postennet via formatieplekken en opleidingen.
Daarnaast worden vanaf 2011 ongeveer 20 formatieplekken binnen de huidige formatie in het
postennet meer flexibel ingericht zodat sneller op (economische) prioriteiten kan worden
ingespeeld.

Nr 104, 106, 108, 153, 326
Vraag 104
Kunt u aangeven hoe de rijksbrede strategische agenda er uit ziet?
Vraag 106
Bent u ervan overtuigd dat door de uitvoering van de rijksbrede strategische reisagenda het
gegeven dat Nederland ondermaats profiteert van kansen in opkomende economieën gelijk
getrokken zal worden?
Vraag 108
Welke strategische reizen heeft het kabinet in 2013 voor ogen voor de bewindspersonen? Waar is
deze keuze op gebaseerd?
Vraag 153
Kunt u een overzicht geven van gemeenten en/of provincies die steden/regiobanden met het
buitenland onderhouden en om welke steden/regio’s het gaat? Welke bedragen zijn in de afgelopen
vijf jaar aan deze steden/regio’s besteed (per gemeente/provincie)?
Vraag 326
Naar welke landen zullen de (mogelijke) handelsmissies in 2013 gaan?
Antwoord
De rijksbrede strategische reisagenda bevat een overzicht van alle geplande uitgaande en
inkomende bezoeken van de leden van het kabinet, het Koninklijk Huis, de bewindspersonen van
de overzeese landen, de provincies, en steden van de G4 plus Eindhoven en G32. Daardoor is het
mogelijk de reizen beter op elkaar af te stemmen: prioriteiten stellen, elkaar boodschappen
meegeven, reizen opvolgen.
De uitvoering van de rijksbrede strategische reisagenda draagt bij aan het optimaal profiteren van
de kansen in opkomende economieën. Het bedrijfsleven, waaronder de topsectoren, wordt nauw
betrokken bij de planning van economische missies. Op dit moment wordt gewerkt aan een
planning van reizen voor 2013. Daarbij gaat de aandacht uit naar de BRICS en een aantal nieuwe
opkomende economieën waaronder Turkije, Zuid-Korea, Vietnam en Zuid-Afrika. In verband met
het NL-Rusland jaar 2013 zal er bijzondere aandacht naar Rusland uitgaan.
Prioriteiten uit het nieuwe regeerakkoord zullen in de reisplanning verwerkt worden.
Gemeenten en/of provincies zijn zelf verantwoordelijk voor het verschaffen van informatie over
steden/regiobanden met het buitenland en welke bedragen zij daaraan besteden. De G4 plus
Eindhoven en de G32 doen mee aan de strategische reisagenda door hun geplande reizen aan te
melden.
Nr 105
Vraag
Welke activiteiten met betrekking tot het bevorderen van mensenrechten in Rusland onderneemt
de regering in het kader van het Nederland-Ruslandjaar?
Antwoord
Het Nederland-Ruslandjaar 2013 kent drie pijlers: economisch, cultureel en sociaal-
maatschappelijk.
In het kader van sociaal-maatschappelijke samenwerking wordt allereerst gefocust op intensivering
van de bilaterale juridische samenwerking, waarbij de ondersteuning van de verdere ontwikkeling

Ten aanzien van Brazilië staan economische diplomatie en handels- en investeringsbevordering
centraal. Bilaterale contacten met de Braziliaanse overheid, die veel invloed heeft op markttoegang
en investeringsklimaat, worden verder geïntensiveerd. Het Nederlandse bedrijfsleven wordt
ondersteund in alle topsectoren. Naast economische diplomatie wordt verder aangehaakt op
recente initiatieven om meer samen te werken op het gebied van internationale vrede en veiligheid
en de uitwisseling tussen kennisinstellingen.
De bilaterale relaties met de VS zullen extra aandacht krijgen door een intensivering van politieke
bezoeken over en weer na de installering van de nieuwe administratie, alsmede verdergaande
samenwerking op onder meer het gebied van internationale sancties, terrorismebestrijding en
handels- en investeringsbevordering.
In 2013 krijgen de relaties met Rusland speciale aandacht in het kader van het bilaterale
Nederland-Ruslandjaar. Van Nederlandse kant ligt de nadruk op organisatie van een aantal
piekmomenten in het programma in Rusland, waarbij de aanwezigheid van ook Nederlandse
bewindslieden wordt voorzien. Nadruk ligt op economische diplomatie met Nederland als eregast
op het St Petersburg International Economic Forum in juni 2013 en sectorale piekmomenten:
sport/infrastructuur (juli), agro (september/oktober), maritiem (september) en een brede
economische missie rond de afsluiting van het bilaterale jaar begin november. Daarnaast komt ook
cultuur ruim aan bod. De SICA heeft in opdracht van het ministerie van Buitenlandse Zaken
culturele projecten in Rusland geïdentificeerd ter uitvoering in Rusland met (evenals bij de
economische pijler) zoveel mogelijk nadruk op innovatie en vernieuwing (en gericht op de nieuwe
generatie). Ook de politieke en maatschappelijke relaties zullen aan bod komen, niet alleen in de
intensieve politieke dialoog met Rusland in 2013, maar ook in evenementen zoals de Nederlandse
bijdrage aan het International Legal Forum in St Petersburg. Voorts wordt ingezet in 2013 op
intensivering van de bilaterale juridische samenwerking (versterking van de rechtsstaat), open
economische verhoudingen en een extra inspanning op het gebied van onderwijs en wetenschap.
Dit alles mede gericht op de inzet op de jonge opkomende middenklasse in Rusland. Zowel via de
EU als bilateraal zal Nederland de dialoog met Rusland over de mensenrechten actief blijven
opzoeken.
In de bilaterale relaties met China staan economische diplomatie, het engageren van China bij
mondiale vraagstukken en het bevorderen van mensenrechten centraal. Gelet op de politieke
transitie in China wordt ingezet op een aantal bezoeken op hoog niveau in 2013 om het nieuwe
leiderschap te leren kennen en de relaties te bestendigen. Regelmatige ontmoetingen met Chinese
leiders zijn ook belangrijk om inhoudelijk voortgang te bereiken op de brede agenda die we met in
China hebben. Economische diplomatie wordt verder geïntensiveerd. De topsectoren staan daarbij
centraal. De opening van het CG in Chongqing past in de lange termijn strategie om de
mogelijkheden voor het bedrijfsleven in het snel ontwikkelende West China te benutten. De
Nederlandse diplomatieke inspanning richt zit tevens op Chinees engagement bij mondiale
vraagstukken, zoals veiligheid, milieu, water-, energie-, grondstoffen- en voedselschaarste. Ook
wordt ingezet op versterking van de samenwerking op cultureel gebied. Daarbij wordt verband
gelegd tussen cultuur en economie, onder andere door extra activiteiten in de creatieve industrie te
ontplooien. Inzake de mensenrechten onderhoudt het kabinet contacten en vindt concrete
samenwerking plaats.
Nr 110
Vraag
Uit welke studies blijkt dat Nederland nog onvoldoende profiteert van de kansen die opkomende
markten bieden? Wat is hier de doelstelling en hoe denkt u die te bereiken?
Antwoord
Er zijn veel studies uitgebracht. Het ING rapport ‘Nederlandse handel meer Europees dan mondiaal’
is hier een voorbeeld van. De doelstelling is om door middel van economische diplomatie onze
sterke positie binnen Europa te behouden en onze positie buiten Europa te versterken.
Nr 112 en 114
Vraag 112

Nr 113
Vraag
Ondanks de hervormingen is er nog altijd sprake van ernstige mensenrechtenschendingen in
Birma. Hoe gaat de regering het respecteren van mensenrechten integreren in het aanhalen van de
economische banden met Birma?
Antwoord
Het Ruggie Raamwerk en de VN Richtinggevende Principes voor Bedrijfsleven en Mensenrechten
zijn voor de regering uitgangspunt ten aanzien van mensenrechten en bedrijfsleven. Intensivering
van het beleid ter bevordering van mensenrechten in het kader van ondernemen is eind 2009
gestart in een 8-tal landen. In deze landen vond een intensivering van de samenwerking met het
bedrijfsleven plaats ter bevordering van mensenrechten.
In mei 2012 is deze beleidsintensivering uitgebreid naar Birma. Gelet op het verhoogde risico op
mensenrechtenschendingen in Birma worden Nederlandse bedrijven die voornemens zijn contacten
te leggen gestimuleerd risico’s op mensenrechtengebied in verband met hun activiteiten en
zakelijke relaties in kaart te brengen, te voorkomen en te beperken.
Daarnaast zal Nederland, indien nodig, mensenrechtenschendingen zowel multi- als bilateraal aan
de orde stellen.
Nr 115 en 119
Vraag 115
Welke landen in Afrika worden onderzocht om de mogelijkheden van de Nederlandse expertise op
het gebied van goed bestuur in de energiesector in te zetten?
Vraag 119
In welke economieën in Afrika wil de Nederlandse regering expertise op het gebied van goed
bestuur in de energiesector gaan inzetten? Wat wordt er momenteel onderzocht? Hoe staat het
met de inzet van deze expertise in Nigeria, gezien de urgente situatie in de Nigerdelta? (Tijdens het
AO MVO van 11 april jl. liet de staatssecretaris van EL&I weten hiermee bezig te zijn.)
Antwoord
Nederland richt zich op maatschappelijk verantwoord ondernemen (MVO) en goed bestuur en
daarnaast ook op toegang tot energie en verantwoorde en duurzame winning van energiebronnen
middels het Extractive Industries Transparancy Initiative (EITI) en de Voluntary Principles on
Human Rights and Security. Mogelijkheden om Nederlandse expertise op het gebied van goed
bestuur in de energiesector in opkomende economieën in Afrika in te zetten worden nader
onderzocht. Zo vindt momenteel intensief overleg plaats met Tanzania over het management van
de groeiende energiesector. Door middel van missies van Tanzania naar Nederland en andersom
probeert Nederland kennis en expertise te delen over de samenwerking tussen overheid en
bedrijfsleven bij gasexploratie. Aan de Nigeriaanse overheid heeft Nederland haar expertise
aangeboden voor versterking van toezicht op de olie- en gassector. Daarop kwam recentelijk een
positieve reactie van de Nigeriaanse National Oil Spill Detection and Response Agency (NOSDRA).
Staatstoezicht op de Mijnen zal een onderzoeksmissie plannen om de mogelijkheden voor
assistentie in kaart te brengen.
Nr 117, 118, 122, 124, 125
Vraag 117
“Indien Nederlandse bedrijven in hun toeleveringsketen structurele belemmeringen ondervinden op
het terrein van Maatschappelijk Verantwoord Ondernemen (MVO), kan dit in het kader van de
economische diplomatie door het postennet en bewindspersonen aan de orde worden gesteld.”
Welke belemmeringen worden hier bedoeld?

Nr 121
Vraag
Maken mensenrechten integraal deel uit van de agenda tijdens buitenlandse bezoeken van
bewindspersonen? Als het niet de bewindslieden van het ministerie van Buitenlandse Zaken betreft,
is er dan een apart mandaat nodig om over mensenrechten te spreken? Hoe wordt dit
georganiseerd?
Antwoord
Waar relevant bespreken bewindspersonen mensenrechten tijdens buitenlandse bezoeken. Er is
geen apart mandaat vereist voor bewindslieden of hoge ambtenaren van andere ministeries dan
het ministerie van Buitenlandse Zaken om mensenrechtelijke kwesties aan de orde te stellen. De
interdepartementale strategische reisagenda – waarmee bezoeken beter worden benut door in de
voorbereiding boodschappen van collega ministers mee te nemen – vormt een nuttig instrument
om mensenrechtenkwesties zo consequent mogelijk aan de orde te stellen.
Nr 123
Vraag
Erkent u dat naast de schaarste van grondstoffen als potentiële bron van conflict er in het
Nederlandse beleid ook rekening gehouden moet worden met het feit dat de aanwezigheid van
grondstoffen in fragiele regio’s momenteel en in de toekomst bron van conflict is en conflict ook
kan vergroten en verlengen omdat de grondstoffen dienen als financiering voor conflict of als
machtsmiddel?
Antwoord
Ja. In het Nederlandse beleid wordt hier al rekening mee gehouden. De Nederlandse inzet om het
bestuur rond grondstoffen in grondstofrijke landen te verbeteren, Europees, multilateraal en ook
unilateraal, is hiervan getuige. Door o.m. de financiering van het Natural Resource Charter, de
verspreiding van de OESO guidelines voor Maatschappelijk Verantwoord Ondernemen, de Voluntary
Principles en de Ruggie guidelines, wordt getracht de potentiële conflictdimensie van
grondstoffendelving, -productie en handel te beperken.
Daarnaast wordt met de onlangs gestarte pilot ter verduurzaming van de tinwinning in Oost Congo
expliciet getracht de strijdende partijen inkomsten uit mijnbouw te ontzeggen. Zie ook het
antwoord op de vragen 99, 116, 233 en 235.
Nr 127, 129 en 137
Vraag 127
Wat wordt verstaan onder ernstige mensenrechtenschendingen?
Vraag 129
In welke landen vinden op dit moment de ernstige schendingen van mensenrechten plaats?
Vraag 137
De regering geeft aan dat effectiviteit en aandacht voor de ernstigste schendingen voorop staan.
Wat zijn de criteria om de (mogelijke) effectiviteit van de inzet te bepalen? Is inzet altijd gericht op
de ernstigste schendingen? Wat verstaat de regering onder ernstigste schendingen? Is de
verwachting dat effectiviteit en aandacht voor de ernstigste schendingen hand in hand gaan,
bijvoorbeeld kijkend naar de situatie in Syrië?
Antwoord
Onder ernstige mensenrechtenschendingen verstaat de regering primair handelingen waarbij de
menselijke waardigheid en integriteit in het geding zijn. Te denken valt onder meer aan foltering en
onmenselijke behandeling, schendingen van het recht op leven en gedwongen verdwijningen.
Wereldwijd vinden mensenrechtenschendingen plaats, waarin voortdurend veranderingen optreden

Nr 132
Vraag
Op welke ethische, nationale en politieke kwesties doelt u concreet die volgens u afbreuk kunnen
doen aan ons imago?
Antwoord
Het gaat hier om thema’s die internationaal gevoelig kunnen liggen zoals het homohuwelijk,
euthanasie en abortus. Sommige thema’s kunnen ook gemakkelijk tot misverstanden leiden in het
buitenland, zoals het Nederlandse drugsbeleid. Op deze thema’s delen niet alle landen dezelfde
opvattingen als Nederland.
Nr 133
Vraag
Welke bloggers en cyberdissidenten kunnen op speciale aandacht rekenen van Nederland? Is er
een selectie van landen? Wat houdt “politieke aandacht” concreet in? Zijn de projecten gericht op
mediadiversiteit en internetvrijheid die de Nederlandse regering steunt ook gericht op de
bescherming van bloggers en cyberdissidenten?
Antwoord
Projecten gericht op mediadiversiteit en internetvrijheid worden gesteund in landen als Iran, Syrië,
Zimbabwe en Irak. Bloggers en cyberdissidenten worden daarbij getraind in het veilig online
opereren, bijvoorbeeld door middel van vaardigheden waarmee censuur kan worden omzeild en
gedegen online journalistiek kan worden bedreven. Digitale bescherming tegen cyberaanvallen en
monitoring vormen daar eveneens onderdeel van. Daarnaast steunt Nederland bloggers door
bijvoorbeeld het bijwonen van rechtszaken, zoals die van de Thaise blogster Jieuw Premchaiporn in
2012.
Met politieke aandacht wordt gedoeld op de samenwerking van leden van de Freedom Online
Coalitie (FOC) bij het aankaarten van ontwikkelingen die internetvrijheid in gevaar brengen. Zo
gingen in 2012 FOC leden gezamenlijk met de Vietnamese autoriteiten in gesprek over
wetsvoorstellen die de vrijheid van meningsuiting op internet in dat land zouden inperken. Deze
voorstellen zijn inmiddels afgezwakt.
Nr 136
Vraag
Staan resp. de VN, EU, Raad van Europa en OVSE open voor het Nederlandse pleidooi om het recht
op verandering van geloof en/of zonder religieuze overtuiging te leven te behartigen en in landen
waar deze vrijheid ontbreekt of dreigt te ontbreken aan te dringen op verankering van dit recht?
Antwoord
Het recht om van geloof te veranderen is opgenomen in artikel 18 van de Universele Verklaring van
de Rechten van de Mens, maar wordt niet overal ter wereld geaccepteerd. Ondanks aandacht voor
dit onderwerp in de VN (meest recente rapport van de VN-Speciaal Rapporteur godsdienstvrijheid
is hieraan gewijd) verloopt de discussie moeizaam. Nederland blijft aandacht vragen voor dit recht
en mede dankzij Nederland is het recht op veranderen van geloof opgenomen in de jaarlijkse EU-
resoluties over godsdienstvrijheid in de Mensenrechtenraad.
Nr 138 en 139
Vraag 138
Waaruit blijkt dat Nederland een voortrekkersrol heeft in de EU-mensenrechtenwerkgroep?

Nr 142
Vraag
Wat is er bekend over seksueel geweld in conflict tegen mannen en jongens in Noord-Afrika en het
Midden-Oosten, zowel in omvang als gelet op de consequenties van (het negeren van) deze vorm
van geweld tegen mannen en jongens voor zowel mannen als vrouwen?
Antwoord
Uit rapporten van verschillende internationale organisaties, zoals Amnesty International en Human
Rights Watch, blijkt dat seksueel geweld in conflict tegen mannen en jongens in Noord-Afrika en
het Midden-Oosten voorkomt. Omdat slachtoffers zich vanwege angst voor stigmatisering en
represailles vaak niet durven uit te speken zijn er geen cijfers bekend over de omvang.
Over de consequenties van seksueel geweld kunnen we in het geval van de conflicten in de MENA-
regio, wegens het ontbreken van cijfers, nog niet veel zeggen. Wel weten we van andere conflicten
dat seksueel geweld leidt tot de verspreiding van SOA’s en psychologisch getraumatiseerde
samenlevingen. Ook ondermijnt seksueel geweld het vertrouwen dat nodig is voor beëindiging van
conflict, vredesopbouw en verzoening.
Nr 143
Vraag
Besteed de Nederlandse regering aandacht aan de ontwikkeling dat de Inter-Amerikaanse
mensenrechtencommissie in toenemende mate onder druk staat van Latijns-Amerikaanse
regeringen die het oneens zijn met beslissingen t.a.v. hun land? Zo ja hoe?
Antwoord
De Nederlandse regering is op de hoogte van het feit dat een aantal Latijns-Amerikaanse
regeringen kritiek heeft op de Inter-Amerikaanse Commissie. Nederland is voorstander van het
bevorderen van regionale mensenrechtenmechanismen wereldwijd en steunt de Inter-Amerikaanse
Commissie vanuit het mensenrechtenfonds. Zowel via de EU-mensenrechtendialoog als in bilaterale
overleggen, vraagt Nederland aandacht voor de regionale mensenrechtenmechanismen, ook bij
landen die daar kritisch tegenover staan.
Nr 144
Vraag
Wat is de stand van zaken met betrekking tot de pilot-aanpak in de tien aangewezen landen?
Antwoord
In China, Egypte, India en Kazachstan is het beleid op godsdienstvrijheid standaard onderdeel van
het werk van de ambassade. In april 2013 wordt voor Eritrea bezien of continuering van de pilot
mogelijk is, gezien het ernstig repressieve klimaat waardoor NGO’s en betrokken personen gevaar
lopen. De vijf nieuwe landen (Armenië, Nigeria, Noord-Korea, Pakistan en Sudan) bevinden zich in
de onderzoeksfase waarna interventies in de loop van 2013 van start zullen gaan.
Nr 145
Vraag
Hoeveel middelen zijn voorzien vanuit het ontwikkelingsbudget voor de implementatie van de
Nationale Actieplannen 1325 van Burundi en de Democratische Republiek Congo (DRC)?
Antwoord
Binnen het kader van het Nederlandse Nationale Actieplan 1325 is jaarlijks € 2 miljoen voorzien in
de periode 2012-2015 voor de landen DRC, Burundi, Zuid Sudan, Sudan, Afghanistan en Colombia.

Antwoord
De richtlijnen zelf zijn een handvat voor ambassades in hun werk met mensenrechtenverdedigers.
Lokale implementatiestrategieën worden door de aanwezige EU-delegatie en in overleg met EU-
lidstaten opgesteld en uitgevoerd.
Nr 150
Vraag
Hoe ziet de Nederlandse steun voor het European Shelter City Initiative eruit (punt uit Actieplan)?
Antwoord
Voor het Europese Shelter City Initiative schrijft de Europese Commissie op dit moment aan een
document met daarin een concrete uitwerking van dit initiatief op Europees niveau. Nederland
heeft in de voorbereiding van dit document actief bijgedragen, onder andere door het delen van
ervaring over steun aan en opvang van mensenrechtenverdedigers in nood.
Nr 152
Vraag
Welke landen die ontwikkelingshulp ontvangen, doen zelf ook aan ontwikkelingshulp?
Antwoord
Geen van de ontwikkelingslanden die rechtstreeks van Nederland ontwikkelingshulp ontvangen,
geven in strikte zin (volgens de ODA definitie) ontwikkelingshulp. Anderzijds geldt dat bijna alle
landen, soms incidenteel, soms meer gestructureerd, fondsen en/of goederen aan derde landen
beschikbaar stellen bij noodsituaties en/of meer generieke ontwikkelingsactiviteiten.
Nr 154 en 159
Vraag 154
Welke stappen heeft u gezet bij de versterking van de ontwikkelingsdimensie van de Internationale
Publieke Goederen (IPG’s)?
Vraag 159
U geeft aan werk te willen maken van de praktische beleidsagenda voor de versterking van de
ontwikkelingsdimensie binnen de vijf prioritaire IPG’s (handel en financiering, klimaatverandering,
voedselzekerheid, migratie, vrede en veiligheid). Hoe gaat dit eruit zien en hoe gaat de stem van
ontwikkelingslanden gehoord worden?
Antwoord
Het vorige kabinet heeft eind 2011 een kabinetsbrede beleidsagenda opgesteld ter bevordering van
de ontwikkelingsdimensie van vijf prioritaire internationale publieke goederen (IPG’s). De
beleidsnotitie (Kamerstuk 32 605 nr. 57, vergaderjaar 2011-2012 aangevuld naar aanleiding van
vragen van de Eerste Kamer, Kamerstuk, 33 000 V, U, vergaderjaar 2011–2012) zet een
praktische IPG-agenda met concrete doelen en acties neer. Begin 2013 is een eerste rapportage
over de voortgang van de IPG-agenda aan het parlement voorzien. Dan is het aan het huidige
kabinet om desgewenst de agenda aan te passen c.q. nieuwe impulsen te geven.
Nr 155 en 161
Vragen (identiek)
Op welke wijze wordt de in de loop van tien jaar opgebouwde kennis en expertise op het gebied
van het voormalige speerpunt onderwijs in ontwikkelingslanden, zowel op het Ministerie als de
ambassades, gewaarborgd dan wel overgedragen?

Elf (Nederlandse) partijen hebben formeel aangegeven te willen participeren, waaronder
universiteiten en NGO’s. Andere partijen, waaronder partijen uit het bedrijfsleven, hebben
aangegeven een besluit over deelname pas te zullen nemen als het platform operationeel is.
Deelname van partners uit partnerlanden is eveneens voorzien.
Nr 160 en 251
Vraag 160
Welke rol spelen de OESO-richtlijnen voor multinationale ondernemingen bij het aanvragen en
verantwoorden van ODA-geld door het bedrijfsleven? Moeten bedrijven human rights due diligence
uitvoeren en hierover rapporteren?
Vraag 251
Wat is de exacte stand van zaken als het gaat om het aanpassen van de diverse
bedrijfsleveninstrumenten van Buitenlandse Zaken/EL&I, nadat politiek besloten is dat voor het
ontvangen van financieringen het voldoen aan MVO-criteria een vereiste is? Zijn de regelingen
feitelijk al aangepast op dit punt en is dit officieel via de Staatscourant bekendgemaakt? Kan
tevens aangegeven worden hoe de feitelijke monitoring van het voldoen aan MVO vereisten
plaatsvindt, met inachtneming van het proportionaliteitsbeginsel?
Antwoord
Voor alle bedrijfsleveninstrumenten van het ministerie van Buitenlandse Zaken worden momenteel
IMVO-kaders opgesteld, gebaseerd op de hernieuwde OESO richtlijnen. In de kaders wordt
aangegeven op welke wijze IMVO-aspecten in de verschillende fases van het desbetreffende
instrument (aanvraag/initiatie, uitvoering en afsluiting/evaluatie) zijn opgenomen. Due diligence
maakt hier onderdeel van uit. In de beoordeling van aanvragen zal gekeken worden naar zowel de
activiteit waarvoor subsidie wordt aangevraagd alsook het beleid van het bedrijf. De IMVO-kaders
zullen voor het eind van het jaar worden gepubliceerd op de websites van de
uitvoeringsorganisaties, na afstemming met het ministerie van EZ. In nieuwe publicaties van
regelingen in de Staatscourant zijn de IMVO-aspecten reeds opgenomen.
Om het proportionaliteitsbeginsel in acht te nemen wordt gewerkt met risicoprofielen. Aan de hand
van een risicoanalyse, op basis van de OESO-richtlijnen, wordt het risicoprofiel van de activiteit
bepaald. Bij een laag risico worden geen aanvullende verplichtingen op het terrein van IMVO
opgelegd. Bij een hoger risico worden passende IMVO-maatregelen getroffen en gekoppeld aan de
subsidie-/financieringsvoorwaarden. De uitvoeringsorganisaties zullen deze voorwaarden ook
gebruiken om de uitvoering te monitoren (inclusief bezoeken ter plaatse), te evalueren en af te
sluiten.
Nr 162 en 164
Vraag 162
Kunt u aangegeven welk bedrag er in 2012 gereserveerd was voor het bedrijfslevenkanaal en
hoeveel hiervan uitgegeven is (onderverdeeld volgens het schema op pagina 22)? Kan dit tevens
uitgesplitst worden naar de verschillende bedrijfsleveninstrumenten?
Vraag 164
Kunt u aangeven welk totaalbedrag (binnen en buiten het bedrijfslevenkanaal) naar het
bedrijfsleven is gegaan en welke bedrijven subsidie hieruit hebben ontvangen en in welke landen
zij hiermee hun programma uitvoeren? Kunt u onderscheid maken tussen Nederlands bedrijfsleven
en bedrijfsleven uit ontwikkelingslanden?
Antwoord
De bedrijfslevenprogramma’s maken onderdeel uit van het budget voor private sector
ontwikkeling. De uitgaven voor private sector ontwikkeling komen in 2012 naar verwachting uit op
EUR 270 miljoen. De verwachte uitgaven voor de belangrijkste bedrijfsleveninstrumenten zijn
hieronder vermeld:

Nr 165
Vraag
Kunt U toelichten in welke zin in 2013 voor Nederland immigratie en extern beleid
aandachtsgebieden zijn? Welke regulering of deregulering staat Nederland voor op deze terreinen?
Antwoord
Nederland wil in het kader van de externe dimensie van het immigratiebeleid m.n. afspraken
maken met herkomst en transitlanden over terug- en overname van niet tot Nederland toegelaten
migranten. Op dit punt streeft Nederland regulering na. Nederland zet bilateraal, in Benelux-
verband en in EU-kader in op het maken van terug- en overname afspraken in de vorm van hierop
gerichte verdragen dan wel bepalingen in bredere samenwerkingsverdragen met derde landen.
Nr 166
Vraag
Kunt u toelichten welke hervormingen Turkije het afgelopen jaar heeft doorgevoerd en welke
hervormingen uitblijven?
Antwoord
Het Turks hervormingsproces ten aanzien van grondrechten staat onder druk. Mede gelet op de
recente Commissie-voortgangsrapportage, dringt het Kabinet voortdurend bij Turkije aan op
verbetering van de rechten van minderheden, godsdienstvrijheid, persvrijheid, vrijheid van
meningsuiting, vrouwen- en kinderrechten. Positief is de toezegging van Turkije om snel een nieuw
justitieel hervormingspakket, ter verbetering van de vrijheid van meningsuiting, aan te nemen.
Daarnaast is er het inclusieve proces ten behoeve van een nieuwe grondwet en de recent
opgerichte Ombudsman. Ook lijkt de ‘positieve agenda’ van Eurocommissaris Füle met Turkije
eerste vruchten af te werpen. Zo kunnen op terreinen als energie, buitenlands beleid,
terrorismebestrijding en politieke hervormingen, op technisch niveau, met Turkije nadere
afspraken worden gemaakt.
Nr 168
Vraag
Op wat voor een manier wordt in het kader van ‘more for more’ in betrekkingen met
nabuurschapslanden aandacht besteed aan vrouwenrechten, non-discriminatie en verplichtingen
onder internationaal recht en de bevordering van economische, sociale en culturele rechten?
Antwoord
Het nabuurschapsbeleid biedt een kader en de mogelijkheden voor deze landen om hun
rechtsstaat, politieke, economische en sociale systemen te hervormen. Landen die bereid zijn
hiervoor de benodigde hervormingen door te voeren kunnen rekenen op intensievere relaties en
steun van de EU (‘more for more’). Omgekeerd zullen landen die zich niet willen conformeren aan
universele en Europese mensenrechtenstandaarden niet in aanmerking komen voor versterkte
relaties met de EU. Wit-Rusland is hiervan een voorbeeld.
Deze samenwerking wordt vastgelegd via Associatieakkoorden met de landen van het Oostelijk
Partnerschap. In deze contractuele relaties worden afspraken over genoemde onderwerpen
gemaakt en wordt het ‘more for more’ principe uitgewerkt. Een Associatieakkoord zal alle ‘politieke
clausules’ moeten bevatten: mensenrechten, waaronder het non-discriminatie beginsel, en non-
proliferatie als ‘essentiële clausules’ (partijen kunnen in ultimo het akkoord, waaronder het
handelsdeel, opschorten bij ernstige schendingen van de ‘essentiële clausules’) en daarnaast
afspraken over onder andere het Internationale Strafhof. Deze akkoorden zijn gestoeld op
basiswaarden en beginselen op het gebied van democratie, rechtsstaat en de strijd tegen corruptie.
In deze akkoorden worden ook concrete afspraken gemaakt over samenwerking op het terrein van
economische, sociale en culturele rechten alsook gendergelijkheid.

Nr 171
Vraag
Welke concrete maatregelen gaat het kabinet nemen om de integratie van immigranten te
verbeteren?
Antwoord
Deze vraag ligt op het terrein van het ministerie van Binnenlandse Zaken en Koninkrijksrelaties,
dat daarmee verantwoordelijk is voor de beantwoording van deze vraag.
Nr 172
Vraag
Met hoeveel FTE moet de EDEO volgens het kabinet uitgebreid worden? Waarom wil het kabinet
dat meer consulaire taken worden overgeheveld aan de EDEO?
Antwoord
Nederland zoekt naar mogelijkheden voor synergie van de EDEO met het postennetwerk van de
lidstaten. Aandacht gaat daarbij in het bijzonder uit naar mogelijkheden op het gebied van co-
locatie, crisismanagement en samenwerking op het gebied van consulaire dienstverlening. Het door
de EDEO laten uitvoeren van bepaalde consulaire taken die normaliter door reguliere ambassades
worden vervuld voorkomt overlap en beperkt kosten.
Nr 173 en 177
Vraag
173
Hoe ziet het EDEO proefproject eruit? Welke landen nemen deel aan dit project en hoeveel budget
is hiermee gemoeid?
177
Kunt u nader ingaan op het proefproject op het gebied van consulaire taken dat u samen met
andere landen bent gestart?
Antwoord 173 en 177
Het betreft een proefproject met de Benelux en Baltische landen dat op termijn door de EDEO
overgenomen zou kunnen worden. Er is nu geen sprake van deelname door, noch budget voor, de
EDEO op dit terrein.
In oktober 2011 heb ik, zoals toegezegd tijdens het jaarlijkse ministerieel overleg tussen de
Benelux en de Baltische landen van september 2011, een bijeenkomst in Nederland georganiseerd
over consulaire samenwerking. In 2012 is verder onderzocht op welke gebieden de Benelux en
Baltische landen, Finland en Zweden, praktisch binnen EU-verband op consulair gebied samen
kunnen werken. Ook de EDEO is vanaf het begin, als waarnemer, betrokken. Recent heeft
Nederland tijdens het overleg tussen de Benelux en de Baltische landen te Vilnius een concreet
voorstel gedaan om samenwerking te onderzoeken op het gebied van consulair crisismanagement.
Nr 174
Vraag
Welke concrete stappen neemt Nederland in het kader van het EU asiel- en migratiebeleid om te
waarborgen dat bewaking van de EU- buitengrenzen, door individuele lidstaten of in Frontex-
verband, geen belemmering vormt voor toegang tot het grondgebied van de EU voor vluchtelingen
en andere personen die internationale bescherming behoeven?

Antwoord
De forse economische groei (olie-inkomsten) en toegenomen veiligheid in de Koerdische regio en
Zuid-Irak zijn een grote stimulans voor vrijwillige terugkeer gebleken. Irak werkt sinds november
2011 niet meer mee aan gedwongen terugkeer. Gesprekken met de Iraakse overheid zijn erop
gericht de gedwongen terugkeer te hervatten. De samenwerking met herkomstlanden waaronder
Irak, Somalië, Algerije, Ghana en Egypte op het gebied van gedwongen terugkeer verloopt
moeizaam.
Nr 180
Vraag
Wat is de exacte afname van het aantal FTE's binnen het postennet in respectievelijk 2012, 2013,
2014, 2015 en 2016?
Antwoord
De formatieve krimp van het aantal BZ-uitgezonden fte’s binnen het postennet is als volgt.
2012: 0
2013 :215
2014: 39
2015: 6
2016: 0
Dit betekent dat de totale formatie met betrekking tot de uitgezonden BZ-medewerkers in het
postennet afneemt met totaal 260 fte’s in de periode 2012-2015. De totale formatie van
uitgezonden medewerkers BZ op de posten daalt van 1121 fte’s ultimo 2012 tot 861 fte’s in 2015.
Daarnaast zal in de periode 2012-2015 het aantal attache’s van vakdepartementen naar
verwachting afnemen met ongeveer 65 fte’s. Hierdoor zal het aantal attache’s in 2015 uitkomen op
ca 285 fte’s. De verantwoordelijkheid voor de realisatie van de formatieve krimp van attache’s ligt
bij de vakdepartementen.
Nr 181
Vraag
Hoe zorgt de regering voor voldoende FTE op posten om te communiceren met niet-statelijke
actoren?
Antwoord
Taken en belangen van de posten zijn de basis voor allocatiebesluiten met betrekking tot fte’s.
Communicatie met niet-statelijke actoren en de capaciteit die dit vereist is één van de taken die
hierbij wordt betrokken.
Nr 182
Vraag
Hoeveel wordt het afgeven van een paspoort in het buitenland concreet duurder, wil het
kostendekkend zijn?
Antwoord
Om invulling te kunnen geven aan het voornemen de verstrekking van reisdocumenten in het
buitenland kostendekkend te maken is een onderzoek uitgevoerd naar de kosten van deze
dienstverlening. De conclusie van het onderzoek is dat de gemiddelde kosten voor de afgifte van
een reisdocument in het buitenland circa EUR 104 per document bedragen. Inclusief de daarbij
komende kosten voor het vervaardigen van het document zelf is een tarief van circa EUR 125 voor
een paspoort en circa EUR 120 voor een Nederlandse identiteitskaart op dit moment
kostendekkend. Het huidige tarief bedraagt EUR 58,55 voor een paspoort en EUR 49,60 voor een
Nederlandse identiteitskaart.

werkzaamheden de afgelopen twee jaar gericht was op ondersteuning van Nederlandse bedrijven
en ondernemers. In samenwerking met het Ministerie van EZ en bedrijfsleven organisaties wordt
strategisch ingezet op Nederlandse bewerking van potentiële markten.
Nr 188
Vraag
Wat is de verklaring voor het ontbreken van een toelichting bij de belangrijkste mutaties ten
opzichte van vorig jaar? Kan deze toelichting per beleidsartikel weergeven worden?
Antwoord
De toelichtingen op de mutaties ten opzichte van het vorig jaar zijn opgenomen in het
ste
verdiepingshoofdstuk van de begroting 2013. Het betreft hierbij de mutaties tussen de 1
Suppletoire Begroting 2012 en de ontwerpbegroting 2013. De mutaties tussen de
ste ste
ontwerpbegroting 2012 en 1 Suppletoire Begroting 2012 zijn toegelicht in de 1 Suppletoire
Begroting 2012 waarmee uw Kamer heeft ingestemd.
Nr 190
Vraag
Kunt u aangeven of de aangekondigde beleidsdoorlichtingen betrekking hebben op het hele
beleidsartikel of slechts op een deel daarvan?
Kunt u aangeven wat de reden is dat bij bepaalde artikelonderdelen niet met een
beleidsdoorlichting wordt bekeken wat de effecten zijn van het beleid (zie de hierboven genoemde
artikelen 2.2, 2.3, 4.4 en 8.1)?
Kunt u toelichten waarom beleidsconclusies vrijwel ontbreken in de begroting en zelden naar
beleidsdoorlichtingen wordt verwezen? Welke rol ziet u weggelegd voor beleidsconclusies en
beleidsdoorlichtingen in de begroting?
Antwoord
In 2014 zal een beleidsdoorlichting over het beleidsterrein internationale rechtsorde, heel
beleidsartikel 1, worden afgerond. Voor alle overige beleidsartikelen vinden beleidsdoorlichtingen
plaats op het niveau van specifieke beleidsdoelstellingen binnen het beleidsartikel. Naarmate er
meer beleidsterreinen vallen onder een beleidsartikel is het lastiger om deze te evalueren in één
beleidsdoorlichting. Kortom, daar waar mogelijk een beleidsdoorlichting die betrekking heeft op het
hele beleidsartikel en daar waar nodig meerdere beleidsdoorlichtingen die zorgen voor adequate
evaluatiedekking.
Voor artikel 2.2 (bestrijding internationaal terrorisme) heeft het ministerie van Buitenlandse Zaken
geen eigenstandige beleidsdoorlichting gepland omdat het beleidsterrein onderdeel is van een
nationale counter-terrorism strategie (2011-2015) van de Nationale Coördinator Terrorisme
Bestrijding waarvoor het ministerie van Veiligheid en Justitie verantwoordelijk is. Aangezien de
strategie loopt tot en met 2015 is het ook nog te vroeg voor een beleidsdoorlichting. Voor artikel
2.3 (bestrijding proliferatie massavernietigingswapens) zijn twee beleidsdoorlichtingen in 2010
naar de Tweede Kamer gestuurd (over diplomatieke inspanningen gericht op aanscherping
regelgeving t.a.v. o.a. landmijnen en wapenexportbeleid). Met het oog op de periodiciteit van
beleidsdoorlichtingen en afhankelijk van de beleidscyclus is een eerstvolgende beleidsdoorlichting
voor 2016 niet opportuun. Voor artikel 4.4 (Nederlandse handels- en investeringsbevordering)
heeft het ministerie van Buitenlandse Zaken geen eigenstandige beleidsdoorlichting gepland omdat
het ministerie van Economische Zaken, Landbouw en Innovatie de leiding heeft. De ambassades en
internationale economische diplomatie zijn wel belangrijke instrumenten voor de realisatie van
Nederlandse economische belangen in het buitenland. Om die reden is effectenonderzoek naar het
postennetwerk gepland (2013). Voor artikel 8.1 (internationaal cultuurbeleid) zal het ministerie van
Buitenlandse Zaken samen met het ministerie van Onderwijs, Cultuur en Wetenschap een
beleidsdoorlichting plannen. De auditdiensten van OCW en BZ hebben in 2012 reeds een mid-term
review uitgevoerd voor een onderdeel van het internationaal cultuurbeleid (het gemeenschappelijk
erfgoed beleid). Voor een beleidsdoorlichting is het nog te vroeg.
Beleidsconclusies zijn onderdeel van het jaarverslag in plaats van de begroting. In de begroting
staat wel een paragraaf over beleidswijzigingen. Daar waar sprake is van een afgeronde

goedkeuring aan de Kamer toe te zenden, maar eerst verdere ontwikkelingen af te wachten in de
jurisprudentie van het ESC-comité.
Nr 194
Vraag
Kunt u aangeven op welke wijze de Wereldomroep bijdraagt aan het verbeteren van de rechten
van de mens, wat de doelstellingen voor 2013 zijn en in welke landen deze doelstellingen
verwezenlijkt moeten worden?
Antwoord
De doelstelling van de Wereldomroep vanaf 2013 is het vanuit een Nederlands gedachtegoed
verspreiden van het vrije woord onder jongeren in landen waar de vrijheid van meningsvorming en
meningsuiting ernstig beperkt is. Hierbij wordt specifiek aandacht besteed aan de positie van
vrouwen en meisjes (inbreng van vrouwen in politiek en bestuur, vrouwenbesnijdenis, seksueel
geweld en verkrachting, informatie over seksualiteit specifiek gericht op meisjes en jonge
vrouwen).
De hoofddoelstelling is op te delen in het streven een bijdrage te leveren aan de vrije toegang tot
pluriforme informatie, bijdragen aan meningsvorming en bijdragen aan meningsuiting. De
financiering van Radio Nederland Wereldomroep valt binnen de ambitie zoals geformuleerd in de
mensenrechtenstrategie “Verantwoordelijk voor Vrijheid” om door het vergroten van
mediadiversiteit en –kwaliteit een bijdrage te leveren aan democratisering en het creëren van
ruimte voor mensenrechtenverdedigers om op te komen voor de vrijheden van anderen. De
Wereldomroep zal haar activiteiten vanaf 2013 uitvoeren in Burundi, Democratische Republiek
Congo, Ivoorkust, Nigeria, Oeganda, Rwanda, Zuid Soedan, Zimbabwe, Egypte, Jemen, Libië,
Marokko, Saoedi‐Arabië, Syrië, China, Cuba, Venezuela en Mexico.
Nr 195, 196 en 197
Vraag 195
Wat is de verklaring voor de stijging van het budget van beleidsartikel 1.2 'Bescherming van de
rechten van de mens' tussen 2012 en 2013? Aan welke concrete zaken gaat de stijging van EUR
13,2 mln besteed worden?
Vraag 196
Kan een onderbouwing gegeven worden van de daling van het budget van beleidsartikel 1.2
'Bescherming van de rechten van de mens' tussen 2013 en 2014?
Vraag 197
Waar bestaat de verhoging van het budget voor de bescherming van de rechten van de mens in
2013 uit (tabel D.1, beleidsartikel 1)? Betekent dit meer geld voor hetzelfde aantal
taken/verantwoordelijkheden of ook onderbrengen van meer taken onder dit artikel?
Antwoord
Met ingang van 2013 zal de subsidie van het Rijk aan de Wereldomroep op dit beleidsartikel van de
begroting van Buitenlandse Zaken worden verantwoord. Deze subsidie bedraagt €14,0 miljoen per
jaar. Dit verklaart de verhoging van het budget op dit artikelonderdeel tussen 2012 en 2013. De
beschikbare middelen dalen na 2013 enigszins als gevolg van de meerjarige doorwerking van de
taakstelling op het Mensenrechtenfonds van 10 procent tot 2015.
Zie ook het antwoord op vraag 51, Kamerstuknummer 33401.
Nr 198

Weging van de ernst van de mensenrechtenschendingen wordt gebaseerd op informatie verkregen
uit rapportages en contacten van onze ambassades, internationale organisaties actief op dit terrein
en het maatschappelijk middenveld.
Nr 202
Vraag
Hoe geschiedt de evaluatie van het Mensenrechtenfonds? Hoe gaat de evaluatie eruit zien?
Antwoord
Het betreft een onafhankelijke evaluatie uitgevoerd door de Inspectie Ontwikkelingssamenwerking
en Beleidsevaluatie van het ministerie. De evaluatie bestaat uit twee delen, een brede
beleidsevaluatie en een dossier- en effectenstudie van mensenrechtenprojecten in vijf landen
(Kazachstan, Nigeria, Palestijnse gebieden, Sri Lanka en Zimbabwe). De effectenstudie bevindt zich
in fase van afronding en wordt naar verwachting begin volgend jaar aangeboden aan de Tweede
Kamer. In 2013 vindt een brede beleidsevaluatie mensenrechten plaats. De Terms of Reference
zullen uw Kamer worden toegezonden.
Nr 203
Vraag
Welke landen komen nog in aanmerking voor decentrale middelen uit het Mensenrechtenfonds?
Hoe ziet de Nederlandse regering de relatie tussen ernst van de schendingen en effectiviteit van de
inzet van middelen?
Antwoord
De huidige landenlijst voor decentrale middelen uit het Mensenrechtenfonds is als volgt:
Afghanistan, Algerije, Bahrein, Bangladesh, Benin, Birma, Brazilië, Burundi, China, Colombia, Cuba,
DRC, Egypte, Eritrea, Ethiopië, Ghana, India, Iran, Irak, Israël (MOVP), Jemen, Jordanië,
Kazachstan, Kenia, Kuweit, Indonesië, Libië, Libanon, Mali, Marokko, Mexico, Mozambique, Nigeria,
Noord-Korea, Oeganda, Oman, Pakistan, Palestijnse Gebieden, Qatar, Rusland, Rwanda, Saoedi-
Arabië, Soedan, Somalië, Syrië, Tunesië, Turkije, Venezuela, VAE, Wit-Rusland, Zimbabwe, Zuid-
Afrika.
Als gevolg van een toezegging aan de Kamer in verband met uitfasering van Matra ontvingen ook
Georgië, Oekraïne en Armenië nog middelen.
Inzet van mensenrechtenmiddelen kan in die landen waar schendingen groot zijn, relatief veel
verschil maken. Er zijn echter ook landen waar de situatie dermate slecht is dat er weinig ruimte is
voor interventies.
Nr 204
Vraag
Hoeveel kost de campagne voor de Nederlandse kandidatuur van de Mensenrechtenraad en
Veiligheidsraad?
Antwoord
Op dit moment neemt de huidige bezetting de campagnewerkzaamheden voor rekening. Dichterbij
de verkiezingsdata (voor de Mensenrechtenraad in najaar 2014 en voor de Veiligheidsraad in
najaar 2016) zal sprake zijn van intensivering van de campagne waarvoor additionele middelen
zullen worden vrijgemaakt. De omvang van het voor de campagnes benodigde budget is nog niet
volledig in kaart gebracht.
Nr 205

Vraag
Welke landen zal de Mensenrechtenambassadeur in 2013 (mogelijk) bezoeken? Waarop is deze
keuze gebaseerd?
Antwoord
De planning van de bezoeken van de Mensenrechtenambassadeur in 2013 ligt nog niet vast. Op
het programma staan bezoeken aan Colombia, China en Pakistan. De keuze voor deze landen is
gemaakt met uw Kamer en gebaseerd op de bekende mensenrechtenproblemen in die landen.
Nr 209
Vraag
Welke concrete stappen, in aanvulling op of uitwerking van de Kamerbrief van 21 november 2011,
staat Nederland in 2013 voor in de verdere hervorming van het Europees Hof voor de Rechten van
de Mens (EHRM)?
Antwoord
In 2013 zet Nederland zich er met name voor in binnen de Raad van Europa overeenstemming te
bereiken over de volgende concrete maatregelen ter hervorming van het EVRM-systeem:
 Protocol 15 EVRM, waarin enkele amendementen worden neergelegd die zijn overeengekomen
tijdens de ministeriële conferentie van de Raad van Europa in Brighton in april 2012;
 Facultatief Protocol 16 EVRM, waarmee een bevoegdheid voor het EHRM wordt gecreëerd om
adviezen (advisory opinions) te geven op verzoek van de hoogste nationale rechterlijke
instanties;
 een verdrag waarmee de EU toetreedt tot het EVRM.
Nr 210
Vraag
Hoe geeft u invulling aan de verplichtingen voor lidstaten die voortkomen uit het Strategisch kader
voor mensenrechten en democratie zoals aangenomen door de (Europese) Raad op 25 juni jl?
Antwoord
De EU mensenrechtenstrategie kent een duidelijk tijdspad waarbij voor alle concrete acties
tijdslijnen zijn opgesteld en welke instellingen (de Raad, de EDEO, de Europese Commissie)
daarvoor verantwoordelijk zijn. In Brussel vindt hierover afstemming plaats tussen de lidstaten.
Nr 211
Vraag
Gaat Nederland er zorg voor dragen dat in de pilots in Afghanistan en Zuid Soedan voor the new
Deal for Engagement in Fragile States VN Resolutie 1325 geïntegreerd wordt? Zo ja, op welke
manier? Wordt hiervoor ook geld geoormerkt?
Antwoord
In de New Deal heeft empowerment van vrouwen een sleutelrol bij vredes- en staatsopbouw. De
regeringen van Zuid-Soedan en Afghanistan hebben zich hieraan gecommitteerd. In de dialoog met
beide landen over de implementatie van de New Deal zal Nederland hierop wijzen en in dit verband
de uitvoering van resolutie 1325 (continue) onder de aandacht brengen. Hier worden vooralsnog
geen fondsen voor geoormerkt.
Nr 212

- Criterium 7: Risico dat de goederen een andere dan de opgegeven eindgebruiker krijgen
(omleidingsrisico);
- Criterium 8: Verenigbaarheid van de uitvoer met economische omstandigheden en
duurzame ontwikkeling van het land van bestemming (het zgn. OS-criterium).
Nr 216
Vraag
Wat weegt zwaarder bij het bepalen van de ‘mix van interventies’ op het speerpunt Veiligheid en
Rechtsorde, de contextanalyse of de afspraken met het partnerland?
Antwoord
In alle gevallen legt de contextanalyse de basis voor het formuleren van de doelen. Vervolgens
worden op basis daarvan afspraken gemaakt met partners, waaronder het partnerland als er
sprake is van samenwerking met de overheid, over de mix van interventies.
Nr 217
Vraag
Kunt u aangegeven hoe de rol van het Nationaal Actieplan 1325 voor Vrouwen, Vrede en Veiligheid
binnen het beleid ten aanzien van het speerpunt Veiligheid en Rechtsorde en specifiek binnen de
vijf doelstellingen wordt ingevuld?
Antwoord
Het Nederlandse NAP 1325 heeft met name betrekking op doelstelling 1, veiligheid voor mensen,
en 3: inclusieve politieke processen. VNVRR 1325 wordt bijvoorbeeld meegenomen in Security
Sector Reform programma’s. In Burundi leidde dit er toe dat gender/1325 nu één van de drie
hoofdprioriteiten is binnen de strategie voor leger en politieapparaat.
Het NAP besteedt tevens € 2 miljoen per jaar (periode 2012-2015) aan programma’s ter
bevordering van politieke participatie en ter ondersteuning van leiderschap van vrouwen in vredes
–en wederopbouwprocessen in 6 landen: DRC, Burundi, Zuid Sudan, Sudan, Afghanistan en
Colombia.
Nr 218
Vraag
Kunt u aangeven waarom u onder 2.4 nul budget reserveert voor het bevorderen van
energievoorzienings- en grondstoffenzekerheid, terwijl op pagina 17 wordt gesproken van een
cruciaal onderwerp?
Antwoord
Door aanhoudende groei van de wereldbevolking blijft de vraag naar energie en grondstoffen
toenemen. Het bevorderen van energievoorzienings- en grondstoffenzekerheid is daarom een
belangrijk aandachtspunt van het Nederlandse buitenlandbeleid. Dit geschiedt vooral via
internationale samenwerking, zowel binnen de EU als via multilaterale organisaties (Internationaal
Energie Agentschap (IEA), Internationale Atomische Energie Agentschap (IAEA), Nuclear Energy
Agency (NEA), International Renewable Energy Agency (IRENA) en Extractive Industries
Transparancy Initiative (EITI)). Wat betreft deze (non-ODA) bedragen verwijs ik u naar de
antwoorden op de vragen 34 en 35 van de HGIS.
Daarnaast leveren de ministeries van Buitenlandse Zaken en EZ diplomatieke inspanningen,
waarbij ook het Nederlandse ambassadenetwerk wordt ingeschakeld. De beperkte fondsen die
hiervoor gebruikt worden, vallen voor het merendeel onder uitgaven van ambassades. Het
ministerie van Buitenlandse Zaken draagt met de Ministeries van EZ en I&M bij aan het Clingendael

Er is geen specifieke post voor rampenrisicovermindering (Disaster Risk Reduction (DRR)) in het
budget voor humanitaire hulp opgenomen. Risico’s op rampen zouden idealiter meegenomen
worden in elke OS-investering. Het kabinet streeft daarom naar integreren van DRR in het brede
OS-beleid. Het kabinet dringt hier in haar relatie met internationale (hulp)organisaties, waar een
groot deel van het humanitaire budget naartoe gaat, ook op aan. Van deze ongeoormerkte
bijdragen is niet na te gaan welk percentage uiteindelijk aan DRR wordt uitgegeven.
Nr 222, 223, 224
Vraag 222
Welk percentage binnen artikelonderdeel 2.5 is juridisch verplicht?
Vraag 223
Welk percentage van artikel 2.6 is juridisch verplicht?
Vraag 224
Welk percentage van de wederopbouwprogramma's is juridisch verplicht?
Antwoord 222, 223, 224
Het percentage juridisch verplicht voor artikelonderdeel 2.5 is 56%, voor artikelonderdeel 2.6 is
51%. Wederopbouw is een apart onderdeel binnen artikelonderdeel 2.5. Het percentage juridisch
verplicht hierop is 72%.
Nr 225
Vraag
Welke bijdrage levert Nederland exact aan de nieuwbouw van het NAVO hoofdkwartier? Betreft dit
een juridische verplichting? Zo niet, waarom is het opportuun dat Nederland deze bijdrage levert?
Antwoord
De kosten voor de nieuwbouw van het NAVO-hoofdkwartier worden gedeeld tussen de NAVO-
bondgenoten. Het betreft een in 2002 aangegane contractuele verplichting jegens de NAVO. De
totale bijdrage van Nederland aan de bouw van het nieuwe hoofdkwartier bedraagt € 40 miljoen tot
en met de einddatum in 2017.
Nr 226
Vraag
Worden er ter ondersteuning van het maatschappelijk debat over de nationale en
bondgenootschappelijke veiligheid, naast de Atlantische Commissie, nog meer organisaties
gesubsidieerd?
Antwoord
Naast de Atlantische Commissie heeft het ministerie van Buitenlandse Zaken ook een
subsidierelatie met Clingendael.
Nr 227
Vraag
Wordt er binnen het beleid ter bestrijding van terrorisme prioriteit gemaakt van de Arabische
regio? Zo ja, op welke manier? Zo nee, waarom niet?
Antwoord

Vraag
Aan welke verdragsverplichtingen voldoet Iran niet? Om welk verdrag gaat het?
Antwoord
Iran handelt in strijd met zijn verplichtingen die voortvloeien uit het Non Proliferatie Verdrag (NPV),
omdat het zijn Safeguards Agreement niet nakomt. De IAEA-bestuursraad heeft dit in resoluties
vastgesteld op basis van rapporten van het Internationaal Atoomenergie Agentschap (IAEA)
betreffende de implementatie van de NPV Safeguards Agreement van Iran. In zijn laatste rapport
van 30 augustus jl. concludeert het IAEA wederom dat het niet kan vaststellen dat al het nucleaire
materiaal in Iran zich in vreedzame activiteiten bevindt. Ook stelt het dat Iran niet voldoende
meewerkt met het IAEA.
Voorts hebben de VN-Veiligheidsraad (VNVR) en de IAEA-bestuursraad, in onder meer resoluties
VNVR 1696 (2006) en IAEA GOV/2006/14, geëist dat Iran al zijn activiteiten op het terrein van
verrijking en opwerking opschort. Aangezien het IAEA blijft vaststellen dat Iran onder meer
doorgaat met zijn verrijkingsactiviteiten, handelt Iran ook hier in strijd met zijn internationale
verplichtingen.
Nr 234
Vraag
Met welke denktanks onderhoudt de Nederlandse regering contacten en met welke denktanks
wenst de regering haar netwerk uitbreiden?
Antwoord
Zoals in de Memorie van Toelichting wordt gemeld, worden in het kader van het non-proliferatie,
wapenbeheersings- en ontwapeningsbeleid goede contacten onderhouden met een breed scala aan
denktanks, zowel in Nederland als in het buitenland. Tot dit netwerk behoren onder andere
Instituut Clingendael, The Hague Centre for Strategic Studies (HCSS), Centre for Conflict and
Security Law (CCSL), the International Centre for Counter-Terrorism (ICCT), het Monterey Institute
of International Studies (VS), het Arab Institute for Security Studies (Jordanië) en het International
Institute for Security Studies (VK). De uitbreiding van het netwerk is afhankelijk van
ontwikkelingen op het gebied van non-proliferatie, wapenbeheersings- en ontwapeningsbeleid en
de werkzaamheden die daaruit voortvloeien.
Nr 236
Vraag
Hoe worden de lessen van de Arabische lente meegenomen in de verdere harmonisatie,
transparantie en uniforme en strikte uitvoering van het Europese wapenexportbeleid?
Antwoord
In 2012 zijn de EU lidstaten begonnen aan een herziening van het Gemeenschappelijk Standpunt
(EUGS). Die herziening wordt in 2013 afgerond. Een van de doelen van de herziening is komen tot
verdere harmonisatie en meer uniforme uitvoering van het EUGS. Mede op basis van de ervaringen
met betrekking tot de Arabische regio, hebben de lidstaten afspraken gemaakt over hoe zij
versneld informatie kunnen uitwisselen wanneer sprake is van onverwachte ontwikkelingen in een
land of een regio, zoals het geval was in het Midden-Oosten. Zo zullen de lidstaten schriftelijk en
tijdens overleggen in Brussel snel beleid met elkaar kunnen afstemmen indien daartoe aanleiding
bestaat. Wapenexportbeleid en besluiten ten aanzien van individuele wapenexportaanvragen
blijven een nationale aangelegenheid.
Nr 237

Vraag
Wat wordt er verstaan onder ‘modernisering van de civiele missiepool’? Krijgt deze pool ook andere
of meer taken? Indien ja, welke?
Antwoord
Hier wordt het reorganiseren en verbeteren van de (uitvoerende) processen ten aanzien van civiele
uitzendingen verstaan. Zo is het BZ-netwerk voor systematische pre-deployment training verbeterd
en zijn procedures voor werving en selectie en verzoeken tot opstellen van contract(verlengingen)
gestandaardiseerd. Daarnaast is het Ministerie bezig met het verbeteren van het reglement voor
civiele missies. Binnen het Ministerie is tevens extra capaciteit vrijgemaakt voor de voorbereiding
van en nazorg na uitzending van civiele functionarissen naar civiele missies.
Daarnaast is op interdepartementaal niveau parallel aan de Stuurgroep Militaire Operaties (SMO)
een Stuurgroep Civiele Missies (SCM) opgericht, waarin op hoogambtelijk niveau de niet-militaire
uitzendingen van Nederland worden besproken.
Momenteel wordt één loket opgezet ter begeleiding van alle buitenlandse uitzendingen: het 3W
(Wereldwijd Werken). Hierbij wordt, onder verantwoordelijkheid van het Ministerie van
Buitenlandse Zaken, gekeken naar een rijksbrede bundeling van taken betreffende het buitenland,
waaronder tevens de civiele expertmissies zouden gaan vallen.
Nr 241
Vraag
Wat gaat de rol van Nederland worden bij het verhogen van de kwaliteit van bijdragen van troepen
leverende landen aan VN vredesmissies?
Antwoord
Nederland speelt, samen met EU-partners, een actieve rol in het verhogen van de kwaliteit en
effectiviteit van VN-vredesmissies, inclusief de bijdragen van troepen leverende landen. Nederland
richt zich ten aanzien van de kwaliteit van troepen vooral op beleidsdiscussies in de Special
Committee on Peacekeeping Operations. In deze commissie worden onder andere besluiten
genomen over de noodzaak van betere voorbereiding en pre-ontplooiingstraining, ontwikkelingen
van standaarden voor de inzet van troepen en politie en de koppeling tussen de kwaliteit van
troepen en de vergoedingen die hier tegenover staan.
Nederland ondersteunt ook training van troepen in enkele landen die deelnemen aan VN- of andere
vredesmissies, zoals de AU-missie in Somalië (ACOTA/AMISOM). De VN hebben interesse getoond
in het opnemen in het eigen opleidingsprogramma van de door Nederland en Spanje twee maal per
jaar georganiseerde training “gender & conflict”.
Tot slot neemt Nederland deel aan enkele VN-missies, vooral in de hoger gekwalificeerde functies.
Voor het verhogen van de effectiviteit van VN-vredesmissies is ook belangrijk dat de civiele
aspecten van VN-vredesmissies adequater worden geïmplementeerd. Nederland is binnen de VN
zeer actief op het verder verbeteren van de inzet op het gebied van Rule of Law en Security Sector
Reform en stimuleert dat VN-vredesmissies goed samenwerken in het veld met andere onderdelen
van het VN-systeem.
Nr 242
Vraag
Wat is de inhoudelijke inzet van Nederland in het vormgeven van het Europese externe beleid? In
hoeverre wordt in het kader van een actief detacheringsbeleid bij Europese instellingen gewerkt
aan uitbreiden mensenrechtenexpertise binnen de EDEO?
Antwoord

In de raming voor de Nederlandse afdrachten voor 2012 is rekening gehouden met de mogelijkheid
dat de EU-begroting gedurende het jaar met maximaal € 6 miljard wordt verhoogd. In geval van
een ophoging neemt Nederland neemt daarvan ca. 5% voor zijn rekening.
Voor 2013 zijn de ramingen gebaseerd op de uitgavenplafonds zoals vastgesteld in het Meerjarig
Financieel Kader 2007-2013.
Nr 247
Vraag
Nederland dringt aan op een verscherpt monitoringsmechanisme. Wat verstaat u onder
verscherping van het mechanisme en op welke manier bent u van plan dit voornemen uit te
voeren?
Antwoord
Voor de beantwoording van deze vraag wordt verwezen naar de Kamerbrief van 26 oktober jl.,
waarin de kabinetsappreciatie is vervat over het uitbreidingspakket 2012 van de Europese
Commissie. In deze brief wordt uitgebreid ingegaan op de nieuwe onderhandelingsmethodiek voor
Hoofdstuk 23 (rechtsstaat en fundamentele vrijheden) en 24 (justitie en veiligheid) en de
Nederlandse visie op de toepassing daarvan. Deze methodiek wordt als eerste in het geval van
Montenegro – waarmee de toetredingsonderhandelingen in juni 2012 werden geopend - toegepast.
Nr 248 en 249
Vraag 248
Kunt u aangeven op welke manier in 2013 ‘bijzondere aandacht aan de strategische relatie van de
EU met de VS, China, Rusland, India, Brazilië en Japan’ wordt geschonken, en hoe zich dat
verhoudt tot de ‘bijzondere aandacht’ in 2012?
Vraag 249
Wat verstaat u onder effectieve voorbereiding van EU-Toppen met de VS, China, Rusland, India,
Brazilië en Japan? Wie neemt hierin het initiatief? En waar moet aan gedacht worden als de inzet is
het bereiken van ‘concrete resultaten’? Staan mensenrechten structureel op de agenda van deze
toppen? Zo niet, kan Nederland dit onderdeel van haar inzet maken?
Antwoord
Dat de EU in 2013, evenals in het jaar daarvoor, investeert in de strategische relaties met
(regionale) grootmachten is voor Nederland belangrijk: ons land kan slechts beperkt eigenstandige
strategische relaties aanknopen met deze landen, die op het wereldtoneel een steeds grotere plek
innemen. De EU zet in op versterking, verbreding en verdieping van die relaties, hetgeen zijn
beslag kan krijgen in akkoorden op politiek en economisch terrein. De EU gaat op een breed aantal
terreinen de dialoog aan. Mensenrechten maken hiervan vast onderdeel uit. Daar dringt Nederland
ook op aan. Een beproefd instrument van dialoog vormen de reguliere Toppen tussen de EU en
derde landen. In 2013 zullen Toppen plaatsvinden tussen de EU en VS, Brazilië, China, Zuid-Afrika,
Rusland, Oekraïne en India. In januari 2013 is er een Top tussen de regeringsleiders van de EU en
de CELAC (Latijns-Amerika en de Caribische regio).
De voorbereiding van deze Toppen wordt door de EU en lidstaten gezamenlijk ter hand genomen.
Zoals afgesproken in de Europese Raad van september 2010, zal de EU daarbij van te voren zijn
strategische belangen definiëren. Nederland ziet graag zo tastbaar mogelijke resultaten van deze
Toppen, die verder reiken dan de aanname van een gezamenlijke politieke verklaring – hoewel die
zeker ook van waarde is. Het kan dan gaan om afspraken op actuele onderwerpen op
buitenlandspolitiek of economisch terrein, of afspraken over verdergaande economische
samenwerking en het tegengaan van protectionisme.
Naast een ontmoetingsplaats en gespreksforum, bieden deze Toppen ook mogelijkheden de
economische banden aan te halen (op overheidsniveau maar ook door middel van de organisatie
van parelelle Business Forums) en de dialoog tussen maatschappelijke organisaties te verstevigen.

Antwoord
Het Fonds is nog in ontwikkeling. Het is de bedoeling dat dit fonds de ontwikkeling en financiering
van innovatieve bedrijven met een significante ontwikkelingsimpact gaat stimuleren. De insteek is
dat private investeringen zoveel mogelijk gekatalyseerd worden.
Nr 255
Vraag
Het achterliggende jaar is het ministerie bezig geweest, in samenspraak met deskundigen, om te
kijken hoe beter gemeten kan worden of de bedrijfsleveninstrumenten bijdragen aan
armoedevermindering. Wat zijn de uitkomsten hiervan?
Antwoord
De uitvoerders van de Nederlandse bedrijfslevenprogramma’s hebben evaluatieplannen opgesteld.
Die plannen zijn inmiddels grotendeels definitief. Deze plannen geven voor iedere activiteit
helderheid over de beginsituatie, een heldere resultaatketen voor de specifieke activiteit en
bijpassende indicatoren voor voortgang en resultaat. Nieuwe activiteiten en zoveel mogelijk ook
lopende activiteiten zullen worden uitgevoerd conform de definitieve evaluatieplannen. Evaluatie op
impact van de door de bedrijfslevenprogramma’s mogelijk gemaakte activiteiten zal beter inzicht
geven in hun bijdrage aan armoedevermindering.
Nr 256
Vraag
Kunt u aangeven op basis van welke overwegingen en criteria de lijst van 60 landen tot stand is
gekomen waarvoor het bedrijfsleveninstrumentarium geldt? Aan welke voorwaarden moeten
landen voldoen om opgenomen te worden in deze lijst? Kunnen er ook landen af worden gehaald of
aan toegevoegd? Zo ja, wie beslist hierover en hoe wordt de Kamer hierover geïnformeerd?
Antwoord
De lijst is in maart 2011 tot stand gekomen na overleg tussen het ministerie van Buitenlandse
Zaken, uitvoerders van de bedrijfsleveninstrumenten en het ministerie van Economische Zaken,
Landbouw en Innovatie. Criteria die daarbij zijn gebruikt zijn o.a. inkomensniveau in een land en
de relatie met Nederland. Besloten is het instrumentarium niet (langer) open te stellen voor de
zgn. ‘upper middle income countries’. Dit heeft geresulteerd in een brede, maar niet totale
openstelling om effectief en gefocust te blijven. Binnen de gekozen landen wordt uitdrukkelijk
samenhang en synergie tussen de verschillende instrumenten nagestreefd, om uiteindelijk
effectiever bij te dragen aan private sectorontwikkeling en zelfredzaamheid. Birma is recentelijk
toegevoegd aan de lijst, waarmee het totaal op 61 landen staat. Ook andere wijzigingen zijn
mogelijk op basis van politieke en economische ontwikkelingen in een land. Dit geschiedt op basis
van besluitvorming door de minister.
Nr 260
Vraag
Kunt u aangeven waarom er wel een apart artikel is voor voedselzekerheid, maar geen apart
artikel voor een ander speerpunt, namelijk watermanagement?
Antwoord:
Er is wel degelijk een apart artikel voor het speerpunt water; begrotingsartikel 6.2. Hieronder
vallen efficiënt watergebruik, verbeterd stroomgebiedbeheer en veilige delta’s en toegang tot veilig
drinkwater en sanitatie.

Vanwege de presentatie op instrumentniveau heeft de Tweede Kamer, meer dan voorheen, zicht op
de bestedingen binnen de begroting aan diverse organisaties. Bovenstaande tabel biedt, in
combinatie met de presentatie op instrumentniveau een gedetailleerde uitwerking van juridisch- en
niet juridisch verplichte deel.
Nr 265
Vraag
Valt de grootschalige aankoop van landbouwgronden in ontwikkelingslanden ook onder
voedselzekerheid? Wat is het standpunt van het ministerie in deze in relatie tot de
voedselzekerheid?
Antwoord
In het afgelopen jaar zijn er verschillende rapporten verschenen over de negatieve gevolgen van
grootschalige landdeals. Het verbeteren van land(gebruiks)rechten is een belangrijk element van
het huidige beleid ter bevordering van voedselzekerheid. Zo wordt geïnvesteerd in versterking van
land governance via onder andere LANDac, de International Land Coalition, en via het bilaterale
kanaal met een flink aantal partners in partnerlanden als Mozambique, Rwanda, Burundi, Uganda
en Ethiopië. Inzet op betere land governance moet resulteren in goed werkende instituties en
kennis die verantwoordelijke investeringen in land bevorderen en bewaken. Dit is essentieel voor
het bevorderen van duurzaamheid en een type bedrijvigheid dat inclusieve economische
ontwikkeling én betere structurele voedselzekerheid voorstaat.
Nr 266
Vraag 266
Hoe beoordeelt u de effecten van speculatie met voedsel op internationale markten? Welke inzet
pleegt de regering in Europees en internationaal verband om het toezicht op deze markten aan te
scherpen? Welk resultaat heeft dit tot op heden gehad?
Antwoord
Stijgende (of dalende) prijzen zijn in het algemeen het gevolg van spanning tussen (tegenvallend
of meevallend) aanbod en de (eventueel gestegen of gedaalde) vraag. Dit geldt zeker voor
voedselproducten, waarbij seizoens- en weersinvloeden een belangrijke rol spelen. De Wereldbank
noemt naast slechte oogsten, ook als belangrijke structurele oorzaken voor de stijging van
voedselprijzen de toegenomen vraag naar voedsel en biobrandstoffen. Daarnaast spelen ook
hogere productiekosten door stijgende energieprijzen en duurdere meststoffen een rol. De vraag in
hoeverre investeringen in bijvoorbeeld derivaten van voedselproducten, door sommigen aangeduid
als speculatie, een prijsopdrijvend effect hebben, is tot dusver niet eenduidig beantwoord.
Nederland steunt internationale en EU-initiatieven gericht op het transparanter maken van handel
en markten. Door de G20 is het initiatief genomen om bij de FAO in Rome het Agricultural Market
Informations System (AMIS) op te zetten. Dit systeem vergroot de transparantie op de agrarische
markten. In Europees verband wordt gesproken over de aanpassingen van onder meer het Markets
in Financial Instruments Directive (MiFID). Ook daar is het vergroten van transparantie een
onderdeel van de Nederlandse inzet, conform de motie De Lange en Koopmans (Kamerstukken II
2011/12, 31 532, nr. 85).
Nr 267
Vraag
Maakt Nederland bij de invulling van het speerpunt voedselzekerheid onderscheid tussen fragiele
en niet-fragiele contexten? Zo ja, op welke manier? Zo nee, waarom niet?
Antwoord
Bij de invulling van het speerpunt voedselzekerheid wordt uitgegaan van de lokale context. In Mali
bijvoorbeeld is na de staatsgreep het programma aangepast aan de omstandigheden en is meer

Nr 271
Vraag
In hoeverre draagt Nederlandse steun aan de pijler welvaart concreet bij aan verbeterde toegang
tot en kwaliteit van onderwijs in ontwikkelingslanden?
Antwoord
Met de steun aan de pijler welvaart wordt beoogd structurele armoede te bestrijden, duurzame
economische groei en zelfredzaamheid van ontwikkelingslanden te bevorderen. Het recent
gepubliceerde Education For All Global Monitoring Report 2012 laat zien dat meer economische
groei en toename van belastingopbrengsten er aan hebben bijgedragen dat de reële uitgaven aan
onderwijs in lage-inkomenslanden van 1999 tot 2010 met gemiddeld 7,2% per jaar zijn gestegen.
In deze landen zijn de onderwijsuitgaven als percentage van het Bruto Nationaal Product (BNP) in
deze periode gestegen van 3,1 tot 4,6 %. Het rapport laat ook zien dat in lage-inkomenslanden die
een groter deel van hun BNP aan onderwijs besteden, veel meer kinderen naar school gaan dan in
andere lage-inkomenslanden.
Daarnaast draagt Nederland vanuit de pijler welvaart concreet bij aan verbetering van
beroepsonderwijs relevant voor het vergroten van voedselzekerheid, via het publiek private
partnerschap Learn4Work, en aan post-secondaire skills development programma’s als Netherlands
Initiative for Capacity Development in Higher Education institutions (NICHE) en Netherlands
Fellowship Programme (NFP).
Nr 272
Vraag
In hoeverre draagt Nederlandse steun aan de pijler welvaart (o.m. door steun voor ‘domestic
resource mobilisation’, tegengaan van belastingontwijking en –ontduiking (art. 4.2) en private
sectorontwikkeling (art 4.3) concreet bij aan een eerlijker verdeling van de welvaart en een stijging
van de belastinginkomsten in de betreffende landen, waaruit publieke diensten zoals onderwijs
gefinancierd kunnen worden?
Antwoord
De programma’s gericht op het versterken van ‘domestic resource mobilisation’ en tegengaan van
belastingontwijking en –ontduiking richten zich op verbetering van de belastingstelsels in de
ontwikkelingslanden. De programma’s richten zich met name op capaciteitsversterking en –
verbetering van de belastingsystemen (zie ook het antwoord op vraag 23).
Capaciteitsopbouw, bijvoorbeeld op het gebied van transfer pricing, is belangrijk om
belastingdiensten beter in staat te stellen om internationaal opererende bedrijven/ondernemingen
te controleren en te bepalen of zij correct belasting afdragen over lokaal gemaakte winsten. Ook is
deze vorm van ondersteuning gericht op het tegen gaan van niet-geëigende kapitaaluitstromen.
Voorts wordt steun verleend bij het bepalen van de effectiviteit van ‘tax incentives’
(belastinguitgaven), die in toenemende mate als niet-effectief worden beschouwd en de
ontwikkelingslanden dus onnodig veel geld kosten. De programma’s moeten de landen in staat
stellen hun belastinginkomsten op termijn te verhogen en daarmee extra middelen vrij te maken
voor investeringen in bijvoorbeeld sociale en economische infrastructuur.
De private sector programma’s helpen lokale private sector activiteit te stimuleren en daarmee
economische groei. De directe winst van private sector ontwikkeling zit in de creatie van
werkgelegenheid (‘decent work’) en daarmee inkomsten voor de werknemers. Daarbij is het ook
belangrijk er voor te zorgen dat de winsten van nieuwe bedrijven lokaal worden belast door de
belastingdienst ter plekke, zodat een eerlijke verdeling van de welvaart tot stand komt.
Nr 273
Vraag
Kunt u aangeven om welke goederen het gaat als er wordt gesproken over schaarse Internationale
Publieke Goederen (IPG’s)?

Nr 276
Vraag
Kunt u aangeven welk deel van het budget in het kader van de private sector ontwikkeling gaat
naar de private sector in het ontvangende land, naar multilaterale organisaties ten behoeve van
het bedrijfsleven, naar het buitenlands bedrijfsleven en naar het Nederlandse bedrijfsleven.
Antwoord
Een belangrijk onderdeel van het huidige beleid op het terrein van private sector ontwikkeling richt
zich op de stimulering van bedrijvigheid in ontwikkelingslanden. Het lokale bedrijfsleven is hier a
priori bij betrokken, betrokkenheid van het internationale bedrijfsleven (inclusief Nederlandse
bedrijven), multilaterale organisaties en kennisinstellingen en NGO’s varieert en kent verschillende
combinaties. Het gevraagde onderscheid kan dan ook niet goed gemaakt worden.
Nr 277
Vraag
Kunt u aangeven wat de taakverdeling precies is tussen het postennetwerk van Buitenlandse
Zaken, de Netherlands Business Support Offices (NBSO’s) en de Netherlands Agricultural Business
Support Offices (NABSO’s), of deze nog is veranderd met de veranderende financiering en of er
nog NBSO’s en NABSO’s gepland staan om geopend te worden?
Antwoord
NBSO’s en NABSO’s hebben een privaatrechtelijke status. Zij vormen een aanvulling op en
versterking van het netwerk van de diplomatieke Nederlandse vertegenwoordigingen in het
buitenland, waarbij de NABSO’s zich richten op de agro-sector. NBSO’s en NABSO’s hebben als
primair doel de concurrentiekracht van het Nederlandse bedrijfsleven op internationale markten te
versterken. Hun werkzaamheden hangen hier nauw mee samen en zijn er op gericht om zowel
individuele bedrijven te ondersteunen bij hun eerste schreden op nieuwe markten als ook voor
generieke dienstverlening. Zij werken nauw samen met het postennet. In de afgelopen jaren
hebben zich geen substantiële wijzingen voorgedaan in deze taakverdeling.
N(A)BSO’s zijn bedoeld als een flexibel instrument waarmee snel op veranderde
marktomstandigheden kan worden ingespeeld. Geregeld worden dan ook kantoren geopend
(recentelijk nog Chengdu en Barcelona) of gesloten (Tianjin en Kunming). Uitgangspunt is dat er
alleen nieuwe kantoren worden geopend als er een bestaande wordt gesloten.
Nr 278
Vraag
Kunt u aangeven of de middelen voor de financiering van de NBSO’s en NABSO’s uit het ODA-
budget komen. Waarom worden deze per 1 januari a.s. overgebracht naar EL&I?
Antwoord
Artikel 4.4. is geheel non-ODA. Overdracht van de NBSO’s en NABSO’s wordt aangehouden in het
licht van de afspraken in het regeerakkoord.
Nr 279
Vraag
Welke cijfers heeft u over de betrokkenheid van het Nederlandse midden- en kleinbedrijf bij het
Nederlandse ontwikkelingsbeleid? Welke ontwikkeling ziet u hier? En met welke middelen probeert
u deze betrokkenheid te versterken?

Nr 282
Vraag
Welke plaats neemt onderwijs in in de Nederlandse inzet, als recht dan wel als publiek goed?
Antwoord
Nederland heeft in 1995 het Internationaal Verdrag inzake de Rechten van het Kind geratificeerd
waarin het recht van kinderen op onderwijs is vastgelegd. In mei 2011 heeft het Kabinet de
Mensenrechtenstrategie geactualiseerd (Notitie Verantwoordelijk voor vrijheid, april 2011). De
Nederlandse inzet bij de bevordering van kinderrechten is vooral gericht op het ondersteunen van
initiatieven van EU-partners.
Onderwijs is vooral op nationaal niveau een publiek goed en daarom voorwerp van bemoeienis
door nationale overheden in ontwikkelingslanden. Nederland streeft ernaar ontwikkelingslanden
meer zelfredzaam te maken door te investeren in duurzame economische groei. Daardoor kunnen
belastingopbrengsten toenemen en zullen nationale overheden steeds meer in staat zijn een
houdbaar onderwijssysteem in stand te houden.
Dat neemt niet weg dat Nederland ontwikkelingslanden ondersteunt die op dit moment nog niet
voldoende binnenlandse fondsen voor onderwijs kunnen mobiliseren. Via het Global Partnership for
Education (GPE) draagt Nederland bij aan ondersteuning van die landen, waarbij de voorwaarde is
dat zij een goed onderwijsbeleid voeren en toewerken naar eigen financiering van dat beleid.
Nr 283
Vraag
Hoe denkt u over de toekomst van Millenniumdoel 2 en de Education For All doelen?
Antwoord
Het recent gepubliceerde Education For All Global Monitoring Report 2012 biedt belangrijke
informatie over de ontwikkeling van Millenniumdoel 2 en de Education For All-doelen.
Geconcludeerd wordt dat met name op het terrein van universeel basisonderwijs in de periode
1999-2008 goede voortgang is geboekt. Sinds 2008 is echter sprake van stagnatie. In het rapport
wordt de verwachting uitgesproken dat deze doelstelling in 2015 niet zal worden behaald. Dit geldt
ook voor de andere Education For All-doelstellingen.
Nr 284
Vraag
Wat waren de belangrijkste conclusies van de evaluaties van de beurzenprogramma’s NICHE en
NFP?
Antwoord
De algemene appreciatie van beide programma’s is positief, aanbevolen wordt om dergelijke
programma’s voort te zetten. Het NICHE speelt goed in op de vraag uit partnerlanden. De
relevantie van het programma is hoog. Het NICHE slaagt er ook goed in om de projecten af te
stemmen op de Nederlandse speerpunten. De evaluatie beveelt aan in de uitvoering verbeteringen
aan te brengen om de opgebouwde capaciteit bij lokale kennisinstellingen beter te verankeren.
De NFP evaluatie concludeert dat de kennis, vaardigheden en competenties van de ontvangers van
de beurzen zijn vergroot, en dat de organisaties waar zij werkzaam zijn betere producten en
diensten konden leveren. De combinatie van theorie en praktijk in de NFP opleidingen wordt door
zowel alumni als hun werkgevers zeer gewaardeerd. De evaluatie beveelt aan om in de toekomst
meer focus aan te brengen binnen het NFP: minder landen en meer aansluiting bij de speerpunten.

Onder “innovatieve onderwijsactiviteiten ter ondersteuning van de speerpunten” wordt met name
verstaan de steun aan beroepsonderwijs:
- Investeringen in curricula van beroepsonderwijs geënt op de beroepspraktijk en
arbeidsmarkt, binnen het NICHE programma;
- Publiek-private partnerschappen tussen beroepsonderwijsinstellingen, NGO’s en bedrijven
in het Learn4work programma, actief in 5 partnerlanden (Ethiopië, Ghana, Kenia, Uganda
en Rwanda) met een budget van € 4,9 miljoen. Doelstelling van het programma is
substantiële en duurzame inkomensverbetering voor gemarginaliseerde jongeren. Beoogde
resultaten zijn (a) verbeterde toegang tot en kwaliteit van beroepsonderwijs met
aantoonbare aansluiting op de arbeidsmarkt en (b) duurzame inbedding van verbeterde en
effectieve uitvoeringsinstrumenten bij lokale beroepsonderwijsaanbieders; (c) opzetten van
een breed international netwerk, open voor nieuwe actoren, om kennis uit te wisselen en
fondsen te genereren. Looptijd van deze activiteit is van 2012 tot en met 2016.
- Een ander voorbeeld van innovatieve onderwijsactiviteiten ter ondersteuning van de
speerpunten is de MFS financiering van Woord en Daad /Red een Kind op het terrein van
beroepsonderwijs. Deze medefinancieringsorganisaties ondersteunen doelgroepen in rurale
gebieden met beroepsonderwijs in nauwe samenwerking met scholen en lokale NGO’s en
bedrijfsleven en in partnerschap met Nederlandse bedrijven.
Nr 287
Vraag
Kunt u uitleggen naar welke multilaterale organisaties, NGOs, bedrijven en overheden deze
financiële impuls precies gaat?
Antwoord
Tabel D1 (budgettaire gevolgen van beleid) geeft informatie over de verdeling van de financiële
impulsen over de verschillende kanalen
In de volgende partnerlanden is een speerpuntprogramma SRGR: Bangladesh, Jemen, Ethiopië,
Mozambique, Burundi, Mali, Ghana, Benin. In de meeste gevallen wordt daar zowel met overheden
als met NGOs samengewerkt.
Voor een beschrijving van de landen waar onderwijsprogramma’s gesteund worden verwijs ik naar
het antwoord op vragen 76 en 77 (HGIS) en vragen 286-290-299 en 304.
Nr 288
Vraag
Hoe zorgt u voor betrokkenheid van en een actieve rol voor Faith-Based Organisation (FBO’s) en
religieuze leiders in de International Conference on Population and Development (ICPD)+20
discussie?
Antwoord
Nederland hecht veel waarde aan de betrokkenheid van FBO’s bij dit onderwerp. Veel van de
oppositie tegen de ICPD-agenda komt uit conservatieve religieuze hoek, maar tegelijkertijd zijn er
ook veel religieuze leiders en FBO’s die zich juist hard maken voor seksuele en reproductieve
gezondheid en rechten (SRGR). Nederland ondersteunt deelname van NGO’s, waaronder FBO’s,
aan de ICPD+20 discussie. Zo zijn in de klankbordgroep van de mensenrechtenconsultatie, die in
juli 2013 in Nederland gehouden wordt, vertegenwoordigers van FBO’s opgenomen. Ook werken
enkele MFS organisaties nauw samen met religieuze leiders en FBO’s om een evenwichtig geluid
over seksuele en reproductieve gezondheid en rechten uit religieuze hoek te laten horen.
Nr 289
Vraag
Kunt u het verschil toelichten tussen de genoemde EUR 400 miljoen op p. 64 en het op p. 67
genoemde bedrag van EUR 380,9 miljoen voor het beleidsartikel 5.4 Seksuele en reproductieve

Nr 295
Vraag
Welke concrete voorbeelden zijn er waar het beleid op SRGR direct wordt gekoppeld aan beleid op
andere speerpunten van het Nederlandse ontwikkelingsbeleid?
Antwoord
Enkele concrete voorbeelden van koppeling zijn:
In Ethiopië is een koppeling gemaakt met het speerpunt voedselzekerheid. Via UNICEF,
ondersteunt Nederland in 15 districten een Community Based Nutrition programma dat speciale
aandacht geeft aan kinderen onder de 2 jaar, zwangere vrouwen en vrouwen die borstvoeding
geven.
De via centrale fondsen gefinancierde Global Alliance for Improved Nutrition (GAIN) en het
Micronutrient Initiative staat garant voor de beschikbaarheid van voldoende micronutriënten in het
voedsel, met name voor (zwangere) vrouwen en kinderen.
In Burundi treft het seksueel geweld, erfenis van de burgeroorlog, vooral vrouwen, jonge kinderen
en gehandicapten (10% van alle tienerzwangerschappen is het gevolg van aanranding). Dit wordt
door het SRGR speerpunt via o.a. Healthnet/TPO d.m.v. voorlichting, opvang en zorg bestreden.
Maar het geweld heeft ook componenten die de veiligheid en rechtsorde betreffen. Het speerpunt
veiligheid & rechtsorde zet in op beter politieoptreden na aanrandingen, gender bewustwording in
het leger, effectievere gevangenis regimes en reclassering van seks misbruikers.
Nr 296 en 316
Vraag 296
Wat zijn de overwegingen om het bedrag voor het Global Fund to fight Aids, Tuberculosis and
Malaria (GFATM) nog steeds niet te verhogen naar het ‘oude’ niveau van € 90 miljoen ondanks
eerdere succesvolle amendementen van de Kamer om dit wel te doen?
Vraag 316
Wat is de toekomstige begrote Nederlandse bijdrage aan het GFATM voor zover bekend?
Antwoord
Bij de vorige bezuinigingsronde werd de bijdrage aan het Global Fund in eerste instantie
teruggebracht naar € 40 miljoen. Naar aanleiding van twee amendementen van de Kamer (32 500
V nr. 22 en nr. 55) werd de bijdrage vastgesteld op € 54,6 miljoen. In de periode 2012-2016 is een
jaarlijkse bijdrage voorzien van gemiddeld € 55 miljoen. De ambities ten aanzien van SRGR
inclusief hiv/aids zoals geformuleerd in de SRGR Kamerbrief van mei 2012 zijn hierop gebaseerd.
Een toename van de bijdrage tot het oude niveau zou betekenen dat bijna een kwart van het totale
budget voor SRGR inclusief hiv/aids naar het Global Fund gaat. Dit zou resulteren in minder ruimte
voor intensiveringen op andere aspecten van SRGR.
Nr 297
Vraag
Volgens de begroting wordt in 2013 binnen het bilaterale kanaal 38.079 miljoen via de post
‘gezondheid algemeen’ besteed. In een nieuwsbericht van 18 september 2012 geeft u aan dat
ondermeer gezondheidszorg (voor zover de activiteiten niet aan de vier speerpunten bijdragen)
stevig wordt afgebouwd. Welke gezondheidsactiviteiten worden afgebouwd en in welke landen?
Hoe draag u er zorg voor dat deze activiteiten, hetzij door de overheid zelf, hetzij door andere
donoren verduurzaamd kunnen worden?

tevens de namen van de penvoeders aan toegevoegd. U bent hierover in een eerdere stadium
geïnformeerd met Kamerbrief DSO/MO-535/2010, van 1 november 2010.
Alliantie Penvoerder
1. IMPACT Oxfam Novib
2. Samen voor verandering - Cordaid
communities of change
3. ICCO Alliance ICCO
4. Hivos Alliance Hivos
5. Kind en Ontwikkeling Terre Des Hommes
6. Child Rights Alliance Plan NL
7. Dutch Consortium for ZOA
Rehabilitation
8. Together4change ICS
9. WASH Alliance Simavi
10. SRHR Alliance - Rutgers WPF
Unite for Body Rights
11. Freedom from fear IKV Pax Christi
12. Connect4change IICD
13. Ecosystem Alliance IUCN
14. Disaster Risk Reduction & Climate Nederlands Rode Kruis
Change Adaption Alliance
15. Woord en Daad & Red een Kind Woord en Daad
Alliance
16. Fair Green and Global Alliance Both Ends
17. United Entrepreneurship Coalition Spark
18. Connect Now Warchild
19. Press Freedom 2.0 Free Press Unlimited
20. Transition in the East Alliance Medisch Com NL-VT
Nr 301 en 302
Vraag 301
Welke concrete voorbeelden kunt u geven van actieve betrokkenheid van ambassades bij de
discussies over ‘enabling environment’?
Vraag 302
Hoe geeft Nederland in haar eigen beleid invulling aan de Europese plannen rond ‘enabling
environments’ voor maatschappelijke organisaties? Op welke manier wordt dit meegenomen in de
visie voor 2013?
Antwoord
Nederland is internationaal een belangrijke donor van maatschappelijk middenveld en speelt
actieve rol in bevorderen van een ‘enabling environment’, de voorwaardenscheppende omgeving.
Vooral in kader van thema Veiligheid en Rechtsorde ontplooien ambassades activiteiten op het dit
terrein. Het gaat veelal om respecteren van de mensenrechten als vrijheid voor meningsuiting, van
vereniging en vergadering en van verplaatsing, maar ook om secundaire wetgeving rond Civil
Society Organisation’s (CSO’s), zoals recht op registratie, het ontvangen van donaties en de fiscale
regelgeving.
Ambassades steunen lokale maatschappelijke organisaties die zich inzetten voor verbetering van
de situatie en gaan gesprek aan met de overheid. Er is regelmatig overleg met maatschappelijke
organisaties over de ruimte die ze in het betreffende land hebben.
In formulering van recent bekrachtigde EU beleid voor maatschappelijke organisaties heeft
Nederland zich succesvol gericht op het belang van een ‘enabling environment’ en op meerwaarde
van gezamenlijke EU inzet hiervoor. Nederland neemt actief deel aan uitwerken van dit nieuwe EU-

Het UNICEF programma Peacebuilding and Education is begin 2012 van start gegaan in 13 (post)-
conflictlanden. In het eerste jaar van uitvoering worden voor elk land eerst conflictanalyses
uitgevoerd. Deze vormen het uitgangspunt voor de per land te ondersteunen onderwijsactiviteiten.
Dit kunnen activiteiten zijn gericht op diverse typen onderwijs of training, inclusief
beroepsonderwijs. Pas na afronding van de conflictanalyses (begin 2013), wordt bepaald welke
beroepsonderwijsactiviteiten concreet via het programma zullen worden ondersteund.

Nr 309
Vraag
Hoeveel van het geld voor gender (beleidsartikel 5.3) wordt besteed aan het uitbannen van alle
vormen van geweld tegen vrouwen in arme landen? Hoeveel van dat geld komt ten goede aan UN
Women die het uitbannen van geweld tegen vrouwen als speerpunt heeft?
Antwoord
Dit kan niet precies worden vastgesteld omdat budgetten en programma’s meerdere, elkaar soms
overlappende doelen dienen. Het bestrijden van geweld tegen vrouwen is een van de doelstellingen
van FLOW en van het NAP 1325. UN Women ontvangt een Algemene Vrijwillige Bijdrage van € 4
miljoen en ook een deel daarvan komt bestrijding van geweld tegen vrouwen ten goede. Daarnaast
levert Nederland € 2 miljoen aan het Violence Against Women Trustfund van UN Women.
Nr 310
Vraag
Wat is exact het Nederlandse genderbeleid dat wordt uitgevoerd met het budget voor gender? Kunt
u dit uitgebreid toelichten?
Antwoord
Het vorige kabinet bevorderde gendergelijkheid en vrouwenemancipatie langs twee sporen die
elkaar onderling versterken. Het eerste spoor is een eigenstandig, overkoepelend internationaal
genderbeleid met vier prioriteiten: leiderschap en politieke macht van vrouwen, follow-up VNVR
resolutie 1325, economische zelfredzaamheid van vrouwen en de bestrijding van handel in en
geweld tegen vrouwen. Het tweede spoor is systematisch integreren van genderaspecten in de drie
pijlers van het buitenlandbeleid en in de vier speerpunten van ontwikkelingssamenwerking.
Met het budget voor gender worden activiteiten in het eerste spoor uitgevoerd. Een uitgebreide
beschrijving van het Nederlandse genderbeleid is te vinden in Kamerstuk 32 735, nr. 39 van 15
november 2011.
Nr 311
Vraag
Voor het FLOW Fonds binnen het gender budget is een stijging van de begroting van meer dan €4
miljoen vanaf 2014 voorzien. Waarom wordt er meer geld besteed aan het FLOW fonds? Welke
resultaten heeft het fonds met betrekking tot de bevordering van vrouwenrechten en gender
gelijkheid kunnen boeken?
Antwoord
Het kabinet wenst zijn stimulerende rol op het gebied van het bevorderen van leiderschap, macht
en zelfredzaamheid van vrouwen te ondersteunen, onder meer met blijvende inzet op FLOW.
FLOW is in 2012 van start gegaan en loopt tot en met 2015. De eerste rapportages moeten nog
binnen komen. Het is daarom te vroeg om over geboekte resultaten te kunnen spreken.
Nr 312
Vraag
Kunt u aangeven hoeveel mensen in 2013 verbeterde seksuele voorlichting krijgen als gevolg van
de verbeterde seksuele voorlichting en communicatie in tenminste zes van de acht partnerlanden?
Antwoord
Het is nog niet mogelijk aan te geven welke specifieke resultaten er in 2013 op dit
beleidsonderdeel zullen worden behaald. Niet alle programma’s zijn op dit moment in detail

alternatieve organisaties die Nederlands belastinggeld ten behoeve van aidsbestrijding effectiever
kunnen uitgeven?
Antwoord
Het Joint United Nations Programme on HIV/AIDS (UNAIDS) is een samenwerkingsverband van elf
multilaterale organisaties, dat zich ten doel stelt aidsbestrijding op internationale agenda’s te
houden, een consistent en kosteneffectief beleid te voeren en uitvoering van programma’s op
landenniveau ondersteunt. Het ministerie van Buitenlandse Zaken beschouwt UNAIDS als
onmisbaar voor het behalen van Millenniumdoel 6 (bestrijding van HIV/aids) en op het terrein van
OS-speerpunt seksuele en reproductieve gezondheid en rechten. Op advies van onder andere
Nederland versterkt UNAIDS momenteel haar landen- en regiokantoren en investeert de
organisatie in een meer effectieve samenwerking met partners op landenniveau.
Nederland acht UNAIDS dus een effectieve partner en ondersteunt UNAIDS in 2012 en 2013 met
€ 20 miljoen.
Nr 317
Vraag
Valt onder het bevorderen van duurzaam waterbeheer ook de kwestie van verdeling van
waterbronnen in conflict gebieden zoals Israël/Palestina? Zo ja, welke rol speelt het ministerie in
het oplossen van dit probleem?
Antwoord
Water is een onderwerp waarover partijen in het kader van de finale-status onderhandelingen
overeenstemming dienen te bereiken. Nederland levert vanaf 2013 een bijdrage aan verbeterde
toegang tot water in de Palestijnse Gebieden via de volgende activiteiten, zoals ook in het
Meerjaren Strategisch Plan van de Nederlandse vertegenwoordiging in Ramallah vermeld:
1) een grensoverschrijdend programma (Israël en de West Bank) op het gebied van
afvalwaterzuivering;
2) ondersteuning van de Palestijnse waterautoriteiten.
Nr 318
Vraag
In de begroting komt klimaat slechts voor in de term “ondernemingsklimaat”. Hoe gaat de regering
klimaat als dwarsdoorsnijdend aandachtsgebied bij voedsel verder uitwerken?
Antwoord
Een eenheid ten behoeve van duurzaamheid binnen de internationale afdeling van de Commissie
voor de Milieu Effect Rapportage (Commissie MER) geeft vraaggericht ondersteuning aan
ambassades en het departement bij de integratie van klimaat en milieu in de bilaterale water- en
voedselzekerheidsprogramma’s.
Nederland financiert het internationale klimaatkennis netwerk Climate Development Knowledge
Network (CDKN) om actoren in ontwikkelingslanden te adviseren t.a.v. integratie van klimaat,
waaronder in voedselzekerheidsprogramma’s. Klimaat is ook een dwarsdoorsnijdend thema in de
voedselzekerheidsprogramma’s. Zo wordt in Bangladesh gewerkt aan een betere bescherming
tegen overstroming- en verzoutingrisico’s en het gebruik van variëteiten die beter zijn aangepast
aan klimaat- en milieuverandering. In de Palestijnse gebieden gaat het om grotere
klimaatbestendigheid van gewassen door diversificatie en beter omgaan met de schaarse
hoeveelheid water.
In de Kamerbrief ‘Voortgang speerpunten ontwikkelingssamenwerking’, die de Kamer 2 november
jl. toekwam, wordt o.a. ingegaan op de implicaties van klimaatverandering voor duurzame
voedselproductie.

- het Access to Energy Fund bij FMO, en het NIPP-Renewable Energy fonds bij IFC, voor
ondersteuning van private sectorfinanciering van hernieuwbare energie projecten;
- het Energizing Development programma, uitgevoerd door GIZ en AgentschapNL, gericht op
verbeterde toegang tot hernieuwbare energie in rurale gebieden in 24 ontwikkelingslanden.
Sectoren waarin Nederlandse bedrijven bijdragen met kennis over technologie en
marktontwikkeling zijn bijvoorbeeld biogas, zonne-energie, verlichting en duurzame biomassa voor
energiedoeleinden. Daarnaast is Nederlandse expertise belangrijk met betrekking tot
projectontwikkeling en –financiering. Diverse Nederlandse partijen worden internationaal geroemd
om hun expertise: het door SNV ondersteunde biogasprogramma in Azië heeft bijvoorbeeld op 22
oktober 2012 de prestigieuze World Energy Award mogen ontvangen. Ook FMO wordt
internationaal erkend om zijn expertise op het gebied van duurzame energiefinanciering.
Nr 324
Vraag
Kunt u de verdubbeling en tevens trend van vermeerdering van het aantal beroep- en
bezwaarschriften verklaren?
Antwoord
De toename van het aantal bezwaar- en beroepszaken kan enerzijds worden toegeschreven aan de
toename van het aantal visumaanvragen en eerste paspoortaanvragen, maar anderzijds ook aan
het feit dat de burger mondiger wordt en gemakkelijker zijn weg vindt naar juridische adviseurs.
Nr 325
Vraag
Bij hoeveel posten wordt de uitgifte van reisdocumenten beëindigd?
Antwoord
Uit het onderzoek naar de kosten van de afgifte van reisdocumenten in het buitenland blijkt dat
deze dienstverlening relatief kostbaar is op posten waar weinig reisdocumenten worden
aangevraagd. De kostprijs per reisdocument is bij kleine volumes veel hoger dan bij grote
hoeveelheden. Daarom wordt momenteel bezien op welke posten waar weinig reisdocumenten
worden aangevraagd deze service kan worden beëindigd waarbij het niveau van dienstverlening zo
veel mogelijk wordt gehandhaafd, bijvoorbeeld door mobiele aanvraagstations in te zetten. Op
hoeveel posten de uitgifte van reisdocumenten zal worden beëindigd zal het komend jaar duidelijk
worden.
Nr 327
Vraag
Kunt u een (financieel) overzicht geven van de organisaties die van ‘gastland Nederland’ financiële
bijdragen ontvangen met het oog op facilitaire voorzieningen, huisvesting en veiligheid?
Antwoord
Het ministerie van Buitenlandse Zaken steunt drie internationale organisatie met het oog op
facilitaire voorzieningen, huisvesting en veiligheid financieel; Carnegie Stichting ten behove van de
instandhouding van het Vredespaleis (de zetel van het Internationaal Gerechtshof en het
Permanent Hof van Arbitrage), het speciaal Tribunaal Libanon en Hoge Commissariaat voor
Nationale Minderheden (HCNM). De Carnegie Stichting valt onder beleidsartikel 1 (Versterkte
internationale rechtsorde en eerbieding van mensenrechten. De andere organisaties vallen onder
beleidsartikel 8 (Versterkt cultureel profiel en positieve beeldvorming in en buiten Nederland). De
bijdrage aan het Internationaal Strafhof is nog onderwerp van overleg en zal binnenkort worden
vastgesteld.
Het totaal aan afgesproken financiële bijdragen in 2013 met het oog op facilitaire voorzieningen,
huisvesting en veiligheid is als volgt opgebouwd:

Nr 335
Vraag
Wat is de stand van zaken omtrent de motie Wiegman/El Fassed (31 250, nr 85) over een
nulmeting van voedselzekerheid in partnerlanden en jaarlijkse voortgangsrapportages? Wat is de
stand van zaken omtrent de motie Dikkers/El Fassed (31250, nr 90), aandacht voor boerinnen?
Wat is de stand van zaken over de motie omtrent het versterken van kleine producenten (31250,
nr 91)?
Antwoord
In de Kamerbrief ‘Voortgang speerpunten ontwikkelingssamenwerking’, die uw Kamer 2 november
jl. is toegezonden, wordt ingegaan op de uitvoering van deze moties.
Nr 336
Vraag
Kunt u aangeven wat de status is van de uitvoering van de motie Ten Broeke/Ormel (33000 71)
die de regering oproept een jaarlijkse Nederland-Duitsland top te organiseren?
Antwoord
Bondskanselier Merkel heeft het voorstel verwelkomd. De uitvoering zal opnieuw ter hand worden
genomen zodra het kabinet missionair is.
Nr 337
Vraag
Kunt u aangeven hoe het met de status is van de uitvoering van voortgangsbrief is waarin een
overzicht per land moet staan tot uitfasering van de bilaterale OS-programma’s?
Antwoord
De brief ‘Voortgang uitfasering bilaterale OS-programma’s’ is uw Kamer 2 november jl. toegegaan.
In deze brief wordt specifiek aandacht geschonken aan de uitfasering van de bilaterale
onderwijsprogramma’s.
Nr 338
Vraag
Kunt u aangeven wat de status is van de brief voor Prinsjesdag met toelichting over de wijze
waarop de onafhankelijkheid van de Wereldomroep binnen de subsidierelatie met Buitenlandse
Zaken vormgegeven is?
Antwoord
Deze brief zal uw Kamer medio november worden toegezonden door de ministers van Onderwijs,
Cultuur en Wetenschappen en Buitenlandse Zaken.
Nr 340
Vraag
Wat is de verklaring voor de toename van subsidies binnen het Mensenrechtenfonds van 1,65 mln
euro in 2012 naar 3,5 mln euro in 2013?

