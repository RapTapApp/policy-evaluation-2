 
33 402 Wijziging van enkele belastingwetten en enige andere wetten 
(Belastingplan 2013) 
 
Nota naar aanleiding van het nader verslag 
 
Inhoudsopgave 
 
1. Algemeen ................................................................................................... 2 
2. Vragen en opmerkingen van de leden van de fractie van de VVD ....................... 2 
3. Vragen en opmerkingen van de leden van de fractie van de PvdA ...................... 8 
4. Vragen en opmerkingen van de leden van de fractie van de PVV ...................... 15 
5. Vragen en opmerkingen van de leden van de fractie van de SP ........................ 24 
6. Vragen en opmerkingen van de leden van de fractie van het CDA ..................... 36 
7. Vragen en opmerkingen van de leden van de fractie van D66 .......................... 59 
8. Vragen en opmerkingen van de leden van de fractie van de ChristenUnie .......... 64 
9. Vragen en opmerkingen van de leden van de fractie van de SGP ...................... 72 
 
 
1 
 

genereerde. Met de onderhavige voorstellen en de maatregelen die zijn gerealiseerd 
in de wet Overige fiscale maatregelen 2012 is aan deze afspraak tegemoet gekomen. 
 
De leden van de fractie van de VVD informeren naar de wijze waarop het toezicht op 
het fiscale stelsel van Caribisch Nederland wordt vormgegeven. Sinds 10 oktober 
2010 zijn de drie eilanden van Caribisch Nederland openbaar lichaam van het land 
Nederland. Dit betekent dat de beleidsverantwoordelijkheid voor de fiscale rijkswet- 
en regelgeving bij het Ministerie van Financiën ligt. De uitvoering van de wet- en 
regelgeving vindt plaats door de Belastingdienst/Caribisch Nederland, die integraal 
onderdeel vormt van de Belastingdienst. De wijze van toezicht is dus op dezelfde 
wijze vormgegeven als voor het Europese deel van Nederland.  
 
De leden van de fractie van de VVD informeren naar de wijze waarop gegevens 
zullen worden uitgewisseld tussen Caribisch Nederland en Curaçao. Op de 
gegevensuitwisseling tussen Caribisch Nederland en Curaçao is de Belastingregeling 
voor het Koninkrijk van toepassing. Verzoeken om gegevensuitwisseling lopen via de 
2
Belastingdienst . 
Ter zake van het goederenverkeer tussen Curaçao en Caribisch Nederland is op 26 
september 2012 met de Minister van Financiën van Curaçao een Convenant 
getekend. Hierin zijn afspraken neergelegd om de fiscale belemmeringen in het 
inter-landelijk goederenverkeer tussen Curaçao en Caribisch Nederland zo veel 
mogelijk weg te nemen. In het kader hiervan zullen er afspraken gemaakt worden 
tussen Belastingdienst/Caribisch Nederland en de Curaçaose belastingdienst voor de 
benodigde gegevensuitwisseling. 
 
De leden van de fractie van de VVD zijn voorstander van transparantie van algemeen 
nut beogende instellingen (ANBI’s). Zij vragen of in de uitwerking van de verplichting 
tot openbaarmaking via internet alle soorten ANBI’s worden betrokken, dus ook 
geloofshuizen, zoals kerken. Dat is inderdaad het geval. Met het Interkerkelijk 
Contact in Overheidszaken (CIO-K) is in het kader van de Visie op toezicht en 
3
transparantie in de filantropische sector afgesproken dat ook kerken via internet 
inzage gaan geven in de bestedingen. Zoals bekend geven kerkgenootschappen 
momenteel alleen informatie op geaggregeerd niveau. Via een ingroeimodel zal dat 
niveau worden verfijnd naar het niveau van de afzonderlijke parochies en 
kerkgemeenten. Dit onderwerp komt mede aan de orde in het kader van het 
komende overleg over een herziening van het bestaande convenant dat de 
Belastingdienst heeft gesloten met het CIO-K. Voor vermogensfondsen gaan geen 
speciale regels gelden voor publicatie van gegevens op internet.  
 
De leden van de fractie van de VVD spreken hun zorg uit over de wildgroei aan 
ANBI’s. Het kabinet constateert ook een sterke groei in het aantal ANBI’s, maar deelt 
die zorg evenwel niet, althans niet wat betreft de aard van de ANBI’s. Wat onder 
                                                
2
 Stcrt. 2011, 10575. 
3
 Bijlage bij Kamerstukken II 2012/13, 32 740, nr. 13. 
3 
 

ondernemingsgedeelte en het winstgevende ondernemingsgedeelte mogelijk is. Ook 
is de bestedingsreserve voor culturele instellingen versoepeld. Hierdoor mogen 
culturele instellingen hun winst voor belastingheffing reserveren in een 
bestedingsreserve. Deze gereserveerde winsten moeten dan binnen vijf jaar (dit was 
voor 1 januari 2012 nog drie jaar) worden besteed aan in de wet genoemde 
uitgaven, zoals culturele projecten. Verder kunnen culturele instellingen 
gebruikmaken van de fictieve vrijwilligerskostenaftrek. Deze maatregelen uit de 
Geefwet en het Belastingplan 2012 hebben er dus niet toe geleid dat culturele 
instellingen belastingplichtig zijn geworden of meer belasting zijn gaan betalen. Dat 
sommige culturele instellingen vanaf 2012 feitelijk onder de vennootschapsbelasting 
vallen, kan onder meer verband houden met de aanscherping van de 
fondswerversaftrek in de vennootschapsbelasting. In Overige fiscale maatregelen 
2012 is deze faciliteit met ingang van 1 januari 2012 teruggebracht tot haar 
oorspronkelijke bedoeling. Maar de hiervoor genoemde faciliteiten bieden in veel 
gevallen de mogelijkheid feitelijke belastingheffing te voorkomen of te beperken. Al 
met al is met het Belasting2012 c.a. een evenwichtig pakket aan maatregelen voor 
culturele instellingen opgenomen in de vennootschapsbelasting. In de nota naar 
aanleiding van het verslag inzake het wetsvoorstel Overige fiscale maatregelen 2013 
is aangegeven dat de winstvrijstellingsdrempel in de vennootschapsbelasting verder 
worden verhoogd zou kunnen worden van € 15.000 naar € 30.000. Dit leidt tot een 
derving van € 2 mln. Hierbij wordt wel gewezen op het groeiende onderscheid tussen 
stichtingen en verenigingen enerzijds en andere Vpb-plichtige lichamen anderzijds 
dat door een verdere verruiming moeilijker rechtvaardigbaar wordt in het licht van 
het level playing field, wat ook aan de orde is geweest bij de behandeling van de 
Geefwet. Het is in dat kader overigens ongewenst om een tegemoetkoming aan de 
genoemde signalen te financieren door de reikwijdte van het begrip ‘algemeen nut’ 
te beperken, aangezien – zoals hiervoor is aangegeven – hetgeen onder algemeen 
nut moet worden verstaan, datgene is dat in de maatschappij als zodanig wordt 
beleefd en vorm krijgt. Inperking van dit begrip op initiatief van het kabinet ligt 
daarom niet in de rede. 
  
De leden van de fractie van de VVD vragen naar de voor- en nadelen van een 
verhoging van de assurantiebelasting per 1 januari 2013 zonder tijdvakbenadering 
en per 1 maart 2013 (op grond van het regeerakkoord 1 april 2013) met 
tijdvakbenadering. De leden van de fractie van de PvdA vragen waarom het kabinet 
niet gekozen heeft voor het alternatief van de branche: een verhoging per 1 januari 
2013 zonder tijdvakbenadering. Ook de leden van de fractie van D66 vragen om op 
de door het Verbond van Verzekeraars voorgestelde variant in te gaan. De leden van 
de fractie van de SP vragen naar de mogelijkheden voor anticipatie bij de 
tariefsverhoging van de assurantiebelasting en de gevolgen daarvan. In de brief die 
op 6 november 2012 aan uw Kamer is verzonden met kenmerk DV/2012/423M 
wordt ingegaan op de gevolgen van de twee genoemde varianten voor de verhoging 
van de assurantiebelasting. In deze brief is tevens een oplossing beschreven die 
ingegeven is door de wens om tegemoet te komen aan de wensen van de branche, 
5 
 

ingevolge de levensloopregeling waarvan de waarde in het economische verkeer op 
31 december 2011 niet meer bedroeg dan € 3000. Ook in deze gevallen kan immers 
sprake zijn van een progressienadeel. Daarnaast verdient overweging ook vanaf 1 
januari 2013 de voorwaarde te laten vervallen dat de levensloopregeling slechts voor 
verlof opgenomen kan worden. De opnames worden ook dan volledig bestedingsvrij 
gemaakt. Daarmee worden de administratieve lasten voor de werkgevers beperkt en 
wordt de arbeidsparticipatie gestimuleerd. Bij deze opnames wordt uiteraard ook 
belasting geheven en worden de in het verleden opgebouwde rechten op de 
levensloopverlofkorting verrekend. Toepassing van de 80%-regeling is in deze 
gevallen niet nodig, omdat de opnames verdeeld kunnen worden over verschillende 
jaren, zodat een eventueel progressienadeel beperkt kan worden. Het 
overgangsrecht voor de levensloopregeling zou bijvoorbeeld definitief kunnen 
vervallen per 1 januari 2022. De op 31 december 2021 resterende aanspraken 
ingevolge de levensloopregeling worden dan voor 100% van de waarde in het 
economische verkeer op die datum in aanmerking genomen en belast. Toepassing 
van de 80%-regeling wordt ook in deze gevallen niet als noodzakelijk gezien, omdat 
mensen voldoende tijd hebben gekregen om de aanspraken ingevolge de 
levensloopregeling over een langere periode op te nemen om het progressienadeel 
te beperken. Ook hier worden bij de belastingheffing uiteraard de in het verleden 
opgebouwde rechten op de levensloopverlofkorting verrekend. Volledigheidshalve 
wordt opgemerkt dat de opname uit de levensloopregeling tot verhoging van het 
verzamelinkomen leidt en daarmee gevolgen kan hebben voor de eventuele 
toeslagen die de deelnemers ontvangen. Zeker in situaties waarin het 
levenslooptegoed in 2013 ineens wordt opgenomen is dat een punt van aandacht. 
Vanaf 1 januari 2022 wordt de levensloopregeling in deze variant definitief 
beëindigd.  
 
De leden van de genoemde fracties vragen hoeveel het levenslooptegoed thans 
bedraagt en naar de opbrengst van een mogelijke overgangsregeling. Naar schatting 
bedraagt het totale saldo van het ingelegde spaargeld voor de levensloopregeling per 
ultimo 2012 circa € 5,5 miljard. De opname van dit levenslooptegoed leidt tot een 
belastingopbrengst. Bij het afschaffen van de levensloopregeling in het Belastingplan 
2012 is deze opbrengst ingezet ter dekking van de invoering van het 
vitaliteitssparen. In het regeerakkoord is vervolgens afgesproken het 
vitaliteitssparen niet in te voeren en de opbrengst daarvan in te boeken. Het 
overgangsrecht betekent dat de levensloopregeling na 10 jaar in plaats van na 30 
jaar wordt beëindigd. Omdat de levensloopregeling reeds is beëindigd en de 
budgettaire opbrengst daarvan is ingeboekt, is het versneld opnemen van het 
spaartegoed, volgens het bovengeschetste overgangsrecht, slechts een verschuiving 
van belastingopbrengst van latere jaren naar eerdere jaren. Het eerder ontvangen 
van de belastingopbrengst over het opgenomen levenslooptegoed, leidt tot een 
rentevoordeel voor de schatkist. Naast dit voordeel ontstaat door het overgangsrecht 
een budgettaire besparing doordat de periode waarin de deelnemers aan de 
levensloopregeling nog kunnen inleggen is verkort van 30 naar 10 jaar. In totaal 
7 
 

Het op de markt brengen van hernieuwbare brandstoffen wordt met andere (niet-
fiscale) beleidsinstrumenten geregeld (verplichting hernieuwbare energie vervoer). 
Hernieuwbare brandstoffen worden breed ingezet, dus ook in de benzine die semi-
elektrische auto’s tanken. Daarnaast kunnen aardgasauto’s op groengas rijden, 
flexfuel auto’s op E-85 (mengsel van 85% ethanol en 15% benzine) en dieselauto’s 
op HVO (biodieselvariant). Voor de bepaling van de belasting wordt in alle gevallen 
uitgegaan van de CO -uitstoot uit de uitlaat op basis van fossiele brandstof, 
2
respectievelijk aardgas, fossiele benzine en fossiele diesel. Bij rijden op groengas 
wordt de brandstof gewoon via het aardgasnetwerk geleverd. De facto wordt dus 
gewoon fossiel aardgas getankt met een ‘vleugje’ groengas (momenteel minder dan 
1%), dat op het gasnetwerk wordt ingevoed. Bij rijden op groengas wordt in het net 
gevoed groen gas administratief toegerekend aan het wegverkeer, waardoor in de 
praktijk ook wel wordt gesproken van groengasauto’s. De administratieve 
toerekening van groengas aan het verkeer is niet erg transparant. Onbekend is welk 
deel van het aan het verkeer geleverd aardgas administratief wordt vergroend en of 
er bij opschaling van gebruik van aardgas door het verkeer voldoende groengas in 
het net wordt gevoed. Voor de biocomponent in benzine en diesel bestaat geen 
administratieve toerekening aan eindgebruikers. Sinds 1 januari 2007 zijn de 
partijen die benzine en diesel op de Nederlandse markt brengen verplicht om een 
bepaald percentage van hun afzet in de vorm van hernieuwbare energie (waaronder 
begrepen groengas) aan te leveren. Voor 2012 is het verplichte aandeel 
biobrandstoffen 4,5%. Na de invoering van deze verplichtingenregeling worden 
biobrandstoffen die in het wegverkeer worden ingezet niet langer fiscaal of 
anderszins gestimuleerd. Op dit moment wordt de Nederlandse productie van groen 
gas gestimuleerd via de SDE+, ook als het groene gas wordt ingezet in het 
wegverkeer. Daarbij geldt overigens wel de hiervoor al genoemde logische 
voorwaarde dat dit groene gas dan niet meetelt voor de eerder genoemde 
verplichtingenregeling. Alleen dan wordt met de inzet van groengas een additionele 
reductie van CO bewerkstelligd. Op deze wijze wordt de keuze van de inzet van 
2
groengas in het wegverkeer of in het aardgasnet voor huishoudens en industrie 
volledig overgelaten aan de markt en niet beïnvloed door de wijze van financiële 
stimulering.  
 
De leden van de fractie van de PvdA merken overigens terecht op dat volledig 
elektrische auto’s voor meer milieuwinst zorgdragen dan semi-elektrische auto’s. 
Daar staat echter tegenover dat de doorbraak van elektrische auto’s in belangrijke 
mate afhankelijk is van het doorlopen van de kosten-leercurve die optreedt bij 
omzetvergroting en de beschikbaarheid van voldoende oplaadpunten. Door de 
snellere groei van het aantal semi-elektrische auto’s zullen er naar verwachting van 
het kabinet op termijn meer oplaadpunten komen, waardoor op langere termijn ook 
de vraag naar volledig elektrische auto’s zal worden gestimuleerd. De semi-
elektrische auto’s zijn daarmee een belangrijke schakel in de transitie naar volledig 
elektrisch rijden. Indirect bewerkstelligt de huidige tijdelijke stimulering van semi-
elektrische auto’s dus de doorbraak van volledig elektrische auto’s, die overigens al 
9 
 

 Top 5 geregistreerde modellen elektrische auto (30-09-2012) 
Model Voertuigtype Aantal 
Opel Ampera Extended-RangeElectricVehicle 1.935 
Toyota Prius Plug-in Plug-in hybrid electric vehicle 600 
Nissan Leaf FullElectricVehicle 448 
Smart Fortwo FullElectricVehicle  322 
Renault Kangoo Bedrijfsauto FullElectricVehicle 231 
 
 
Ontwikkeling aantallen geregistreerde (semi)-elektrische voertuigen 
Voertuigtype dec- dec- dec- feb- mrt- apr- mei- jun- jul- aug- sep-
09 10 11 12 12 12 12 12 12 12 12 
Volledig 146 266 1.124 1.338 1.418 1.446 1.517 1.606 1.636 1.686 1.749 
elektrisch 
Plug-in + 0 0 17 141 580 785 1.183 1.510 1.883 2.403 2.880 
range 
extender 
Totaal 146 266 1.141 1.479 1.998 2.231 2.700 3.116 3.519 4.089 4.629 
Bron: RDW 
 
 
Ontwikkeling aantal aardgasvoertuigen 
 
 
 
Uit de cijfers kan geen substantiële terugval in de groei van het aantal 
FullElectricVehicles en groengasauto’s in 2012 worden afgeleid. Ook in de tweede 
helft van 2012 en de eerste helft 2013 zullen de verkopen worden gemonitord. 
Hierover zal uw Kamer bij de jaarlijkse belastingplancyclus worden geïnformeerd.  
11 
 

daarvan een standaardafdracht door de pandhouders en andere zekerheidseigenaren 
aan de Belastingdienst in het leven te roepen. Deze afdracht zou dan een vast 
percentage van de opbrengst van de bodemzaken bedragen. Op grond van het 
huidige bodem(voor)recht kan de ontvanger van de Belastingdienst zich bij voorrang 
verhalen op de opbrengst van bodemzaken. De pandhouder neemt in deze gevallen 
positie in na de ontvanger. Het voorstel van de NVB brengt een ingrijpende wijziging 
in de onderlinge verhaalsposities ten nadele van de Belastingdienst met zich mee. 
Daarmee brengt het – anders dan het voorstel van het kabinet – een fundamentele 
wijziging aan in de bevoegdheidsverdeling en leent zich naar de mening van het 
kabinet daarom niet als alternatief voor de in het wetsvoorstel Belastingplan 2013 
opgenomen maatregel dat zich uitsluitend richt op het constructiebestendig maken 
van het bodem(voor)recht. Daarnaast zijn er verschillende andere gronden waarop 
het voorstel van de NVB wordt afgewezen: 
 Pandhouders krijgen een ‘monopolie’ op de uitwinning van zekerheidsrechten. Dit 
is een ongewenste versterking van hun incassobevoegdheden ten opzichte van 
andere schuldeisers. 
 In het voorstel van de NVB ligt het initiatief geheel in handen van de banken. Eén 
van de positieve neveneffecten van het voorliggende voorstel is nu juist dat de 
Belastingdienst in een vroeg stadium betrokken wordt bij de liquiditeits- en 
solvabiliteitsvraagstukken van de onderneming zodat tijdig kan worden bezien of 
door middel van een herstructurering - waarbij ook andere crediteuren dan de 
bank betrokken zijn - de onderneming kan “overleven”. 
 De Belastingdienst kiest zijn crediteuren niet uit en heeft daarom een stok achter 
de deur nodig in de vorm van het fiscale voorrecht/bodemrecht. Afschaffing van 
het bodem(voor)recht zou leiden tot een situatie waarin de Belastingdienst de 
betaling van zakelijke belastingschulden de facto niet meer kan afdwingen. 
 De lege boedelproblematiek in faillissementen wordt versterkt doordat 
pandhouders als separatisten buiten de boedel om opereren, terwijl bij de 
mededelingsregeling juist meer middelen in de boedel terechtkomen, vanwege 
het feit dat de Belastingdienst geen separatist is. Dit heeft gevolgen voor onder 
meer de bestrijding van faillissementsfraude. 
 
De leden van de fractie van de PvdA hebben gevraagd wanneer zij de brief rond de 
intensivering van het verticale toezicht kunnen verwachten. Versterking van het 
toezicht door de Belastingdienst is een van de doelstellingen in het regeerakkoord. 
Het streven is erop gericht om uw Kamer nog deze maand via een brief meer 
gedetailleerd te informeren. Het kabinet geeft uw Kamer in overweging deze brief te 
betrekken bij het eerstvolgende AO over de halfjaarlijkse rapportage van de 
Belastingdienst. 
 
De leden van de fracties van de PvdA, de SP, D66, en de ChristenUnie stellen vragen 
over de in het regeerakkoord voorgestelde maatregel voor aftrekbaarheid van rente 
op restschulden. De leden van de fracties van de PvdA, D66, en de ChristenUnie 
13 
 

4. Vragen en opmerkingen van de leden van de fractie van de PVV 
De leden van de fractie van de PVV vragen naar een volledig overzicht van alle in 
Nederland geheven belastingen. Deze leden geven daarbij een zeer ruime 
interpretatie van het begrip belastingen. Op deze vraag naar een volledig overzicht 
van alle in Nederland geheven heffingen, retributies of rechten en overige 
publiekrechtelijke geldschulden moet het antwoord schuldig worden gebleven, omdat 
de Staatssecretaris van Financiën niet over een dergelijk overzicht beschikt. In 
Nederland kunnen niet alleen de rijksoverheid, maar ook gemeenten, provincies, 
waterschappen, openbare lichamen voor beroep en bedrijf en andere openbare 
lichamen bevoegd zijn heffingen, retributies of rechten uit te vaardigen. Het streven 
naar volledigheid van een dergelijk overzicht zou daarom een schier onmogelijke 
opgave blijken. Wel geeft het kabinet de leden van de fractie van de PVV graag meer 
specifiek inzicht in de heffing en invordering van rijksbelastingen en enkele heffingen 
door de onder de Staatssecretaris van Financiën ressorterende rijksbelastingdienst. 
Alle bestaande rijksbelastingen, waarvan het gemeenschappelijke doel is dat deze 
een opbrengst genereren voor de schatkist, worden door de rijksbelastingdienst 
geheven en ingevorderd. Op grond van de Algemene wet inzake rijksbelastingen 
(AWR) is de inspecteur de heffende instantie. De Invorderingswet 1990 (IW 1990) 
schrijft voor, dat de ontvanger verantwoordelijk is voor de invordering. Naast de 
rijksbelastingen is de Belastingdienst ook verantwoordelijk voor de uitvoering van 
enkele heffingen die niet onder de definitie van rijksbelasting in formele zin vallen. 
Doorgaans is daarvoor gekozen omdat de heffing en inning ervan nauw aansluit bij 
en in sommige gevallen zelfs moeilijk los gezien kan worden van een rijksbelasting. 
Bekende voorbeelden zijn de heffing van de premies volks- en 
werknemersverzekeringen, de inkomensafhankelijke bijdrage Zorgverzekeringswet, 
de werkgeversbijdrage kinderopvang en de provinciale opcenten. Bovendien int 
Nederland op grond van verdragen en overeenkomsten met buitenlandse overheden 
belastingen, premies en EU-heffingen voor buitenlandse belastinginstanties. Bij alle 
hier genoemde voorbeelden maakt de Belastingdienst gebruik van de ‘eigen’ 
heffings- en invorderingsystematiek zoals die in de AWR en de IW 1990 is 
opgenomen. Het uitvoeren van belastingen of heffingen door de Belastingdienst met 
toepassing van een ander juridisch kader, zoals dat van de Algemene wet 
bestuursrecht (Awb), sluit niet aan op de binnen de dienst aanwezige kennis en 
specialismen en leidt tot wezensvreemde elementen en daarmee tot inefficiënties in 
de uitvoering. Op dezelfde wijze zullen andere heffingsbevoegde overheden dan de 
rijksoverheid de wijze van heffing nauw laten aansluiten bij de heffende instantie en 
het karakter van de heffing. Voor een uitputtend overzicht van de heffing en 
invordering van zowel rijksbelastingen als de (niet strikt fiscale) heffingen, waar de 
Belastingdienst verantwoordelijkheid voor draagt, verwijs ik de leden van de fractie 
10
van de PVV naar het Beheerverslag van de Belastingdienst. 
 
                                                
10
 Kamerstukken II 2011/12, bijlage bij 33000-IXB nr. 24. 
15 
 

toepassing van de Awb hoeven geen ambtenaren van de kansspelautoriteit meer als 
inspecteur of ontvanger te worden aangewezen. Aanwijzing van een ambtenaar van 
de kansspelautoriteit of een gerechtsdeurwaarder als belastingdeurwaarder is 
wettelijk niet mogelijk, omdat de IW 1990 bepaalt dat de belastingdeurwaarder een 
ambtenaar van de rijksbelastingdienst is.  
 
Naar aanleiding van vragen van de leden van de fractie van de PVV heeft het kabinet 
getracht in de nota naar aanleiding van het verslag inzake het wetsvoorstel Overige 
fiscale maatregelen 2013 de verwarring over de term niet-fiscale bestuurlijke 
geldschulden weg te nemen. Daarbij is de kansspelheffing als voorbeeld van zo’n 
niet-fiscale bestuurlijke geldschuld genoemd. De (rijks)belastingen die de 
Belastingdienst wel heft en int, zijn qua opbrengst en aantal belastingplichtigen in 
het algemeen (relatief) massale belastingen die integraal ten goede komen aan de 
algemene middelen. Zoals gezegd heft en int de Belastingdienst op dit moment geen 
niet-fiscale bestuursrechtelijke geldschulden met toepassing van de Awb. Of 
daarvoor in de toekomst al dan niet ruimte is – dit in antwoord op de vraag hiernaar 
van de leden van de fractie van de PVV – zal de toekomst leren. Dit lijkt echter om 
de eerdergenoemde redenen niet voor de hand te liggen.  
 
Over de complexiteit en kosten van de heffing en inning met toepassing van de AWR 
en de IW 1990 heeft het kabinet zich kennelijk onduidelijk uitgedrukt en het kabinet 
zet dit graag bij deze recht. Voor de net ingevoerde kansspelheffing en de nieuw met 
de uitvoering daarvan belaste ambtenaren is de fiscale wetgeving complex en zijn de 
kosten met name daardoor hoog, zeker in verhouding tot de voorziene opbrengst 
van € 4,6 miljoen in 2012 en € 6,2 miljoen in 2013. Het kabinet heeft geen signalen 
dat dit ook zou gelden voor de door de leden van de fractie van de PVV genoemde 
gemeenten en waterschappen. Toepassing van de Awb zou overigens bij hen wel 
ingrijpen op een bestaande heffings- en invorderingsstructuur en daarvoor zouden 
dan ook goede redenen moeten zijn.  
   
De leden van de fractie van de PVV vragen naar de rechtvaardiging voor het verschil 
in kosten dat de belastingdeurwaarder rekent voor de betekening van een 
dwangbevel ten opzichte van de kosten bij niet-betaling van kansspelheffing aan de 
kansspelautoriteit die een gerechtsdeurwaarder daarvoor rekent. 
De (vaste) tarieven die een gerechtsdeurwaarder in rekening mag brengen zijn 
opgenomen in het Besluit tarieven ambtshandelingen gerechtsdeurwaarders. De 
Kostenwet invordering rijksbelastingen (Kostenwet) bevat de tarieven voor 
vervolgingsmaatregelen, zoals het verzenden van aanmaningen, de betekening van 
dwangbevelen en het leggen van beslag, die kunnen worden genomen om 
belastingschuldigen te dwingen tot betaling van de op hen rustende 
belastingverplichtingen. Aan de vaststelling van de hoogte van deze tarieven van de 
belastingdeurwaarder liggen andere uitgangspunten ten grondslag. Deze zijn dat de 
totale invorderingskosten gedekt moeten worden door de totale opbrengst van de 
kosten die in rekening zijn gebracht ter zake van de diverse vervolgingsmaatregelen 
17 
 

11
de zin van artikel 6 EVRM. 
 
De leden van de fractie van de PVV vragen naar aanleiding van de passage uit de 
nota naar aanleiding van het verslag over het al dan niet prijsgeven van een 
efficiënte manier van dwanginvordering, welke effectievere methode van 
dwanginvordering het kabinet in gedachte heeft in vergelijking met een dwangbevel 
per post gevolgd door een bankvordering.  
In de passage uit de nota naar aanleiding van het verslag waar deze leden op doelen 
wordt geen gewag gemaakt van een gedachte om te komen met een effectievere 
methode van dwanginvordering. Het kabinet heeft in de betreffende passage slechts 
duidelijk willen maken dat het prijsgeven van het instrument van de 
overheidsvordering de facto weinig verschil maakt omdat voor wat betreft de 
kansspelheffing de ontvanger in de huidige situatie ook niet of nauwelijks gebruik 
kan maken van dit instrument. 
De leden van de fractie van de PVV vragen naar de criteria bij het beoordelen of er 
sprake is van hoofdverblijf in Nederland voor de heffing van motorrijtuigenbelasting 
ten aanzien van auto´s met een buitenlands kenteken. Waar iemand woont, wordt 
op basis van de AWR naar de omstandigheden beoordeeld. Volgens vaste 
jurisprudentie gaat het hierbij om het duurzame middelpunt van de persoonlijke en 
economische levensbelangen. De woonplaats is daarmee afhankelijk van de 
omstandigheden van het concrete geval. Van belang zijn daarbij onder meer de 
verblijfplaats van het gezin, de plaats waar een woning wordt aangehouden, de duur 
van het verblijf, de plaats waar gewerkt wordt, enz. Deze bepaling is voor de heffing 
van alle belastingen, dus ook voor de motorrijtuigenbelasting van toepassing. 
Nederlandse ingezetenen die in een auto met buitenlands kenteken rijden (en deze 
auto in Nederland duurzaam ter beschikking hebben) zijn belastingplichtig voor de 
motorrijtuigenbelasting. Derhalve moeten ze motorrijtuigenbelasting betalen 
behoudens de situaties waarin één van de wettelijke vrijstellingen van toepassing is, 
te weten de vrijstelling van maximaal twee aaneengesloten weken per jaar, de 
vrijstelling ingeval een buitenlandse auto door een buitenlandse werkgever ter 
beschikking wordt gesteld aan een inwoner van Nederland en de vrijstelling ingeval 
een buitenlandse auto wordt gebruikt door een Nederlandse inwoner die hoofd/ 
directeur- grootaandeelhouder is van een in het buitenland gevestigde onderneming. 
 
De leden van de fractie van de PVV vragen hoe wordt beoordeeld of een auto langer 
dan 12 maanden in Nederland wordt gebruikt. Op basis van wederkerigheid wordt 
vrijstelling verleend voor motorrijtuigen die zijn ingeschreven in een ander land en 
waarvan de houder niet in Nederland woont. In beginsel wordt geacht aan deze 
voorwaarde te zijn voldaan als het motorrijtuig hoogstens twaalf maanden in 
Nederland wordt gebruikt en daarbij niet wordt gebruikt voor het vervoeren van 
personen of goederen tegen betaling. Met de termijn van twaalf maanden wordt 
                                                
11
 Hoge Raad 23 oktober 2009, LJN BK0896.  
19 
 

termijn van twaalf maanden wordt aangesloten bij het Verdrag van Geneve van 18 
13
mei 1956 . De termijn van twaalf maanden vangt aan vanaf het moment dat met 
die auto gebruik wordt gemaakt van de openbare weg in Nederland. De vraag of het 
mogelijk is om buitenlandse kentekens in het Nederlandse kentekenregister op te 
14
nemen is reeds neergelegd in de motie van Bemmel waarin wordt verzocht de  
Buitenlandse kentekens op te laten nemen in het kentekenregister. De Minister van 
15
Infrastructuur en Milieu heeft de Kamer bij brief van 5 maart 2012 geïnformeerd 
over de uitvoering van deze motie. 
 
De leden van de fractie van de PVV vragen naar de criteria bij het beoordelen of er 
sprake is van hoofdverblijf in Nederland voor de heffing van motorrijtuigenbelasting 
ten aanzien van auto´s met een buitenlands kenteken. Waar iemand woont, wordt 
op basis van de Algemene wet inzake rijksbelastingen (hierna: de AWR) naar de 
omstandigheden beoordeeld. Volgens vaste jurisprudentie gaat het hierbij om het 
duurzame middelpunt van de persoonlijke en economische levensbelangen. De 
woonplaats is daarmee afhankelijk van de omstandigheden van het concrete geval. 
Van belang zijn daarbij onder meer de verblijfplaats van het gezin, de plaats waar 
een woning wordt aangehouden, de duur van het verblijf, de plaats waar gewerkt 
wordt, enz. Deze bepaling is voor de heffing van alle belastingen, dus ook voor de 
motorrijtuigenbelasting van toepassing. Nederlandse ingezetenen die in een auto 
met buitenlands kenteken rijden (en deze auto in Nederland duurzaam ter 
beschikking hebben) zijn belastingplichtig voor de motorrijtuigenbelasting. Derhalve 
moeten ze motorrijtuigenbelasting betalen behoudens de situaties waarin één van de 
wettelijke vrijstellingen van toepassing is, te weten de vrijstelling van maximaal 
twee aaneengesloten weken per jaar, de vrijstelling ingeval een buitenlandse auto 
door een buitenlandse werkgever ter beschikking wordt gesteld aan een inwoner van 
Nederland en de vrijstelling ingeval een buitenlandse auto wordt gebruikt door een 
Nederlandse inwoner die hoofd/ directeur- grootaandeelhouder is van een in het 
buitenland gevestigde onderneming. 
De leden van de fractie van de PVV vragen of er voor de motorrijtuigenbelasting 
geen algemene richtlijn van toepassing is. Daarnaast vragen ze waar de knelpunten 
liggen om de heffing van de motorrijtuigenbelasting in dergelijke gevallen mogelijk 
te maken en of het kabinet bereid is die eventuele knelpunten op korte termijn te 
verwijderen en of de regering van mening is dat er tussen Nederlandse ondernemers 
en niet-Nederlandse ondernemers die beide ondernemen in Nederland ook op het 
gebied van de motorrijtuigenbelasting een gelijk speelveld moet zijn. Er zijn geen 
bilaterale verdragen afgesloten die de heffingsbevoegdheid van de landen met 
betrekking tot de heffing van de motorrijtuigenbelastingen verdelen. De heffing en 
de vrijstellingen in de motorrijtuigenbelasting worden binnen de EU beheerst door 
het beginsel van wederkerigheid, op basis waarvan dubbele belastingheffing moet 
                                                
13
 Trb. 1957, nr. 123. 
14
 Kamerstukken II 2011/12, 29 398, nr. 309 
15
 Kamerstukken II 2011/12, 29 398, nr. 398. 
21 
 

kennis van gemeenten. Al hun kennis over de waarde van een bepaalde woning en 
de Wet WOZ komt tot uitdrukking in de WOZ-beschikking. In de basisregistratie 
WOZ zijn de waardegegevens, dat wil zeggen de op de voet van hoofdstuk IV van de 
Wet WOZ door de gemeenten vastgestelde waarde van een onroerende zaak, 
opgenomen. De Belastingdienst is afnemer van deze basisregistratie WOZ. De daarin 
vermelde waardegegevens zijn de basis voor de verhuurderheffing. Het daarnaast 
ook nog laten heffen en innen van de verhuurderheffing door de gemeenten ten 
behoeve van het Rijk betekent een onnodige taakverzwaring voor de gemeenten die 
uitsluitend een extra financiële stroom creëert. De heffing en inning door de 
Belastingdienst is mede door de betrekkelijk eenvoudige opzet van de Wet 
verhuurderheffing en het gebruik van bestaande structuren zo goedkoop en efficiënt 
mogelijk gehouden.  
 
De leden van de fractie van de PVV vragen of het klopt dat uit 
efficiencyoverwegingen voor de registratie van onderhandse pandakten geen 
registratierecht wordt geheven. In het verleden werd voor de registratie van akten 
wel een registratierecht geheven. In de praktijk bleek echter de opbrengst van deze 
heffing, die ten tijde van de afschaffing € 3 per akte bedroeg, niet op te wegen tegen 
de administratieve kosten die gemoeid waren met de heffing en inning. Daarom is 
besloten dat het beter was van die heffing af te zien en is met ingang van 1 januari 
2008 de wettelijke grondslag voor het in rekening brengen van een registratierecht 
uit de Registratiewet geschrapt.  
  
De leden van de fractie van de PVV vragen wat de kosten per registratie van een 
pandakte zijn en hoeveel van dergelijke akten jaarlijks worden geregistreerd. De 
kosten van registratie bedragen per pandakte ongeveer € 2. In 2010 werden circa 
55.000 pandakten geregistreerd en in 2011 circa 40.000. 
 
De leden van de fractie van de PVV vragen of de Belastingdienst voor de registratie 
van pandakten een vergelijkbaar bedrag in rekening zou kunnen brengen als wat de 
gemeenten vragen voor de legalisatie van een handtekening, middels voldoening op 
aangifte bij de registratie van een akte. In het huidige, “papieren” stelsel van 
registratie van pandakten gelden voor het in rekening brengen van een iets hogere 
vergoeding vrijwel dezelfde bezwaren die hebben geleid tot de afschaffing van de 
vergoeding in het verleden. Er wordt echter onderzocht op welke wijze het proces 
van de registratie van pandakten kan worden gemoderniseerd zodat ook de 
registratie van deze akten langs elektronische weg kan plaatsvinden. Hierover loopt 
overleg tussen de Belastingdienst en de banken. In dit kader wordt ook gesproken 
over de vergoeding van de kosten van een dergelijk systeem. Het zou daarom niet 
voor de hand liggen om nu nog, voor een betrekkelijk korte periode, opnieuw een 
registratierecht met een heffings- en inningssysteem in te voeren voor het huidige 
papieren stelsel. De gedachtevorming over een nieuw systeem voor de registratie 
van onderhandse akten loopt nog en ook over de vraag of onder een nieuw stelsel de 
registratie van pandakten nog via de Belastingdienst moet lopen bestaat nog geen 
23 
 

veronderstellen. In de doorrekening van de voorstellen van de commissie Van 
Dijkhuizen constateert het CPB dat de door de commissie voorgestelde verhoging het 
17
btw-stelsel progressiever maakt . Dit wordt ook inzichtelijk gemaakt in figuur 4.3.2 
van het rapport van de commissie Van Dijkhuizen. Het aandeel van de btw in het 
bruto inkomen is voor hogere inkomens lager dan voor lagere, maar het aandeel van 
de btw in de bestedingen neemt licht toe met het inkomen. Dit is deels te verklaren 
door de progressiviteit van de inkomstenbelasting. Wanneer de belastingdruk op de 
laatstgenoemde manier wordt gemeten, is het btw-stelsel licht progressief. Deze 
manier sluit bovendien beter aan bij het koopkrachtbegrip, dat immers wordt 
gedefinieerd als netto besteedbaar inkomen. Verder kan de uitwerking van een 
lastenverschuiving van directe naar indirecte belastingen alleen worden vastgesteld 
als ook wordt gekeken naar de manier waarop de directe belastingen worden 
verlaagd.  
 
 
 
De leden van de fractie van de SP willen tevens weten wat de verwachtingen zijn 
voor het aantal faillissementen, mocht het btw-tarief naar 23% verhoogd worden, 
zoals de commissie Van Dijkhuizen voorstelt. Uiteindelijk leiden de voorstellen van 
deze commissie tot meer werkgelegenheid en dus meer economische activiteit. Het 
ligt niet in de rede dat deze extra activiteit gepaard gaat met een hoger aantal 
faillissementen. 
 
                                                
17
 CPB-Notitie Economische effecten pakket Commissie Van Dijkhuizen, blz.14. 
25 
 

zinvolle en methodisch verantwoorde wijze meer inzicht te verkrijgen in de gemiste 
inkomsten. 
 
De leden van de fractie van de SP vragen welke gevolgen de beperking van de 
uitgaven voor specifieke zorgkosten heeft voor personen met hoge zorgkosten en 
waarom er geen uitzondering in de wet is opgenomen voor lagere inkomens. Voorts 
vragen zij wat de budgettaire gevolgen zijn van het volledig in stand houden van de 
aftrek. Tot slot vragen zij waarom er geen overgangsmaatregel wordt getroffen voor 
kosten die vóór 2013 zijn gemaakt, maar in 2013 als drukkende uitgaven worden 
aangemerkt. 
De regeling uitgaven voor specifieke zorgkosten is bedoeld als tegemoetkoming voor 
de meerkosten aan zorg die verbonden zijn aan het hebben van een chronische 
ziekte of een handicap. Kosten die voortvloeien uit versoberingen van het 
basispakket treffen in beginsel iedereen. Het onverkort in aftrek toelaten van 
dergelijke kosten binnen de uitgaven voor specifieke zorgkosten leidt dan ook tot 
een regeling die steeds verder van de beoogde doelgroep af komt te staan. Om deze 
reden wil het kabinet dan ook geen uitzonderingen op de beperking van de specifieke 
zorgkosten opnemen. Verder heeft de beperking niet per definitie gevolgen voor 
personen met hoge zorgkosten. Hoge zorgkosten kunnen immers voortvloeien uit 
geheel andere categorieën kosten dan waarvan nu met de maatregel de aftrek wordt 
beperkt. Wat de budgettaire gevolgen zijn als de kosten die van het basispakket 
worden uitgesloten wel in aftrek zouden kunnen worden gebracht, is niet bekend. De 
inschatting is dat het om een budgettair beslag van enkele miljoenen zou gaan. Dit 
bedrag zal jaarlijks verder oplopen als gevolg van verdere versoberingen van het 
basispakket.  
Het kabinet ziet geen aanleiding tot het treffen van een overgangsmaatregel. Voor 
de aftrek uitgaven voor specifieke zorgkosten geldt de systematiek van het 
kasstelsel. Uitgaven zijn aftrekbaar in het jaar waarin ze drukken. Deze systematiek 
brengt met zich mee dat voor de aftrekbaarheid van uitgaven het fiscale regime 
bepalend is zoals dat luidt in het jaar waarin de kosten drukken. Hierop wordt alleen 
in uitzonderlijke gevallen inbreuk gemaakt. Zo is bij de overgang van de 
buitengewone uitgavenregeling naar de uitgaven voor specifieke zorgkosten in 
beginsel geen overgangsmaatregel getroffen voor maatregelen die onder de oude 
maatregel wel aftrekbaar waren, maar dat onder de nieuwe regeling niet zijn. 
Slechts voor betalingen van eigen bijdragen AWBZ aan het Centraal Administratie 
Kantoor (CAK) is destijds een tijdelijke overgangsmaatregel getroffen. In dat geval 
was sprake van een combinatie van grote verwerkingsachterstanden bij het CAK en 
een groot financieel belang voor de belastingplichtige. Bij de onderhavige 
aftrekbeperkingen speelt een dergelijke situatie niet. Het gaat hier bij betalingen die 
over de jaargrens heengaan vooral om eigen bijdragen Zorgverzekeringswet. Het 
fiscale belang van deze eigen bijdragen is beperkt. Bovendien is er geen sprake van 
grootschalige verwerkingsachterstanden bij de zorgverzekeraars. 
 
27 
 

ondernemingen het aantrekkelijk vinden zich in ons land te vestigen. Daarbij speelt, 
naast een groot aantal niet-fiscale aspecten, ook de fiscaliteit een belangrijke rol. De 
deelnemingsvrijstelling, de afwezigheid van bronheffingen op uitgaande rente en 
royalty’s, het uitgebreide verdragennetwerk en de open houding van de 
Belastingdienst met de daaraan gekoppelde mogelijkheid zekerheid vooraf te krijgen, 
zijn factoren die voor een gunstig fiscaal klimaat in Nederland zorgen. Het kabinet 
sluit zijn ogen niet voor het feit dat de aantrekkingskracht van dat fiscale klimaat 
ook werkt op vennootschappen die niet voor veel economische activiteit in Nederland 
zorgen en die zich in Nederland vestigen, vooral vanwege de fiscale voordelen. Dat 
deze vennootschappen zich vooral om fiscale redenen in Nederland vestigen en dan 
gebruikmaken van de door Nederland gesloten verdragen, wil echter niet zeggen dat 
zij daarmee ook in strijd met die verdragen handelen of dat Nederland dan tekort 
schiet in zijn verdragsverplichtingen. Tegelijk begrijpt het kabinet ook dat de relatief 
grote investeringsbedragen die Nederland in- en uitgaan vragen kunnen oproepen, 
ook bij verdragspartners. Nederland is daarom altijd bereid in belastingverdragen 
afspraken te maken antimisbruikmaatregelen. Het kabinet vindt dan overigens dat 
die gericht en proportioneel moeten zijn. 
 
De leden van de fractie van de SP vragen waarom het kabinet de Kamerbreed 
20
aangenomen motie Bashir-Van Vliet , waarin de regering wordt opgeroepen het 
Bosalgat te dichten, niet in haar geheel heeft uitgevoerd. Het vorige kabinet heeft in 
de memorie van toelichting bij de Wet uitwerking fiscale maatregelen 
21
Begrotingsakkoord 2013 aangegeven dat deze motie niet onverkort wordt 
uitgevoerd omdat in de motie wordt verzocht om de aftrek van rente te beperken 
voor zover sprake is van een deelneming in een buitenlandse dochtermaatschappij. 
22
Dit betekent dat de motie in strijd is met het zogenoemde Bosal-arrest waarin het 
HvJ EU heeft geoordeeld dat geen onderscheid mag worden gemaakt in de fiscale 
behandeling van deelnemingen in binnenlandse en buitenlandse  
dochtermaatschappijen. 
 
De leden van de fracties van de SP en het CDA vragen om een nadere onderbouwing 
van de opbrengst van de maatregel inzake het bodem(voor)recht. De 
invorderingsverliezen ter zake van loon- en omzetbelasting – de twee belastingen 
waarop het bodem(voor)recht in de meeste gevallen ziet – die de afgelopen jaren als 
gevolg van faillissementen zijn geleden, bedragen gemiddeld € 730 miljoen. 
Ingeschat wordt dat zo’n 10 à 20% daarvan, dus ongeveer € 75 à € 150 miljoen, kan 
worden toegeschreven aan bodem(verhuur)constructies, die zich in de regel in het 
zicht van faillissement afspelen. In afstemming met het Centraal Planbureau is de 
opbrengst van de voorgestelde maatregel tegen deze achtergrond behoudend 
geraamd op € 100 miljoen. Naar het oordeel van het kabinet is derhalve sprake van 
een realistische inschatting. Ook de opvatting dat de budgettaire opbrengst teniet 
zou worden gedaan door een veronderstelde negatieve uitwerking van de 
                                                
20
 Kamerstukken II 2010/11, 32 800, nr. 17. 
21
 Kamerstukken II 2011/12, 33 287, nr. 3, blz. 10. 
22
 HvJ EU 18 september 2003, C-168/01, BNB 2003/344. 
29 
 

elektriciteit moet afkomstig zijn van coöperaties van particuliere kleinverbruikers, 
aan deze verbruikers geleverd worden en in hun nabijheid zijn opgewekt. Het 
kabinet verwacht dat deze maatregel een bijdrage zal leveren aan de ontwikkeling 
van kleinschalig opgewekte duurzame energie. Het komende jaar wordt deze fiscale 
stimulering via de energiebelasting verder uitgewerkt. 
 
De leden van de fractie van de SP zijn blij dat voor het wetsvoorstel Wet herziening 
fiscale behandeling woon-werkverkeer geen meerderheid meer lijkt te bestaan in de 
Tweede Kamer. Zij vragen wat de reactie van het kabinet hierop is en vragen of het 
kabinet bereid is het wetsvoorstel in te trekken. Deze leden geven voorts aan dat het 
wellicht beter was geweest als het wetsvoorstel niet gemaakt was en vragen hoeveel 
werk en geld het maken van het wetsvoorstel heeft gekost. Het wetsvoorstel is 
voorbereid op basis van het in de Tweede Kamer tot stand gekomen 
Begrotingsakkoord 2013 en in een periode dat het voorstel nog kon rekenen op een 
meerderheid in de Tweede Kamer. In het regeerakkoord is voorzien in het geheel 
terugdraaien van de maatregel uit het Begrotingsakkoord 2013 rond de afschaffing 
van de fiscale reiskostenaftrek, inclusief de maatregel “auto van de zaak”. Het ligt 
daarom voor de hand dat het kabinet het wetsvoorstel Wet herziening fiscale 
behandeling woon-werkverkeer zal intrekken. Het streven is om die intrekking zo 
mogelijk nog voor het wetgevingsoverleg van vrijdag 9 november 2012 te laten 
plaatsvinden. Indien dat niet lukt is de verwachting dat de intrekking nog geschiedt 
vóór de plenaire behandeling van het pakket Belastingplan 2013 in de Tweede 
Kamer. 
 
De leden van de fractie van de SP vragen om een reactie op de uitspraak van het 
Verbond van Verzekeraars dat met het afschaffen van het belasten van het woon-
werkverkeer de forens niet langer financieel geraakt wordt op de weg, maar wel 
thuis door de verhoging van de assurantiebelasting. Met het verhogen van de 
assurantiebelasting wordt de extra belastingdruk verdeeld over een grotere groep 
personen. Bovendien pakt de verhoging van de assurantiebelasting evenwichtiger 
uit. Het belasten van het woon-werkverkeer zou zeer nadelig uitpakken voor 
personen met veel woon-werkkilometers, terwijl personen zonder woon-werkverkeer 
geen gevolgen van de maatregel ondervonden zouden hebben. 
 
De leden van de fractie van de SP vragen om een reactie op een artikel waaruit zou 
blijken dat de verhoging van de assurantiebelasting vooral lagere inkomens en 
gezinnen met kinderen extra hard raakt. Het CBS publiceert gegevens over de druk 
van de assurantiebelasting naar inkomen en huishoudtype. Op grond van deze 
gegevens kan een indicatie worden gegeven van de effecten van de verhoging van 
de assurantiebelasting. Daaruit blijkt dat het verschil in belasting tussen paren met 
minderjarige kinderen respectievelijk paren zonder kinderen minder dan € 10 per 
jaar bedraagt. De verschillen hangen vooral samen met één of 
meerpersoonshuishoudens en met het inkomen. In de onderstaande tabel zijn voor 
de inzichtelijkheid daarom tevens gegevens opgenomen waarbij het inkomen is 
31 
 

In het regeerakkoord is afgesproken dat naast de maatregel in genoemd 
wetsvoorstel tevens – met ingang van 2014 – het maximale tarief waartegen de 
aftrekbare kosten met betrekking tot een eigen woning kunnen worden vergolden, in 
28 gelijke jaarlijkse stappen van een half procentpunt zal worden verlaagd (van 
maximaal 52% tot maximaal 38%). Op deze manier wordt de aftrek beperkt voor 
belastingplichtigen met de hoogste inkomens. Doorgaans zullen deze 
belastingplichtigen een duurdere eigen woning en dus een hogere hypotheek hebben 
dan belastingplichtigen met een lager belastbaar inkomen. 
 
De leden van de fractie van de SP zijn voorts van mening dat de in genoemd 
wetsvoorstel gekozen vormgeving van het overgangsrecht rechtsongelijkheid 
creëert. Zij wijzen erop dat belastingplichtigen met een bestaande 
eigenwoningschuld over die bestaande eigenwoningschuld niet hoeven af te lossen 
ter behoud van de aftrek van rente, terwijl belastingplichtigen zonder bestaande 
eigenwoningschuld pas recht op aftrek van rente krijgen als zij een aangegane lening 
in maximaal 360 maanden, ten minste volgens een annuïtair schema volledig 
aflossen. Deze leden vinden daarom dat ook belastingplichtigen met een bestaande 
eigenwoningschuld moeten gaan aflossen. Ook de leden van de fractie van SGP 
vragen hiernaar, omdat volgens deze leden door de vormgeving van dit wetsvoorstel 
de lastenverzwaring eenzijdig bij de nieuwe generatie huizenbezitters wordt gelegd. 
 
Het kabinet is er geen voorstander van dat ook belastingplichtigen met een 
bestaande eigenwoningschuld moeten gaan aflossen. Deze belastingplichtigen zijn 
hun financiering aangegaan indachtig de destijds geldende wet- en regelgeving. Op 
basis daarvan hebben zij ook de wijze van en de hoogte van die financiering 
vastgesteld. Het kabinet wil deze belastingplichtigen niet dwingen om de in het 
verleden aangekochte eigen woning op een andere, ten minste annuïtaire wijze te 
herfinancieren. Het zal niet voor alle bestaande gevallen mogelijk zijn om in het 
verleden afgesloten, niet kwalificerende leningen in nieuwe, wel kwalificerende 
leningen om te zetten, bijvoorbeeld omdat volgens de huidige normen de destijds 
verstrekte lening niet meer verstrekt zou mogen worden.  
 
Ook moet in ogenschouw worden genomen dat veel belastingplichtigen met een 
bestaande eigenwoningschuld (deels) voor de aflossing sparen door middel van een 
kapitaalverzekering eigen woning (KEW), spaarrekening eigen woning (SEW) of 
beleggingsrecht eigen woning (BEW). Vroegtijdige afkoop van de KEW, SEW of BEW 
is vaak niet voordelig voor belastingplichtigen omdat de vormgeving van het product 
zo is dat het rendement vooral in latere jaren aangroeit, terwijl de kosten van het 
product voor de gehele looptijd in het begin van de looptijd in rekening worden 
gebracht. Overigens kan bij eerdere afkoop ook een boete verschuldigd zijn en is het 
op grond van de huidige fiscale regels ook niet altijd mogelijk om belastingvrij 
vroegtijdig tot uitkering over te gaan. Hierdoor zullen belastingplichtigen met een 
bestaande eigenwoningschuld het gevoel hebben vast te zitten aan hun KEW, BEW of 
SEW, waardoor zij premies zullen blijven inleggen. Die premies komen bovenop de 
33 
 

 
De leden van de fractie van de SP vragen verder of het kabinet in overleg wil treden 
met banken over boeterentes bij vervroegd en versneld aflossen van de 
hypotheekschuld. Zoals eerder aangegeven vindt het kabinet deze boeterente niet zo 
zeer wenselijk, maar tot op zekere hoogte wel begrijpelijk, omdat huishoudens vaak 
met de bank afspreken om rentes voor een bepaalde periode vast te zetten. Banken 
passen hier hun financieringsmodel op aan en dekken vaak eventuele toekomstige 
renteschommelingen af. Op dit moment mogen huishoudens bij de meeste banken 
jaarlijks maximaal 10% van de lening boetevrij aflossen. Dit is vastgelegd in de 
Gedragscode Hypothecaire Financiering. In het regulier overleg met de sector kan 
worden besproken in hoeverre ruimte voor verruiming van dit beleid bestaat.  
 
De leden van de fractie van de SP vragen een reactie op hun analyse van de 
gevolgen van de verhuurderheffing voor woningcorporaties op het gebied van 
investeringen, huurstijgingen en verkoop van woningen. De woningcorporaties 
moeten op grond van onderhavig wetsvoorstel, net als anderen, een bijdrage leveren 
aan het Nederlandse huishoudboekje. Ook van huurders wordt een dergelijke 
bijdrage verwacht, met behoud van de betaalbaarheid voor de laagste inkomens via 
de huurtoeslag. Bij huurders met een relatief hoog inkomen, die relatief goedkoop 
wonen in een betaalbare huurwoning, kunnen de huurprijzen meer worden verhoogd 
dan bij de laagste inkomens. Deze extra huurinkomsten worden deels afgedragen via 
de heffing. Daarnaast kunnen corporaties besparen op hun bedrijfslasten. Ook de 
verkoop van huurwoningen kan liquide middelen verschaffen, maar anders dan 
vragenstellers veronderstellen zal dit naar verwachting niet zodanige aantallen 
betreffen dat sprake zal zijn van een prijsval bij andere te koop staande woningen. 
Al eerder is gewezen op de brief van de Minister van Binnenlandse Zaken en 
23
Koninkrijksaangelegenheden van 5 april 2012 met de rapportage “Mogelijke 
effecten van de kabinetsmaatregelen op de woningmarkt – doorkijk tot 2020-” van 
het onderzoeksbureau ABF. Een belangrijke relevante conclusie ten aanzien van dit 
onderzoek was dat “…de ruimte in het huurbeleid (en extra verkoop van woningen) 
verhuurders voldoende mogelijkheden biedt de financiële effecten van de heffing te 
compenseren.” Het kabinet verwacht dan ook dat woningcorporaties ook de 
komende jaren zullen blijven investeren in hun kerntaken, met name de realisatie en 
verbetering van betaalbare huurwoningen. 
 
De leden van deze fractie vragen of een verdere stijging van de huren de groep 
mensen die nu amper hun huur kunnen betalen, niet nog verder in de problemen 
brengt. Het kabinet wijst erop dat de betaalbaarheid van huren voor huurders met 
de laagste inkomens wordt gewaarborgd door de huurtoeslag. Bij huurders met een 
relatief hoog inkomen, die relatief goedkoop wonen in een betaalbare huurwoning, 
kunnen de huurprijzen meer worden verhoogd dan bij de laagste inkomens. 
 
                                                
23
 Kamerstukken 2011/12, 29 453, nr. 244. 
35 
 

eenmalige karakter van de vrijstelling blijft het aantal relaties waarbinnen de 
schenking kan plaatsvinden immers gelijk, zij het dat de tijdspanne waarbinnen de 
schenking kan plaatsvinden in geringe mate wordt verlengd. Verhoging van de 
bovengrens van thans 35 jaar tot 40 jaar zou dan ook vrijwel budgettair neutraal 
kunnen plaatsvinden. Met uitbreiding van het verwantschapscriterium tot 
grootouders en andere verwanten neemt het aantal relaties waarbinnen de 
vrijgestelde schenking kan plaatsvinden aanzienlijk toe. Tevens krijgt de vrijstelling 
naar het oordeel van het kabinet daarmee in overwegende mate het karakter van 
estateplanningsinstrument, met name wat betreft de relatie grootouder-kleinkind. 
Als gevolg van een en ander zal uitbreiding van het verwantschapscriterium wel 
gepaard gaan met een substantiële budgettaire derving. Om genoemde redenen is 
het kabinet geen voorstander van uitbreiding van het verwantschapscriterium. 
 
De leden van de fractie van het CDA vragen hoeveel steunstichtingen voor sociaal 
belang behartigende instellingen (SBBI’s) tot nu toe zijn opgericht, hoeveel dat 
gekost heeft en of het kabinet bereid is steunstichtingen mogelijk te maken voor alle 
SBBI’s. Op de site van de Belastingdienst zijn op dit moment twee steunstichtingen 
te vinden, één op de lijst voor 2012 en één op de lijst voor 2013. Daarbij moet 
worden aangetekend dat sprake is een nieuwe regeling waar de praktijk zich nog op 
in zal moeten stellen. De regeling waarin de voorwaarden voor een steunstichting 
SBBI zijn uitgewerkt, is namelijk pas op 22 juni 2012 officieel vastgesteld door 
24
publicatie in de Staatscourant. Schenkingen aan steunstichtingen kunnen onder de 
gebruikelijke voorwaarden bij de aangifte inkomstenbelasting in aftrek worden 
gebracht. Een verruiming van deze faciliteit naar alle SBBI’s acht het kabinet, gelet 
op een te verwachten derving van enkele tientallen miljoenen, niet aan de orde. 
 
De leden van de fractie van het CDA vragen wanneer het kabinet het rapport 
evaluatie WKR heeft ontvangen en waarom het na ontvangst niet onmiddellijk is 
doorgestuurd aan de Kamer. Zoals de vermelding op het rapport al duidelijk maakt, 
heeft Panteia het rapport eind augustus – digitaal - naar het Ministerie van Financien 
verzonden. Feitelijke oplevering vond overigens plaats op 20 september 2012. Er is 
voor gekozen, alvorens het rapport aan uw Kamer te zenden, eerst de uitkomsten 
grondig te bestuderen en te analyseren. Met name was het noodzakelijk daar 
voldoende tijd voor in te ruimen omdat er eigenlijk geen duidelijk beeld uit de 
evaluatie komt. Daarom is in de begeleidende brief nader ingegaan op de vraag hoe 
verder te gaan.  
 
De leden van de fractie van het CDA vragen naar de voorspellingen over het gebruik 
van de WKR bij de introductie daarvan. Bij de voorstellen in 2009 voor de introductie 
van de WKR per 1 januari 2011 is reeds in oktober van het eerstgenoemde jaar 
geconstateerd dat de regeling kan rekenen op brede steun, ook bij werkgevers, 
maar dat de overgang ernaartoe en de onduidelijkheden over de eis van 
                                                
24
 Stcrt. 2012, nr. 12737. 
37 
 

betrokken, maar waarvan de selectie voor het overige volledig willekeurig was. 
Hierdoor kan een evenwichtig beeld worden geschetst hoe werkgevers denken over 
de verschillende onderwerpen die bij de evaluatie zijn betrokken, waaronder de 
bedrijfsfitness. Overigens is de onderzoeksopzet in het rapport van Fit!Vak ook 
anders dan in de door Panteia uitgevoerde evaluatie en alleen daarom al is een 
vergelijking niet goed mogelijk. Dat neemt niet weg dat met interesse is 
kennisgenomen van de uitkomsten van het onderzoek van Fit!vak. Er valt wel een 
gemeenschappelijke lijn in beide rapporten te onderkennen: werkgevers zijn nog niet 
vastbesloten over het in de toekomst aanbieden van fitness.  
 
Vervolgens vragen de leden van de fractie van het CDA of er onder de WKR fiscaal 
een onderscheid bestaat tussen werkgevers met en werkgevers zonder 
fitnessmogelijkheden op de werkplek en hoe zich dit verhoudt tot het uitgangspunt 
van fiscale neutraliteit. Bij de ontwikkeling van de WKR is getracht tot een 
eenvoudige regeling te komen waarbij het aantal regels zoveel mogelijk beperkt is. 
Om dit te bereiken zijn vrijwel alle zaken die mede op de werkplek ter beschikking 
zijn gesteld door middel van een nihilwaardering van belastingheffing vrijgesteld. 
Hoewel het fiscaal gezien mogelijk vreemd overkomt om het voordeel dat een 
werknemer geniet van fitness op de werkplek op nihil te waarderen, is hier in het 
kader van de eenvoud toch voor gekozen om zo een detailregeling ter waardering 
van de bedrijfsfitness op de werkplek achterwege te kunnen laten. Dit voordeel voor 
werkgevers met een fitnessmogelijkheid op de werkplek is daarom niet gericht op de 
benadeling van bepaalde groepen werkgevers ten opzichte van anderen, maar het 
gevolg van een vereenvoudigde systematiek. Voor het overige zorgt de systematiek 
van vrije ruimte er voor dat de fiscale neutraliteit niet in het geding hoeft te komen 
 
Tot slot vragen de leden van de fractie van het CDA hoe de gevolgen van de WKR 
zich verhouden tot het staande beleid ter preventie van arbeidsongeschiktheid en ter 
bevordering van het langer doorwerken door werknemers. De zorg voor preventief 
beleid om arbeidsongeschiktheid te voorkomen deelt het kabinet. De samenwerking 
tussen werkgever en werknemers om te komen tot een 
arbeidsomstandighedenbeleid op grond van de Arbeidsomstandighedenwet leidt tot 
wat in de praktijk vaak een ARBO-plan genoemd wordt. Voorzieningen die de 
werknemer geheel of gedeeltelijk op de werkplek gebruikt of verbruikt en die een 
werkgever verstrekt of aanbrengt op grond van een dergelijk ARBO-plan worden op 
nihil gewaardeerd. Daarmee zijn er onder de WKR mogelijkheden voor werkgevers 
dergelijk beleid te voeren. 
In absolute zin mag op grond van het rapport van Panteia verwacht worden dat de 
introductie van de WKR van marginale invloed is op het aantal werknemers dat aan 
bedrijfsfitness doet. Daarnaast valt nog te bezien of het aantal werknemers dat voor 
invoering van de WKR de mogelijkheid had tot (gratis) fitness door de invoering van 
de WKR lager wordt. Voor het overige wordt verwezen naar het antwoord op de 
vraag van de leden van de SP over de bedrijfsfitness. 
 
39 
 

van de NVB aan de orde geweest, namelijk het belang van een regresrecht van de 
pandhouder op de belastingschuldige en de relatie van de mededelingsplicht van de 
pandhouder tot de geheimhoudingsplicht die de bank heeft ten opzichte van zijn 
cliënten. Het eerste punt heeft geleid tot aanvulling van het voorstel in de eerste 
nota van wijziging. Op het tweede punt wordt bij de vragen van de fractie van het 
CDA hieronder verder inhoudelijk ingegaan.  
 
De leden van de fractie van het CDA vragen voorts of het kabinet bekend is met de 
29
berichtgeving dat banken meer zekerheden eisen bij het verstrekken van nieuw 
krediet sinds het uitbreken van de crisis en of een goede monitoring in te richten is. 
Sinds de financiële crisis van 2008 hebben banken hun criteria voor het verstrekken 
van leningen aan bedrijven, zoals de verlangde zekerheden, aangescherpt (zie 
Overzicht Financiële Stabiliteit najaar 2012). Dit past bij de huidige economische 
situatie waarin banken door de economische onzekerheid grotere risico's lopen. 
Niettemin is het belangrijk dat voor goede projecten en bedrijven voldoende 
financiering beschikbaar blijft. In de brief van de Minister van Economische Zaken, 
Landbouw en Innovatie van 31 mei jl. is aan uw Kamer een aantal rapporten 
30
toegestuurd over de ontwikkeling van de kredietverlening. Hierin is geconstateerd 
dat het niveau van kredietverlening in Nederland voor het bedrijfsleven als geheel, 
maar ook voor het grootste deel van het midden- en kleinbedrijf (MKB) gemiddeld 
redelijk in stand is gebleven. Deze onderzoeken laten verder zien dat de afname in 
de groei van de kredietverlening niet alleen komt door strengere 
verstrekkingscriteria, maar ook door afname in de vraag als gevolg van de onzekere 
economische omstandigheden. Eind van dit jaar biedt de Minister van Economische 
Zaken u een nieuwe financieringsmonitor aan, die verder licht zal werpen op de 
ontwikkelingen omtrent kredietverlening aan het bedrijfsleven. 
 
De leden van de fractie van het CDA vragen of het onderhavige voorstel zal leiden 
tot een verergering van de knelpunten van kredietverstrekking aan het MKB. Voorts 
vragen zij of het kabinet van mening is dat dit voorkomen moet worden. Het is niet 
op voorhand te zeggen of er een direct gevolg van de aanpassing in het 
bodem(voor)recht op de kredietverlening aan het MKB zal zijn, en zo ja, wat de 
omvang daarvan zou zijn en bij wie de effecten uiteindelijk zouden neerslaan. In de 
interne modellen die banken gebruiken om te berekenen hoeveel kapitaal ze moeten 
reserveren voor leningen aan het bedrijfsleven wordt inboedel doorgaans 
meegenomen als onderpand. Of dit ook betekent dat ondernemers door de 
voorgestelde maatregel moeilijker krediet krijgen hangt echter mede af van de mate 
waarin een bedrijf alternatieve zekerheden heeft voor inboedel waarop bodembeslag 
kan worden gelegd. Daarnaast is de mate waarin en snelheid waarmee banken hun 
leningenportfolio kunnen herzien een belangrijke factor voor de macro-effecten van 
de bodemrechtmaatregel op de balansen van de banken, en daarmee op de 
kredietverlening voor de samenleving en het MKB in het bijzonder. 
                                                
29
 Algemeen Dagblad van 24 oktober 2012 “Klachtenregen over strengere banken”. 
30
 Kamerstukken II 2011/12, 32 637, nr. 34. 
41 
 

betaling van de verschuldigde belastingen wordt bij die medewerking wel 
meegewogen. Mede om die reden wordt gelijktijdig met het invoeren van de 
wettelijke maatregelen het uitstelbeleid van de Belastingdienst versoepeld zodat in 
de praktijk ook ruimte geboden kan worden aan bedoelde ingrepen. Het is zeker niet 
de bedoeling dat pogingen die worden aangewend om de onderneming haar 
levensvatbaarheid te hergeven, bij voorbaat kansloos worden gemaakt door middel 
van executoriale verkoop van de bodemzaken. In zijn oordeel over de 
levensvatbaarheid van ondernemingen in betalingsproblemen zal de ontvanger 
verklaringen van derden-deskundigen betrekken. In reactie op de vraag of de 
Belastingdienst de benodigde capaciteit heeft om het voorgaande te realiseren wordt 
opgemerkt dat de voorgestelde reparatie van het bodemrecht het mogelijk maakt 
andere keuzes in de invordering te maken. Dit betekent dat de invorderingscapaciteit 
die wordt vrijgespeeld door het wegvallen van de rat race met kredietverleners, de 
Belastingdienst in staat stelt om zich meer dan nu te richten op bovengenoemde 
activiteiten. 
 
De leden van de fractie van het CDA vragen waarop de veronderstelling gebaseerd is 
dat financiers een weinig of zelfs geen proactieve houding ten toon spreiden zolang 
er voldoende zekerheden zijn. Ervaringen binnen de Belastingdienst laten zien dat 
wanneer de financier een inschatting maakt dat de belastingschuldige onvoldoende 
gegoed is om zijn verplichtingen jegens zowel de fiscus als de financier na te komen, 
er zeer regelmatig bodemverhuurconstructies worden gepleegd. Deze 
bodemverhuurconstructies leiden er de facto toe dat de onder de ondernemer 
berustende gelden die bestemd zijn voor afdracht c.q. voldoening van loon- en 
omzetbelasting, worden aangewend ter voldoening van de vordering die de financier 
heeft op de belastingschuldige. Met name in deze fase waarin er kennelijk niets meer 
te redden valt, leidt de bodemverhuurconstructie er toe dat de Belastingdienst het 
nakijken heeft. Waar de vraagstellers aan refereren is een andere situatie. Het is van 
algemene bekendheid dat financiers door middel van stille bewindvoering een 
bepaald percentage van ondernemers die in een situatie van illiquiditeit terecht zijn 
gekomen, helpt om er weer bovenop te komen. Stil betekent in dit verband zonder 
dat crediteuren en andere bij de schuldenaar betrokken partijen daar wetenschap 
van hebben. Aangezien alle crediteuren - waaronder de fiscus - tijdens deze 
zogenaamde stille bewindvoering voldaan worden, heeft de discussie over het 
bestrijden van bodemverhuurconstructies hier geen betrekking op. Het kabinet 
ontkent geenszins dat in de hiervoor geschetste situatie de financier een nuttige rol 
vervult, zowel ten behoeve van zijn klant en hemzelf als van de andere schuldeisers 
van de klant. Het gaat bij bodemverhuur echter om een andere categorie van 
gevallen. Allereerst om de categorie waarvan de bank meent dat de ondernemer 
toch niet meer te redden is en derhalve de eigen positie (zoals gezegd heel vaak ten 
koste van de fiscus) door middel van bodemverhuur gaat zekerstellen. Voorts gaat 
het om de groep ondernemers die wellicht door middel van een doorstart te redden 
is als de fiscus niet wordt voldaan. Ook in die situaties wordt de 
bodemverhuurconstructie toegepast. Het voorliggende voorstel beoogt om in de 
43 
 

dient uit te strekken tot de groep van “zekerheidseigenaren” is dat financiers, die 
thans hun toevlucht nemen tot bijvoorbeeld de bodemverhuurconstructie, 
gemakkelijk een nieuwe omweg zouden vinden in de conversie 
pand/eigendomsvoorbehoud. Het voorstel zou zodoende reeds bij voorbaat zijn doel 
voorbij schieten. In antwoord op de vraag hierover, wordt opgemerkt dat geen 
gegevens worden bijgehouden over aantallen bodemzaken die vanuit het buitenland 
in Nederland worden geleverd. 
 
De leden van de fractie van het CDA vragen hoe de Belastingdienst een indicatie kan 
krijgen van de waarde van bodemzaken aan de hand van de jaarstukken van de 
belastingschuldige. In beginsel blijken zowel de aanschafwaarde als de afschrijvingen 
uit de jaarrekening of uit de onder de jaarrekening liggende documenten. De 
aanschafwaarde en afschrijving vormen voor de ontvanger gerede 
aanknopingspunten om de door de financier opgegeven waarde van de bodemzaken 
op aannemelijkheid te toetsen. Uiteraard hoeft daarmee het laatste woord niet te 
zijn gezegd, maar de genoemde gegevens zullen wel een "goede indicatie" kunnen 
opleveren. Voorts vragen deze leden naar een onderbouwing voor de schatting dat 
10-20% van de invorderingsverliezen kan worden toegeschreven aan 
ontwijkingsconstructies. Het jaarlijks invorderingsverlies als gevolg van faillissement 
is uiteraard bekend. De schatting van het kabinet is gebaseerd op een inventarisatie 
bij ontvangers van de Belastingdienst. 
 
De leden van de fractie van het CDA vragen hoe het streven naar minnelijke 
schikking in een zo groot aantal gevallen valt te rijmen met het capaciteitsgebrek 
van de Belastingdienst. De voorgestelde reparatie van het bodemrecht maakt het 
mogelijk andere keuzes in de invordering te maken. Door de wetswijziging worden 
verhaalsmogelijkheden van de ontvanger voor een bepaalde periode veilig gesteld en 
hoeft de deurwaarder niet onmiddellijk met een beslagopdracht op pad voor iedere 
belastingschuld om een eventuele rat race met de bank te winnen. De capaciteit die 
tot nu toe wordt ingezet op het (standaard) leggen van beslag en het bestrijden van 
bodemverhuurconstructies, kan de Belastingdienst straks effectiever en meer op 
maat inzetten. Bij een levensvatbare ondernemer in tijdelijke betalingsmoeilijkheden 
zal de Belastingdienst ondersteunend optreden, bij ondernemers met structurele 
betalingsproblemen kan de ontvanger kiezen voor beslaglegging, maar ook gebruik 
maken van andersoortige betalingsprikkels, zonder het risico op verlies van 
verhaalsmogelijkheden door een toegepaste bodemverhuurconstructie. 
 
Voorts vragen de leden van de fractie van het CDA hoe de voorgestelde maatregel 
zicht verhoudt tot de voorgestelde besparing. De Belastingdienst streeft ernaar om 
twee derde van de mededelingen minnelijk af te doen. In deze gevallen wordt er 
bespaard op deurwaarderscapaciteit. Weliswaar kost de minnelijke afdoening naar 
verwachting extra binnencapaciteit, maar per saldo levert dat een besparing op. 
Overigens wordt de besparing verder behaald door invoering van de mogelijkheid 
van kort telefonisch uitstel en door het vergroten van de effectiviteit van de 
45 
 

De leden van de fractie van het CDA vragen in dit kader hoe hoog het verbruik van 
semi-elektrische auto’s in de praktijk is en of dit wordt bijgehouden om zo de 
effectiviteit van de maatregelen te kunnen verantwoorden. TNO voert reeds 
onderzoek uit naar het praktijkverbruik van auto's op basis van tankgegevens en 
gereden kilometers. TNO gaat hierin ook semi-elektrische auto’s betrekken en zal dit 
met zoveel mogelijk praktijkgegevens onderbouwen. De resultaten van het 
onderzoek zullen door het Ministerie van Infrastructuur en Milieu aan de Tweede 
Kamer worden toegezonden. Het kabinet wil in afwachting van die resultaten niet 
vooruitlopen op de bevindingen. De hoogte van verbruik van semi-elektrische auto’s 
worden conform de vraag van de fractieleden van het CDA dus inderdaad 
gemonitord om zo de effectiviteit van de maatregel te kunnen beoordelen. 
 
De leden van de fractie van het CDA vragen hoeveel er gemiddeld wordt besteed aan 
de voertuigen met een CO -uitstoot van maximaal 50 gr/km voor de jaren 2012 tot 
2
en met 2016. Deze leden vragen voorts in hoeverre dit bedrag optelt voor alle 
gestimuleerde auto’s in die jaren en of dit bedrag te verantwoorden is in het licht 
van de enorme bezuinigingen op andere dossiers. Tevens vragen de leden van de 
fractie van het CDA hoeveel euro per vermeden ton CO de Rijksoverheid betaalt 
2
middels deze vormen van stimuleren. In de onderstaande tabel staan de kosten 
opgenomen van de fiscale stimulering voor de jaren 2012-2016. De cijfers 2012 zijn 
gebaseerd op de eerste drie kwartalen van 2012. De overige cijfers zijn afkomstig uit 
de raming Wet uitwerking autobrief en zijn budgettair gedekt binnen het pakket Wet 
uitwerking autobrief. De stimulering vindt plaats in de BPM, MRB en bijtelling. De 
kosten voor de BPM worden alleen gemaakt in 2012, immers voor 2012 bestaan de 
kosten uit de vrijstelling van het catalogusdeel en afhankelijk van de gebruikte 
brandstof wordt dit bedrag gecorrigeerd of vermeerderd met de benzinekorting of de 
dieseltoeslag. Vanaf 1 januari 2013 is de BPM volledig gebaseerd op CO , daarmee is 
2
er geen sprake meer van een vrijstelling van zeer zuinige auto’s met een uitstoot 
van maximaal 50 gr/km. De heffing op zeer zuinige auto’s maakt vanaf 1 januari 
2013 onderdeel uit van de primaire heffingsstructuur. Voor de MRB geldt dat de 
auto’s met een uitstoot van maximaal 50 gr/km tot en met 2015 zijn vrijgesteld. 
Voor de bijtelling geldt dat auto’s die in 2012 en 2013 zijn gekocht een verlaagde 
bijtelling van 0% hebben en voor de auto’s die in 2014 of 2015 worden gekocht een 
verlaagde bijtelling geldt van 7%. Deze lage percentages gelden voor een periode 
van vijf jaar (gemiddelde duur leasecontract).  
 
Kosten en aantallen (semi-)elektrische voertuigen (kosten in mln) 
 2012 2013 2014 2015 2016 2017 
BPM 13 0 0 0 0 0 
MRB 2 3 6 11 0 0 
bijtelling 2 8 16 27 27 26 
 
De vraag hoeveel euro per vermeden ton CO de Rijksoverheid betaalt middels deze 
2
vormen van stimuleren is moeilijk te bepalen. Voor de beantwoording van deze 
vraag zouden aannames gedaan moeten worden over welke alternatieven de 
47 
 

overwogen de gegevens via het Handelsregister gratis en voor eenieder 
raadpleegbaar te maken. Dat stuitte op twee bezwaren. In de eerste plaats wordt 
voor het geven van informatie door het Handelsregister in alle gevallen een bedrag 
in rekening gebracht. Een uitzondering om de gegevens van ANBI’s gratis ter 
beschikking te stellen, bleek niet eenvoudig en niet op korte termijn te realiseren. 
Daarnaast is uit de (internet)consultatie van een eerder ontwerpwetsvoorstel 
strekkende tot een publicatieplicht voor stichtingen gebleken dat er vanuit 
privacyoverwegingen bezwaren zijn tegen openbaarheid van bepaalde gegevens. Het 
kabinet heeft begrip voor de daarvoor aangevoerde argumenten en heeft afgezien 
van de route van gratis toegankelijkheid via het Handelsregister. Gekozen is voor 
een alternatief waarbij recht wordt gedaan aan de uitgangspunten en strekking van 
de motie. Het thans geboden alternatief biedt ruimte voor maatwerk door enerzijds 
vast te houden aan de publicatieplicht voor stichtingen in het Handelsregister van de 
jaarstukken, zij het uitsluitend toegankelijk voor de overheid, en door anderzijds de 
ANBI’s te verplichten belangrijke gegevens langs elektronische weg voor iedereen 
openbaar te maken. Bij de uitwerking van de nadere regelgeving kan rekening 
gehouden kan worden met de diversiteit van de sector en de aard en omvang van de 
verschillende instellingen. 
  
De leden van de fractie van het CDA vragen of het onder het nieuwe regime mogelijk 
is om een lening op te splitsen in een deel waarop wordt afgelost dat wel kwalificeert 
als eigenwoningschuld en een deel waarop niet wordt afgelost waardoor dat deel van 
de lening niet kwalificeert als eigenwoningschuld. Een dergelijke splitsing van een 
lening is mogelijk. De aflossingseis geldt per leningdeel. In het beschreven geval 
kwalificeert het leningdeel waarop geen aflossing plaatsvindt niet als 
eigenwoningschuld en maakt daarmee deel uit van de grondslag van de 
vermogensrendementsheffing in box 3. Het leningdeel waarop wel ten minste 
annuïtair wordt afgelost en dat anderszins ook voldoet aan de eisen voor kwalificatie 
van eigenwoningschuld wordt wel aangemerkt als eigenwoningschuld. Als geen 
contractuele splitsing is aangebracht tussen leningdelen is het echter niet mogelijk 
om gedurende de looptijd op een deel van de lening minder dan het minimum af te 
lossen met behoud van renteaftrek, zonder dat het contract wordt aangepast. Het is 
bijvoorbeeld niet mogelijk om een lening voor € 100.000 met contractuele 
aflossingseis af te sluiten, deze geheel tot de eigenwoningschuld te rekenen en 
vervolgens op een deel van deze lening niet af te lossen, zonder het contract aan te 
passen, en dan voor het andere deel wel renteaftrek behouden. In dat geval zal de 
gehele lening niet meer kwalificeren als eigenwoningschuld en daarmee onder box 3 
komen te vallen. Alleen indien de lening wordt gesplitst in twee (of meerdere) 
contractuele delen, blijft het leningdeel dat wel voldoet aan de aflossingseis voor 
zover ook aan de andere eisen voor een eigenwoningschuld wordt voldaan, 
kwalificeren als eigenwoningschuld. 
 
Deze leden vragen verder om een reactie op NOB-commentaar op dit punt. Dat doen 
zij ook ten aanzien van andere onderwerpen die betrekking hebben met dit 
49 
 

De leden van de fractie van het CDA vragen of mensen die nog geen zogenoemde 
KEW-clausule op hun kapitaalverzekering hebben aangebracht een langere 
overgangsperiode krijgen om hun financiële planning hierop aan te passen. 
Het gaat hier om een groep mensen die ervoor heeft gekozen een 
kapitaalverzekering af te sluiten maar daarbij die kapitaalverzekering niet te 
koppelen aan de eigenwoningschuld. Zij hebben daardoor nog de contractuele 
vrijheid gehouden om de uitkering ook te kunnen gebruiken voor andere zaken dan 
het aflossen van de eigenwoningschuld. Dergelijke kapitaalverzekeringen 
kwalificeren om die reden niet voor het KEW-regime in box 1 dat alleen open staat 
voor kapitaalverzekeringen waarbij de uitkering verplicht wordt gebruikt voor de 
aflossing van de eigenwoningschuld, maar zijn onderdeel van de 
rendementsgrondslag van box 3. Zolang het totale box 3-vermogen nog niet uitkomt 
boven het heffingvrije vermogen van box 3 wordt echter feitelijk nog geen belasting 
betaald over het in de kapitaalverzekering opgebouwde vermogen. Zolang dat het 
geval is zijn er dus geen verschillen in de fiscale behandeling van vermogen in een 
box 1 en een box 3-kapitaalverzekering. Mensen met een box 3-kapitaalverzekering 
hebben dus meer flexibiliteit dan dat zij zouden hebben gehad indien zij de 
kapitaalverzekering van begin af aan hadden gekoppeld aan de eigenwoningschuld. 
Dat is toegestaan, maar betreft wel een bewuste keuze om de kapitaalverzekering 
niet vanaf het begin onder het KEW-regime in box 1 te laten vallen. Het betekent dat 
deze mensen elk jaar in de gaten moeten houden (of in de gaten moeten laten 
houden) dat het opgebouwde vermogen niet boven het heffingsvrije vermogen in 
box 3 komt. Dan wordt het ongewijzigd voortzetten van deze kapitaalverzekering in 
box 3 immers fiscaal nadelig. Indien zij er op dat moment voor kiezen om een KEW-
clausule op te nemen, dan wordt dit fiscaal pas vanaf dat moment gezien als het 
afsluiten van een (nieuwe) kapitaalverzekering eigen woning. Deze mensen (of hun 
adviseur) weten dus dat zij in deze positie verkeren.  
Verder is het zo dat in het wetsvoorstel Wet herziening fiscale behandeling eigen 
woning is opgenomen dat KEW’s - dat zijn de kapitaalverzekeringen die wel 
gekoppeld zijn aan de eigen woning - worden geëerbiedigd, maar dat na 
1 januari 2013 geen nieuwe gekoppelde kapitaalverzekeringen meer kunnen worden 
afgesloten. Dat betekent dat de mensen die op 1 januari 2013 nog geen 
zogenoemde KEW-clausule op hun kapitaalverzekering hebben en die niet voor 
1 januari 2013 de kapitaalverzekering alsnog koppelen inderdaad niet onder het 
overgangsrecht vallen. Zij hebben immers een spaarproduct in box 3. Het is een 
eigen verantwoordelijkheid, ook voor deze groep belastingplichtigen, om over de 
fiscale regels voldoende geïnformeerd zijn. Om deze redenen ziet het kabinet geen 
aanleiding om voor deze groep een extra overgangsperiode op te nemen. 
 
 
De leden van de fractie van het CDA vragen of een fictief annuïtair aflossingsschema 
in de praktijk zou leiden tot dezelfde einduitkomst als de in het wetsvoorstel Wet 
herziening fiscale behandeling eigen woning opgenomen systematiek, namelijk dat 
alle belastingplichtigen daadwerkelijk volgens een ten minste annuïtair schema 
51 
 

van het Begrotingsakkoord 2013, dit in antwoord op een vraag van de leden van de 
fracties van de SGP. 
 
De leden van de fractie van het CDA vragen voorts waarom een fictief annuïtair 
aflossingsschema niet mogelijk zou zijn. Ook de leden van de fractie van de SGP 
vragen hiernaar. Het kabinet, evenmin als het vorige kabinet, heeft die stelling nooit 
betrokken. Het vorige kabinet heeft enkel aangegeven dat aan alle varianten, en dus 
ook aan een fictief annuïtair aflossingsschema (zoals in de voorstellen van de 
commissie Van Dijkhuizen) of Wonen 4.0, voor- en nadelen kleven. Dit kabinet 
onderschrijft dat standpunt. Uiteindelijk is een systeem uitgewerkt dat rechtstreeks 
voortvloeit uit de letterlijke tekst van het Begrotingsakkoord 2013. Het vorige 
kabinet heeft wel aangegeven dat de eventuele uitwerking van een alternatief alleen 
aan de orde kan zijn als een meerderheid van uw Kamer dat wenst en dat de 
uitwerking van een alternatief niet kan leiden tot een wetsvoorstel dat per 1 januari 
2013 in werking treedt. Ook dat laatste wordt door dit kabinet onderschreven. Het 
beleidsmatig doordenken van de consequenties en het opstellen van de wetgeving 
ter zake van een dergelijk alternatief op een zorgvuldige manier kost tijd. Omdat een 
dergelijk alternatief leidt tot een significante wijziging van de inhoud van dit 
wetsvoorstel zou ministerraadbesluitvorming noodzakelijk zijn, net als het voor 
advies aanhangig maken van het alternatief bij de afdeling advisering van de Raad 
van State. Dit vergt maanden. Gezien het feit dat het inmiddels begin november 
2012 is, is inwerkingtreding van een fictief annuïtair aflossingsschema per 1 januari 
2013 niet meer haalbaar. Met het oog op de toestand op de woningmarkt zou nog 
een jaar uitstel allerminst de voorkeur van dit kabinet hebben, dit in reactie op een 
vraag hiernaar van de leden van de fractie van de SGP. Een fictief annuïtair 
aflossingsschema is weliswaar vorm te geven, maar wordt met het oog op de 
voorinvulbaarheid van de IB-aangifte, de expliciete aflossingsprikkel, de 
begrijpelijkheid van het stelsel voor belastingplichtigen alsmede de wenselijkheid van 
inwerkingtreding per 1 januari 2013 niet voorgesteld. Het kabinet zal dan ook geen 
wijzigingsvoorstel op dit punt doen, dit in reactie op een vraag hiernaar van de leden 
van de fractie van de SGP. 
 
De leden van de fractie van het CDA stellen dat het niet zo moeilijk is om een starter 
te detecteren. Deze leden stellen dat uit de aangifte blijkt of iemand een starter is. 
Immers, als in het jaar ervoor geen eigenwoningschuld was en in het jaar daarna wel 
is naar de mening van deze leden kennelijk sprake van een starter. Hoewel deze 
benadering een aanwijzing kan zijn dat sprake is van een starter op de woningmarkt, 
wijst het kabinet erop dat zeker geen sprake is van een sluitend systeem. Ter 
illustratie wijst het kabinet op de navolgende voorbeelden. Iemand die na de 
verkoop van een huis een periode gaat huren, zou in de benadering van deze leden 
bij aankoop van een eigen woning na de huurperiode ook een starter zijn. Hetzelfde 
geldt voor een remigrant die bij vertrek zijn eigen woning heeft verkocht of verhuurd 
aan een derde en na een aantal jaren bij terugkeer in Nederland weer een eigen 
woning koopt onderscheidenlijk weer in de tijdens de periode in het buitenland 
53 
 

wetsvoorstel wordt gesproken over een heffing (en niet over verhuurderheffing zoals 
in de artikelen 2 tot en met 6) is te verklaren uit de wens tot beknoptheid. In artikel 
7 – net als overigens in artikel 8 en 9 – wordt de benaming heffing gebruikt als de 
beknopte aanduiding van verhuurderheffing, zonder dat daar terminologische 
consequenties aan moeten worden verbonden.  
 
Naar aanleiding van de vraag van de leden van de fractie van het CDA naar een 
nauwkeurige doorrekening van de gevolgen van de verhuurderheffing per 
woningcorporatie en per regio merk ik het volgende op. Gemiddeld genomen is er 
een balans tussen de inkomsten die verhuurders tegemoet kunnen zien als gevolg 
van verruiming van het huurbeleid, de mogelijkheid om op andere wijze middelen te 
genereren en de met de heffing gemoeide lasten. Eerder is het effect van de heffing 
voor typen woningmarkt doorgerekend door het Centraal Fonds Volkshuisvesting 
35
(CFV). Het CFV zal in zijn financiële monitoring specifieke situaties kunnen bezien 
en in geval van eventuele financiële problematiek passende maatregelen op 
mogelijkheden bezien.  
 
De leden van deze fractie vragen het kabinet nadrukkelijk of het de bedoeling is van 
het voorliggende wetsvoorstel om een groter deel van hun bezit te verkopen. Dit 
wetsvoorstel beoogt niet het gedrag van woningcorporaties bij te sturen, zoals ten 
aanzien van de verkoop. Afhankelijk van hun omstandigheden kunnen 
woningcorporaties via verkoop van huurwoningen extra kasmiddelen genereren voor 
uitgaven. Door scherper dan voorheen te kijken naar hun bedrijfslasten kunnen 
corporaties hierop besparingen realiseren. 
 
De leden van de fractie van het CDA merken op dat het voor alle partijen voordeliger 
zou zijn als de verhuurderheffing pas in 2014 zou ingaan, gelet op de kosten-
batenverhouding. Ik merk op dat door de uit het regeerakkoord voortvloeiende 
verhoging van de opbrengst van de verhuurderheffing in 2013 met € 45 miljoen de 
kosten-batenverhouding op een niveau komt waarmee, naar ik aanneem, ook deze 
leden geen moeite meer hebben. 
 
De leden van de fractie van het CDA hebben enkele vragen over de huurprijs. In de 
verhuurderheffing worden uitsluitend huurwoningen betrokken met een huurprijs die 
niet hoger is dan het bedrag, bedoeld in artikel 13, eerste lid, onderdeel a, van de 
Wet op de huurtoeslag. Kort gezegd is dit inderdaad de daadwerkelijk gevraagde 
huurprijs. De huurprijs is de prijs die bij huur en verhuur is verschuldigd voor het 
enkele gebruik van een woning. De kosten van gas, water en licht vallen daar niet 
onder. Indien een all-in huurprijs verschuldigd is, dienen de kosten van gas, water 
en licht dus van het bedrag te worden afgetrokken om te bepalen of de huurwoning 
al dan niet in de verhuurderheffing betrokken wordt. Anders dan de leden van de 
fractie van het CDA stellen, hebben ook leegstaande huurwoningen een huurprijs. 
Die leegstaande huurwoning wordt immers voor een bepaald bedrag te huur 
                                                
35
 Zie Kamerstukken II 2011/12, 29 453, nr. 206.  
55 
 

enkele objecten de WOZ-beschikking later verzonden wordt. Het is niet bekend en 
daarom niet gezegd dat deze objecten huurwoningen betreffen die onder de Wet 
verhuurderheffing vallen. Kortom, in nagenoeg zo niet alle gevallen ontvangt de 
verhuurder de WOZ-beschikking op tijd om (aansluitend) aangifte voor de 
verhuurderheffing te doen. Mocht een WOZ-beschikking toch niet tijdig ontvangen 
worden, dan kan de inspecteur op grond van artikel 10, derde lid, van de AWR uitstel 
voor het doen van aangifte verlenen. Deze zeer beperkte uitzonderingen pleiten 
echter niet voor een langere aangiftetermijn voor alle verhuurders. Mede gelet op 
het feit dat een aangiftetermijn van één maand zeer gebruikelijk is in het systeem 
van aangiftebelastingen, ziet het kabinet geen noodzaak de aangiftetermijn aan te 
passen.  
 
De leden van de fractie van het CDA vragen naar de opbouw van het bedrag van 
€ 1,12 miljoen, dat in de memorie van toelichting op de Wet uitwerking fiscale 
36
maatregelen Begrotingsakkoord 2013 is becijferd aan administratieve lasten voor 
CAM-artsen die in de btw–heffing worden betrokken, en of de administratieve lasten 
niet veel hoger liggen gezien de veronderstelde noodzaak van een hele btw-
administratie. 
Allereerst dient hierbij bedacht te worden dat dit bedrag staat voor het totale AL-
effect. Voor een groot deel van de artsen zal de aangescherpte vrijstelling geen 
gevolgen hebben omdat zij zich beperken tot een reguliere praktijkuitoefening. Zo 
houdt slechts een gering aantal huisartsen zich bezig met complementaire 
gezondheidskundige diensten. 
Voor beroepsbeoefenaren die met de btw-heffing te maken krijgen zijn de 
administratieve kosten met name gerelateerd aan de verplichting aangifte te doen 
en daarvoor de verschuldigde en verrekenbare btw te kunnen bepalen. Tal van 
artsen hebben overigens reeds te maken met btw-heffing (sinds 2008 zijn keuringen 
zoals de rijbewijs- of verzekeringskeuring belast) en het doen van aangifte. Dat de 
omvang van de administratieve lasten beperkt is, laat zich dus verklaren. 
37
In de memorie van toelichting op het Belastingplan 2009 is reeds aangegeven dat 
het bedrag van € 1,12 miljoen de resterende AL-verzwaring (in cijfers van de 
nulmeting 2007) betreft, nadat per 2008 de vrijstelling reeds was beperkt tot de 
diensten die behoren tot de gezondheidskundige verzorging van de mens. Zoals in 
38
de nota naar aanleiding van het verslag inzake het Belastingplan 2009 is 
aangegeven, betreft hiervan € 0,6 miljoen de administratieve lastenverzwaring voor 
39
op grond van de Wet BIG geregistreerde artsen. De rest betreft de administratieve 
lasten voor de overige beroepsgroepen die door de maatregel in de btw-heffing 
worden betrokken.  
Voorts vragen deze leden naar de verhouding van de btw-verplichting met de stelling 
van artsen en fysiotherapeuten dat een consult niet op te delen is in een btw-vrij en 
een btw-plichting deel. 
                                                
36
 Kamerstukken II 2011/12, 33 287, nr. 3. 
37
 Kamerstukken II 2008/09, 31 704, nr. 3. 
38
 Kamerstukken II 2008/09, 31 704, nr. 8. 
39
 Wet op de beroepen in de individuele gezondheidszorg (Wet BIG). 
57 
 

toepassing van de vrijstelling op deze diensten maakte de vrijstelling kwetsbaar voor 
een beroep op het gelijkheidsbeginsel door alternatieve beroepsbeoefenaren zonder 
BIG-opleiding, die claimen gelijkwaardige diensten te verrichten als artsen, zoals 
bleek uit het genoemde arrest. Met de nieuwe aangescherpte vrijstelling is de kans 
op een succesvol beroep op het gelijkheidsbeginsel in dezen dan ook tot het uiterste 
beperkt. 
 
7. Vragen en opmerkingen van de leden van de fractie van D66 
De leden van de fractie van D66 stellen een aantal vragen over de marginale druk 
naar aanleiding van de analyse op dit onderwerp van de commissie Van Dijkhuizen. 
Ze vragen of er ook voor andere groepen dan voor minstverdienende partners met 
kinderen marginale drukfiguren beschikbaar zijn, wat bekend is over de 
arbeidsaanbodelasticiteit, en hoe groot de verschillende groepen zijn. Het Ministerie 
van Sociale Zaken en Werkgelegenheid heeft gegevens over de marginale druk van 
verschillende groepen werknemers. Deze zijn bijvoorbeeld weergegeven in het 
41
onderzoek naar economische zelfstandigheid. Ter illustratie zijn deze figuren 
hieronder opgenomen, inclusief het aantal werkenden en de inkomensverdeling in de 
betreffende groep. Anders dan in de interimrapportage van de commissie Van 
Dijkhuizen is bij de figuur voor minstverdienende partners met kinderen geen 
rekening gehouden met extra kosten voor kinderopvang bij een extra dag werken.  
 
(a)
Figuur: Marginale druk en frequentie naar brutoloon in 2010 
1a. Alleenstaanden zonder kinderen, van bijstand naar werk 1b. Alleenstaanden zonder kinderen, reeds werkend
50 50
100 100
45 45
90 90
40 40
80 80
70 35 70 35
60 30 60 30
50 25 50 25
40 20 40 20
Reeks3
Aantal (x1000, rechteras)
30 15 30 15
Mediane marginale druk
20 10 20 10
10 5 10 5
0 0 0 0
0 10 20 30 40 50 60 70 80 0 10 20 30 40 50 60 70 80
brutoloon (x 1000 euro) brutoloon (x 1000 euro)
  
2b. Alleenstaande ouders, reeds werkend
2a. Alleenstaande ouders, van bijstand naar werk
50
50 100
100
45 90 45
90
40 80 40
80
35 70 35
70
30 60 30
60
25
50 25 50
20
40 20 40
30 15 30 15
20 10 20 10
10 5 10 5
0 0 0 0
0 10 20 30 40 50 60 70 80 0 10 20 30 40 50 60 70 80
brutoloon (x 1000 euro)
brutoloon (x 1000 euro)
  
                                                
41
 Kamerstukken II, 2009/2010, 30 420, nr. 151. 
59 
 

De leden van de fractie van D66 vragen of de Kamer op de hoogte kan worden 
gehouden over de aanpak van de evaluatie van de innovatiebox. 
De evaluatie van de innovatiebox zal plaatsvinden in 2013. Dit zal gebeuren op 
vergelijkbare wijze waarop andere evaluaties van belastinguitgaven de afgelopen 
jaren geschiedden. De centrale vraag daarbij is of de doestelling van de regeling op 
doelmatige en effectieve wijze wordt bereikt. Het is gebruik dat een evaluatierapport 
naar de Tweede Kamer wordt verzonden inclusief een bijbehorend kabinetstandpunt 
over de conclusies en eventuele beleidsaanbevelingen uit de evaluatie. De vaste 
commissie voor Financiën kan dan besluiten om over de evaluatie een Algemeen 
Overleg te organiseren, om met het kabinet over de evaluatie te debatteren. Deze 
procedure is voor de evaluatie van de innovatiebox eveneens voorzien. 
 
De leden van de fractie van D66 vinden de invulling van de speur-en 
ontwikkelingsafdrachtvermindering (S&O-afdrachtsvermindering) er solide uitzien. 
Zij hebben echter een tweetal vragen over het plafond. Ten eerste vragen zij hoeveel 
bedrijven het plafond halen, en hoeveel bedrijven daarmee profiteren van de 
verruiming. Het kabinet merkt op dat er geen sprake is van een verruiming van het 
plafond, maar van een continuering van het plafond op het niveau van de laatste 
jaren. Uit de cijfers over 2011 blijkt dat er in de S&O-afdrachtvermindering een 
beperkt aantal bedrijven is dat in aanmerking komt voor meer dan € 8,5 miljoen aan 
S&O-afdrachtvermindering. Dit zijn de bedrijven die gezien hun R&D-omvang een 
belangrijke rol spelen in het Nederlandse R&D-landschap. 
 
Ten tweede vragen de leden uit welk gedeelte van de evaluatie blijkt dat de 
verruiming van het plafond een aanzuigende werking heeft en dat er dus werkelijk 
meer zal worden geïnnoveerd. Uit de enquête die door de onderzoekers in het kader 
van de evaluatie is uitgevoerd blijkt dat Nederland door de S&O-
afdrachtvermindering als vestigingsplaats een voorsprong heeft ten opzichte van 
andere Europese landen. Door de onderzoekers wordt geconcludeerd dat de S&O-
afdrachtvermindering positief bijdraagt aan het behoud van S&O in Nederland. Met 
het handhaven van het plafond op € 14 miljoen wordt ingespeeld op deze 
uitkomsten en ingezet op continuïteit in het vestigingsklimaat voor (grotere) R&D-
bedrijven. 
 
Daarnaast vragen de leden van de fractie van D66 of het kabinet in kan gaan op het 
alternatief om het geld voor de verhoging van het plafond toe te wijzen aan de 
verlaging van de eerste schijf. Deze maatregel is, zoals de leden van de fractie van 
D66 terecht opmerken, onderdeel van een evenwichtige invulling van de S&O-
afdrachtvermindering in 2013. Naast de handhaving van het plafond wordt de eerste 
schijf verlengd ter bevordering van S&O met name bij het MKB. Een verlaging van 
het plafond van € 14 miljoen naar € 8,5 miljoen in 2013 biedt qua budgetruimte de 
mogelijkheid om het percentage in de eerste schijf met ca. 2% te verhogen ten 
opzichte van het huidige voorstel. Een verhoging van het percentage in de eerste 
schijf wordt door het kabinet als minder interessant alternatief gezien omdat uit de 
61 
 

energiebelastingtarieven in de glastuinbouw. Het kabinet heeft namelijk de Europese 
Commissie verzocht om de huidige tarieven nog twee jaar te mogen handhaven op 
basis van het huidige CO -kostenvereveningssyteem, opdat de sector en de overheid 
2
tezamen de tijd hebben het voorgenomen vereveningssysteem in combinatie met 
het verlaagde tarief in de energiebelasting aan te passen zodat het geheel over twee 
jaar kan worden aangemerkt als geoorloofde staatssteun.  
 
De leden van de fractie van D66 vragen hoe de fiscale behandeling van de eigen 
woning uitwerkt voor expats. Expats die hun voormalige eigen woning niet hebben 
verhuurd, mogen die woning op grond van artikel 3.111, zesde lid, van de Wet IB 
2001 - ondanks dat zij Nederland metterwoon hebben verlaten - als eigen woning 
aanmerken mits de voormalige eigen woning gedurende ten minste een jaar 
voorafgaand aan het vertrek van de expat als hoofdverblijf ter beschikking heeft 
gestaan. De schuld die op die eigen woning rust, wordt ook voor deze groep expats 
aangemerkt als eigenwoningschuld. Deze groep expats komt derhalve binnen het 
bereik van het overgangsrecht als voorgaande situatie zich op 31 december 2012 
voordoet. De leden van de fractie van D66 geven echter specifiek het voorbeeld van 
een Nederlander die naar het buitenland wordt uitgezonden en in de tussenliggende 
periode zijn huis in Nederland verhuurt. Indien de voormalige eigen woning voor een 
bepaalde periode wordt verhuurd en voor de belastingplichtige niet meer als 
hoofdverblijf dient, dan kwalificeert die woning niet meer als een eigen woning in de 
zin van afdeling 3.6 van de Wet IB 2001. Dit wordt fiscaal gezien als een 
vervreemding van de eigen woning. Hierdoor wordt ook de schuld die is aangegaan 
in verband met die woning vanaf dat moment niet meer aangemerkt als 
eigenwoningschuld als bedoeld in artikel 3.119a van de Wet IB 2001. Hierdoor valt 
een expat die vóór 1 januari 2012 naar het buitenland is uitgezonden of de expat die 
na 2013 terugkeert niet onder het overgangsrecht. Indien die expat bij terugkeer in 
Nederland weer dezelfde woning betrekt, wordt dit als een verwerving van een 
nieuwe eigen woning beschouwd. Omdat deze expat dan onder het nieuwe 
eigenwoningregime valt, zou de expat zijn nog lopende hypotheekschuld – indien dat 
een niet-aflossingslening is – moeten oversluiten naar een lening met een ten minste 
annuïtair aflossingsschema om in aanmerking te komen voor aftrek van rente voor 
de eigen woning. 
 
Een deel van de expats - namelijk degenen die na 31 december 2011 naar het 
buitenland vertrokken, hun huis verhuurden en voor 1 januari 2013 weer naar 
Nederland terugkeerden en weer hun voormalige eigen woning betrokken - valt wel 
onder de uitbreiding van het overgangsrecht van het wetsvoorstel Wet herziening 
fiscale behandeling eigen woning voor bepaalde belastingplichtigen die op 31 
december 2012 geen eigenwoningschuld hebben. Deze uitbreiding is zoals gezegd 
evenwel niet op alle expats van toepassing. Het kabinet vindt de uitwerking van de 
fiscale behandeling van de eigen woning voor expats maar ook voor 
belastingplichtigen die om welke reden dan ook tijdelijk hun eigen woning verhuren 
bij nader inzien niet wenselijk. Dit zal dan ook worden hersteld. 
63 
 

De leden van de fractie van de ChristenUnie vragen een nadere specificatie van de 
uitvoeringsproblemen bij het toekennen van terugwerkende kracht tot en met 
15 juni 2011 bij de uitbreiding van het woningbegrip tot later verkregen 
aanhorigheden. Het grootste uitvoeringsprobleem betreft het feit dat in het systeem 
van de Belastingdienst zelfstandige aanhorigheden niet afzonderlijk worden 
opgenomen. Nadat akten volledig verwerkt en afgehandeld zijn, worden deze retour 
gezonden aan de notaris. Hierdoor kan de Belastingdienst achteraf dus niet meer 
beoordelen of een eventuele terugwerkende kracht ten aanzien van aanhorigheden 
van toepassing is. 
 
De leden van de fractie van de ChristenUnie vragen of de bestaande regels ten 
aanzien van fiscale jaarwinstbepaling niet nadelig uitpakken voor ondernemers 
wanneer de jaarwinsten één of meerdere jaren laag zijn terwijl aan het einde nog 
een substantiële stakingswinst wordt genoten. Tevens vragen deze leden of de 
huidige regeling er juist niet toe aanspoort de stakingswinst ten dele naar voren te 
halen om de verrekening van gestalde zelfstandigenaftrek zeker te stellen. Tot slot 
vragen deze leden of het verrekenen van nog gestalde zelfstandigenaftrek met 
stakingswinst niet feitelijk een matiging van de heffing over stakingswinst betekent.  
Het urencriterium is een voorwaarde voor toepassing van de zelfstandigenaftrek en 
dus ook voor het verrekenen van eventueel gestalde zelfstandigenaftrek. Door mij 
zijn geen signalen ontvangen dat zich in de praktijk problemen voordoen met 
betrekking tot stakingswinsten. Daarbij merk ik op dat de (gestalde) 
zelfstandigenaftrek niet bedoeld is als een stakingsfaciliteit. De achtergrond is 
gelegen in het stimuleren van ondernemerschap en het tegemoet komen aan de 
reserverings- en investeringsfunctie van winstinkomen. Het is mogelijk dat eventueel 
gestalde zelfstandigenaftrek in het jaar van staking de heffing over stakingswinst 
matigt. Echter, het is niet zo dat de stakingswinst – zonder verrekening van 
eventueel gestalde zelfstandigenaftrek – tegen de reguliere tarieven wordt belast. In 
het jaar van staking geldt voor de ondernemer immers ook de MKB-winstvrijstelling, 
ongeacht of de ondernemer aan het urencriterium voldoet. Daarnaast kan de 
middelingsregeling worden toegepast op de winst in het jaar van staking (inclusief 
stakingswinst). Voorts zijn er nog andere voorzieningen die de belastingdruk bij 
staking door de ondernemer kunnen beperken, zoals de doorschuiffaciliteit, de 
stakingsaftrek en de stakingslijfrente. 
 
De leden van de fractie van de ChristenUnie vragen hoe vaak het voorkomt dat 
werkgevers de tegenwaarde van niet opgenomen verlofdagen schenken aan een 
ANBI-instelling. Het kabinet beschikt niet over informatie hoe vaak wettelijke of 
bovenwettelijke vakantiedagen in het recente verleden zijn vervallen, en evenmin 
over de informatie hoe vaak een werkgever de tegenwaarde van die dagen aan een 
ANBI heeft geschonken. Deze gebeurtenissen worden niet door de Belastingdienst 
bijgehouden. Ook vragen deze leden hoe lang werkgevers na 1 juli 2013 de tijd 
hebben om niet opgenomen verlofdagen van hun werknemers om te zetten in een 
gift. Indien een vakantiedag vervalt, heeft de werkgever een financiële meevaller. Of 
65 
 

bevorderen van het welzijn van de wijkbewoners en het vergroten van de 
leefbaarheid van de wijk. De onderverhuur van het wijkcentrum stond volgens de 
rechter aan de ANBI-status niet in de weg, omdat de stichting daarmee fondsen 
verwierf voor haar nuttige activiteiten.  
 
De leden van de fractie van de ChristenUnie vragen nog eens aan te geven welke 
categorieën onder de SBBI-status vallen en dus bij welke categorieën giften 
aftrekbaar zijn. De definitie van een SBBI is opgenomen in artikel 5c van de AWR. 
Het zijn doorgaans verenigingen die, omdat zij in plaats van het algemeen belang 
primair het belang van hun leden behartigen, niet de ANBI-status kunnen krijgen. 
Omdat deze verenigingen wel bijdragen aan een gezond sociaal leefklimaat, kunnen 
deze verenigingen kwalificeren als SBBI en geldt een vrijstelling van schenk- en 
erfbelasting. De giftenaftrek in de inkomstenbelasting voor eenmalige giften geldt 
echter niet voor giften aan SBBI’s. Wel kunnen periodieke giften aan verenigingen 
met meer dan 25 leden in aftrek worden gebracht. 
 
De leden van de fractie van de ChristenUnie stellen terecht vast dat de hotelsector in 
Caribisch Nederland in 2011 en 2012 over de waarde van hun onroerend goed een 
belastingpercentage van 0,2% verschuldigd is en vanaf 2013 0,4% voor de 
vastgoedbelasting. 
 
De leden van de fractie van de ChristenUnie vragen of de bestaande loan-to-value 
(LTV) grenzen ook zullen gelden als er sprake is van het meefinancieren van een 
restschuld. De LTV-norm geldt niet als er sprake is van meefinancieren van een 
restschuld. De LTV-norm kent hiertoe een uitzonderingsmogelijkheid waar banken 
gebruik van kunnen maken. De norm op zichzelf vormt dus geen belemmering, maar 
de bank dient wel te beoordelen of een bepaald krediet verantwoord is. Daarbij moet 
worden bedacht dat het voorkomen van overkreditering juist bij mensen met 
restschulden van groot belang is. Het kabinet stelt niet zonder reden voor om de 
aftrekbaarheid van de rente over de meegefinancierde restschuld een tijdelijke 
maatregel te laten worden, omdat die maatregel erop is gericht om zo spoedig 
mogelijk te komen tot een afbouw van restschulden.  
 
Voorts vragen de leden van de fractie van de ChristenUnie of de restschuldregeling 
wettelijk verplicht wordt. De regeling die getroffen wordt beoogd tijdelijk toe te staan 
dat rente over een restschuld in aftrek mag worden gebracht. Het betreft een fiscale 
maatregel, en het wordt dus niet verplicht voor banken om restschulden mee te 
financieren. Een dergelijke verplichting schiet zijn doel waarschijnlijk voorbij omdat 
banken dan wellicht zouden besluiten helemaal geen hypothecair krediet meer te 
verstrekken. Daarmee zou de situatie van de kredietnemers niet verbeteren. Daarbij 
komt dat het niet mogelijk is om banken een algemene verplichting tot het 
verstrekken van hypotheken op te leggen. Dit zou bovendien licht afbreuk kunnen 
doen aan de verantwoordelijkheid van banken om verantwoord krediet te 
verstrekken. 
67 
 

De leden van de fractie van de ChristenUnie hebben de indruk dat het kabinet in de 
nota naar aanleiding van het verslag voorbij gaat aan het belang dat betrokkenen 
hechten aan de zekerheid van dagtekening die voortvloeit uit de registratie van een 
onderhandse akte. Het is zeker niet bedoeling van het kabinet om hieraan voorbij te 
gaan. Voorafgaand aan de indiening van het wetsvoorstel is onderzoek gedaan naar 
de soorten onderhandse akten die ter registratie worden aangeboden. Daaruit kwam 
naar voren dat in het overgrote deel van de gevallen, de bezitloos-pandakten 
uitgezonderd, registratie van de akte juridisch geen toegevoegde waarde heeft, in 
tegenstelling tot wat de betrokkenen vaak denken. Registratie van een gecreëerd 
werk of vinding, wat vaak gebeurt, biedt zelfstandig geen auteursrechtelijke of 
octrooirechtelijke bescherming. Verder heeft bijvoorbeeld een overeenkomst alleen 
werking tussen de betrokken partijen, ook als de akte waarin de overeenkomst is 
neergelegd ter registratie is aangeboden. Om een akte ook rechtskracht jegens 
derden te geven, moet deze authentiek zijn opgemaakt zoals een notariële akte. Bij 
de registratie van een onderhandse akte wordt de inhoud van de betreffende akte 
niet door de Belastingdienst in de registers van registratie opgenomen. Registratie 
van een onderhandse akte geeft dus, anders dan bij een notariële akte, geen 
waterdichte garantie met betrekking tot de inhoud van die akte. De vraag die dan 
opkomt is of de overheid, in dit geval de Belastingdienst, met het oog op de 
gevoelde behoefte van betrokkenen de mogelijkheid tot registratie van onderhandse 
akten moet blijven aanbieden, ondanks het feit dat van een juridische meerwaarde 
doorgaans geen sprake is. Het kabinet heeft deze vraag ontkennend beantwoord. 
Naar de overtuiging van het kabinet zullen uit de afschaffing van de onderhandse 
registratie geen reële problemen voortvloeien. Indien de betrokkenen toch groot 
belang aan de dagtekening hechten, bestaat natuurlijk altijd nog de mogelijkheid om 
een notariële akte te laten opmaken. 
 
De leden van de fractie van de ChristenUnie vragen waarom er niet voor is gekozen 
om de verhuurderheffing ook te laten gelden voor de niet-gereguleerde sector. De 
verklaring daarvoor is gelegen in het feit dat voor de gereguleerde sector een apart 
stelsel geldt met regels en voorschriften en tevens mogelijkheden voor financiële 
tegemoetkomingen ten laste van de schatkist, waaronder de huurtoeslag. Binnen dat 
geheel ontstaat door de voorgestelde mogelijkheden inzake de extra 
huurverhogingen voor bepaalde inkomensgroepen die gebruik maken van 
huisvesting in die gereguleerde sector bij de verhuurders extra verdiencapaciteit. 
Daarom acht het kabinet het gerechtvaardigd om alleen daar, en dus niet ook in de 
vrije huursector, een verhuurderheffing door te voeren. 
 
De leden van deze fractie vragen of er een beeld is hoe de effecten van de 
verhuurderheffing per regio uitvallen waarbij zij met name de krimpregio’s noemen. 
45
In de doorrekening van het CFV van mei 2011 is voor 45 regio’s bezien in hoeverre 
de situatie zich kan voordoen dat corporaties meer kwijt zijn aan heffing dan ze aan 
huurstijging kunnen realiseren. De conclusie was dat 2 van de 45 regio’s 
                                                
45
 Brief van 26 september 2011 van de minister van BZK aan de Voorzitter van de Tweede Kamer der Staten-Generaal. 
69 
 

maximale redelijke huur hoger lag dan deze grenswaarde. Verder vragen de leden 
van deze fractie of deze woningen door huurharmonisatie buiten de heffing kunnen 
46
gaan vallen. In 2010 kon ca. 40% van alle huurwoningen geliberaliseerd worden . 
Feitelijk is maar ca. 5% geliberaliseerd. Dit geeft aan dat het aantal woningen dat in 
beginsel geliberaliseerd kan worden niet ook daadwerkelijk wordt geliberaliseerd. De 
mate waarin daadwerkelijk geliberaliseerd wordt (de grenswaarde in de huur wordt 
overschreden) hangt af van de mutatiegraad van huurwoningen (alleen bij 
vrijkomende woningen kan huurharmonisatie plaatsvinden) en de 
woningmarktsituatie, prestatieafspraken met gemeenten en andere overwegingen 
van de verhuurder. 
 
De leden van de fractie van de ChristenUnie vragen wat de koopkrachteffecten zijn 
voor grote bedrijven en tuinbouwbedrijven van het verhogen van de 
assurantiebelasting naar 21%. Er is geen informatie beschikbaar over de verdeling 
van de assurantiebelasting binnen de bedrijvensector, noch naar bedrijfsgrootte noch 
naar sector. Er zullen sectoren zijn die een hogere verzekeringsgraad kennen dan 
andere sectoren. Bij de berekeningen in Keuzes in Kaart wordt door het CPB geen 
melding gemaakt van specifieke effecten voor bepaalde sectoren door deze 
maatregel. 
 
De leden van de fractie van de ChristenUnie vragen naar de invulling van de 
overbruggingsregeling voor de AOW-verhoging. Gevraagd wordt welke criteria en 
randvoorwaarden bij deze overbruggingsregeling worden gehanteerd. Ook wordt 
gevraagd naar het verschil tussen de bedragen voor 2013 en 2014 die genoemd 
worden in het deelakkoord en de bedragen die genoemd worden in het 
regeerakkoord. De exacte vormgeving van de regeling is nog onderwerp van 
beleidsontwikkeling. Het is op dit moment dus nog niet mogelijk precies aan te 
geven welke criteria en randvoorwaarden zullen gaan gelden. De minister van 
Sociale Zaken en Werkgelegenheid zal de Kamer over de vormgeving informeren. 
Benadrukt wordt dat de voorschotregeling die per 1 januari 2013 in werking treedt, 
zal blijven voortbestaan tot het moment waarop duidelijkheid is over het ontwerp 
van de overbruggingsregeling. De bedragen voor 2013 en 2014 in het deelakkoord 
begroting 2013 en het regeerakkoord zijn per saldo consistent met elkaar. Mocht 
invoering per 1 januari 2013 op praktische bezwaren stuiten, dan wordt de regeling 
met terugwerkende kracht voor 2013 uitgevoerd in 2014. 
 
De leden van de fractie van de ChristenUnie hebben in verband met de in het 
regeerakkoord opgenomen afschaffing van de aftrekbaarheid van beloningen van 
tussenpersonen (afschaffing van artikel 1.7b van de Wet IB 2001) gevraagd welke 
kosten nu wel en niet aftrekbaar zijn en welke gevolgen de afschaffing van deze 
aftrekmogelijkheid heeft voor de lijfrentes. Door het vervallen van artikel 1.7b van 
de Wet IB 2001 zijn per 1 januari 2013 de uitgaven ter beloning van een 
                                                
46
 Feiten en achtergronden van het huurbeleid 2010. 
71 
 

meer en met minder dan € 3000 opgebouwd levenslooptegoed. Een gelijke 
behandeling van beide groepen belastingplichtigen lijkt evenwichtiger. Ten slotte 
verschilt de door de leden van de fractie van de SGP voorgestelde variant van de 
door het kabinet geschetste variant vanwege het tijdstip waarop de inleg eindigt. De 
variant van de leden van de fractie van de SGP beëindigt de mogelijkheid tot inleg in 
de regeling met ingang van 2016, terwijl bij de door het kabinet geschetste variant 
tot en met 2021 kan worden ingelegd. De budgettaire opbrengst van de beëindiging 
van de levensloopregeling volgens de vormgeving van de fractie van de SGP, die € 
23 miljoen bedraagt, zou overigens aangewend kunnen worden voor een (beperkte) 
verlenging van de derde schijf. De variant die wordt geschetst in reactie op vragen 
van de leden van de fracties van de VVD en de PvdA geniet derhalve de voorkeur 
van het kabinet boven een vormgeving als door de leden van de fractie van de SGP 
voorgesteld. 
 
De leden van de fractie van de SGP vinden het afschaffen van de rode diesel 
onverstandig. Zij vragen of het kabinet erkent dat het voor de landbouw en andere 
sectoren lastig is de hogere kostprijs door te berekenen. Ook vragen zij of het 
kabinet erkent dat door deze maatregel de concurrentiepositie van de Nederlandse 
landbouw wordt aangetast, mede in het licht van de situatie in de ons omringende 
landen. Zij vragen voorts waarom de in het Begrotingsakkoord 2013 genoemde 
compensatie en de belofte van lastenverlichting vanaf 2014 niet meer overeind zijn 
gebleven in het regeerakkoord. Tot slot vragen zij het kabinet om een reactie op het 
ingediende amendement om het afschaffen van de rode diesel terug te draaien.  
Het afschaffen van het verlaagde accijnstarief voor rode diesel is één van de 
maatregelen uit het Begrotingsakkoord 2013 en is inmiddels in de wet opgenomen. 
Het kabinet is zich ervan bewust dat bedrijven die de verhoging van de accijns niet 
kunnen doorberekenen, hierdoor een financieel nadeel kunnen ondervinden, maar in 
het licht van de huidige financiële situatie wordt de maatregel verantwoord geacht. 
Het is overigens niet zo dat de bij het Begrotingsakkoord 2013 gereserveerde 
middelen voor terugsluis vergroening niet meer overeind zijn gebleven in het 
regeerakkoord. Wel is aangegeven dat deze middelen gedeeltelijk worden ingezet 
voor lastenverlichting bij bedrijven ter compensatie van de SDE+ heffing. Aan een 
exacte invulling van de terugsluis vergroening moet nog vorm worden gegeven. Het 
terugdraaien van het afschaffen van de rode diesel wordt in het ingediende 
amendement gedekt door het verhogen van de energiebelasting op elektriciteit. Dit 
is gezien het gehele pakket aan maatregelen minder wenselijk omdat het verhogen 
van de energiebelasting voor een belangrijk deel neerslaat bij huishoudens terwijl 
het terugdraaien van het afschaffen van het verlaagde accijnstarief voor rode diesel 
vrijwel geheel ten gunste komt van bedrijven. Daarbij zal het opnieuw invoeren van 
een verlaagd accijnstarief voor rode diesel weer aanleiding geven tot fraude en als 
gevolg daarvan leiden tot hogere uitvoeringskosten voor de Belastingdienst. Fraude 
en oneigenlijk gebruik waren mede redenen om het verlaagde accijnstarief voor rode 
diesel af te schaffen. 
 
73 
 

flankerend beleid daarbij in de ogen van het kabinet permanent te zijn. Al met al is 
in de ogen van het kabinet gezien het doel van de maatregel op voorhand duidelijk 
dat de maatregel zo effectief en efficiënt mogelijk is vormgegeven en dat het 
beleidsdoel van de werkbonus tevens een permanent karakter dient te hebben. Een 
horizonbepaling wordt daarom overbodig geacht. 
 
De leden van de fractie van de SGP vragen of het kabinet met hen van mening is dat 
de woningmarkt met dit wetsvoorstel verder op slot zal gaan. Het kabinet beziet dit 
wetsvoorstel, anders dan deze leden lijken te doen, niet als een op zichzelf staande 
maatregel. Dit wetsvoorstel moet worden bezien als onderdeel van een 
meeromvattend pakket. Te denken valt in het bijzonder aan de in het 
Begrotingsakkoord 2013 opgenomen maatregelen gericht op de huurmarkt (aanpak 
scheefwonen en invoering van de verhuurderheffing) en op de koopmarkt 
(permanente verlaging van het tarief van de overdrachtsbelasting voor woningen en 
de stapsgewijze verlaging van de LTV-ratio van 106% naar 100%). Deze 
maatregelen en de woningmarktmaatregelen uit het regeerakkoord (de 
verdergaande aanpak van de huurmarkt, de tijdelijke aftrekbaarheid van de rente op 
restschulden, de uitbreiding van de startersfaciliteit en de geleidelijke beperking van 
het percentage waartegen de aftrek van rente voor de eigen woning kan worden 
vergolden) leiden op geleidelijke wijze tot een situatie waarin de schulden van 
burgers structureel worden verlaagd, de financiële stabiliteit in Nederland wordt 
verstevigd, de doorstroming van huur naar koop wordt bevorderd en – per 1 januari 
2013 – de meest kwetsbare groep op de woningmarkt (belastingplichtigen met een 
restschuld) tijdelijk wordt ondersteund. Wel heeft het kabinet steeds benadrukt dat 
overheidsmaatregelen alleen geen panacee kunnen zijn voor een beter 
functionerende woningmarkt. Ook bijvoorbeeld de stand van de economie, het 
vertrouwen op de financiële markten en het consumentenvertrouwen spelen een 
belangrijke rol. De economische tegenwind van de laatste tijd beïnvloedt die factoren 
negatief. Desalniettemin ontstaat naar de mening van het kabinet door het 
samenstel van maatregelen uit het Begrotingsakkoord 2013 en het regeerakkoord 
een geloofwaardig eindperspectief. Door dit eindperspectief creëert het kabinet naar 
zijn mening betere voorwaarden waaronder het vertrouwen op de woningmarkt zich 
kan herstellen. En juist dat herstel van vertrouwen is een voorwaarde voor een goed 
functionerende woningmarkt.  
 
De leden van de fractie van de SGP vragen waarom het kabinet ervoor heeft 
gekozen de in het wetsvoorstel opgenomen maatregel in te boeken als een 
lastenverzwaring voor burgers. Het kabinet boekt de aanpassing van de 
hypotheekrenteaftrek als lastenverzwaring voor burgers, de leden van de fractie van 
de SGP vragen hiernaar, omdat de beperking van de aftrek neerslaat bij 
huizenbezitters en daarmee bij burgers. 
 
De leden van de fractie van de SGP vragen waarom er niet voor gekozen is om 
starters de mogelijkheid te geven hun hypotheek over een langere periode te laten 
75 
 

Het kabinet voorziet dat een maatregel die op al deze, en andere, vragen een 
antwoord geeft, de toch al complexe eigenwoningregeling nog complexer maakt. Dat 
komt de uitvoerbaarheid en de begrijpelijkheid niet ten goede. Daarnaast leidt de 
introductie van een glijdende schaal tot een budgettaire derving en tot hogere 
financiële risico’s. Een van de doelstellingen van het onderhavige wetsvoorstel is 
immers het terugbrengen van de schuldenlast voor huishoudens. Om deze redenen 
is het kabinet geen voorstander van een glijdende schaal of van het toestaan van 
een langere aflossingstermijn. Een nader onderzoek ligt naar de mening van het 
kabinet dan ook niet voor de hand. 
 
De leden van de fractie van de SGP vragen of het kabinet de verlaging van de LTV-
ratio naar 100% uit wil stellen tot een moment dat de woningmarkt weer beter 
functioneert. Het aanscherpen van de LTV-norm gaat zeer geleidelijk door deze ieder 
jaar met een procentpunt te verlagen. Daarmee krijgt de markt tijd om zich aan 
deze norm aan te passen en is het verwachte effect op de markt beperkt. Het 
uitstellen van deze maatregel is onwenselijk omdat de LTV-norm bij Nederlandse 
hypotheken uitzonderlijk hoog is. Daar moet verandering in komen, zowel vanuit 
macroeconomisch oogpunt als in het belang van de individuele consument. Starters 
zullen door de stapsgewijze verlaging van de LTV-norm (en de aflossingseis in het 
voorliggende wetsvoorstel) in de toekomst minder snel in aanraking zullen komen 
met restschuldproblematiek. 
 
De leden van de fractie van de SGP stellen dat het aflossen van 50% van de 
eigenwoningschuld voldoende is om het risico op een restschuld zo goed als uit te 
sluiten. Zij vragen zich daarom af waarom in het voorliggende wetsvoorstel 100% 
aflossing wordt vereist. Alvorens in te gaan op de vraag van deze leden wijst het 
kabinet erop dat als gevolg van het wetsvoorstel geen enkele belastingplichtige 
wordt gedwongen om 100% van zijn eigenwoningschuld af te lossen. Indien een 
belastingplichtige zijn eigen woning (deels) financiert met een lening waarop niet ten 
minste annuïtair wordt afgelost, is dat niet verboden. Die keuze is aan de 
belastingplichtige zelf. Hij krijgt dan enkel geen renteaftrek voor de lening die niet 
kwalificeert. 
 
Een kenmerk van annuïtair aflossen is dat in de eerste jaren van de looptijd van de 
lening vooral rente wordt betaald en nog maar weinig wordt afgelost. Financiële 
risico’s, zoals het ontstaan van restschulden, blijven dan ook in de eerste jaren van 
de looptijd van de lening bestaan. Bij een overstap naar 50% annuïtair aflossen, 
worden deze risico’s aanzienlijk vergroot, omdat in de eerste jaren dan nog minder 
wordt afgelost. Het volledig annuïtair aflossen van leningen aangegaan ter 
financiering van de verwerving, onderhoud of verbetering van een eigen woning was 
in Nederland gemeengoed voor de introductie van fiscaal gefaciliteerde spaar- en 
beleggingshypotheken, al dan niet gecombineerd met een (gedeeltelijk) 
aflossingsvrije hypotheek. Het onderhavige wetsvoorstel beoogt de schulden van 
burgers in zijn algemeenheid, en niet alleen het risico op restschulden, te 
77 
 

normen in de betalingsregeling wordt bereikt dat het huidige beleid van individuele 
kredietvertrekkers bij betalingsachterstanden zo min mogelijk wordt doorkruist. Op 
deze manier blijft de vraag of bijvoorbeeld sprake is van betalingsproblemen en het 
maken van afspraken daarover primair een zaak tussen kredietnemer en 
kredietverstrekker en wordt de mogelijkheid om maatwerk te kunnen blijven bieden 
niet doorkruist door fiscale regelgeving. 
 
De leden van de fractie van de SGP vragen waarom de aflossingseis per lening(deel) 
wordt toegepast waardoor de belastingplichtige niet vrij zou zijn om eerst af te 
lossen op de lening met de hoogste rente en vraagt het kabinet of de aflossingseis 
niet zo kan worden aangepast dat de belastingplichtige hier meer vrijheid in heeft. 
Het klopt dat ‘de aflossingseis per leningdeel’ niet de ruimte laat om in een periode 
op één leningdeel minder af te lossen dan de aflossingseis en dit te compenseren 
door meer af te lossen op een ander leningdeel met behoud van renteaftrek voor 
beide leningen. Het is ook niet mogelijk deze ruimte wel te geven in het stelsel 
waarin alleen renteaftrek geldt voor leningdelen waarbij in het contract is 
opgenomen dat ten minste annuïtair wordt afgelost, zonder dat dit ten koste gaat 
van de samenhang, duidelijkheid en uitvoerbaarheid van het systeem. De genoemde 
uitwerking van een stelsel met aflossingseisen per leningdeel is meegewogen in de 
keuze tussen een systeem van ‘aflossingseisen per leningdeel’ en een systeem van 
‘aflossingseisen over de gehele eigenwoningschuld’. Met de keuze voor 
aflossingseisen per leningdeel ontstaat een eenduidige transparante aflossingseis 
voor zowel kredietnemers als kredietverstrekkers. De te verstrekken lening kan zo 
worden vormgegeven door de kredietverstrekker dat deze voldoet aan de 
aflossingseisen en daarom in principe kwalificeert als eigenwoningschuld. Dit zorgt er 
voor dat het regime uitvoerbaar is. De Belastingdienst kan dan per lening toetsen of 
de leningovereenkomst voldoet aan de aflossingseisen en of de kredietnemer zich 
aan de contractuele aflossingseisen houdt. Een aflossingseis over de gehele 
eigenwoningschuld zou leiden tot onnodige complexiteit. Het antwoord op de vraag 
of de rente op een bepaalde lening aftrekbaar is zou dan immers afhankelijk worden 
van het tempo waarin op andere leningen die onderdeel zijn van de 
eigenwoningschuld wordt afgelost. Bovendien is de vormgeving van een annuïtair 
aflossingsschema afhankelijk van de hoogte van de rente en de lengte van de 
looptijd. Het vormgeven van een aflossingseis over een eigenwoningschuld die 
bestaat uit verschillende leningdelen met verschillende rentes en looptijden zou zeer 
lastig zijn, bijvoorbeeld wanneer leningen die allemaal behoren tot de 
eigenwoningschuld bij verschillende kredietverstrekkers lopen. Ook zou een 
aflossingseis over de gehele eigenwoningschuld de vormgeving van overgangsrecht 
sterk bemoeilijken. Leningen van voor 1 januari 2013 en leningen van op en na 1 
januari 2013 zijn immers beide onderdeel van de eigenwoningschuld. Ten slotte 
biedt de aflossingseis per leningdeel de flexibiliteit om een deel van de aanschaf van 
de woning te financieren met een aflossingsvrije lening die onderdeel uitmaakt van 
de grondslag van de vermogensrendementsheffing in box 3 en een ander deel van 
de lening waarop wel wordt afgelost conform de eisen dat wel kwalificeert als 
79 
 

op de eigenwoningschuld. Dit alles in overweging nemende is het gevolg van het 
toch niet doen van de melding, het weigeren van de fiscale renteaftrek voor dat jaar, 
niet te zwaar en ziet de het kabinet geen noodzaak voor een verdere 
coulanceregeling op dit punt. 
 
De leden van de fractie van de SGP wijzen erop dat het invoeren van de nieuwe 
heffing voor verhuurders grote negatieve gevolgen kan hebben voor de duurzame 
instandhouding van historische landgoederen, een belangrijk doel achter de 
Natuurschoonwet. De leden van deze fractie vragen of het kabinet bereid is de 
verhuurderheffing voor deze landgoederen achterwege te laten voor NSW-
landgoederen. Hoewel ik niet uitsluit dat de positie van verhuurders van sommige 
bijzondere objecten kan verslechteren door de voorgestelde Verhuurderheffing, ligt 
het niet in mijn voornemen om voor zulke situaties, zoals blijkbaar kunnen 
voorkomen bij de door deze leden genoemde landgoederen, uitzonderingen voor te 
stellen, omdat dit een inbreuk zou betekenen op de eenvoud van de nu voorgestelde 
vormgeving. Ook is op huurwoningen in de gereguleerde sector op dergelijke 
landgoederen het reguliere huur- en huurtoeslagbeleid van toepassing. 
 
 
De Staatssecretaris van Financiën, De Minister voor Wonen en Rijksdienst, 
 
 
 
 
mr. drs. F.H.H. Weekers  drs. S.A. Blok 
  
81 
 

 De solvabiliteitratio blijft onder Solvency I nagenoeg gelijk en daalt op basis 
van beschikbare Solvency II berekeningen met circa 4%-punt (van 137% 
naar 133%). Dit betreft een gewogen gemiddelde voor de betrokken 
verzekeraars. Op individueel niveau doen zich verschillen voor die door 
instellingspecifieke factoren tot grotere effecten leidt. 
 De premieontvangsten nemen gemiddeld met 13% af. De winstgevendheid 
neemt hierdoor af en versmalt de basis om vaste bedrijfskosten te dekken. 
Dit effect is afhankelijk van hoe groot het belang van de KEW is in de totale 
portefeuille van de verzekeraar. 
 De liquiditeitsbehoefte zal toenemen voor die verzekeraars (17% van de 
polissen) die de premies zelf beheren en waar de hypotheeklening zich bij 
een andere entiteit bevindt. Om aan deze liquiditeitsvraag te voldoen zullen 
verzekeraars hun beleggingsprofiel moeten aanpassen door bijvoorbeeld 
liquide beleggingen te verkopen en de overblijvende portefeuille te 
herstructureren. Kosten hiervan zijn niet in de analyse betrokken. 
 Verzekeraars zullen in reactie op de wijziging van het fiscale regime hun 
bedrijfsmodel en balanssamenstelling verder moeten aanpassen. Het is van 
belang dat dit proces ordentelijk en geleidelijk verloopt. De belangrijkste risico’s 
voor verzekeraars bevinden zich in een stapeling van factoren in een sector die 
zich reeds in een kwetsbare situatie bevindt.  
 
2. Fiscale klem 
In het sinds 2001 geldende fiscale regime is het rente-element in de 
kapitaalverzekering eigen woning (KEW) of het rendement op de inleg van de 
spaarverzekering eigen woning (SEW) en het beleggingsrecht eigen woning (BEW) 
bij uitkering vrijgesteld van heffing, indien voldaan wordt aan verschillende 
voorwaarden, waaronder de bepaling dat sprake is van tenminste 15 jaar (voor de -
'kleine'- vrijstelling van € 34.900 per belastingplichtige) of 20 jaar (voor de -‘grote’- 
vrijstelling van € 154.000 per belastingplichtige) aan premiebetalingen. Dit wordt 
hierna aangeduid als fiscale klem. De aard van het product leidt ertoe dat de 
aanbieder in zijn bedrijfsvoering ervan uitgaat dat het kapitaal gedurende langere 
termijn wordt opgebouwd. Wel geldt dat het nu reeds mogelijk is een KEW, SEW of 
BEW over te hevelen naar een andere aanbieder of om te zetten in een andere polis 
zonder dat dit tot heffing leidt. Dit wordt hierna aangeduid als stilzwijgende 
verlenging. 
 
De fiscale klem is aanwezig als de opgebouwde waarde groter is dan de som van de 
voldane premies. In de eerste jaren zal hier nog geen sprake van zijn. De 
vermogensopbouw verloopt niet lineair en bij de meeste polissen worden de kosten 
doorgaans in de beginjaren verrekend. Daarnaast geldt dat uit de inleg ook de 
eventuele premies voor overlijdensrisicoverzekeringen en premievrijstelling bij 
arbeidsongeschiktheid worden gefinancierd. Tot slot geldt bij veel 
beleggingsverzekeringen dat de opbouw achterblijft bij het doelbedrag. In de praktijk 
zal de fiscale klem daarom pas een beperkende factor worden na een looptijd van 
83 
 

vrijstelling in box 1 te brengen. Polissen vóór 2001 zonder KEW-clausule zijn niet 
meegenomen in de berekening van de effecten, omdat die niet specifiek voor de 
aflossing van de eigenwoningschuld zijn aangemerkt. Deze polissen vallen buiten de 
reikwijdte van de onderzochte maatregel. In de Memorie van Toelichting van het 
wetsvoorstel staat aangegeven dat een bestaande kapitaalverzekering waarvan niet 
expliciet is bepaald dat de uitkering zal worden aangewend voor de aflossing van een 
eigenwoningschuld in beginsel, tot de grondslag voor de berekening van het voordeel 
uit sparen en beleggen in box 3 behoort. De maatregel ten aanzien van de fiscale 
klem heeft hier geen betrekking op. Omdat de SEW en BEW pas sinds 1 januari 2008 
bestaan, zal veelal nog geen sprake zijn van een fiscale klem. Om die reden worden 
deze in dit onderzoek buiten beschouwing gelaten.  
 
4. Huidige positie levensverzekeraars 
De levensverzekeringssector bevindt zich momenteel in een lastige positie doordat 
verschillende factoren samenkomen. Door de lage rente en gestegen 
levensverwachting zijn de technische voorzieningen die benodigd zijn om aan 
verwachte toekomstige verplichtingen te kunnen voldoen, gestegen. Daarnaast 
ondervinden levensverzekeraars hinder van de Europese crisis en de toegenomen 
concurrentie vanuit de bankensector vooral als gevolg van de opkomst van het 
banksparen. Verder is, als gevolg van het zogenoemde deelakkoord tussen de VVD 
en de PvdA, een amendement in voorbereiding, waarin het tarief van de 
48
assurantiebelasting substantieel wordt verhoogd . Tot slot moeten verzekeraars nog 
altijd werken aan herstel van reputatie als gevolg van de affaire omtrent 
beleggingsverzekeringen. De ongewisse uitkomst van dit dossier vormt tevens een 
additioneel prudentieel risico. 
 
Door een combinatie van deze factoren staan de premieontwikkeling en 
beleggingsresultaten onder druk. Dit uit zich in lage winstgevendheid en 
overcapaciteit, waardoor de levensverzekeringssector sinds 2010 een negatief 
49
resultaat kent . De solvabiliteitsratio van levensverzekeraars (de verhouding tussen 
beschikbaar kapitaal en minimaal vereist kapitaal) is de afgelopen jaren geleidelijk 
gedaald tot 239%. De cijfers voor individuele verzekeraars laten een spreiding 
50
hieromheen zien . 
 
                                                
48
 Assurantiebelasting wordt niet geheven over levensverzekeringen, maar raakt wel de overige verzekeringsactiviteiten binnen de entiteit. 
49
 DNB bulletin: “De Nederlandse levensverzekeringssector na vijf jaar crisis”, www.dnb.nl 
50
 Beschikbaar op de website van DNB: www.statistics.dnb.nl/index.cgi?lang=nl&todo=VerzGeg 
85 
 

Kapitaalseis 14 ½ 30     
Kapitaalsurplus 25     17 ½ 
 Solvabiliteitsratio (macro) 273%  158%  
 
Begin juli heeft DNB bekend gemaakt dat verzekeraars bij de bepaling van hun 
financiële positie in voorbereiding op de straks gangbare methode in Solvency II 
gebruik moeten maken van een aangepaste rentecurve aan de hand van een 
ultimate forward rate (UFR). Hierdoor is de solvabiliteitspositie van verzekeraars iets 
toegenomen en zal deze naar verwachting ook minder fluctueren als gevolg van 
renteontwikkelingen. Daarbij heeft DNB verzekeraars tevens opgeroepen om hun 
kapitaalpositie te versterken en terughoudend te zijn ten aanzien van het uitkeren 
van dividend. 
 
5. Effect op gedrag polishouder 
Het effect van het laten vervallen van de fiscale klem hangt af van de reactie van de 
polishouder. Dit is een combinatie van enerzijds economisch-rationeel handelen als 
gevolg van de verandering in de economische prikkels en anderzijds de 
marktdynamiek. 
 
Economische prikkels en rationeel handelen 
Het is voor huishoudens economisch gezien niet rationeel om enkel als gevolg van 
het vervallen van de fiscale klem, de kapitaalverzekering eigen woning voortijdig te 
beëindigen ten behoeve van aflossing van de eigenwoningschuld zolang er verder 
geen wijzigingen optreden in de fiscale behandeling van de hypotheekrenteaftrek. 
Kapitaalverzekeringen zijn namelijk constructies die zodanig zijn opgezet dat 
gedurende de gehele looptijd maximaal het fiscale voordeel van de 
hypotheekrenteaftrek wordt benut. Deze financiële keuze verandert niet door het 
opheffen van de fiscale klem. Daarnaast geldt dat huishoudens geconfronteerd zullen 
worden met afkoopkosten, indien zij kiezen voor tussentijdige beëindiging van de 
polis. In het kader van flankerend beleid zal bij hypotheekgerelateerde 
beleggingsverzekeringen dit in de regel niet het geval zijn. Tot slot geldt dat er 
mogelijke beperkingen zijn bij de verstrekker van de hypotheeklening ten aanzien 
van vroegtijdige aflossing die tot extra kosten voor huishoudens kunnen leiden. 
 
Bij tussentijdse afkoop van de KEW-polis en gedeeltelijke aflossing van de 
eigenwoningschuld blijft de resterende schuld onder het bestaande regime vallen. 
Het wetsvoorstel kent een eerbiedigende werking. Huishoudens kunnen er derhalve 
voor kiezen om een nieuwe KEW-polis af te sluiten of om een nieuwe (aflossende) 
hypotheek af te sluiten. Per saldo zullen de netto-lasten echter toenemen of zal de 
vermogensopbouw lager uitvallen. Dit komt vooral door het verlies aan 
hypotheekrenteaftrek als gevolg van aflossing. Voorbeeldberekeningen van het 
Verbond van Verzekeraars laten bijvoorbeeld zien dat voortijdige beëindiging van de 
KEW en het afsluiten van een nieuwe (annuïtair) aflossende hypotheek tot hogere 
87 
 

Ongeveer 3 miljard van dit kapitaal bevindt zich bij banken. Dit betekent dus dat 
naar schatting 29-34 miljard is opgebouwd bij verzekeraars. De waarde van deze 
polissen zal volgens ramingen van het Verbond gedurende de looptijd oplopen tot 
200 miljard. Ongeveer 20% van de KEW-polissen betreft beleggingshypotheken. De 
overige 80% betreft (een combinatie van) spaar- en levenshypotheken. 
 
Tussentijdse afkoop van de huidige KEW-polissen kan via verschillende kanalen 
invloed hebben op de financiële positie van verzekeraars.  
 
Verandering van de solvabiliteitspositie 
Massale afkoop van de KEW-polissen kan effect hebben op de solvabiliteitspositie 
van verzekeraars. De omvang en de richting van het effect verschillen per 
verzekeraar doordat zowel de teller (aanwezige solvabiliteitsmarge) als de noemer 
(vereiste solvabiliteitsmarge) verandert als gevolg van afkoop en het specifieke 
profiel van de verzekeraar.  
 
De vereiste solvabiliteitsmarge zal zowel onder het huidige toezichtraamwerk 
Solvency I als onder het nieuwe toezichtraamwerk Solvency II afnemen, doordat de 
verzekeraar na afkoop geen verzekeringsverplichting meer heeft en dus ook geen 
solvabiliteitsmarge meer hoeft aan te houden. Dit geldt voor alle verzekeraars. 
 
Het effect op de aanwezige solvabiliteitsmarge is meer complex. Dit hangt onder 
andere af van de vraag of en in hoeverre er een afkoopverlies of -winst optreedt bij 
voortijdige beëindiging van de KEW portefeuille. Verzekeraars zijn verplicht jaarlijks 
een toereikendheidstoets uit te voeren. Deze is ook relevant voor de KEW-
portefeuille. Met deze toets wordt - kortgezegd - getoetst of de balanswaarde van de 
technische voorzieningen toereikend is door de actuele waarde te bepalen van de 
toekomstige baten en toekomstige kosten die resulteert als de polissen conform de 
huidige actuele inschattingen aflopen. Daarbij wordt onder andere rekening met 
beheerskosten van de portefeuille, alsmede ontvangen premies voor risicodekking en 
verplichtingen die hier tegenover staan. Een onderdeel van de toereikendheidstoets 
is verder dat minimaal de afkoopwaarden aanwezig moeten zijn op het niveau van 
homogene risicogroepen. Dit betekent dat als een homogene risicogroep in zijn 
geheel afkoopt de verzekeraar toereikende voorzieningen moet hebben om hieraan 
te voldoen. Bij massale afkoop van een specifieke groep polissen, zoals de KEW 
portefeuille, kan er wel een afkoopwinst of -verlies optreden. Deze afkoopwinst of -
verlies komt onmiddellijk in de aanwezige solvabiliteitsmarge terecht. Afhankelijk 
van de omvang van de KEW portefeuille en de keuze van de homogene risicogroepen 
zal er een gunstig of ongunstig effect optreden op de aanwezige solvabiliteitsmarge 
en daarmee op de solvabiliteitsratio van de verzekeraar. Tot slot geldt dat het effect 
afhankelijk is van het uitgangsniveau van de solvabiliteitspositie en de relatieve 
52
verandering tussen aanwezige en vereiste solvabiliteitsmarge . 
                                                
52
 Stel een verzekeraar beschikt over 300 mln aanwezig kapitaal en een vereiste kapitaaleis van 100 mln. Het beschikbaar vrij vermogen is 
200 mln en de solvabiliteitsratio bedraagt 300%.  Indien de afkoop van de KEW-portefeuille leidt tot een daling van 20 mln van zowel het 
89 
 

 
Uit de aangeleverde gegevens blijkt dat verzekeraars inschatten dat gemiddeld 
genomen 13% van het premievolume wegvalt bij volledige afkoop van alle KEW-
polissen. Ook hier doen zich onderliggend grote verschillen voor tussen individuele 
verzekeraars. Voor sommige verzekeraars zal het vervallen van de KEW-portefeuille 
een te verwaarlozen effect hebben, omdat ze veel andere activiteiten in de 
verzekeringsportefeuille hebben. Met name die verzekeraars waarvan de KEW een 
omvangrijk product is kan het effect van massale afkoop zodanig groot zijn dat niet 
langer sprake is van een zelfstandig houdbaar business model. Verzekeraars moeten 
voldoende gelegenheid hebben om het bedrijfsmodel geleidelijk aan te passen aan 
de nieuwe omstandigheden. 
 
Effect op liquiditeitspositie en beleggingsprofiel 
Verzekeraars zullen bij voortijdige afkoop de in de polis opgebouwde waarde 
uitkeren aan de polishouder. In hun bedrijfsplanning houden verzekeraars rekening 
met een beperkte mate van afkoop (bijvoorbeeld als gevolg van de mogelijkheid van 
overstap naar een andere verzekeraar op basis van fiscaal stilzwijgende verlenging). 
Het liquiditeitsprofiel van de beleggingen die tegenover de 
verzekeringsverplichtingen staan is daarop afgestemd. Massale afkoop zal echter tot 
een liquiditeitsbehoefte leiden die groter is dan aanvankelijk verondersteld.  
 
In de liquiditeitsbehoefte zal voorzien worden door verkoop van liquide beleggingen 
op de balansen van de verzekeraars. Als zich een afkoopgolf voordoet in een 
specifiek product dan kunnen negatieve effecten ontstaan als er onvoldoende liquide 
assets op de balans van de verzekeraar staan om aan de afkoopverzoeken te 
voldoen. In dat geval zou de verzekeraar mogelijk assets tegen ongunstige prijzen 
moeten gaan verkopen. 
 
Liquiditeitseffecten doen zich vooral voor wanneer de hypotheeklening door een 
andere partij is verstrekt dan de verzekeraar zelf én ingelegde premies door de 
verzekeraar zelf worden beheerd. Dit is op basis van de aangeleverde cijfers in 17% 
van het totaal het geval. In de situatie vindt ook per saldo uitstroom van liquiditeiten 
bij de verzekeraar plaats bij afkoop van de KEW-polis. Om aan de afkoop te voldoen 
zal de verzekeraar liquide beleggingen moeten verkopen. In de overige gevallen 
geldt dat de liquiditeitseffecten naar verwachting per saldo beperkt zullen zijn. Dit 
komt doordat de verzekeraar zelf ook de gekoppelde hypotheeklening verstrekt heeft 
(22%). Het geld blijft dan binnen de instelling. Er vindt alleen balansverkorting 
plaats. Het meest (61%) komt de constructie voor dat de hypotheeklening door een 
andere partij is verstrekt en de verzekeraar de ingelegde premies op basis van een 
contract doorzet naar die partij. Dit kan een verbonden bank binnen dezelfde groep, 
maar ook een andere partij. De verzekeraar loopt hierover kredietrisico. In het geval 
van afkoop vindt er bij de verzekeraar geen liquiditeitseffect plaats, omdat de 
verzekeraar de afkoopwaarde zal kunnen financieren door de doorgeleende 
91 
 

