 
 
 
 
 
 
 
 
 
> Retouradres Postbus 90801 2509 LV  Den Haag 
 
 
De Voorzitter van de Tweede Kamer 
Postbus 90801 
der Staten-Generaal 
2509 LV  Den Haag 
Binnenhof 1 A 
Anna van Hannoverstraat 4 
T 070 333 44 44 
2513 AA  S GRAVENHAGE 
F 070 333 40 33 
2513AA22XA 
www.rijksoverheid.nl 
 
Contactpersoon 
 
Onze referentie 
2012-0000046665 
 
 
Datum  29 november 2012 
Betreft AO armoede en schuldenbeleid van 5 december 2012 
 
 
Ingevolge het verzoek van uw Kamer, informeer ik u hierbij nader over het 
Algemeen Overleg over armoede- en schuldenbeleid van woensdag 5 december 
2012. 
 
Op de agenda van dit overleg staan vooralsnog vijf punten.  
Het eerste agendapunt betreft een brief over Caribisch Nederland. Met deze brief 
bent u geïnformeerd over onder meer de kwalitatieve armoedeanalyse die op 
Caribisch Nederland is uitgevoerd.  
 
Met de brief onder agendapunt twee bent u geïnformeerd over de toezeggingen 
die tijdens het Algemeen Overleg armoede- en schuldenbeleid van 4 april 2012 
zijn gedaan. Agendapunt drie is een brief over het rapport van de Nationale 
ombudsman ‘Schulden komen nooit alleen’. Het rapport kan voor gemeenten en 
schuldhulpverleners een hulpmiddel zijn om de uitvoering van de 
schuldhulpverlening te verbeteren. Met de brief onder agendapunt vier heeft u 
een reactie ontvangen op de brief van de heer Froger waarin hij aandacht vraagt 
voor tekorten van de voedselbanken. Als laatste punt is geagendeerd de brief 
naar aanleiding van het verzoek van de heer Ulenbelt (SP) om een reactie op het 
bericht dat gepensioneerden moeite hebben om rond te komen.  
  
Ten slotte verwacht ik dat ik met u van gedachten zal wisselen over de door u op 
21 november 2012 gevraagde reactie op de berichtgeving dat deurwaarders en 
overheidsinstanties de belastingvrije voet te laag vaststellen. U heeft gevraagd 
mijn reactie voorafgaand aan het Algemeen Overleg over armoede- en 
schuldenbeleid te ontvangen. 
 
Bij de begrotingsbehandeling in december komen de verschillende 
beleidsprioriteiten op het terrein van sociale zaken en werkgelegenheid in 
samenhang aan de orde. 
 
De Staatssecretaris van Sociale Zaken  
en Werkgelegenheid, 
 
 
 
 
Jetta Klijnsma 
 
 Pagina 1 van 1 

