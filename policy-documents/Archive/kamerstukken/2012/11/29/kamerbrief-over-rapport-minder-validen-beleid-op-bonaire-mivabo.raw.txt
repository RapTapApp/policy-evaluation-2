> Retouradres Postbus 20350 2500 EJ  Den Haag 
De Voorzitter van de Tweede Kamer 
Bezoekadres: 
der Staten-Generaal 
Parnassusplein 5 
2511 VX  Den Haag 
Postbus 20018 
www.rijksoverheid.nl 
2500 EA DEN HAAG 
Kenmerk 
IZ 3109445 
Bijlage(n) 
Uw brief 
2012Z01699/2012D10429  
Correspondentie uitsluitend 
 
richten aan het retouradres 
met vermelding van de datum 
en het kenmerk van deze 
Datum 29 november 2012 
brief. 
Betreft Rapport "Minder-Validen beleid op Bonaire MiVaBo” 
 
 
 
 
Geachte voorzitter, 
Met brief d.d. 6 maart 2012, kenmerk 2012Z01699/2012 D10429 heeft de vaste 
commissie voor Binnenlandse Zaken en Koninkrijksrelaties mij gevraagd om een 
reactie op het Rapport van de Stichting Minder Validen Bonaire (MiVaBo) 
“Mindervalide beleid op Bonaire”. Met brief d.d. 15 maart heeft de Vaste 
Commissie voor Volksgezondheid, Welzijn en Sport mij eenzelfde verzoek gedaan. 
Onderstaand treft u mijn reactie aan. 
 
Het rapport bevat verzoeken om voorzieningen voor ouderen of beschikbaar te 
stellen, of te verbeteren. Het betreft volgende voorzieningen: 
 Woningaanpassing; 
 Zieken- en taxivervoer; 
 Verhuizing/terugkeer naar Caribisch Nederland. 
 
T.a.v. woningaanpassing merk ik op dat hiervoor inderdaad geen voorziening is 
getroffen. In Europees Nederland is dit geregeld in de Wet maatschappelijke 
ondersteuning (Wmo). De uitvoering daarvan is een gemeentelijke taak. De Wmo 
is niet van toepassing op de eilanden. In het transitietraject van de eilanden 
Bonaire, Saba en St. Eustatius van de Antillen naar bijzondere gemeenten van 
Nederland is er bewust voor gekozen de Wmo voorlopig niet in te voeren, maar 
eerst af te wachten hoe de situatie zich zou ontwikkelen. Wel is tijdens het 
transitietraject rekening gehouden met de mogelijkheid om de Wmo, of delen 
daarvan ook op de eilanden in te voeren. De juridische basis daarvoor is al gelegd.  
 
Overigens wordt een aantal voorzieningen, o.a. hulpmiddelen, taxivervoer en 
thuiszorg, voor een belangrijk deel al gedekt door de aanspraken op de 
zorgverzekering en hiervoor zijn dan ook geen aanvullende maatregelen nodig.  
 
Ten aanzien van verhuizing en terugkeer merk ik op dat de door de gemeente 
verstrekte voorzieningen bedoeld zijn voor de ingezetenen van die gemeente. In 
geval van verhuizing naar een andere gemeente is de nieuwe gemeente 
verantwoordelijk voor de benodigde voorzieningen. Het staat gemeenten vrij om 
onderling afspraken te maken over de continuïteit van reeds verleende 
voorzieningen.  
 
Pagina 1 van 2 

