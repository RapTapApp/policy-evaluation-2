1
 
De voorzitter van de Tweede Kamer der Staten-Generaal
Rijnstraat 50
Den Haag
Postbus 20018
Postbus 16375
2500 EA Den Haag
2500 BJ  Den Haag
www.rijksoverheid.nl
 
Onze referentie
398306
 
26 april 2012
Betreft Wegnemen belemmeringen Nederlandse leraren Caribisch Nederland en mogelijke
kwijtschelding studieschuld terugkerende CN-studenten
In het Algemeen Overleg met de vaste commissie voor Koninkrijksrelaties op 6 februari jl. heb ik 
toegezegd uw Kamer uiterlijk op 1 mei schriftelijk nader te informeren over de uitkomsten van het 
toegezegde onderzoek naar de mogelijkheden van het opheffen van de grootste belemmeringen voor 
Nederlands onderwijzend personeel dat een aantal jaren op de eilanden van Caribisch Nederland in 
het onderwijs wil gaan werken. Ik heb toegezegd in deze brief eveneens in te gaan op de 
mogelijkheden tot kwijtschelding van studieschuld indien uit Caribisch Nederland afkomstige 
studenten willen terugkeren naar de eilanden van Caribisch Nederland om daar te werken, 
bijvoorbeeld in het onderwijs. Met deze brief wordt tegemoet gekomen aan deze toezeggingen.
A. Uitkomsten onderzoek mogelijkheden opheffen belemmeringen leraren naar Caribisch Nederland 
Een recente inventarisatie door de afdeling OCW van de Rijksdienst Caribisch Nederland (RCN-OCW) 
laat een hoge verwachte vacaturestand zien voor de komende schooljaren voor de scholen in 
Caribisch Nederland, als gevolg van het grote verloop van leraren. Het huidige aanbod van 
(gekwalificeerde) leraren op de lokale arbeidsmarkt is niet toereikend om in alle vacatures te kunnen 
voorzien. 
Om in hun personeelsbehoefte te kunnen voorzien, proberen de scholen niet alleen docenten uit 
Caribisch Nederland en andere landen uit de Caribische regio aan te trekken, maar ook uit Europees 
Nederland. Dit laatste blijkt vaak lastig, omdat de lokale arbeidsvoorwaarden voor leraren uit 
Europees Nederland onvoldoende aantrekkelijk zijn. Bovendien kunnen zij te maken krijgen met 
extra kosten in verband met hun tijdelijke dienstverband in Caribisch Nederland, en met nadelige 
gevolgen voor hun pensioen- en AOW-opbouw. Om de belemmeringen voor leraren van buiten 
Caribisch Nederland die op een school in Caribisch Nederland willen gaan werken weg te nemen, 
heeft staatssecretaris Zijlstra besloten om per 1 augustus 2012 tijdelijk –voor een periode van vier 
jaar– extra middelen beschikbaar te stellen aan de scholen. Het betreft een totaalbedrag van € 
4.540.500,- ($ 6.265.890,-). 
Onderbouwing
Ik heb onderzocht of een uitzendregeling zoals die geldt voor personeel van de Koninklijke 
Marechaussee, Defensie of BZK ook niet van kracht zou kunnen worden voor leraren die tijdelijk in 
Caribisch Nederland gaan werken. Deze vraag is aan de orde gekomen in het Algemeen Overleg van 6 
februari. Complex is echter, dat leraren geen rijksambtenaren zijn en het hier geen uitzending of 
detachering betreft door een (overheids)werkgever. In de meeste situaties geniet een leraar die 
tijdelijk gaat werken in Caribisch Nederland buitengewoon onbetaald verlof bij zijn werkgever in 
a

Datum
Met een tijdelijke ophoging van de lumpsum weten scholen nu direct met welk bedrag zij per 1 
augustus 2012 rekening kunnen houden, en op welke manier zij potentiële contractanten tegemoet 
Onze referentie 
zouden kunnen komen.
De verdeling van het totaalbedrag over de sectoren primair onderwijs en voortgezet onderwijs en 
mbo vindt plaats naar rato van het aantal fte leraren per sector. 
B. Mogelijkheden tot kwijtschelding van studieschuld indien van Caribisch Nederland afkomstige  
studenten willen terugkeren naar Caribisch Nederland om daar te werken, bijvoorbeeld in het 
onderwijs
Het vraagstuk of mogelijke tegemoetkoming in de studieschuld afgestudeerden in Europees 
Nederland die oorspronkelijk afkomstig zijn uit Caribisch Nederland kan stimuleren terug te keren, 
betreft een breder arbeidsmarktvraagstuk. Het doel van stimuleringsmaatregelen 
tot arbeids(re)migratie is immers vacatures in Caribisch Nederland ingevuld te krijgen. Bovendien 
betreft dit arbeidsmarktvraagstuk niet alleen onvervulde vacatures in het onderwijs, maar ook in 
andere sectoren, zoals de eiland- en rijksoverheid. Het vraagstuk dient dus breder te worden bezien 
dan alleen vanuit het oogpunt van studiefinancierings- en lerarenbeleid. Een integrale 
benadering door eiland- en rijksoverheid is gewenst, ook vanwege de relatief kleine (potentiële) 
arbeidsmarkt waar de verschillende werkgevers zich op richten. Voorkomen moet worden dat 
oplossingen voor de ene werkgever leiden tot problemen bij een andere.
Voor enkele beroepsgroepen bestaat al een aanpak. Voor de beroepsgroep van ambtenaren die in 
dienst treden van de Rijksdienst Caribisch Nederland hanteert de minister van BZK de Regeling 
overname studieschuld BES. Net als in het geval van de beroepsgroep van leraren, gaat het hierbij 
niet specifiek om van Caribisch Nederland afkomstige studenten, maar om alle afgestudeerden met 
een diploma in het mbo of hoger onderwijs die bewijsstukken van studieschuld kunnen overleggen 
en in verband met hun aanstelling naar Caribisch Nederland verhuizen. Als tegemoetkoming in het 
afbetalen van hun studieschuld wordt krachtens de genoemde regeling een toelage tot maximaal $ 
8.840,- toegekend, deels in maandelijkse termijnen, en deels in een eindbedrag na een periode van 
drie aaneengesloten dienstjaren; dit laatste verplicht de ambtenaar nog één jaar in Caribisch 
Nederland te blijven werken.
Zelf stel ik ten behoeve van de beroepsgroep leerkrachten de scholen in de gelegenheid hun een 
tegemoetkoming te bieden voor het aflossen van hun studieschuld. Bij het vaststellen van de 
berekeningsgrondslag is daarbij uitgegaan van een tegemoetkoming die in netto-termen 
overeenkomt met de tegemoetkoming in de door de minister van BZK gehanteerde regeling. Voor 
enkele beroepsgroepen bestaan er dus al stimuleringsmaatregelen om vacatures in Caribisch 
Nederland in te vullen door personeel van buiten aan te trekken. Ook mensen die oorspronkelijk 
afkomstig zijn uit Caribisch Nederland kunnen hier gebruik van maken. 
Vooralsnog ben ik van mening dat indien mocht blijken dat voor andere sectoren maatregelen in de 
sfeer van de studieschuld wenselijk worden geacht, dit in de eerste plaats de verantwoordelijkheid is 
van (de werkgevers in) de betrokken sectoren. Daarbij acht ik het niet gewenst de kosten die daarmee 
zijn gemoeid af te wentelen op de begroting van ons ministerie. 
Wij willen er daarbij op wijzen dat binnen het bestaande studiefinancieringsbeleid een (hoge) 
studieschuld geen belemmering hoeft te zijn voor een student afkomstig uit Caribisch Nederland om 
permanent terug te keren. De Wet studiefinanciering 2000 (en de Wet studiefinanciering BES) bieden 
mogelijkheden waarop afgestudeerden die willen terugkeren naar Caribisch Nederland en die hun 
studieschuld daarbij als obstakel ervaren, een beroep kunnen doen. De kaders van de wet zijn 
zodanig, dat een aflossingsplichtige debiteur maandelijks zoveel afdraagt als proportioneel is ten 
opzichte van zijn inkomen, ongeacht waar hij op een bepaald moment woonachtig is.
FOUT! ONBEKENDE NAAM VOOR DOCUMENTEIGENSCHAP. Pagina 3 van 2

Datum
Onze referentie 
Bijlage: berekeningsgrondslag
Mogelijke maatregelen en berekeningsgrondslag
Zoals aangegeven kunnen de scholen de volgende maatregelen ter tegemoetkoming van leraren 
overwegen:
1. Een eenmalige tegemoetkoming in reis- en verhuiskosten;
2. Maandelijkse compensatie van in Europees Nederland doorbetaalde pensioenpremie bij 
onbetaald buitengewoon verlof;
3. Maandelijkse compensatie van het hiaat in de opbouw van de AOW; 
4. Maandelijkse tegemoetkoming in de studieschuld;
5. Maandelijkse tegemoetkoming in het geval van dubbele woonlasten. 
Ad 1 (reis- en verhuiskosten)
Middelen voor deze maatregel kunnen worden ingezet om bestaande repatriëringsregelingen van de 
scholen te verbeteren. Bij de berekening is uitgegaan van een verbetering van circa $ 2.070,- (€ 
1.500,-). Verhuiskosten zijn niet fiscaal belast.
Ad 2 (reparatie pensioengat)
Hierbij is uitgegaan van een maandelijks vergoedingsbedrag van $552,- (€400,-). Ook dit bedrag is niet 
fiscaal belast. Leraren die op basis van de constructie van onbetaald verlof bij de werkgever in 
Nederland tijdelijk in Caribisch Nederland gaan werken, blijven deelnemer bij het ABP, omdat het 
dienstverband bij de werkgever in Europees Nederland in stand blijft. Doordat de pensioenopbouw 
bij het ABP in principe doorloopt, dient ook pensioenpremie te worden afgedragen. Bij onbetaald 
verlof komt naast het werknemersdeel van de pensioenpremie ook het werkgeversdeel van de 
premie voor rekening van de werknemer. 
Door een tijdelijke aanstelling bij een onderwijsinstelling in Caribisch Nederland is de leraar in 
kwestie tevens verplicht aangesloten bij het Pensioenfonds Caribisch Nederland (PCN). Het is vanuit 
fiscale wetgeving echter slechts toegestaan om tijdens de periode van onbetaald verlof pensioen in 
Nederland te blijven opbouwen als ook elders pensioen wordt opgebouwd, voor zover dit niet leidt 
tot een fiscaal bovenmatige pensioenopbouw. Dat wil zeggen, dat pensioenopbouw in Europees 
Nederland slechts is toegestaan voor het verschil tussen de onverminderde opbouw bij het ABP en de 
FOUT! ONBEKENDE NAAM VOOR DOCUMENTEIGENSCHAP. Pagina 5 van 2

