> Retouradres Postbus 20011 2500 EA  Den Haag
DMB
Afdeling Toezicht, Regulier en 
Voorzitter van de Tweede Kamer der Staten-Generaal
Nationaliteit 
Postbus 20018 
2500 EA DEN HAAG
Postbus 20011
2500 EA  Den Haag
www.rijksoverheid.nl
Kenmerk
2012-0000145061
Datum 3 april 2012
Zaak Appleyard en Petit
Bij brief van 31 januari jl. heeft de vaste commissie voor Koninkrijksrelaties mij verzocht te reageren op 
de brief van de heer Appleyard en mevrouw Petit van      23 januari jl. over de werkwijze van de 
Immigratie- en Naturalisatiedienst (IND) op Saba. In hun brief schrijven de heer Appleyard en mevrouw 
Petit dat zij bezwaarschriften hebben ingediend tegen de afwijzingen van hun aanvragen om een 
verblijfsvergunning voor onbepaalde tijd. De IND heeft tot op heden hierop niet gereageerd. Bovendien 
klagen zij over het beleid ten aanzien van verblijfsgaten en de houding van IND-medewerkers. 
Mevrouw Petit en de heer Appleyard schrijven dat zij beiden een bezwaarschrift hebben ingediend. Uit 
onderzoek van mijn medewerkers blijkt dat het bezwaarschrift van mevrouw Petit bij de IND op 
Bonaire in het ongerede is geraakt. Daarom heeft mevrouw Petit nooit een ontvangstbevestiging 
ontvangen en is er nooit op het bezwaarschrift beslist. De IND heeft echter onlangs het bezwaarschrift 
gevonden.
De heer Appleyard heeft aangegeven dat hij een bezwaarschrift heeft ingediend bij Rijksdienst 
Caribisch Nederland in Saba. Medewerkers van de IND hebben in oktober 2011 een gesprek gevoerd 
met de heer Appleyard. Hieruit kwam naar voren dat de heer Appleyard in augustus 2011 mogelijk een 
aanvraag voor een verblijfsvergunning voor onbepaalde tijd heeft ingediend, maar geen 
bezwaarschrift. De aanvraag is door de Rijksdienst Caribisch Nederland op Saba in ontvangst genomen 
en zou zijn opgestuurd naar de IND-unit op Bonaire. Deze aanvraag is echter door de IND op Bonaire 
niet ontvangen.
Ten aanzien van mevrouw Petit zal de IND spoedig beslissen op het bezwaarschrift. Daarbij zal 
nadrukkelijk gekeken worden naar de beleidsruimte die aanwezig is inzake de verblijfsgaten. De IND 
neemt daarnaast contact op met de heer Appleyard om te bekijken of indiening van een aanvraag voor 
een verblijfsvergunning voor onbepaalde tijd zinvol is. Ook hier zal uitdrukkelijk de aanwezige 
beleidsruimte betreffende eventuele verblijfsgaten worden bekeken. Aan beide personen zal de IND 
excuses aanbieden voor het verloop van de procedure.
Ik streef naar een goede en zorgvuldige behandeling van aanvragen voor verblijfsvergunningen door 
medewerkers van de IND op Bonaire, Saba en Sint Eustatius. Zoals ik heb aangegeven in mijn brief van 1 
1
februari jl. wordt de komende periode gekeken naar een verdere verbetering en optimalisering van de 
dienstverlening, ook richting de burgers van de openbare lichamen. Op 12 maart jl. hebben mijn 
medewerkers daartoe een gesprek gevoerd met verschillende bestuurders uit Bonaire, Saba en Sint 
Eustatius. Afgesproken is dat de IND onderzoekt hoe de dienstverlening, communicatie en procedures 
1
 Kamerstuk 31568 nr. 95
 Pagina 1 van 2

