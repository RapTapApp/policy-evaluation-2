 
 
 
 
 
 
 
 
 
> Retouradres Postbus 90801 2509 LV  Den Haag 
 
 
De Voorzitter van de Eerste Kamer 
Postbus 90801 
der Staten-Generaal 
2509 LV  Den Haag 
Binnenhof 22  
Anna van Hannoverstraat 4 
T 070 333 44 44 
2513 AA  S GRAVENHAGE 
F 070 333 40 33 
2513AA22 
www.rijksoverheid.nl 
 
 
Onze referentie 
RUA/A/2012/4849 
 
Uw referentie 
149790.10u 
Datum  19 april 2012 
 
Betreft Legislatieve terughoudendheid Caribisch Nederland 
 
 
 
In uw brief van 21 maart 2012 inzake legislatieve terughoudendheid in Caribisch 
Nederland verzoekt u opgave te doen van voorgenomen en aanhangige wet- en 
regelgeving die (mede) in Caribisch Nederland van toepassing is. Hierbij doe ik u 
mijn reactie toekomen. In lijn met het uitgangspunt van legislatieve 
terughoudendheid is de opgave vanuit mijn departement beperkt van omvang. 
 
Ik ben voornemens de Regeling beÃ«indiging arbeidsovereenkomsten BES aan te 
passen, waarin bepalingen zijn opgenomen over de ontslagadviescommissie. In de 
nieuwe regeling wordt de inhoud van deze bepalingen voor het overgrote deel 
overgenomen, maar is de formulering op onderdelen vereenvoudigd, verduidelijkt 
of aangevuld. De regeling is niet nieuw voor Caribisch Nederland, maar een 
omzetting van Antilliaanse Richtlijnen ter zake. 
 
Technische wijzigingen en reparatie van bestaande wet- en regelgeving zijn niet 
opgenomen in deze opgave. Ik zal deze ook in de door u gevraagde halfjaarlijkse 
actualisatie buiten beschouwing laten. 
 
 
 
De Minister van Sociale Zaken  
en Werkgelegenheid, 
 
 
 
 
H.G.J. Kamp 
 
 Pagina 1 van 1 

