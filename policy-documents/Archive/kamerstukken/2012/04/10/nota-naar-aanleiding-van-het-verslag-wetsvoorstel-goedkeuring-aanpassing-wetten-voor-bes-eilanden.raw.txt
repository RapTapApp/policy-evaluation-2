33139 Wet houdende goedkeuring van een zestal ministeriële regelingen tot  
           aanpassing van wetten van Nederlands-Antilliaanse oorsprong voor de  
           openbare lichamen Bonaire, Sint Eustatius en Saba, alsmede wijziging  
           van enkele wetten  
 
 
 
NOTA NAAR AANLEIDING VAN HET VERSLAG   
 
Met belangstelling heb ik kennisgenomen van de beschouwingen en vragen van de leden van de 
vaste commissie voor Volksgezondheid, Welzijn en Sport over het voorstel van wet houdende 
goedkeuring van een zestal ministeriële regelingen tot aanpassing van wetten van Nederlands-
Antilliaanse oorsprong voor de openbare lichamen Bonaire, Sint Eustatius en Saba, alsmede 
wijziging van enkele wetten. Het verheugt me dat de commissie, onder het voorbehoud dat de in 
het verslag opgenomen vragen en opmerkingen afdoende worden beantwoord, de openbare 
behandeling van het wetsvoorstel voldoende voorbereid acht. Hieronder ga ik graag in op de 
vragen en opmerkingen die de leden van de fracties van de VVD en het CDA hebben over het 
wetsvoorstel. 
 
 
ALGEMEEN  
 
De leden van de VVD-fractie hebben met belangstelling kennis genomen van het wetsvoorstel. Zij 
hebben nog een enkele vraag. 
Ten aanzien van adequate infectieziektebestrijding wordt volgens de memorie van toelichting een 
constructie onderzocht waarin ook de landen Aruba, Curaçao en Sint-Maarten participeren. Kan de 
minister nader toelichten wat op dit moment de stand van zaken is en wanneer meer duidelijkheid 
ontstaat over de haalbaarheid van deze constructie?  
 
Samenwerking met de eilanden Curaçao, Sint Maarten en Aruba heeft om verschillende redenen 
meerwaarde. In de eerste plaats is het vanuit het oogpunt van infectieziektebestrijding zinvol om 
de samenwerking met de andere eilanden Curaçao, Sint Maarten en Aruba op te zoeken. 
Infectieziekten houden zich immers niet aan grenzen en er is veel reisverkeer binnen en tussen de 
eilanden van de voormalig Nederlandse Antillen en Aruba. Een goede infectieziektebestrijding 
vraagt specialistische kennis en deze is schaars in de regio. Ook het RIVM beschikt op dit moment  
niet over alle kennis van de ziekten die voorkomen in Caribisch Nederland en de gewenste 
preventie- en bestrijdingsmaatregelen. Het RIVM is deze kennis aan het opbouwen. Door 
inhoudelijke samenwerking te zoeken tussen het RIVM en de eilanden Curaçao, Sint Maarten en 
Aruba kan de aanwezige (en op te bouwen) kennis efficiënt worden samengebracht. Zo kan voor 
het gehele Koninkrijk der Nederlanden (inclusief de BES-eilanden) voldoende capaciteit en kennis 
gecreëerd worden voor een goede preventie en bestrijding van infectieziekten. Bovendien wordt 
het daarmee eenvoudiger om te voldoen aan de internationale verplichting, de zogenaamde 
International Health Regulations (IHR) waar het Koninkrijk der Nederlanden, als lid van de WHO, 
toe gehouden is. Op grond van de IHR moeten lidstaten in staat zijn om uitbraken van ernstige 
infectieziekten snel op te sporen, te bestrijden en te melden via 1 zogenaamd ‘National focal 
1
point’ .  
 
In de zomer van 2011 heb ik een brief gestuurd naar Curaçao, Sint Maarten en Aruba om de 
mogelijkheden van deze samenwerking verder te verkennen. In april ga ik voor een werkbezoek 
naar alle bovengenoemde eilanden. Ik zal dan met de bestuurders bespreken of er bereidheid is 
om deel te nemen aan een dergelijke samenwerkingsconstructie.  
 
De leden van de CDA-fractie hebben met belangstelling kennisgenomen van het wetsvoorstel. Het 
is van groot belang om op alle terreinen de nieuwe staatkundige verhoudingen door te voeren. 
Bovendien is het volstrekt terecht dat ministeriële regelingen hun grondslag hebben in een formele 
wet. 
Zij zijn met de regering van mening dat adequate infectiebestrijding veel specifieke professionele 
kennis en deskundigheid vraagt, die vanwege de schaal niet gemakkelijk op de BES-eilanden te 
vinden is. Zij steunen het voorstel om hiervoor het RIVM in te schakelen. Zij vragen wel wie de 
hulp van het RIVM inroept, wanneer en op basis waarvan. In Europees Nederland is er een protocol 
tussen zorgverleners (ziekenhuizen/microbiologen) die de samenwerking met het RIVM regelt. Hoe 
                                                 
1
 Op dit moment is het RIVM in Bilthoven aangewezen als ‘focal point’.  

Artikel IX  
 
Met dit artikel wordt in de Wet medisch tuchtrecht BES de term “Inspectie voor de Volksgezondheid 
“omgezet in “ambtenaren van het Staatstoezicht op de volksgezondheid”. Zijn dit ambtenaren met 
een specifieke bevoegdheid, vergelijkbaar met de Inspectie voor de Gezondheidszorg op het 
Nederlandse grondgebied van het koninkrijk, en wie geeft hen opdrachten, zo vragen de leden van 
de CDA-fractie. 
 
Dit is inderdaad de Inspectie voor de Gezondheidszorg (IGZ). De rol van de IGZ is verder geregeld 
in hoofdstuk IV, paragraaf 2, van de Gezondheidswet. De positie van de IGZ is in die zin voor de 
BES-eilanden niet anders dan voor het Europese deel van Nederland. 
 
De Minister van Volksgezondheid, 
Welzijn en Sport, 
 
 
 
 
 
mw. drs. E.I. Schippers 

