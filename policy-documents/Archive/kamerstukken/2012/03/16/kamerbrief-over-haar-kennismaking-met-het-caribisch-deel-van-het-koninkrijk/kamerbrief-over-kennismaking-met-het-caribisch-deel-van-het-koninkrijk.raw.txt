> Retouradres Postbus 20011 2500 EA  Den Haag
Koninkrijksrelaties
Financieel Economische
de Voorzitter van de Tweede Kamer der Staten-Generaal
Verhoudingen
Postbus 20018
2500 EA  DEN HAAG
Postbus 20011
2500 EA  Den Haag
www.rijksoverheid.nl
Contactpersoon
drs. J.H.T. Bandsma 
T (070) 426 8195
jan.bandsma@minbzk.nl
Kenmerk
2012-0000129638
Bijlagen
Datum 16 maart 2012
7
Kennismaking met het Caribisch deel van het Koninkrijk
Van 9 tot en met 16 februari bracht ik een bezoek aan de zes eilanden die samen het Caribisch deel van 
het Koninkrijk vormen. Deze beschrijving benadrukt dat het niet goed mogelijk is de eilanden als één 
groep te definiëren, mocht dat al wenselijk zijn. Ik heb mogen ervaren hoe ieder eiland zijn eigen 
cultuur, taal, sfeer en bevolkingssamenstelling heeft. Maar ook hoe ieder eiland zijn eigen uitdagingen 
en opgaven te vervullen heeft. Wat de eilanden gemeen hebben zijn zeer gedreven en betrokken 
burgers en politici die trots zijn op hun eiland. Ook ziet de overgrote meerderheid een meerwaarde van 
het Koninkrijksverband bij hun verdere ontwikkeling. 
Met dit bezoek denk ik een basis te hebben gelegd om in goede samenwerking verbeteringen op de 
eilanden te realiseren. Ik heb gesproken met de gouverneurs, gezaghebbers, regeringen en 
eilandsbesturen, maar ook met oppositieleden, vertegenwoordigers uit het bedrijfsleven en tal van 
inwoners die de soms ingrijpende veranderingen van de laatste jaren aan den lijve hebben 
ondervonden. Ik heb daarmee een zo breed mogelijk beeld proberen te krijgen. Mijn algemene indruk 
is dat veel goed gaat, maar dat ook een aantal zaken beter kunnen. 
Hieronder zal ik achtereenvolgens voor Aruba, Curaçao, Sint Maarten en Caribisch Nederland nader 
ingaan op mijn ervaringen en de afspraken die ik heb kunnen maken. Ik wil benadrukken dat ik dit 
eerste bezoek met name heb gebruikt voor kennismaking en het opbouwen van de relaties. 
Aruba
Op Aruba heb ik onder andere gesproken met minister-president Eman en de Raad van Ministers. 
Daarbij zijn tal van onderwerpen in algemene zin ter sprake gekomen, zoals de financiën, duurzame 
energie, sociale projecten en ondersteuning van het midden- en kleinbedrijf. Speciale aandacht ging uit 
naar de raffinaderij op Aruba. Het Nederlandse kabinet spant zich hiervoor in en ik heb aangegeven dat 
Nederland desgevraagd advies en bijstand zal blijven bieden bij de pogingen de raffinaderij voor Aruba 
te behouden. Ook heb ik een bezoek gebracht aan San Nicolas, dat zeer afhankelijk is van de 
raffinaderij. Daar kreeg ik uitleg over het verbeteringsplan voor The Village. 
Voorts heb ik met de minister-president het instellingsbesluit van het samenwerkingsprotocol tussen 
Nederland en Aruba getekend. Op 27 oktober 2011 hebben minister-president Eman en mijn 
voorganger het samenwerkingsprotocol ondertekend. Doel van het protocol is om een nieuwe impuls, 
op basis van een gelijkwaardige relatie en onderling vertrouwen, te geven aan de samenwerking tussen 
Nederland en Aruba. Gebieden waar de samenwerking geïntensiveerd zullen worden zijn bijvoorbeeld 
Bestuurlijke Vernieuwing, Openbare Financiën, Onderwijs, Cultuur, Wetenschap en Emancipatie, Zorg 
 Pagina 1 van 7

Datum
Tijdens het gesprek met de minister-president van Curaçao zijn ook de moties van het lid Van Raak c.s. 
16 maart 2012
(TK 2011-2012, 33000 IV, nr. 23 respectievelijk TK 2011-2012, 33000 IV, nr. 46) inzake het lekken van 
Kenmerk
informatie uit de rijksministerraad, de Veiligheidsdienst Curaçao (VDC) en de Belastingdienst Curaçao 
2012-0000129638
aan de orde geweest. Ik heb hierbij uw en mijn zorgen over deze gebeurtenissen overgebracht. Na dit 
gesprek heeft de minister-president hetgeen we bespraken, schriftelijk bevestigd. 
De minister-president van Curaçao heeft aangegeven verschillende stappen te hebben ondernomen om 
herhaling te voorkomen. Zo worden de verslagen van de gevolmachtigde minister aan de minister-
president niet meer verspreid onder adviseurs, wat eerder wel het geval was. Ook wordt bezien of de 
communicatie tussen de gevolmachtigde minister en de minister-president beter beveiligd kan 
worden. Bij de Veiligheidsdienst Curaçao is momenteel een reorganisatie gaande. De minister-
president heeft mij mondeling over de voortgang van de reorganisatie van de VDC geïnformeerd. 
Gezien de vertrouwelijkheid die past bij deze organisatie, kan ik hier niet nader op ingaan. Wel kan ik u 
melden dat de minister-president heeft aangegeven dat Good Gouvernance en accountability binnen de 
VDC de volle aandacht hebben van de regering van Curaçao. En dat dit ook geldt voor de andere 
overheidsdiensten, de belastingdienst in het bijzonder. De minister-president van Curaçao gaf aan dat 
de Curaçaose regering door de incidenten gedwongen is om, zonder geweld te doen aan de 
transparantie, buitengewoon terughoudend en zorgvuldig met vertrouwelijke informatie om te gaan. 
Zoals ik eerder (TK 2011-2012, 33000 IV, nr. 49) heb aangegeven, betreft het zaken die vallen onder de 
verantwoordelijkheid van het autonome land Curaçao. Het is niet aan mij om een onderzoek hiernaar 
in te stellen en daarom heb ik beide moties eerder ontraden. De regering van Curaçao heeft zelf 
stappen ondernomen om dergelijke gebeurtenissen in de toekomst te voorkomen. Ik ga er dan ook 
vanuit dat ik u met bovenstaande informatie voldoende heb geïnformeerd met betrekking tot beide 
moties Van Raak.
Isla raffinaderij
Ik heb mij tijdens mijn bezoek aan Curaçao van verschillende zijden laten informeren over de Isla 
raffinaderij. Ik heb over de raffinaderij gesproken met de minister-president, met vertegenwoordigers 
van de overheids-NV Refineria di Kòrsou en met Stichting Schoon Milieu op Curaçao (SMOC). Ik heb 
tevens een bezoek gebracht aan de raffinaderij en een groot deel van het terrein van nabij mogen 
aanschouwen. Het belangrijkste dat nu voorligt is het Plan van Aanpak van de regering van Curaçao 
aangaande de toekomst van de raffinaderij. Dit zal volgens afspraak uiterlijk 31 mei 2012 vastgesteld 
moeten zijn. Ik heb van de regering de verzekering gekregen dat dit traject nog steeds op koers ligt.
Financiën (Curaçao en Sint Maarten)
Tijdens de begrotingsbehandeling van begrotingshoofdstuk IV is de motie van het lid Bosman c.s. (TK 
33000 IV, nr. 19) ingediend. De motie 'verzoekt de regering de autonome landen Curaçao en Sint 
Maarten geen ondersteuning te geven in de vorm van directe begrotingssteun'. De motie ondersteunt 
het beleid van het Kabinet. Na de laatste storting in 2012 aan fonds USONA zal geen directe of indirecte 
begrotingssteun meer plaats vinden. De samenwerkingsprogramma's lopen in de uitvoering van 
projecten nog wel door tot eind 2014. De Rijkswet financieel toezicht Curaçao en Sint Maarten biedt wel 
de mogelijkheid aan de landen - binnen gestelde normen van de Rijkswet - om geldleningen aan te 
gaan.
 
Ik heb uw Kamer recent de halfjaarrapportage van het College financieel toezicht Curaçao en Sint 
Maarten (Cft) toegezonden. Deze rapportage is aan de orde gesteld in de rijksministerraad van 2 maart 
2012. Daarbij heeft de rijksministerraad haar zorg uitgesproken over het structurele meerjarige beeld 
van de begrotingen van Curaçao en van Sint Maarten. Voor de begroting 2012 van Curaçao geldt dat er 
een sluitende begroting ligt, met een positief advies van het Cft. Voor de begroting 2012 van Sint 
Maarten geldt dat Sint Maarten op korte termijn een begroting zal aanbieden aan het Cft, zodat na 
toetsing door het Cft de rijksministerraad in mei daarover kan spreken. 
 Pagina 3 van 7

Datum
Caribisch Nederland in Den Haag intensief overlegd met de verschillende vakdepartementen. Ook het 
16 maart 2012
onderzoek naar het referentiekader met betrekking tot de vrije uitkering is tijdens de CN-week 
Kenmerk
besproken. Er zijn nog geen definitieve bestuurlijke afspraken over de koopkracht en de vrije uitkering 
2012-0000129638
gemaakt aangezien de Nederlandse regering zijn standpunt ten aanzien van de onderzoeken nog moet 
bepalen. Zoals toegezegd, ontvangt u de resultaten van het referentiekaderonderzoek en het standpunt 
van het kabinet vóór het meireces. In die brief zal ik ook nader ingaan op de resultaten van de CN-
week.
Toezegging coördinatie Caribisch Nederland
Tijdens het Algemeen Overleg dat ik 6 februari met de vaste commissie Koninkrijksrelaties voerde, heb 
ik toegezegd terug te komen op de vraag hoe de samenhang in het rijksbeleid wordt geborgd, hoe dit 
wordt gecoördineerd en wat hierin de rol is van de Rijksvertegenwoordiger. Ik heb hier tijdens mijn 
laatste reis ook nadrukkelijk over gesproken met de Rijksvertegenwoordiger. De commissie 
Koninkrijksrelaties heeft hierover bovendien vele malen gesproken met mijn voorganger en is hierover 
ook door hem verschillende malen geïnformeerd. Een deel van deze toelichting is dan ook een 
herhaling van eerdere correspondentie.
 
Sinds 10-10-10 zijn de individuele bewindspersonen ieder voor hun eigen beleidsterreinen in Caribisch 
Nederland verantwoordelijk. Net als zij dat zijn voor het Europese deel van ons land. De Nederlandse 
regering heeft het stokje overgenomen van de Nederlands-Antilliaanse regering en de Nederlandse 
ministeries dat van de Nederlands-Antilliaanse ministeries. Wat dat betreft is de situatie voor 
eilandbewoners en -bestuurders vergelijkbaar met die van vóór de transitie. Toen hadden zij binnen 
hun land ook te maken met meerdere ministeries en niet met één minister die voor alles op de eilanden 
verantwoordelijk was.
 
De Nederlandse ministeries zijn (vrijwel) allemaal vertegenwoordigd in Caribisch Nederland. De vorm 
van vertegenwoordiging verschilt per departement. Het kan gaan om één of enkele all round 
beleidsmedewerkers, maar ook om medewerkers van uitvoerende diensten zoals de politie, brandweer, 
belastingdienst, IND, douane, sociale zaken etc. Deze "vooruitgeschoven posten" onderhouden contact 
met de eilandoverheid en met burgers maar hebben onderling ook veelvuldig contact om hun 
werkzaamheden op elkaar af te stemmen. Hiertoe organiseert de Rijksvertegenwoordiger bovendien 
een wekelijks afstemmingsoverleg. Dat werkt goed. Het is echter een utopie om te denken dat er een 
situatie kan worden gerealiseerd waarbij iedere rijksambtenaar in Caribisch Nederland alles weet van 
de andere rijksambtenaren en hun activiteiten aldaar. Dat zou betekenen dat er te veel overlegd of 
vastgelegd zou worden en dat is niet efficiënt. 
De vooruitgeschoven posten van de ministeries hebben natuurlijk ook veel contact met hun collega's in 
Den Haag. Op deze manier wordt de kennis en expertise van beleidsterreinen én specifieke kennis van 
en ervaring met de eilanden op een goede manier gecombineerd.
 
In Den Haag beschikt ieder ministerie over een coördinator Caribisch Nederland. Deze heeft kennis van 
de eilanden en onderhoudt primair het contact met de vooruitgeschoven post van hun ministerie en 
met het eilandbestuur. Deze coördinator is als het ware de link tussen Caribisch Nederland (inclusief de 
vooruitgeschoven post van het ministerie daar) en de rest van het ministerie in Den Haag. De 
verschillende coördinatoren stemmen hun activiteiten bovendien ook in Den Haag af met de andere 
departementen. Hiertoe bestaat een interdepartementale werkgroep Caribisch Nederland en 
Koninkrijksrelaties. Ik noem hierbij ook expliciet de Koninkrijksrelaties, gelet op de samenwerking die 
bestaat tussen (Caribisch) Nederland enerzijds en de andere landen van het Koninkrijk anderzijds.
 
De Nederlandse ministeries in Caribisch Nederland werken samen onder één naam: de Rijksdienst 
Caribisch Nederland (RCN). Daarbij maken zij gebruik van één gezamenlijke shared service organisatie, 
het bedrijfsvoeringonderdeel RCN/Centraal. Vaak wordt onterecht door deze Kamer verwezen naar 
RCN als ware het een coördinerende entiteit. De rijksdienst is de optelsom van alle aanwezige 
 Pagina 5 van 7

Datum
Toen heeft voormalig minister Donner u aangegeven dat het kabinet een dergelijke specificatie niet 
16 maart 2012
kan geven. 
Kenmerk
De inzet van rijksambtenaren wordt niet bepaald naar regio, maar naar beleidsterrein. Een 
2012-0000129638
verantwoordelijkheid voor een beleidsterrein geldt voor heel Nederland. Dus ook het Caribisch deel 
van Nederland. Voor elke directie en afdeling binnen de rijksoverheid geldt dat deze óók 
verantwoordelijk is voor het beleid ten aanzien van Caribisch Nederland. Het aantal uren of dagen dat 
een specifieke medewerker met een specifiek openbaar lichaam of een specifieke gemeente bezig is, 
wordt als zodanig niet geregistreerd.
Het aantal vliegbewegingen was geen onderdeel van eerder genoemde motie, maar kwam wel aan de 
orde tijdens het Algemeen Overleg van 6 februari jl. In het hierboven genoemde Verslag houdende een 
lijst van vragen en antwoorden heeft voormalig minister Donner u aangegeven niet te beschikken over 
een centraal register van (geplande) reisbewegingen en (begrote) onkosten van reizen naar Caribisch 
Nederland door rijksambtenaren. De minister van BZK heeft geen coördinerende verantwoordelijkheid 
om voor zo’n rijksbreed register zorg te dragen. De afweging om wel of niet af te reizen is er één die elk 
ministerie voor zich maakt op basis van hetgeen op het betreffende beleidsterrein speelt. De 
verschillende departementen maken in hun begroting inzichtelijk hoeveel geld beschikbaar is voor 
apparaatskosten. Reisbewegingen maken hier onderdeel van uit. Van een gedetailleerde uitsplitsing 
van deze apparaatskosten is in de begroting geen sprake. Over reizen, laat staan specifiek die naar 
Caribisch Nederland, wordt niet apart gerapporteerd. Het kabinet is ook niet voornemens een 
dergelijke specificatie van reizen naar Caribisch Nederland in de toekomst in de begrotingen aan te 
brengen. Dit past niet binnen de afspraken met de Kamer over Verantwoord Begroten.
De minister van Binnenlandse Zaken en Koninkrijksrelaties,
Mevrouw mr. drs. J.W.E. Spies
 Pagina 7 van 7

