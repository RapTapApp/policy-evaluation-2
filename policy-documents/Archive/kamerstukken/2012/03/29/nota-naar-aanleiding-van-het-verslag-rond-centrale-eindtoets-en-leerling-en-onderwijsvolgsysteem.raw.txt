TWEEDE KAMER DER STATEN-GENERAAL 
 
Vergaderjaar 2011/12 
 
 
33 157 Wijziging van onder meer de Wet op het primair onderwijs, de Wet op de 
expertisecentra en de Wet College voor examens in verband met de invoering 
van een centrale eindtoets, de invoering van een leerling- en 
onderwijsvolgsysteem en invoering van bekostigingsvoorschriften voor 
minimumleerresultaten voor speciale scholen voor basisonderwijs en scholen 
voor speciaal onderwijs en speciaal en voortgezet speciaal onderwijs (centrale 
eindtoets en leerling- en onderwijsvolgsysteem primair onderwijs) 
 
 
Nr. xxx Nota naar aanleiding van het verslag 
 
 
Ontvangen 
 
Graag wil ik de leden van de vaste commissie voor Onderwijs, Cultuur en 
Wetenschap danken voor hun inbreng en voor de vragen die zij hebben gesteld. 
Op de gestelde vragen ga ik hieronder in. Daarbij wordt de indeling van het 
verslag als uitgangspunt genomen. 
 
Inhoudsopgave 
 
ALGEMEEN  
1. Inleiding  
1.1. Kern van het wetsvoorstel 
1.2. Aanleiding 
- Motie Beertema en Elias 
- Commissie Dijsselbloem 
1.3. Functie van toetsing 
1.4. Opbrengstgericht werken 
1.5. Toegevoegde waarde en begintoets 
2. Doel en inhoud wetsvoorstel  
2.1. Algemeen 
2.2. Inhoud 
3. Noodzaak wetgeving  
3.1. Centrale eindtoets 
3.2. Wereldoriëntatie facultatief 
3.3. Leerling- en onderwijsvolgsysteem 
3.4. Constitutionele aspecten 
3.4.1. Samenhang kerndoelen, referentieniveaus en centrale 
eindtoets 
3.4.2. Normering en sanctionering 
4. Centrale eindtoets 
 W2744.NAV 1 
OCW 10928 

tellen in de beoordeling is niet aanwezig, omdat deze resultaten met een 
beproefd toetsinstrument worden gemeten. Dat is al geruime tijd het geval: de 
resultaten van de Eindtoets Basisonderwijs van Cito vormen al jarenlang voor de 
meeste scholen (85%) de basis voor het inspectie-oordeel over de opbrengsten. 
Deze leerresultaten zijn (voor zover het de ondergrens betreft) met de wet 
‘Goed onderwijs, goed bestuur’ sinds 1 augustus 2010 aangemerkt als een 
bekostigingsvoorwaarde. Om die reden is het evenmin nodig om aan deze 
resultaten een experimentele status toe te kennen. 
 
De leden van de PvdA-fractie merken op dat toetsing in de eerste plaats het 
verheffingsideaal dient en niet mag verworden tot een instrument overwegend 
voor de selectie van leerlingen, laat staan tot een afrekeninstrument voor 
basisscholen over de ruggen van de scholieren. Zij vragen of de regering deze 
overweging deelt en zo ja, hoe dit dan tot uitdrukking komt in het wetsvoorstel. 
De regering deelt (los van de gebruikte terminologie) in essentie de overweging 
van de Pvda-fractie dat toetsen in dienst horen te staan van de ontplooiing van 
de unieke talenten van ieder kind. Dit komt ook in het wetsvoorstel tot 
uitdrukking doordat toetsen als een hulpmiddel en niet als een doel worden 
gepositioneerd. Een hulpmiddel dat zowel op individueel als op groeps- en 
schoolniveau bijdraagt aan het realiseren van goede onderwijsresultaten. 
 
De leden van de PVV-fractie hebben met belangstelling kennisgenomen van het 
wetsvoorstel. Naast het belang van de vakken taal en rekenen op alle lagen van 
het onderwijs benadrukken zij dat het vak wereldoriëntatie in het kader van 
integratie ook behoort tot één van de basiscompetenties waarmee een leerling 
zijn of haar schoolcarrière dient voort te zetten. De leden hebben nog enkele 
vragen. 
 
De leden van de CDA-fractie hebben met belangstelling kennisgenomen van het 
onderhavige wetsvoorstel. Zij delen de ambitie van de regering om betere taal- 
en rekenprestaties te bewerkstelligen in het primair onderwijs. 
Leerlingvolgsystemen zijn naar de mening van deze leden een belangrijk middel 
om een meer opbrengstgerichte cultuur te bewerkstelligen. De leden hechten 
eraan om aan te geven dat goed onderwijs meer is dan alleen het aanleren van 
cognitieve vaardigheden. De vormende taak van de school vinden deze leden 
dan ook van groot belang. Deze leden zien toetsen als een middel en niet als 
een doel. In dit geval zijn het leerlingvolgsysteem en de toetsen een middel om 
onderwijsachterstanden op te sporen en op basis van de verkregen informatie 
indien nodig het onderwijsleerproces bij te sturen. De leden ondersteunen de 
beslissing van de regering om het afnamemoment te verschuiven. De leden 
hebben een aantal vragen. 
 
De leden van de SP-fractie hebben kennisgenomen van het wetsvoorstel en het 
advies van de Raad van State. Met de regering zijn zij van mening dat de 
kwaliteit van het onderwijs omhoog moet. De leden betwijfelen echter of met 
meer meten en toetsen de kwaliteit omhoog gaat. De leden geven aan van 
 W2744.NAV 3 
OCW 10928 

De leden van de ChristenUnie-fractie hebben met onvrede kennisgenomen van 
het wetsvoorstel. Ten eerste vinden deze leden dat het onderwijs de vrijheid 
heeft om zelf de ontwikkeling van leerlingen te meten en dat het onderwijs deze 
taak prima vervult. Ten tweede is de Cito-toets een te beperkte methode om de 
ontwikkeling van kinderen en de kwaliteit van het onderwijs te meten, het dient 
hooguit als hulpmiddel. Ten derde werkt een te grote nadruk op toetsing 
perverse effecten in de hand, zoals het trainen voor toetsmomenten in plaats 
van het vergaren van kennis en het bevorderen van een afrekencultuur in het 
onderwijs, zeker wanneer de Inspectie van het Onderwijs de gegevens uit de 
centrale toetsing en het leerlingvolgsysteem als maatgevend beschouwt. 
Bovendien leidt wettelijke verankering van centrale toetsing tot een nog groter 
belang van de Cito-toets als selectie-instrument voor het voortgezet onderwijs, 
terwijl het juist belangrijk is om een totaalbeeld van een leerling te vormen, zo 
menen deze leden. 
 
De leden van de SGP-fractie hebben kennisgenomen van het wetsvoorstel. Zij 
hebben ernstige bedenkingen bij de omvang van de inbreuk op de vrijheid van 
inrichting van het bijzonder onderwijs. Zij vinden het zowel om juridische als om 
onderwijskundige redenen bezwaarlijk dat scholen verplicht worden dubbel werk 
te doen door zowel een leerlingvolgsysteem als een eindtoets te eisen. De leden 
constateren dat basisscholen de komende jaren hun handen vol zullen hebben 
aan de invoering van passend onderwijs. Zij vragen of de regering onderkent dat 
de kwaliteit van het onderwijs onder druk kan komen te staan als daarnaast nog 
andere plannen en instrumenten verplicht worden opgelegd. Zij vragen waarom 
de regering tijdens de stelselwijziging passend onderwijs met de voorgestelde 
verplichtingen komt, zeker nu niet onomstotelijk vastgesteld kan worden dat 
deze verplichtingen noodzakelijk zijn voor kwaliteitsverbetering in het onderwijs. 
Zou het niet van wijsheid getuigen scholen in deze fase niet verder te overladen, 
zo vragen zij. 
De regering onderkent voluit de inspanningen die, ook in het regulier 
basisonderwijs, nodig zijn om passend onderwijs tot een succes te maken. Maar 
anders dan de leden van de SGP-fractie is de regering van opvatting dat de met 
het onderhavige wetsvoorstel geïntroduceerde verplichtingen niet een te zware 
wissel trekken op het vermogen van scholen om met veranderingen om te gaan. 
Dit heeft alles te maken met het feit dat de regering met dit wetsvoorstel 
aansluit op een bestaande praktijk van toetsing van de vorderingen van 
leerlingen. Deze praktijk bestaat ook op de ongeveer 1000 scholen die nu niet 
de Eindtoets Basisonderwijs van Cito afnemen; ook deze scholen toetsen 
regelmatig de vorderingen van leerlingen tot en met het einde van groep 8. 
Toetsen als zodanig leiden niet tot een verzwaring van de inhoudelijke opdracht 
van het onderwijs. Het zijn instrumenten om te zien of de school de reeds 
bestaande inhoudelijke opdracht waar maakt, bijvoorbeeld om leerlingen te 
leren lezen en rekenen. In dat opzicht is er geen sprake van nieuwe inhoudelijke 
eisen aan scholen. Daarom acht de regering het verantwoord om de centrale 
eindtoets en de verplichting voor het leerling- en onderwijsvolgsysteem parallel 
aan de ontwikkeling en invoering van passend onderwijs in te voeren. 
 W2744.NAV 5 
OCW 10928 

Vervolgens stellen deze leden de vraag hoe vaak ouders nu al private training 
inhuren en hoeveel geld daarin omgaat. Tevens vragen zij of de regering dit een 
wenselijke ontwikkeling vindt.  
Het is aan de scholen zelf hoe zij hun leerlingen voorbereiden op de centrale 
eindtoets. Zowel voor de huidige Eindtoets Basisonderwijs van Cito als voor de 
toekomstige centrale eindtoets geldt dat het niet nodig is om leerlingen speciaal 
te trainen. Cito benadrukt dit ieder jaar in de voorlichting aan de ouders. Het is 
niet nodig omdat in de eindtoets nu en straks de gewone, gangbare leerstof aan 
de orde komt. De toets peilt de cognitieve vaardigheden van een leerling na 8 
jaar basisonderwijs. Deze vaardigheden laten zich niet wezenlijk beïnvloeden 
door het massaal en veelvuldig oefenen voor de toets in de weken voorafgaande 
aan de afname. Scholen gaan hier dan ook verantwoord mee om. Zo worden 
leerlingen, ook voor hun zelfvertrouwen, vertrouwd gemaakt met hoe de toets in 
elkaar zit en wat voor soort vragen erin voorkomen. De meeste scholen laten 
hun leerlingen daarom vooraf een oude Citotoets maken en waken er 
tegelijkertijd voor om de spanning bij leerlingen onnodig op te voeren. In hun 
communicatie met de ouders benadrukken scholen dit laatste ook voortdurend.  
Aangezien de eindtoets de gangbare leerstof met betrekking tot taal en rekenen 
toetst, zoals vastgelegd in de kerndoelen, referentieniveaus en de daarop 
gebaseerde onderwijsmethodes, is er ook geen aanleiding voor scholen om de 
overige, eveneens belangrijke taken van de school, minder aandacht te geven. 
Aandacht voor taal en rekenen gaat hand in hand met de aandacht voor de 
overige taken en vakken. Er is geen sprake van ‘of-of’ maar ‘en-en’ waarbij de 
vaardigheden over en weer een versterkend effect op elkaar hebben.  
De regering beschikt niet over deelnamegegevens en financiële gegevens van 
het inhuren van ouders voor private toetstrainingen van kinderen. Hierover is, 
voor zover bekend, geen onderzoek voorhanden. Het betreft een eigen keuze 
van ouders waarin de regering niet kan en wil treden. De regering wijst er 
verder op dat de toetsexperts van Cito, op basis van langjarige ervaring, 
aangeven dat dergelijke trainingen niet nodig zijn. De kennis en vaardigheden 
die leerlingen gedurende het basisonderwijs opdoen, kunnen niet in een paar 
weken of maanden spectaculair worden beïnvloed. De scholen zelf hebben 
voldoende in huis om de leerlingen goed voor te bereiden op de eindtoets. 
 
Tevens vragen deze leden of de regering het risico ziet dat scholen creatief 
omgaan met de toets wanneer zij hier meer en meer op worden beoordeeld door 
de Inspectie van het Onderwijs, welke risico’s en perverse prikkels de regering 
ziet binnen dit wetsvoorstel en hoe zij zich hiertegen wapent. 
Dit risico is volgens de regering niet meer of minder aanwezig dan nu al het 
geval is. De vraagstelling veronderstelt dat de invoering van de centrale 
eindtoets gepaard gaat met een versterking van de invloed van de uitslag op de 
beoordeling door de inspectie. Dat is nadrukkelijk niet aan de orde. De functie 
van de centrale eindtoets wijkt niet af van de functie die de Eindtoets 
Basisonderwijs van Cito nu heeft in de beoordeling van de eindopbrengsten door 
de inspectie. 
 W2744.NAV 7 
OCW 10928 

aanvaardbaar niveau te brengen, maar ook om te borgen dat de in gang gezette 
kwaliteitsverbetering duurzaam is.  
 
 
1.2. Aanleiding 
 
De leden van de GroenLinks-fractie vragen de regering wat het betekent dat de 
eindtoets ook het karakter van een begintoets voor het voortgezet onderwijs 
krijgt.  
De nieuwe situatie verschilt niet veel van het feitelijk gebruik van de Eindtoets 
Basisonderwijs van Cito nu. Belangrijk voordeel is wel dat alle leerlingen straks 
de centrale eindtoets afleggen. Het is voor VO-scholen nuttig om te weten hoe 
leerlingen binnenkomen; door de eindtoets is daarover van iedere leerling een 
objectieve eindmeting beschikbaar. Daarbij dient vanzelfsprekend in acht te 
worden genomen dat de eindtoets een foto is en dat het schooladvies, met 
daarin de gegevens uit het leerlingvolgsysteem, de film is met het beeld over 8 
jaar. 
 
De leden van de SGP-fractie constateren dat de regering de geciteerde 
interpretatie van de commissie-Dijsselbloem lijkt te onderschrijven dat het 
verplichten van een eindtoets nodig is om het recht van kinderen op de 
objectieve vaststelling van hun kennis te kunnen garanderen. Deze leden vragen 
in hoeverre een dergelijk recht bestaat. Zij vragen of het niet aan de ouders is 
een dergelijk recht door middel van schoolkeuze voor hun kinderen veilig te 
stellen. Ook vragen zij hoe recht wordt gedaan aan de wens van ouders die juist 
met het oog op het belang van hun kind een school willen kiezen waar - zonder 
af te doen aan de waarde van toetsing - de druk van een eindtoets niet 
aanwezig is. De leden vragen vervolgens een reactie op de paradox dat de 
regering de professionele autonomie van leraren zegt te willen versterken, maar 
dat zij tegelijkertijd deze autonomie beperkt door centralistische 
controlemiddelen voor te schrijven. Zij willen weten of de regering – hoe 
onbedoeld ook – met dit wetsvoorstel niet het signaal uitzendt dat zij niet 
vertrouwt dat de kwaliteit van het onderwijs kan verbeteren wanneer deze 
instrumenten niet worden ingevoerd, zo vragen zij. 
De regering onderschrijft inderdaad de conclusie van de commissie-
Dijsselbloem. Het bedoelde recht van kinderen is niet in strikte zin als een 
juridisch recht in de onderwijswetgeving vastgelegd. Wel ligt er een relatie naar, 
bijvoorbeeld artikel 39, vierde lid, WPO, waarin staat dat een leerling het 
basisonderwijs verlaat als de grondslag voor het volgen van aansluitend 
voortgezet onderwijs in voldoende mate is gelegd. Het onderhavige wetsvoorstel 
voegt daar aan toe dat bij iedere leerling een centrale eindtoets voor taal en 
rekenen wordt afgenomen. Dit is ook een middel om te bepalen welke vorm van 
aansluitend voortgezet onderwijs het meest geschikt is voor de leerling. In het 
wetsvoorstel maakt niet de ouder de keuze of de leerling een eindtoets moet 
afleggen, maar de overheid schrijft dat voor. Dit houdt verband met de 
verantwoordelijkheid van de regering voor de kwaliteit van het stelsel, om op 
 W2744.NAV 9 
OCW 10928 

voortgezet onderwijs. Tevens bieden de geaggregeerde resultaten op groeps- en 
schoolniveau de mogelijkheid voor de school de eigen resultaten (in het kader 
van zelfevaluatie) af te zetten tegen de resultaten van vergelijkbare scholen. Zo 
komt de school haar eigen sterke en zwakke punten op het spoor en kan ze 
gericht werken aan kwaliteitsverbetering. De gemiddelde resultaten op 
schoolniveau vormen ook een belangrijk gegeven voor de inspectie bij het 
uitoefenen van het risicogericht toezicht. 
 
De leden vinden het koppelen van de mogelijkheid tot bekostigingssanctie 
dermate ingrijpend dat zij willen weten wat het stapsgewijze traject is en hoe de 
Inspectie van Onderwijs hier een toetsingskader op ontwikkelt.  
Het stapsgewijze traject ziet er als volgt uit. Indien de eindresultaten van een 
school in enig jaar onder de ondergrens komen te liggen, wordt het bestuur daar 
door de inspectie op geattendeerd. Indien de school voor het tweede 
opeenvolgende jaar onder de ondergrens scoort, ontvangt de school een 
waarschuwing van de inspectie. Zo nodig wordt een preventief onderzoek 
uitgevoerd en worden prestatieafspraken gemaakt met het bestuur. Indien de 
school het derde opeenvolgendejaar opnieuw onder de ondergrens scoort, vindt 
een nader onderzoek plaats waarbij ook het onderwijsproces beoordeeld wordt. 
Als, naast onvoldoende opbrengsten, ook het onderwijsproces tekortschiet, 
wordt de school zeer zwak. Tegelijkertijd met het uitkomen van het rapport van 
bevindingen wordt door de inspectie een toezichtplan opgesteld en worden 
opnieuw prestatieafspraken met de school gemaakt. De school krijgt dan 
maximaal één jaar de tijd om zijn onderwijsproces op orde te brengen. Binnen 
één jaar wordt een onderzoek naar de kwaliteitsverbetering uitgevoerd. Indien 
blijkt dat er geen of onvoldoende verbetering heeft plaatsgevonden, wordt de 
school overgedragen aan het ministerie van OCW voor een bestuurlijk natraject. 
Dit kan leiden tot bestuurlijke maatregelen van de minister. De inspectie maakt 
hierbij gebruik van haar vigerende toezicht- en waarderingskader dat is 
vastgesteld door de inspecteur-generaal van het onderwijs en goedgekeurd door 
de minister. De systematiek van beoordeling en waardering van de 
leerresultaten als bekostigingsvoorwaarde is geregeld in de WPO (artikel 10) en 
daarop gebaseerde nadere regelgeving. Wijzigingen in de 
waarderingssystematiek worden voor vaststelling door de inspecteur-generaal, 
besproken met het onderwijsveld (zie artikel 34.5 Besluit bekostiging WPO).  
 
Tevens vragen zij zich af hoe groot de consequenties moeten zijn die gekoppeld 
worden aan de toets. De leden wijzen daarbij op de voorgestelde wijziging van 
artikel 10a WPO, waarmee de score van de eindtoets meer waarde lijkt te 
krijgen dan het totaal van leerresultaten. Zij vragen of deze conclusie juist is. 
Deze leden verzoeken de regering toe te lichten waar de overige leerresultaten 
wettelijk verankerd zijn, waardoor er een evenwicht ontstaat tussen de 
toetsresultaten en de overige leerresultaten. 
De consequenties die verbonden zijn aan de centrale eindtoets, zijn niet anders 
dan de wetgever bij de wet Goed onderwijs, goed bestuur’ (Staatsblad 2010, 
nrs. 80 en 282) heeft beoogd. Bij die wetswijziging is ten principale de keuze 
 W2744.NAV 11 
OCW 10928 

opstelling van scholen ten aanzien van de totaalscore op de eindtoets ineens 
gaat veranderen in een doorgeschoten toetsgerichte inrichting van het 
onderwijsproces. Per definitie ligt het zwaartepunt van het continue 
verbeterproces van het onderwijs bij de school en het bestuur zelf. Het bevoegd 
gezag heeft immers zorg te dragen voor de kwaliteit van het onderwijs op de 
school (artikel 10 WPO), en niet de inspectie. Die laatste ziet vanuit haar 
toezichthoudende rol erop toe dat, waar nodig, de vereiste verbetering van de 
onderwijskwaliteit gerealiseerd wordt. De Inspectie betrekt bij dit alles het 
gemiddelde resultaat op een toets bij haar beoordeling; de uitkomsten van 
toetsen geven veel meer informatie, bijvoorbeeld over verschillende 
deelgebieden van een toets en over individuele leerlingen. De inspectie koppelt 
de opbrengstgegevens die zij van of over de scholen heeft ontvangen, terug via 
het Internet Schooldossier (ISD), aangevuld met benchmarkgegevens. Daarmee 
reikt de inspectie scholen een instrument aan voor hun verbeterproces.  
 
Vervolgens stellen deze leden de vraag hoe wordt gecorrigeerd voor het 
beginniveau van de leerling en hoe wordt gecorrigeerd voor de 
omgevingsfactoren bij verschillende scholen.  
Of en hoe rekening kan worden met het beginniveau van leerlingen 
(bijvoorbeeld in groep 3) maakt onderdeel uit van de pilot Leerwinst en 
toegevoegde waarde PO, die momenteel onder gezamenlijke regie van OCW en 
de onderwijsinspectie wordt uitgevoerd. Momenteel worden de scores op een 
toets gecorrigeerd voor kenmerken van leerlingen op basis van het 
opleidingsniveau van ouders (via de gewichtenregeling PO). Bij de beoordeling 
van de leerresultaten houdt de inspectie rekening met de samenstelling van de 
leerlingenpopulatie. Dat gebeurt op basis van het percentage leerlingen 
waarvoor de school extra bekostiging ontvangt, de zogeheten 
leerlingengewichten. Het leerlingengewicht is gebaseerd op het opleidingsniveau 
van de ouders van de leerling. Op die manier corrigeert de inspectie voor het 
gemiddelde opleidingsniveau van de ouders van de leerlingenpopulatie. Dat 
opleidingsniveau wordt in het (internationale) onderwijsonderzoek beschouwd 
als een goede indicatie van wat verwacht mag worden van scholen in termen 
van leerresultaten. De beoordelingssystematiek werkt zo, dat naarmate een 
school een lager percentage leerlingen zonder gewicht heeft en dus een relatief 
gunstige uitgangspositie, de ondergrens voor de leerresultaten hoger komt te 
liggen. Het omgekeerde geldt ook: naarmate een school meer leerlingen met 
een gewicht heeft en dus een relatief ongunstige uitgangssituatie, komt de 
ondergrens lager te liggen. 
 
Tenslotte stellen zij de vraag hoe de regering wil voorkomen dat het onderwijs 
op louter Cito-scores vergeleken gaat worden, terwijl de meerwaarde van een 
school in de toegevoegde waarde en de leerwinst zit. 
Een oordeel over de onderwijskwaliteit is niet alleen gebaseerd op de resultaten 
van de eindtoets. Het vermoeden van risico’s bij de leerresultaten vormt wel het 
startpunt van het risicogerichte toezicht van de inspectie. De inspectie doet 
voordat ze een kwaliteitsoordeel velt ook onderzoek naar andere zaken, zoals 
 W2744.NAV 13 
OCW 10928 

noodzaak van een centrale begintoets in groep 3 is onderwerp van onderzoek in 
de pilot Leerwinst en toegevoegde waarde PO. 
 
De leden van de SGP-fractie vragen de regering om een reactie op een analyse 
van de situatie in Duitsland, waar de inhoud van onderwijs en toetsing onder 
druk komen te staan door oriëntatie op de internationale systematiek.  
In hoeverre bestaan risico’s op het ontstaan van dergelijke processen ook in 
verschillende sectoren van het onderwijs in Nederland, zo vragen zij.  
In PISA worden vaardigheden gemeten die van groot belang zijn om goed te 
kunnen functioneren in de kennissamenleving. In Duitsland hebben de eerste 
resultaten van de internationale toetsen in 2001 geleid tot een ‘PISA schok’, 
omdat Duitsland relatief slecht scoorde. Dit heeft tot een groot aantal 
onderwijshervormingen geleid en een verbetering van de prestaties van 
Duitsland in PISA. Aandacht voor de in PISA gemeten vaardigheden hoeft naar 
het oordeel van de regering niet ten koste te gaan van de algemene culturele 
vorming in het onderwijs. Kennisoverdracht en vorming kunnen elkaar juist 
versterken. Het past de regering niet om over de culturele vorming in het Duitse 
onderwijs een oordeel te hebben.  
 
Welke waarborgen zijn er in onderscheid van de situatie in Duitsland die zulke 
processen kunnen tegengaan, zo vragen deze leden. Zij vragen voorts waarom 
de regering centralistische toetsinstrumenten aan het onderwijs wil opleggen, 
terwijl het internationale beeld op dit punt diffuus is. 
De brede vormende opdracht van het onderwijs staat voor de regering op geen 
enkele wijze ter discussie. Het is een intrinsiek onderdeel van de wettelijke taak 
van het onderwijs. Besturen en hun scholen hebben als onderdeel van de 
onderwijsvrijheid, daarbij de ruimte om aan de bredere vorming een eigen 
invulling te geven en daarbij een missie en profiel te kiezen dat leerlingen, 
leraren en ouders inspireert en in beweging zet.  
 
Moet deze internationale vergelijking niet tot voorzichtigheid nopen, zo 
vervolgen deze leden hun vragen. Op welke gronden is de regering er zo stellig 
van overtuigd dat de trendbreuk, die op dit punt pas sinds enkele jaren in het 
Nederlandse onderwijsbeleid is ingezet, de juiste is, zo vragen zij. De leden 
vragen tevens een reactie op het onderzoek van Scheerens, waarin gesteld 
wordt dat “Nederland het enige land [is] dat hoge onderwijsprestaties koppelt 
aan een hoge graad van stratificatie en dat een relatief groot aandeel leerlingen 
met een immigrantenachtergrond heeft. Dit maakt de prestaties van Nederland 
in het PISA-onderzoek uniek in de wereld. Het impliceert tevens dat het 
aanzienlijk verhogen van onderwijsprestaties zeer moeilijk zal worden; het land 
lijkt al een plafond te naderen. En gegeven de economische wet van de 
verminderde meeropbrengst, is het maar de vraag of een kleine verdere 
verbetering van de prestaties enige invloed zal hebben op de 
concurrentiepositie.” Op basis van deze onderzoeksbevinding is de kans veel 
groter dat door het opleggen van nieuwe instrumenten de kwaliteit eerder daalt 
 W2744.NAV 15 
OCW 10928 

De regering is niet voorbij gegaan aan de waarschuwing van de Raad van State 
over de mogelijke risico’s van een machtspositie en oneerlijke concurrentie. Het 
wettelijk beleggen van een niet-economische publieke taak bij een stichting, in 
casu de stichting Cito, is overeenkomstig het mededingingsrecht. Ook levert dit 
geen andere of grotere machtspositie op voor Cito bv. Wel moet voorkomen 
worden dat Cito bv hierdoor zou worden bevoordeeld ten opzichte van andere 
toetsaanbieders; bij bevoordeling zou sprake zijn van oneerlijke concurrentie. 
Daarom zijn er in lijn met deze waarschuwing afspraken gemaakt met stichting 
Cito die een maximaal mogelijke openheid en een gelijk speelveld voor de 
aanbieders en uitgevers op de markt van toetsen en testen, moeten borgen. 
(Zie verder onder punt 6.1)  
 
Zou een opzet om scholen op de eindtoets af te rekenen niet leiden tot perverse 
prikkels, zo vragen deze leden. 
Zoals de regering hiervoor op vragen van de leden van de VVD-fractie heeft 
geantwoord (zie onder 1.2) is de eindtoets niet bedoeld als een instrument van 
‘afrekening’. De regering hecht eraan om afstand te nemen van typeringen als 
‘een harde afrekencultuur’ in combinatie met de centrale eindtoets. Zoals 
hiervoor is uiteengezet, zijn de resultaten op de eindtoets een aangrijpingspunt 
voor nader onderzoek door de inspectie. Het eventuele ‘afrekenen’ in termen 
van het mogelijk treffen van een bekostigingssanctie zal, zoals hiervoor is 
aangegeven, slechts sporadisch voor komen. Uit het feit dat deze 
bekostigingssanctie nog niet is toegepast, kan worden afgeleid dat er geen 
sprake is van een systematische cultuur van hard en kil afrekenen. 
 
Zou de eindtoets als afrekeninstrument voor het basisonderwijs er wellicht voor 
pleiten dat het Cito juist weer wordt genationaliseerd of gedeprivatiseerd indien 
dit instituut hiermee toch in een monopoliepositie wordt gebracht, zo vragen de 
leden vervolgens. 
Alles wat in het kader van het ontwikkelen van de centrale eindtoets gebeurt, is 
in beginsel openbaar. Er zijn echter goede redenen om de openbaarheid in 
bepaalde van te voren vastgestelde gevallen te beperken. Zo zullen gegevens 
niet openbaar worden gemaakt als het gegevens betreft voor de constructie van 
nieuwe toetsopgaven, zoals de ankeropgaven die gebruikt worden bij de 
bepaling van de referentieniveaus. Verder kan de openbaarheid voor een aantal 
jaar worden beperkt als de kennis moet worden hergebruikt. Zo worden 
sommige opgaven 2 tot 3 jaar geheim gehouden in verband met hergebruik. 
Ook kan stichting Cito niet vrijelijk omgaan met bijvoorbeeld beeldmateriaal 
waarop auteursrechten van derden rusten. Uitgangspunt is in elk geval dat wat 
openbaar is gemaakt aan bijvoorbeeld Cito bv, openbaar zal zijn voor een ieder. 
Ook zullen Cito bv en andere toetsaanbieders gelijk worden behandeld met 
betrekking tot eventuele informatievragen in het kader van het ontwikkelen van 
de centrale eindtoets. Daartoe zijn afspraken gemaakt over het inrichten van 
een helpdesk en het doorberekenen van alle kosten conform de 
Mededingingswet. Al deze afspraken worden als voorwaarden verbonden aan de 
 W2744.NAV 17 
OCW 10928 

valide toetsen uit leerlingvolgsystemen. Een volgende stap is na te gaan of het 
mogelijk is vast te stellen in hoeverre deze toegevoegde waarde is toe te 
schrijven aan de kwaliteit en inspanningen van de school en/of de leraar. Dit 
gebeurt door de toetsscore in meer of mindere mate te corrigeren voor andere 
factoren die kunnen bijdragen aan de leerwinst, zoals het opleidingsniveau van 
de ouders, de taal die thuis wordt gesproken of de sociaal-emotionele 
ontwikkeling van de leerling. Het is niet mogelijk en doenlijk om voor alle 
externe invloeden te corrigeren. De toegevoegde waarde is daarom altijd een 
benadering van de werkelijke invloed die scholen hebben op prestaties van hun 
leerlingen.  
 
De leden van de SP-fractie stellen de vraag waarom de uitkomst van de pilot 
"leerwinst en toegevoegde waarde" niet wordt afgewacht, alvorens de Cito-toets 
te verplichten.  
De pilot Leerwinst en toegevoegde waarde PO heeft twee doelen: het 
opbrengstgericht werken van scholen en hun besturen verder te stimuleren en in 
het verlengde hiervan na te gaan of, en zo ja in hoeverre een werkwijze om 
leerwinst en toegevoegde waarde te bepalen, bijdraagt aan een betere weging 
van de opbrengsten van een school. De werkwijze moet valide en betrouwbaar 
zijn, maar ook recht doen aan de inspanningen van de school en rekening 
houden met de schoolpopulatie. Dit vergt een zorgvuldig onderzoek naar de 
(on)mogelijkheden. De eerste resultaten van de pilot zijn daarom niet eerder 
dan eind 2013 bekend. Indien een bruikbare werkwijze voor leerwinst en 
toegevoegde waarde wordt gevonden, wordt in de eindrapportage die omstreeks 
januari 2014 beschikbaar is, aangegeven wat de vervolgstappen zijn. Een 
mogelijkheid is dat de uitkomsten van de pilot op grotere schaal moet worden 
getest. Kortom, het wachten op de uitkomst van de pilot Leerwinst en 
toegevoegde waarde PO zou de invoering van de centrale eindtoets onnodig 
uitstellen. Bovendien is invoering van een centrale eindtoets niet afhankelijk van 
de uitkomst van deze pilot. De eindtoets is bij het meten van leerwinst een 
belangrijk meetmoment, maar de centrale eindtoets heeft op zichzelf al 
belangrijke doelen, die niet afhankelijk zijn van een werkwijze voor leerwinst en 
toegevoegde waarde. Zo is de centrale eindtoets een belangrijk element in de 
doorgaande leerlijn en legt de koppeling van de eindtoets aan de 
referentieniveaus een basis voor een betere inhoudelijke aansluiting en daarmee 
betere overdracht van leerlingen tussen het primair en voortgezet onderwijs. 
Bovendien maakt de centrale eindtoets het mogelijk om de toegevoegde waarde 
van de scholen te schatten, zoals in de huidige inspectieaanpak gebeurt door tot 
op zekere hoogte rekening te houden met het opleidingsniveau van de ouders 
van leerlingen. 
 
Wanneer de verplichting van de Cito-toets geen toegevoegde waarde heeft voor 
het meten van de leerwinst van een school, zal dan de verplichting weer 
vervallen, zo vragen zij. En zo neen, waarom niet, zo vragen de leden.  
Nee, de verplichte afname van een centrale eindtoets in het laatste schooljaar 
van het primair onderwijs zal gehandhaafd blijven. Dit omdat, zoals hiervoor 
 W2744.NAV 19 
OCW 10928 

De argumentatie waarom de regering voor de invoering van de centrale 
eindtoets niet wacht op de uitkomst van de pilot, is hiervoor al aangegeven in 
antwoord op soortgelijke vragen van leden van de SP-fractie. 
 
Deelt de regering de angst van bovengenoemde leden dat zij ten onrechte de 
schijn van vergelijkbaarheid creëert als eindtoetsscores zonder informatie over 
het beginstadium naast elkaar worden gelegd, zo vragen zij. 
Zoals hiervoor is aangegeven naar aanleiding van vragen van de leden van de 
VVD-fractie houdt de inspectie bij de beoordeling van de leerresultaten van 
basisscholen rekening met de kenmerken van de leerlingenpopulatie door te 
corrigeren voor het percentage gewichtenleerlingen op school. Hieruit volgt dat 
scholen vergeleken worden met scholen die eenzelfde uitgangspositie hebben. 
Zoals al aangegeven wordt in de pilot Leerwinst en toegevoegde waarde PO 
onderzocht of er een nog betere manier is om leerprestaties van dezelfde groep 
leerlingen te vergelijken. Daarbij wordt gekeken voor welke factoren 
gecorrigeerd kan worden. Dit gebeurt door de toetsscore in meer of mindere 
mate te corrigeren voor buitenschoolse factoren die kunnen bijdragen aan de 
leerwinst, zoals het opleidingsniveau van de ouders, de taal die thuis wordt 
gesproken, of de sociaal-emotionele ontwikkeling van de leerling. Het is niet 
mogelijk om voor alle externe invloeden te corrigeren. 
 
De leden van de ChristenUnie-fractie vragen of is meegewogen dat scholen die 
geïnvesteerd hebben in een eigen (gezamenlijk) toetsinstrument deze toetsen 
niet meer kunnen gebruiken. Heeft de regering de investering van deze scholen 
meegewogen?  
De regering merkt op dat nagenoeg alle scholen op dit moment al gebruik 
maken van een leerling- en onderwijsvolgsysteem en dat verreweg de meeste 
scholen al een eindtoets afnemen. Het is niet nodig dat scholen het leerling- en 
onderwijsvolgsysteem dat ze nu hanteren, vervangen zolang de toetsen uit die 
systemen voldoen aan de eisen van validiteit en betrouwbaarheid. Verder wordt 
de centrale eindtoets aan de scholen ‘om niet’ ter beschikking gesteld. Bij het 
verplichte karakter van een centrale eindtoets, een niet-economische dienst van 
publiek belang, is het juist en passend dat de overheid de kosten ervoor draagt. 
Het staat scholen overigens vrij om naast de centrale eindtoets nog andere 
vormen van (eind)toetsen af te nemen, bijvoorbeeld om het schooladvies nog 
nader te onderbouwen. Bovendien ontvangen scholen vanaf 2012 volgens de 
afspraken die gemaakt zijn in het bestuursakkoord met de PO-Raad een 
aanvullende bekostiging in de vorm van een onderdeel ‘Toetsen (lovs)’ uit de 
prestatiebox. Voor de jaren 2012 en 2013 gaat het om een bedrag van  €18 
miljoen en vanaf 2014 en volgende jaren € 20 miljoen. Scholen kunnen deze 
gelden onder meer inzetten voor het versterken van opbrengstgericht werken 
aan de hand van leerling- en onderwijsvolgsystemen.  
 
Is het invoeringstraject van deze wetgeving niet te kort om scholen zich te laten 
voorbereiden, zo vragen de leden vervolgens. 
 W2744.NAV 21 
OCW 10928 

aanmerking nemend dat, zoals hiervoor is toegelicht, het toezicht in het 
basisonderwijs gelaagd en volgtijdelijk van karakter is en er geen directe relatie 
is tussen de toetsresultaten en de bekostiging van scholen. De hoogte van de 
toetsscore op schoolniveau is geen parameter in de lumpsumbekostiging: een 
school met een hogere score krijgt niet meer middelen dan een school met een 
lagere score.  
 
De leden van de GroenLinks-fractie vragen wat wordt bedoeld met een 
opbrengstgerichte cultuur. Stelt de regering zich ten doel de competitiedrang ten 
aanzien van taal- en rekenprestaties verder aan te wakkeren, zo vragen zij. 
Onder opbrengstgerichte cultuur wordt een werkwijze en -houding binnen 
scholen verstaan, waarbij het om meer gaat dan alleen het volgen van 
vorderingen van leerlingen. Dit gebeurt al op veel basisscholen. Dit is een sterk 
ontwikkeld punt van ons basisonderwijs. Maar nog teveel scholen laten kansen 
liggen de beschikbare gegevens over leervorderingen te benutten om tot 
verbetering van het onderwijs te komen op leerling-, groeps-, school- en 
bestuursniveau. Binnen een opbrengstgerichte cultuur, die tot uiting komt in een 
opbrengstgerichte manier van werken op alle niveaus, worden deze kansen 
benut in een cyclisch proces. De leerkrachten, het team en de schoolleider 
hebben deze wijze van werken ook in hun vingers. Dit alles is geen doel op 
zichzelf maar is bedoeld om het onderwijs te verbeteren. Vandaar ook dat dit 
concept breed wordt gedragen en de kern vormt van het al genoemde 
bestuursakkoord (2012) met de sector primair onderwijs. De ambitie van de 
regering is dat deze benadering leidt tot hogere leerprestaties. Dit vanuit de 
overtuiging dat iedere school de ambitie moet hebben om zichzelf te verbeteren. 
Niet primair vanuit een geldings- en competitiedrang ten opzichte van andere 
scholen, hoewel het onderling vergelijken zeker geen kwaad kan, maar vanuit de 
invalshoek dat op iedere school leerlingen recht hebben op zo goed mogelijk 
onderwijs. 
 
De leden van de SGP-fractie lezen in de toelichting dat de regering het belang 
van de bredere opdracht van basisscholen erkent. Deze leden maken uit de 
inhoud van het wetsvoorstel echter op dat de regering de resultaten voor taal en 
rekenen belangrijker vindt dan andere onderdelen, omdat de regeling ten 
aanzien van rekenen en taal een dwingender karakter heeft dan de 
mogelijkheden die voor andere onderdelen worden geboden. Zij vragen of de 
regering deze constatering deelt. Verder vragen deze leden waarom het de 
overheid toegestaan zou zijn te bepalen welke onderdelen van het 
onderwijsprogramma het meest wezenlijk zouden zijn, gelet op het feit dat het 
onderwijs een samenhangend geheel vormt waarin alle onderdelen elkaar 
wederzijds beïnvloeden. 
De regering deelt deze constatering, maar kiest – zoals hiervoor ook al is 
opgemerkt - in het primair onderwijs vanuit de verantwoordelijkheid van de 
overheid voor focus op de kernvaardigheden taal en rekenen, zonder iets af te 
willen doen aan het belang van de andere vakgebieden van het primair 
onderwijs. Er wordt gekozen voor deze nadruk omdat een kind dat niet goed 
 W2744.NAV 23 
OCW 10928 

- de eindtoets past niet in de pedagogisch-didactische opvatting van de school; 
- het meten van het beheersingsniveau ten aanzien van taal, rekenen en 
studievaardigheden is te beperkt; 
- de inhoud van de toets houdt niet voldoende rekening met de 
levensbeschouwelijke grondslag en opvattingen van de school. 
 
De leden van de SP-fractie vragen waarom het leerlingvolgsysteem wordt 
vrijgelaten en de eindtoets wordt vastgelegd. 
De verplichting van deelname aan de landelijk vastgestelde centrale eindtoets, is 
ingegeven door de opvatting van de regering dat het van publiek belang is om 
op het drempelmoment van de overgang van het basisonderwijs naar het 
voorgezet onderwijs, eenduidig vast te stellen wat het beheersingniveau is van 
leerlingen (als individu en als groep) ten aanzien van de kernvaardigheden. Het 
publiek belang is gelegen in een goed functionerend onderwijsstelsel met 
doorlopende leerlijnen. De schakels in deze leerlijnen worden gevormd door de 
vastgestelde referentieniveaus voor taal en rekenen. Een onafhankelijke, 
centraal vastgestelde eindtoets geeft inzicht hoe ons stelsel er op dit essentiële 
onderdeel voorstaat. Een leerling- en onderwijsvolgsysteem is op schoolniveau 
een onmisbaar instrument om de leerling en de groep te volgen en te begeleiden 
in hun ontwikkeling op weg naar het genoemde drempelmoment. De wijze 
waarop dit instrument wordt ingezet en gebruikt, is bij uitstek een zaak van de 
professionele autonomie van de school. De regering wil hier niet in treden 
anders dan alleen voor te schrijven dát het instrument moet worden gebruikt. 
Wanneer hieraan aanvullende inhoudelijke of procedurele eisen worden 
verbonden, treedt de overheid te veel in de inrichting van het onderwijs, zoals 
door onder andere de Onderwijsraad en de Afdeling advisering van de Raad van 
State in hun advisering wordt aangevoerd. 
 
De leden van de ChristenUnie-fractie vragen of de regering van mening is dat de 
15% van de basisscholen die niet de Cito-toets hanteren niet goed functioneert. 
Neen, maar de aanleiding van het wetsvoorstel is ook niet gelegen in de 
aanname dat scholen die momenteel een andere toets dan de eindtoets 
basisonderwijs van Cito afnemen, minder goed zouden functioneren. 
 
De leden vragen voorts waarom voorliggende wetgeving wordt voorgesteld, 
terwijl het juist nodig is om meer vrijheid aan het onderwijs te geven en te 
zorgen voor minder regeldruk. Past het niet juist bij de vrijheid van onderwijs 
om het aan professionals in het onderwijsveld over te laten op welke manier 
ontwikkeling van leerlingen wordt getoetst en op welk moment, zo vragen deze 
leden. Deze leden stellen de vraag waarom de regering kiest voor de introductie 
van meer regels in het onderwijs en hoe dit past in de doelstelling om de 
regeldruk in het onderwijs te verminderen. 
Meer vrijheid voor het onderwijs is geen doel op zichzelf. Het betreft altijd een 
vrijheid in gebondenheid, waarbij de wetgever in de vorm van 
bekostigingsvoorwaarden kaders stelt. Het voorliggende wetsvoorstel stelt 
kaders die direct samenhangen met de grondwettelijke verantwoordelijkheid van 
de regering voor de kwaliteit van het stelsel. Het eenduidig en transparant 
 W2744.NAV 25 
OCW 10928 

instituut. Alleen zo kan goed worden vastgesteld wat de prestaties van de 
leerlingen en scholen ten opzichte van de vastgestelde referentieniveaus voor 
taal en rekenen zijn. De keuze van de regering dat het hierbij om een publieke 
taak gaat, impliceert dat de centrale eindtoets onder de verantwoordelijkheid en 
aansturing van de overheid wordt gebracht. De overheid kan daar straks 
(politiek) op worden aangesproken. De optie van scholen om te kiezen uit 
alternatieve toetsen van private aanbieders is hiermee niet in overeenstemming. 
Dit laat onverlet dat het scholen vrij staat om, naast de centrale eindtoets, ook 
gebruik te (blijven) maken van andere vormen van toetsen en testen van 
private aanbieders.  
 
De leden vragen voorts waarom de regering in het wetsvoorstel de mogelijkheid 
opneemt om ook een toets voor wereldoriëntatie af te nemen.  
Met de mogelijkheid voor scholen om een landelijk ontwikkelde en beschikbaar 
gestelde toets voor wereldoriëntatie af te nemen, geeft de regering uitdrukking 
aan het grote belang dat zij eraan hecht dat scholen niet alleen aan taal en 
rekenen, maar ook aan andere wettelijk voorgeschreven leergebieden terdege 
aandacht geven. Het biedt zowel scholen als leerlingen de gelegenheid om na te 
gaan hoe zij er voor staan ten aanzien van deze leergebieden. De centrale 
eindtoets laat onverlet dat scholen altijd hun eigen keuze maken of en in 
hoeverre daarnaast toetsen worden afgenomen. Regelmatig toetsen, of het nu 
methodegebonden of niet-methodegebonden, is niet weg te denken uit het 
onderwijs. De regering wil niet treden in de keuzes die de professionals in de 
school daarin maken. De regering beperkt zich tot het voorschrijven van de 
eindtoets taal en rekenen. 
 
 
3. Noodzaak wetgeving  
 
3.1. Centrale eindtoets 
 
De leden van de CDA-fractie vragen of het invoeren van de verplichte eindtoets 
betekent dat er geen ruimte meer is voor andere toetsen. 
Zoals hiervoor in antwoord op een vraag van de leden van de SGP-fractie is 
opgemerkt, respecteert het wetsvoorstel de vrijheid en ruimte voor scholen om 
naast of in aanvulling op de centrale eindtoets, andere toetsen, zoals een 
intelligentietest, af te nemen. 
 
De leden van de ChristenUnie-fractie wijzen op de grote nadruk op toetsing door 
dit wetsvoorstel en vragen of de regering hiermee niet in de hand werkt dat de 
Cito-toets als het belangrijkste selectie-instrument wordt gehanteerd. Zij willen 
weten wat de gevolgen zijn voor kinderen die niet goed in taal of rekenen zijn, 
maar wel goed met hun handen kunnen werken. Geeft een toetsuitslag een 
eerlijk beeld over een leerling, terwijl slechts op een beperkt aantal vakken 
wordt getoetst en wordt er niet teveel waarde gehecht aan de score op een 
beperkt aantal theoretische vakken, zo vragen zij. De leden vragen tevens naar 
 W2744.NAV 27 
OCW 10928 

hun mening hier sprake kan zijn van ongelijke behandeling van gelijkwaardige 
toetsinstrumenten. 
In reactie op soortgelijke vragen van de leden van de SP-fractie,  is op deze 
vraag al ingegaan onder punt 2.2 van dit verslag. In aanvulling daarop merkt de 
regering op dat de centrale eindtoets, en om precies te zijn de toetsuitslag op 
schoolniveau, de invulling en objectivering gaan vormen van de sinds 2010 in de 
WPO (artikel 10a) verankerde minimumeisen voor de leerresultaten op het 
gebied van de Nederlandse taal en op het gebied van rekenen en wiskunde. Met 
een eenduidige, onder de verantwoordelijkheid van de overheid vallende 
centrale eindtoets wordt de genoemde bekostigingsvoorwaarde verder 
geobjectiveerd en genormeerd. Hieraan ligt een duidelijk, wettelijk vastgesteld, 
inhoudelijk kader ten grondslag in de vorm van de vastgestelde 
referentieniveaus voor taal en rekenen. Voor het primair onderwijs omvat dit de 
niveaus 1F en 1S. Het is deze normering en objectivering waarbij het 
onderscheid ligt ten opzichte van de bepalingen over het leerling- en 
onderwijsvolgsysteem. Laatstgenoemde bepalingen hebben het karakter van een 
inrichtingseis. Een eis die bijvoorbeeld kan worden vergeleken met de 
inrichtingseis dat iedere school moet beschikken over een schoolplan. De 
overheid is uitermate terughoudend om dergelijke eisen verder te objectiveren 
of te normeren. Dit vloeit voort uit de aard van de eis en het is daarmee geen 
willekeurige keuze. Zo zou het normeren en objectiveren van inhoudelijke eisen 
aan tussentijdse toetsen uit het leerling- en onderwijsvolgsysteem, vereisen dat 
de overheid moet aangegeven wat er van leerlingen gedurende de diverse fasen 
van het basisonderwijs (van de groepen 1 tot en met 8) wordt verwacht. Dit 
voert veel te ver en zou tot een soort staatscurriculum voor het basisonderwijs 
leiden. De toetsen die scholen als onderdeel van hun volgsysteem toepassen zijn 
- ook in juridische zin - van een andere orde dan de centrale eindtoets. Dit 
betreft zowel de functie, de inhoud, de totstandkoming en het proces van 
afname. In die zin is er geen sprake van gelijkwaardige toetsinstrumenten en 
dus ook niet van een ongelijkwaardige behandeling.  
 
De leden menen tevens  uit de toelichting op te kunnen maken dat de regering 
de veronderstelling huldigt dat de door haar voorgestane systematiek van 
toetsen en afrekenen op leerresultaten neutraal is en dat de vrijheid van 
onderwijs met name binnen deze kaders een plaats heeft. Deze leden vragen 
een reactie op de kritiek dat dit systeem niet zo neutraal is als doorgaans wordt 
verondersteld en dat er een dermate dwingende werking van uitgaat dat – 
wellicht ongewild - een verschraling van het onderwijs optreedt. 
De regering heeft geen reden om aan te nemen dat door de invoering van de 
centrale eindtoets een verschraling in het onderwijsaanbod zal optreden. Dit 
omdat – zoals hiervoor al is opgemerkt - de centrale eindtoets aansluit bij de 
staande praktijk van toetsen en beoordeling van opbrengsten. Een focus op de 
verbetering van taal- en rekenprestaties is van een andere orde dan dat scholen 
zich alleen nog maar hierop zouden fixeren ten koste van de uitvoering van hun 
bredere maatschappelijke en wettelijke opdracht. Scholen bewijzen sinds jaar en 
 W2744.NAV 29 
OCW 10928 

redzaamheid. Het geldt natuurlijk voluit voor het algemene uitgangspunt dat het 
onderwijs mede is gericht op het bevorderen van actief burgerschap en sociale 
integratie. Dit alles illustreert het grote belang van een brede, vormende 
opdracht van iedere basisschool, die vanzelfsprekend verder gaat dan de 
beheersing van de kernvaardigheden taal en rekenen. Overigens is een goede 
beheersing van deze vakken onmisbaar bij een brede vorming van leerlingen. 
Zonder iets af te doen aan het belang van een brede vorming, vindt de regering 
het verplichten van de wereldoriënterende vakken bij de centrale eindtoets te 
ver gaan. Zoals hiervoor al is opgemerkt in antwoord op vragen van de leden 
van de PvdA-fractie heeft dit alles te maken met de aard en positie van deze 
vakken in het primair onderwijs. Dit geldt ook voor de overige genoemde vakken 
in het onderwijs. De regering merkt daarnaast op dat de wetgever zich ten 
aanzien van deze vakken bewust onthouden heeft van een nadere precisering 
van de kerndoelen in de vorm van referentieniveaus. Daarmee hebben en 
houden scholen de nodige ruimte om zelf – binnen de algemene kaders van de 
kerndoelen – inhoud en vorm te geven aan deze leer- en kennisgebieden en 
daarbij lokale of regionale accenten te leggen.  
 
 
3.3. Leerling- en onderwijsvolgsysteem 
 
De leden van de PvdA-fractie vinden het een goede zaak dat alle scholen in het 
primair onderwijs gebruik gaan maken van een leerling- en 
onderwijsvolgsysteem. Hoe gaat de regering echter voorkómen dat het ontaardt 
in een “toetsfetisjisme” waaraan de cognitieve ontwikkeling van het kind 
ondergeschikt wordt gemaakt, zo vragen de leden.  
De regering houdt met dit wetsvoorstel vast aan de staande toetspraktijk, 
waarbij het aan de school is (en blijft) om te bepalen hoe vaak en met welk 
middel leerlingen tussentijds worden getoetst op het gebied van taal en rekenen. 
Er is geen aanleiding om aan te nemen dat deze praktijk ertoe leidt (of in de 
toekomst zal leiden) tot een situatie waarin de nadruk op toetsen ten koste zou 
gaan van de ontwikkeling van kinderen. Ook voor de scholen en leraren staat 
centraal dat toetsen geen doelen in zichzelf zijn, maar hulpmiddelen om het 
onderwijs goed vorm te geven. Omdat de verplichtingen ten aanzien van het 
leerling- en onderwijsvolgsysteem de gegroeide praktijk van tussentijdse toetsen 
ongemoeid laat, is de regering dan ook niet bevreesd dat dit, zoals de leden van 
de PvdA-fractie het formuleren, ontaardt in “toetsfetisjisme”.  
 
De leden van de CDA-fractie vragen wat de meerwaarde is van een centrale 
eindtoets, bovenop het leerlingvolgsysteem. Waarom heb je naast de film ook de 
foto nodig, zo vragen zij.  
De meerwaarde van de centrale eindtoets, naast de verplichting van het 
leerling- en onderwijsvolgsysteem, is gelegen in onafhankelijke, eenduidige 
vaststelling van de beheersingsniveaus van wat leerlingen kennen en kunnen op 
het gebied van taal en rekenen aan het einde van de basisschoolperiode. Het is 
een gegeven dat niet alleen van belang is om alle scholen op eenzelfde manier 
 W2744.NAV 31 
OCW 10928 

opbrengstgericht werken door scholen.  De verplichting laat het belang zien dat 
de regering hecht aan deze wijze van werken. 
 
Deze leden stellen de vraag of de regering ook vindt dat het aan scholen zelf is 
op welke manier het leerlingvolgsysteem wordt ingezet.  
De regering stelt in het voorliggende wetsvoorstel een beperkt aantal eisen aan 
het gebruik van het leerling- en onderwijsvolgsysteem. De toetsen uit het 
volgsysteem moeten de vorderingen van leerlingen op het gebied van 
Nederlandse taal en rekenen/wiskunde zichtbaar maken. Daarnaast moeten 
deze toetsen inhoudelijk valide en betrouwbaar zijn en deugdelijk zijn 
genormeerd. Scholen hebben vervolgens de ruimte om keuzes te maken in het 
aantal toetsen dat gedurende de schoolloopbaan bij leerlingen wordt afgenomen 
en welke toetsen zij afnemen. Daarbij wijst de regering wel op het belang van 
een goede analyse van de gegevens uit het leerling- en onderwijsvolgsysteem 
om vervolgens de juiste keuzes te maken voor het onderwijs aan individuele en 
groepen leerlingen.  
 
Is de regering het met genoemde leden eens dat toetsing en het 
leerlingvolgsysteem ten dienste staan van de ontwikkeling van de leerling en 
niet van schoolresultaten en controle door de Inspectie van het Onderwijs, zo 
vragen zij. 
Het doel van toetsing en het leerling- en onderwijsvolgsysteem is inderdaad 
primair het volgen van de ontwikkeling van de kennis en vaardigheid van 
individuele leerlingen. Op dit moment kunnen scholen zich over de 
leeropbrengsten verantwoorden met behulp van een aantal toetsen, waaronder 
de toetsen voor begrijpend lezen en rekenen-wiskunde die medio groep 8 in het 
kader van het leerlingvolgsysteem kunnen worden afgenomen. Vanaf de 
invoering van de centrale eindtoets gebruikt de inspectie geen toetsgegevens uit 
het volgsysteem meer om aan het eind van het schooljaar de leerresultaten van 
de school te berekenen. De toetsen uit het leerling- en onderwijsvolgsysteem 
zijn hulpmiddelen bij het opbrengstgericht werken. In die zin vormen de 
uitslagen van die toetsen, na invoering van de centrale eindtoets, niet langer 
een middel waarmee scholen zich kunnen verantwoorden over de leerresultaten 
aan het einde van de basisschoolperiode en zijn dus niet langer onderwerp van 
het toezicht op de minimumopbrengsteneis zoals die met de wet  Goed 
onderwijs, goed bestuur in de WPO is verankerd. 
 
De leden vragen voorts of toelating van een leerling naar verwachting meer 
wordt bepaald door de centrale eindtoets of door het leerlingvolgsysteem.  
Vanaf het schooljaar 2012-2013 wordt de centrale eindtoets in de laatste twee 
weken van april afgenomen, ruim twee maanden later dan de huidige Eindtoets 
Basisonderwijs van Cito. Dit betekent dat bij de keuze voor en toelating tot het 
voortgezet onderwijs ouders en leerlingen het advies over het vervolgonderwijs 
van de basisschool gebruiken. Basisscholen onderbouwen hun schooladvies met 
gegevens uit het leerling- en onderwijsvolgsysteem. Daarmee krijgt de 
informatie uit het volgsysteem juist een belangrijkere rol bij de advisering dan 
 W2744.NAV 33 
OCW 10928 

onderwijsvolgsysteem is veeleer vormgegeven als een inrichtingseis, waarbij het 
aspect van normering en objectivering minder speelt. Dit blijft beperkt tot de eis 
dat de gebruikte toetsen van voldoende kwaliteit zijn, blijkend uit een positief 
oordeel over de validiteit en betrouwbaarheid ervan door een onafhankelijke 
commissie.  
 
Voorts vragen deze leden of de eindtoets als deugdelijkheidseis in het onderwijs 
al ingevoerd kan worden zonder begintoets. Zolang nog geen begintoets is 
ontwikkeld, valt moeilijk in te zien hoe een deugdelijkheidseis inclusief eventuele 
financiële consequenties voor de school zich tot het ontbreken van een 
begintoets verhoudt, zo stellen deze leden. Graag vernemen zij de reactie van 
de regering.  
Zoals eerder is opgemerkt, sluit de rol van de centrale eindtoets aan bij de in 
2010 in de wet verankerde systematiek voor de beoordeling van de 
(minimum)leerresultaten. In deze systematiek is geen relatie gelegd met een 
eventuele begintoets, noch met begrippen als geobjectiveerde leerwinst en 
toegevoegde waarde. Met andere woorden: ook zonder begintoets heeft de 
minister de mogelijkheid om in het uiterste geval financiële consequenties te 
verbinden aan het ernstig of langdurig tekortschieten van de 
onderwijsresultaten. Een begintoets in combinatie met leerwinst en toegevoegde 
waarde en een centrale eindtoets zijn potentiële mogelijkheden om de 
beoordeling van de prestaties van scholen in de toekomst verder te verfijnen. 
Over de vraag of dit uitvoerbaar is en tot een verbetering leidt, zal de eerder 
genoemde pilot Leerwinst en toegevoegde waarde PO informatie moeten geven, 
die vervolgens beleidsinhoudelijk en politiek moet worden gewogen. 
 
De leden van de SGP-fractie zien graag een uitzetting waarom de maatregelen 
vanuit de vrijheid van onderwijs acceptabel zijn, waarbij wordt ingegaan op de 
bezwaren die met het oog hierop bij scholen leven. Deze leden vragen een 
reactie op hun constatering dat met een minder vergaande ingreep dan het 
verplicht stellen van zowel een eindtoets als een leerlingvolgsysteem op de 
vrijheid van inrichting volstaan had kunnen worden. 
De voorgestelde maatregelen zijn, naar het oordeel van de regering, ook 
acceptabel vanuit de vrijheid van het onderwijs. Bij de verplichting voor het 
leerling- en onderwijsvolgsysteem is voluit ruimte gelaten aan de scholen om 
vanuit hun professionele ruimte hieraan invulling te geven. In dit opzicht heeft 
de regering het advies van de Afdeling advisering van de Raad van State 
gevolgd. Het leerling- en onderwijsvolgsysteem wordt weliswaar verplicht, maar 
vooral gepositioneerd als een instrument voor leraren en directies om de eigen 
onderwijspraktijk te verbeteren. Er is geen sprake van het gebruik van dit 
instrument voor controle, verantwoording en afrekening. De centrale eindtoets 
breekt evenmin te zeer in op de inrichtingsvrijheid van scholen. Hiervoor is 
toegelicht dat het gebruik van de centrale eindtoets als instrument voor de 
beoordeling van de leerresultaten, voldoende is geobjectiveerd en genormeerd. 
Dit wetsvoorstel betekent wel een beperking van het aantal instrumenten 
waarmee scholen hun opbrengsten kunnen verantwoorden. Hét instrument 
 W2744.NAV 35 
OCW 10928 

domeinen lezen en rekenen van de referentieniveaus. Het gaat om toetsvragen 
over het hanteren van studieteksten (domein lezen), hanteren van 
informatiebronnen (domein lezen), lezen van schema’s, tabellen en grafieken 
(domein rekenen). De toetsvragen over kaartlezen zullen op den duur uit de 
centrale eindtoets taal en rekenen gaan. Deze toetsvragen komen terug in de 
facultatieve toets wereldoriëntatie. De integratie van toetsvragen over 
studievaardigheden in de centrale eindtoets wordt vormgegeven door de 
toetswijzercommissies van het College voor examens. Deze commissies hebben 
als taak het samenstellen van toetswijzers voor taal, rekenen en 
wereldoriëntatie. De toetswijzers beschrijven de inhoud van de centrale 
eindtoets, de toets wereldoriëntatie en de vorm waarin deze inhoud wordt 
getoetst.  
 
Tevens vragen zij hoe de toets in de toekomst aangepast zal worden aan de 
referentieniveaus. 
In aanvulling op hetgeen is opgemerkt over de gefaseerde aanpassing van de 
eindtoets nog het volgende. De huidige Eindtoets Basisonderwijs van Cito biedt 
de basis voor de centrale eindtoets. Het College voor Examens heeft de 
kerndoelen PO (Nederlandse taal en rekenen/wiskunde) en de referentieniveaus 
taal en rekenen daarom vergeleken met de inhoud van het Doelenboek van Cito. 
In het Doelenboek, dat is gebaseerd op de kerndoelen PO, beschrijft Cito bv de 
inhoud van de Eindtoets Basisonderwijs. Uit de vergelijking blijkt dat deze toets 
al in grote mate kennis en vaardigheden bevat die overeenkomen met de 
kerndoelen Nederlandse taal en rekenen en de referentieniveaus. Op enkele 
onderdelen moet de toets worden aangepast of aangevuld. De genoemde 
toetswijzercommissies geven vorm aan deze aanpassingen. Zo wordt zoals 
hiervoor aangegeven, bijvoorbeeld het onderdeel studievaardigheden 
ondergebracht bij de domeinen lezen en rekenen. Ook worden bij het onderdeel 
taal extra vragen over grammatica en interpunctie toegevoegd.  
 
De leden van de GroenLinks-fractie vragen of de regering het risico ziet dat de 
toetsen onder te hoge druk komen te staan als hieraan een geobjectiveerde 
opbrengstennorm wordt verbonden. Is de regering zich ervan bewust dat de 
betrouwbaarheid van toetsen afneemt als er te veel van het toetsresultaat 
afhangt, zo vragen zij. 
De regering is zich ervan bewust dat elke vorm van toetsing een zeker risico in 
zich draagt als er gevolgen aan kunnen worden verbonden voor het 
kwaliteitsoordeel over scholen, al dan niet in combinatie met 
bekostigingsconsequenties. De regering acht dit risico, gezien de inhoud van het 
wetsvoorstel, van beperkte omvang. Op dit moment verantwoorden nagenoeg 
alle scholen zich al over de leerresultaten aan het einde van de 
basisschoolperiode. Dit impliceert dat alle scholen al vormen van eindtoetsen 
afnemen en dat daarvan een publiek oordeel (en in uiterste gevallen een 
bekostigingssanctie) afhangt. Dit verandert niet, alleen wordt het 
verantwoordingsmiddel centraal voorgeschreven. Dit geeft de regering 
aanleiding om te veronderstellen dat de druk op de toets, die - als die al 
 W2744.NAV 37 
OCW 10928 

De leden van de VVD-fractie vragen of de regering bekend is met de ‘Cambridge 
Primary Review’ uit het Verenigd Koninkrijk en wat Nederland van dat onderzoek 
kan leren bij het invoeren van een landelijk stelsel van toetsen om de 
onderwijskwaliteit te verbeteren.  
De regering is bekend met de Cambridge Primary Review. Het is een 
onafhankelijke en brede analyse en evaluatie van het Engelse onderwijs, 
uitgevoerd onder leiding van de hoogleraar Robin Alexander. De review is 
positief over het Engelse onderwijs, maar heeft kritiek op de wijze waarop 
centrale toetsen gebruikt worden. In het Verenigd Koninkrijk zijn grote 
hervormingen ingevoerd waarbij een nationaal curriculum werd geïntroduceerd, 
met nationale toetsen op 7-, 11- en 14-jarige leeftijd waarvan de vervaardiging 
wordt uitbesteed. De prestaties van scholen werden door middel van ranglijsten 
bekend gemaakt. Dit stuitte op veel kritiek in het onderwijs. Vorig jaar heeft de 
regering Cameron een herziening van het toetsstelsel aangekondigd. De 
Cambridge Primary Review beveelt aan de verschillende functies van toetsen te 
onderscheiden en voldoende ruimte te bieden voor de eigen professionaliteit en 
het oordeel van de leerkracht. Met deze principes is bij de vormgeving van het 
voorliggende wetsvoorstel rekening gehouden. Ook in de voorbereiding van het 
wetsvoorstel voor de diagnostische toets in het voortgezet onderwijs zullen deze 
principes worden betrokken. 
 
Deze leden vragen vervolgens hoe de uitgangssituatie van de school wordt 
meegewogen bij de toetsing van de Inspectie van het Onderwijs. 
Zoals eerder is aangegeven in antwoord op vragen van de fracties van de VVD 
en GroenLinks, houdt de inspectie bij de beoordeling van de leerresultaten 
rekening met kenmerken van de leerlingenpopulatie door te corrigeren voor het 
leerlingengewicht. Verder laat zij bepaalde groepen leerlingen buiten 
beschouwing bij de beoordeling van de eindresultaten van de school.  
 
De leden van de D66-fractie vragen welke rol de toetsen spelen in de 
beoordeling van scholen. Alleen het beschikbaar stellen van een toets 
wereldoriëntatie lost het probleem van verschraling van het onderwijs niet op, zo 
menen deze leden.  
Het toezicht van de inspectie is risicogericht. In het licht van dit wetsvoorstel 
betekent dit dat scholen zich over de leerresultaten verantwoorden aan de hand 
van de resultaten op de centrale eindtoets. Deze resultaten zijn, naast signalen 
en jaarstukken, belangrijke bronnen voor de inspectie bij de risicoanalyse van 
scholen die zij jaarlijks maakt. Als blijkt dat een school risico’s loopt voert de 
inspectie een gesprek met het bestuur en doet ze, indien nodig, onderzoek op de 
school zelf. De school wordt dan gevraagd naar het verhaal achter de cijfers van 
de centrale eindtoets en de inspectie beoordeelt de resultaten en de kwaliteit 
van het onderwijsproces. Dat laatste doet zij aan de hand van de aspecten die 
genoemd zijn in artikel 11, derde lid, WOT. De inspectie kijkt dan onder meer 
naar het didactisch handelen en de leerlingenzorg en die geven (bij onvoldoende 
opbrengsten) de doorslag of een school ‘zwak’ is of ‘zeer zwak’. In het kader van 
de beoordeling van het onderwijsproces kijkt de inspectie ook naar de 
 W2744.NAV 39 
OCW 10928 

De keuze voor niveau en deelname ligt bij de school, hoe wordt hier toezicht op 
gehouden, zo vervolgen deze leden hun vragen? En hoe wordt voorkomen dat 
scholen leerlingen selecteren met de toets in het achterhoofd, zo vragen zij. 
De keuze voor het al dan niet deelnemen aan de eindtoets ligt – binnen de 
voorwaarden die het wetsvoorstel daaraan verbindt - bij het bevoegd gezag van 
de school. Feitelijk zal dit veelal worden gemandateerd aan de directeur van de 
school, in overleg met de vaste lera(a)r(en). Het wetsvoorstel gaat ervan uit dat 
alle leerlingen deelnemen, met enkele limitatief genoemde gronden voor 
uitzondering (vergelijk artikel I, onderdeel C van het wetsvoorstel). Het bevoegd 
gezag dient zich te kunnen verantwoorden over het niet laten deelnemen van 
leerlingen en informeert de ouders voorafgaande aan de afname van de 
eindtoets. De inspectie ziet er, via signaal- en risicogestuurd toezicht, op toe dat 
schoolbesturen hun wettelijke verplichtingen nakomen.  
Het is ook aan de school om te bepalen welke leerlingen aan eindtoets N(iveau) 
deelnemen. Dit zijn in de regel leerlingen die naar verwachting zullen uitstromen 
naar de meer praktijkgerichte leerwegen van het vmbo. Vanwege het feit dat 
alle leerlingen in beginsel deelnemen aan de toets en dat de score van de 
leerlingen die de eindtoets N maken verwerkt wordt in het groepsgemiddelde, is 
er sprake van voldoende waarborg dat scholen geen selectie maken voor 
deelname. Het gemiddelde resultaat van scholen die leerlingen op oneigenlijke 
gronden uitsluiten van de toets wordt achteraf gecorrigeerd door de inspectie. 
Scholen hebben geen er belang bij om leerlingen die meer aankunnen aan de 
eindtoets N te laten deelnemen, omdat de score op deze eindtoets gemaximeerd 
is op ongeveer het niveau van vmbo-t en daarmee het groepsgemiddelde 
negatief kan beïnvloeden. Overigens is het onwaarschijnlijk dat basisscholen 
reeds bij toelating in groep 1 strategische keuzes zouden maken, zo het 
mogelijk is, met de eindtoets in het achterhoofd. In het basisonderwijs zijn 
immers alle leerlingen toelaatbaar voor zover dat redelijkerwijs van de school 
mag worden verwacht en op sommige scholen in relatie tot het accepteren dan 
wel onderschrijven van de grondslag van de school. 
 
De leden van de GroenLinks-fractie vragen wat de regering bedoelt met 
uitgangssituatie. Wordt de uitgangssituatie nog verfijnder gemeten dan met de 
huidige gewichtenregeling, zo vragen deze leden. Is de regering van mening dat 
de gewichtenregeling hiervoor een adequaat middel is? Heeft de regering voor 
ogen om in specifieke situaties bekostigingssancties te treffen naar aanleiding 
van de eindtoetsresultaten zonder nader onderzoek, zo vragen de leden. 
De regering verwijst in antwoord op de vragen van de leden van de GroenLinks-
fractie naar de brief die de Minister op 12 december 2011 aan de voorzitter van 
de Tweede Kamer der Staten-Generaal heeft gezonden over dit onderwerp 
(Kamerstukken II 2011/12, 32 193, nr. 3). Daarin geeft de Minister aan dat de 
uitgangssituatie van de school momenteel in kaart wordt gebracht aan de hand 
van de gewichtenregeling. Gegeven de beschikbaarheid van gegevens is dat op 
dit moment de best denkbare optie om recht te doen aan de uitgangssituatie 
van scholen. Daarnaast heeft de Minister oog voor de mogelijkheid van verdere 
verbeteringen. Er zal daarom een verkenning worden uitgevoerd naar een meer 
 W2744.NAV 41 
OCW 10928 

een hulpmiddel in de landelijke discussie over het gewenste onderwijsniveau in 
Nederland; het is geen formele norm. De eindtoets stelt vast welke vorderingen 
de leerlingen aan het eind van het primair onderwijs hebben gemaakt op het 
terrein van taal en rekenen. Van leerlingen met een hogere score op de 
eindtoets mag worden aangenomen dat zij de hogere vormen van voortgezet 
onderwijs met succes kunnen volgen. Voor leerlingen met lagere scores, geldt 
het omgekeerde. Het advies zal als regel nauw aansluiten bij de uitslag op de 
eindtoets. Er is voor iedere leerling een passende plaats in het voortgezet 
onderwijs. Er bestaat ook niet een vastgesteld ‘basisniveau’ voor doorstroming. 
 
Zij koppelen hieraan de vraag wat de regering kan doen om te bevorderen dat 
deze leerlingen zodanig worden ondersteund dat zij wel op het juiste niveau het 
voortgezet onderwijs instromen. 
Het vaststellen van het juiste niveau, in termen van het geschikte 
uitstroomniveau van een leerling naar het voortgezet onderwijs, is geen zaak 
van de regering, maar van de directeur van de individuele school. In algemene 
zin is het beleid van de regering erop gericht dat scholen het beste uit hun 
leerlingen halen. De praktijk laat ook zien dat veruit de meeste leerlingen drie 
jaar nadat zij zijn uitgestroomd naar het voortgezet onderwijs nog steeds in de 
leerweg zitten die hen door de basisschool is geadviseerd. Overigens hecht de 
regering eraan om op te merken dat het hier om mensenwerk gaat: het is geen 
exacte wetenschap.  
 
Deze leden vragen tenslotte op welk moment in het besproken tijdpad de 
centrale toetsing een rol bij de beoordeling moet gaan spelen: vanaf de 
invoering van de centrale toets of wacht de regering hiermee tot de 
proefprojecten inzake leerwinst tot resultaat geleid hebben. 
Vanaf de inwerkingtreding van het wetsvoorstel is de centrale eindtoets het 
enige middel waarmee scholen hun eindresultaten naar de inspectie toe kunnen 
verantwoorden. In die zin is het beoogde tijdpad voor externe verantwoording 
gelijk aan het tijdpad van inwerkingtreding van het wetsvoorstel. Zoals hiervoor 
al is aangegeven, is het hiervoor niet noodzakelijk het resultaat van pilot 
Leerwinst en toegevoegde waarde PO af te wachten.  
 
De leden van de PvdA-fractie informeren hoe de regering de waarschuwing 
beoordeelt die de Vereniging Katholiek Onderwijs op 6 februari jl. heeft geuit in 
de notitie “Als schooltoetsen in politieke handen vallen” (namelijk dat de pressie 
van de eindtoets het paradoxale gevolg zou kunnen hebben dat de 
onderwijsresultaten dalen). Ook willen zij weten hoe de regering denkt over de 
waarschuwing dat er nevenschade dreigt doordat het onderwijsaanbod in de 
ongebreidelde concurrentie tussen de scholen zal versmallen.De leden signaleren 
dat (huiswerk)instituten nu al training voor scholieren aanbieden voor de Cito-
toets om de toetsuitslag zo hoog mogelijk te laten uitpakken. Zij willen weten 
hoe de regering deze ontwikkeling beoordeelt. Acht de regering het 
aanvaardbaar als de eindtoets ertoe zal leiden dat het klassieke motto Non 
 W2744.NAV 43 
OCW 10928 

normverdelingen. Dit zijn de scoreverdelingen van een aantal relevante 
referentiegroepen. De school of leraar vergelijkt de score van een leerling met 
de scoreverdeling van één of meer referentiegroepen. Het doel van een 
normering is te bepalen hoe goed een leerling scoort ten opzichte van andere 
leerlingen. Daarmee kan een zinvolle vergelijking worden gemaakt. Dit gebeurt 
bijvoorbeeld op basis van overeenkomsten in leerjaar, leeftijd en/of 
achtergrondkenmerken. Teaching to the test wordt hiermee niet ondervangen. 
Dat kan alleen door met enige regelmaat de normering te herzien óf de inhoud 
van de toets te vervangen. Dit laatste is in ieder geval aan de orde bij de 
centrale eindtoets. Deze wordt ieder jaar vernieuwd. Teaching to the test 
ontstaat als de scholen zich bewust of onbewust richten op de specifieke inhoud 
van de toets. Extra aandacht voor bepaalde kennis en vaardigheden 
(bijvoorbeeld door het vaak herhalen van dezelfde lesstof of het beperken van 
de lesstof tot hetgeen in de toetsen is opgenomen is op zich geen bezwaar) mits 
dit niet leidt tot een beperking van het onderwijsaanbod. Scholen hebben een 
eigen verantwoordelijkheid om teaching to the test tegen te gaan. Daarnaast 
moeten scholen inhoud geven aan hun wettelijke opdracht, die bestaat uit de 
brede vorming van hun leerlingen. Dat betekent dat zij de leerlingen een 
gevarieerd onderwijsaanbod moeten bieden, zoals staat beschreven in de 
kerndoelen PO. Een school die hier niet aan voldoet, kan door de inspectie 
worden aangesproken. 
 
Deze leden vragen of de regering kan aangeven waarom scholen voor het 
primair onderwijs niet altijd inzage verstrekken in de resultaten van het 
leerlingvolgsysteem aan de scholen voor voortgezet onderwijs en of de regering 
van mening is dat wanneer de leerlingvolgsystemen verplicht zijn voor alle 
scholen, deze inzage altijd zou moeten. 
Voor de overdracht van leerlingen naar het voortgezet onderwijs, stellen 
basisscholen een onderwijskundig rapport op. Dit rapport geeft inzicht in de 
vorderingen en leerprestaties van de leerling. Basisscholen zijn zelf 
verantwoordelijk voor de manier waarop ze het onderwijskundig rapport 
opstellen. De meeste scholen maken hierbij gebruik van de gegevens uit het 
leerling- en onderwijsvolgsysteem. Voor scholen in het voortgezet onderwijs zijn 
die gegevens inhoudelijk nog voor verbetring vatbaar. Daar gaat nu een 
belangrijke stap in gezet worden, omdat vanaf het schooljaar 2014 – 2015 de 
centrale eindtoets ook rapporteert over de mate waarin leerlingen de 
referentieniveaus taal en rekenen hebben bereikt. Scholen zijn dan verplicht 
deze gegevens over te dragen naar het voortgezet onderwijs. Voor scholen in 
het voortgezet onderwijs is het dan duidelijker met welke kennis en 
vaardigheden nieuwe leerlingen instromen.  
 
De leden van de GroenLinks-fractie vragen waardoor de ontwikkeling is ontstaan 
dat het schooladvies aan erosie onderhevig is.  
Uit het gezamenlijk advies Effectief schakelen: verbeteren van de 
informatieoverdracht tussen PO en VO (2011) van de PO-Raad, AVS en de VO-
raad, blijkt dat vooral basisscholen het liefst zien dat de Eindtoets basisonderwijs 
 W2744.NAV 45 
OCW 10928 

vastgelegd in de WPO (art 10a). Dit is de enige mogelijkheid om te bereiken dat 
de eindopbrengsten van alle scholen eenduidig worden vastgesteld en onderling 
met elkaar kunnen worden vergeleken. 
 
De leden van de ChristenUnie-fractie vragen de regering of door middel van dit 
wetsvoorstel niet een te eenzijdige focus ontstaat op toetsresultaten. Leidt een 
te grote nadruk op eindtoetsen en resultaten niet tot verschraling van het 
onderwijsaanbod, omdat scholen vooral aandacht besteden aan bepaalde 
hoofdvakken en zelfs andere vakken uit het onderwijsaanbod schrappen, zo 
vragen deze leden. Vervolgens stellen deze leden de vraag of een eindtoets niet 
een te beperkt beeld geeft van de ontwikkeling van een leerling en de kwaliteit 
van een school en of het niet slechts een hulpmiddel is. Ook willen deze leden 
weten hoe de regering wil voorkomen dat leerlingen in groep zeven en acht 
vooral bezig zijn met toetsgericht werken. Ook vragen de leden wat de regering 
vindt van de tendens dat steeds vaker ‘Cito-trainers’ worden ingehuurd om 
kinderen klaar te stomen voor toetsen. 
Voor de beantwoording van de vragen van de leden van de ChristenUnie-fractie 
over de vermeende eenzijdige focus op de toetsresultaten voor taal en rekenen 
en de verschraling van het onderwijsaanbod die daarvan het gevolg kan zijn, 
verwijst de regering kortheidshalve naar de beantwoording van eerdere vragen 
van deze strekking. Het betreft hier onder de antwoorden op de vragen van 
respectievelijk de leden van de SP-fractie (zie onder punten 1 en 1.1), van de 
GroenLinks-fractie (zie onder punt 1.3) en de leden van de SGP-fractie (zie 
onder punt 3.1). 
 
De leden vragen voorts of het toetsen van jonge kinderen tot een betrouwbaar 
beeld leidt van de ontwikkeling en of het meten van de voortgang tussen begin- 
en eindtoets altijd tot een betrouwbaar resultaat leidt. 
De toetsen uit het leerling- en onderwijsvolgsysteem voor de leerlingen van de  
kleutergroepen zijn speciaal ontwikkeld jonge kinderen. De toetsvorm is daar 
ook op aangepast: het gaat om situaties waarin de leraar en de leerlingen op 
speelse wijze enkele opdrachten uitvoeren. Met dit soort toetsjes kunnen leraren 
de ontwikkeling van kleuters volgen. Dit geeft informatie over de ontwikkeling 
van de hele groep én van individuele kinderen. Op basis daarvan kunnen leraren 
hun aanbod bepalen en inspelen op de verschillen tussen kinderen in de 
dagelijkse onderwijspraktijk.  
Toetsen en toetsscores staan nooit centraal, het gaat altijd om het totale beeld 
van de kennis en vaardigheid van een kind. De leraar speelt hierin een 
belangrijke rol om toetsscores te interpreteren en te analyseren. In de pilot 
Leerwinst en toegevoegde waarde PO is aandacht voor het moment en de 
manier waarop een begintoets op een valide en betrouwbare wijze kan worden 
afgenomen en voor het wegen van resultaten van een begintoets in relatie tot 
de toetsen aan het eind van de basisschoolperiode. In de pilot wordt onderzocht 
welke twee meetmomenten tot een betrouwbaar beeld leiden van de 
ontwikkeling van een leerling. Daarbij worden meerdere vergelijkingsmomenten 
uitgeprobeerd. De vraag of het meten van de voortgang tussen begin- en 
 W2744.NAV 47 
OCW 10928 

 
De leden van genoemde fractie stellen de vraag waarom de regering geen 
ruimte biedt voor andere pedagogische opvattingen dan die in de Cito-toets 
weerspiegeld worden en waarom zij kiest voor een keurslijf. Waarom is het feit 
dat ruim 1000 scholen de Citotoets niet afnemen geen reden om keuzevrijheid 
te bieden, zolang aan bepaalde kwaliteitsstandaarden is voldaan, zo vragen zij 
tenslotte. 
In de Eindtoets Basisonderwijs van Cito, en dat geldt straks onverminderd voor 
de centrale eindtoets, spelen pedagogische opvattingen geen rol. De eindtoets 
meet de mate waarin een leerling gangbare leerstof op het gebied van taal en 
rekenen beheerst. Pedagogische opvattingen, bijvoorbeeld over hoe een leerling 
deze stof didactisch moet worden aangeboden en bijgebracht, spelen daarbij 
geen rol. Voor de argumenten over de keuze van de regering voor één centrale 
eindtoets, onder verantwoordelijkheid van het College voor examens, wordt 
verwezen naar het antwoord op een soortgelijke vraag van de leden van de 
SGP-fractie onder punt 2.2. 
 
 
4.2. Inhoud van de centrale eindtoets 
 
De leden van de PvdA-fractie vragen wat de regering in het algemeen gaat doen 
aan het voorspelbare neveneffect dat scholen alleen nog wat wordt getoetst 
belangrijk vinden.  
Voor de beantwoording van deze vraag wordt verwezen naar het antwoord op 
een vraag van dezelfde inhoud van de leden van de CDA-fractie (zie onder punt 
4.1). 
 
De leden vragen hoe de regering wil voorkómen dat scholen mondelinge 
taalvaardigheid in hun lesaanbod gaan verwaarlozen.De leden van de SGP-
fractie stellen de vraag of de regering onderkent dat het risico op bepaalde 
eenzijdigheden binnen bijvoorbeeld het taaldomein kunnen worden versterkt 
wanneer de Cito-toets in een dwingend regime geplaatst wordt. 
De centrale eindtoets bevat voor taal de onderdelen lezen, taalverzorging 
(spelling, grammatica en interpunctie), woordenschat en schrijven (alleen 
passief). De overige domeinen van de referentieniveaus taal zijn mondelinge 
taalvaardigheid en de actieve schrijfvaardigheid. Deze staan in de kerndoelen PO 
(mondelinge taalvaardigheid: kerndoelen 1, 2, 3, 10; schrijfvaardigheid: 5, 8, 9, 
10) en behoren daarmee tot de wettelijke opdracht van de school. Uit een 
inventarisatie van de SLO blijkt dat in de bestaande onderwijsmethoden voor 
taal ook mondelinge taalvaardigheid en schrijven is opgenomen. Een school die 
geen geschikt aanbod heeft om aan deze kerndoelen te voldoen, zal hierop door 
de inspectie worden aangesproken.  
 
 
4.3. Wereldoriëntatie 
 
 W2744.NAV 49 
OCW 10928 

 
De leden van de CDA-fractie vragen of de invoeringsmomenten haalbaar zijn in 
relatie tot de benodigde aanpassingen van de procedures rondom het 
aannamebeleid in het voortgezet onderwijs. 
Om deze aanpassingen al een rol te laten spelen bij de overgang van leerlingen 
van het primair naar het voortgezet onderwijs in 2013, is het, zoals hiervoor als 
is opgemerkt, noodzakelijk dat de behandeling van het wetsvoorstel ruim voor 
aanvang van het komende schooljaar is afgerond.  
In aanvulling op de beantwoording van de vraag van de leden van de 
GroenLinksfractie (zie onder punt 4.1) over de erosie van het schooladvies, het 
volgende. In het advies Effectief schakelen (2011) dat mede gebaseerd is op een 
pilot uit 2010 onder 55 scholen kwam over het invoeringsmoment, in de 
betekenis van het verschuiven van de afname, naar voren: 
- Het merendeel van de scholen voor zowel primair onderwijs als voortgezet 
onderwijs positief of neutraal staat ten opzichte van het verplaatsen van de 
eindtoets; 
- Veel scholen zowel voor primair als voortgezet onderwijs het beoogde effect 
zien van het opschuiven van de toets op het gewicht dat wordt toegedacht aan 
het advies van de school voor primair onderwijs en de rol van de resultaten op 
toetsen van het leerling- en onderwijsvolgsysteem daarin; 
- De meeste scholen voor voortgezet onderwijs vinden het resultaat op de 
eindtoets nuttig als tweede gegeven naast het schooladvies. 
- De aanbevelingen voor het gewenste afnamemoment lopen enigszins uiteen.  
De PO-Raad de toets zo laat mogelijk wil afnemen, terwijl de VO-raad ervoor 
pleit om de resultaten van de toets uiterlijk 1 mei beschikbaar te hebben. In het 
wetsvoorstel wordt gekozen voor de derde of vierde week van april.  
- Dit betekent in de praktijk dat scholen voor voortgezet onderwijs flexibeler met 
de aanname zullen omgaan en op basis van het onderwijskundigrapport nog niet 
tot definitieve inschrijving in een schoolsoort zullen overgaan. De regering zal 
deze ontwikkeling nauwlettend volgen. 
 
 
Deze leden vragen tevens of de procedures rondom aannamebeleid voortgezet 
onderwijs tijdig kunnen worden aangepast aan het verschuiven van het 
afnamemoment.  
Het idee achter het verschuiven van het afnamemoment van de eindtoets is dat, 
naast het feit dat de onderwijstijd beter wordt benut, het schooladvies 
belangrijker wordt bij de overgang naar het voortgezet onderwijs. De eindtoets 
vormt wel het tweede objectieve gegeven. Wanneer deze twee uitkomsten ver 
uit elkaar liggen zal er een gesprek plaatsvinden. Dit betekent dus niet dat de 
procedures rondom het aannamebeleid gewijzigd dienen te worden, maar dat 
scholen zich niet alleen baseren op het toetsresultaat. 
 
De leden van de D66-fractie vragen hoe scholen in het voortgezet onderwijs 
hebben gereageerd op het verplaatsen van het toetsingsmoment van februari 
naar april.  
 W2744.NAV 51 
OCW 10928 

staan hebben immers geen overwegende bezwaren hiertegen. Voor de 
volledigheid zij vermeld dat het beeld uit het onderzoek dat verplaatsing in tijd 
van de toets op steun kan rekenen van 60% van de scholen voor primair 
onderwijs, terwijl 15% neutraal is en 25% tegen. Het voortgezet onderwijs is 
meer verdeeld: 40% is voorstander, 20% is neutraal en 40% is tegenstander. 
Uit de uitkomsten van het eerder genoemde onderzoek blijkt dat er na afname 
van de Eindtoets Basisonderwijs van Cito minder onderwijstijd wordt ingeruimd 
voor taal en rekenen. Het aandeel daalt van ongeveer 50% in januari naar 
ongeveer 40% in juni. Met de latere afname van de centrale eindtoets wordt 
beoogd om dit aandeel minimaal op peil te houden. Dit is in het belang van alle 
leerlingen.  
 
De leden van de ChristenUnie-fractie vragen waarom de overweging om 
toetsmomenten te verschuiven niet aan scholen zelf wordt overgelaten. Is hier 
niet meer flexibiliteit nodig voor scholen, zo vragen zij. Tenslotte vragen deze 
leden of het voor de doorstroom van leerlingen nodig is om voor 1 mei de 
toetsresultaten te hebben, aangezien anders problemen kunnen ontstaan voor 
de toelatingsprocedure van het voortgezet onderwijs 
De keuze voor de centrale eindtoets brengt met zich mee dat het College voor 
examens voor de eerste toetsafname voor alle scholen en leerlingen het 
afnamemoment bepaalt. Dit is ook onvermijdelijk, omdat de toetsopgaven, die 
volledig op papier worden afgenomen, anders bekend worden. Een flexibele 
afname zou dan leiden tot minder betrouwbare resultaten. De regering heeft oog 
voor de wenselijkheid dat de gegevens van de eindtoets, ook na het opschuiven 
van de eindtoets, tijdig beschikbaar komen voor het voortgezet onderwijs. 
Tegelijkertijd hecht de regering eraan om de beschikbare onderwijstijd in groep 
8 zo efficiënt mogelijk te benutten. De VO-Raad pleit ervoor om de gegevens 
uiterlijk 1 mei van enig jaar  beschikbaar te hebben. De regering acht het 
verantwoord indien deze gegevens medio mei beschikbaar zijn, ook vanuit de 
pragmatische afweging dat de eerste helft van de maand mei voor veel scholen 
benut wordt voor de voorjaarsvakantie. Bovendien wijst de praktijk uit dat het 
leeuwendeel van de door de basisschool gegeven adviezen overeenkomt met het 
advies gebaseerd op de eindtoets. De regering verwacht dat er weinig 
problemen bij de toelating zullen optreden, omdat er slechts een beperkte 
marge van onzekerheid is betreffende de plaatsing van leerlingen.  
 
 
4.5. Het schooladvies 
 
De leden van de VVD-fractie merken op dat in de memorie van toelichting staat 
dat wanneer het schooladvies en de toetsscore sterk van elkaar afwijken, een 
gesprek volgt tussen de afleverende school, de ontvangende school en de 
ouders van de leerling. Is dit gesprek verplicht en zo ja, waar blijkt dat dan uit 
of is het slechts de verwachting van de regering, zo vragen deze leden. 
De regering is niet voornemens om nadere, procedurele regels te stellen voor de 
handelwijze van betrokkenen wanneer het schooladvies en toetsscore sterk van 
 W2744.NAV 53 
OCW 10928 

hierover verantwoordt. De leden willen weten waarom deze periode van vier jaar 
is gekozen. 
Sommige leerlingen die vanaf groep 5 vanuit het buitenland een basisschool in 
Nederland instromen, beheersen de Nederlandse taal niet en hebben geen of 
nauwelijks onderwijs gevolgd in hun land van herkomst. De inhoud van de 
centrale eindtoets bevat de lesstof voor Nederlandse taal en rekenen/wiskunde 
die gedurende acht jaar basisonderwijs aan leerlingen wordt aangeboden. Voor 
basisscholen is het niet altijd mogelijk om deze leerlingen in minder dan vier 
jaar bij te spijkeren. Dit hangt ook samen met de beschikbaarheid van 
voorzieningen als een schakelklas in de directe woonomgeving van de leerling. 
Het gaat hierbij om zowel de Nederlandse taal als om rekenen/wiskunde. Voor 
een goed begrip van de rekenlessen moeten deze leerlingen immers ook de 
Nederlandse taal goed beheersen. Als deze leerlingen wel aan de centrale 
eindtoets zouden meedoen, zou de uitslag geen recht doen aan hun 
capaciteiten. De toetsscore en het bijbehorende schooladvies geven dan geen 
betrouwbaar beeld van de ontwikkelingsmogelijkheden van de betrokken 
leerling. 
 
Tevens vragen deze leden of de regering kan aangeven wat er met de leerling 
gebeurt, die niet deelneemt aan de toets (de uitzondering bestaat al) vanwege 
het lage taalniveau. Krijgt deze leerling wel een vervolg-schooladvies, zo vragen 
zij. Zij vragen vervolgens of het niet beter is om deze leerling een jaar langer in 
het basisonderwijs te ondersteunen op taalgebied, zodat de eindtoets goed 
gemaakt kan worden en de leerling op het juiste niveau terecht komt. 
Indien een bevoegd gezag gemotiveerd gebruikt maakt van de mogelijkheid in 
het wetsvoorstel om een leerling niet te laten deelnemen aan de toets, dan krijgt 
ook die leerling een advies van de school. Dit advies wordt gegeven wanneer de 
directeur van de school van mening is dat er een voldoende basis is gelegd voor 
het volgen van aansluitend basisonderwijs. Hierover moet overeenstemming 
bestaan met de ouders of verzorgers. Voor deze specifieke categorie van 
leerlingen wordt de uitslag op de centrale eindtoets niet als tweede objectief 
gegeven voorgeschreven. Het zal duidelijk zijn dat het schooladvies en het 
onderwijskundig rapport gericht aandacht moeten besteden aan de specifieke 
aandacht die deze leerling nodig heeft voor zijn verdere onderwijsloopbaan in 
het voortgezet onderwijs. Een goede, inhoudelijke overdracht tussen de 
betrokken scholen is daarvoor essentieel.  
Het beleid van de regering – in samenwerking met de gemeenten en het 
onderwijsveld – is er op gericht om de genoemde groep van leerlingen (korter 
dan 4 jaar in Nederland én om die reden de Nederlandse taal nog onvoldoende 
machtig) zo veel mogelijk te beperken. Hiervoor is ook een effectief 
instrumentarium beschikbaar: de schakelklas in de bovenbouw en de kopklas als 
extra leerjaar. De leerlingen die gebruik maken van deze voorzieningen, kunnen 
in de regel ook deelnemen aan de centrale eindtoets. Het bevoegd gezag zal 
voor deze leerlingen dan ook geen beroep hoeven te doen op de uitzondering 
omdat dat leerlingen dankzij het intensief bijschakelen voldoende ‘talig’ zijn om 
de eindtoets te maken. Samen met de gemeenten zet de regering voluit in op 
 W2744.NAV 55 
OCW 10928 

altijd gemotiveerd worden en gebaseerd zijn op een weging van de 
taalvaardigheid van de individuele leerling. Deze weging moet ook zijn plaats 
vinden in het advies dat de basisschool geeft voor deze leerlingen. Een eindtoets 
is voor deze leerlingen ook minder geschikt, omdat de taalachterstand maakt 
dat de belangrijkste functie van de toets (de voorspellende waarde voor het 
vervolgonderwijs) niet goed uit de verf komt. De toets meet onvoldoende wat de 
leerling aan potentie heeft, omdat dit vertroebeld wordt door de zich nog 
ontwikkelende vaardigheid in de Nederlandse taal.  
 
De leden van de CDA-fractie hebben vragen over de systematiek van Cito-
toetsen. Als de toetsen elk jaar verschillen en daarom niet op basis van een 
gemiddelde score met elkaar vergeleken kunnen worden, wat is dan de 
motivering van de regering om in te zetten op het verhogen van de gemiddelde 
Cito-score, zo vragen zij. Is het overigens door de wijze van berekening van een 
Cito-score niet sowieso onmogelijk om de gemiddelde score te verhogen of te 
verlagen, zo vragen zij. De leden vragen daarnaast of er tijdig aangepaste 
toetsen beschikbaar zijn. 
De resultaten van de leerlingen op de centrale eindtoets worden omgezet naar 
een standaardscore juist met het oogmerk om de resultaten op de toets in 
opeenvolgende jaren met elkaar te kunnen vergelijken. Deze standaardscore 
wordt bepaald op basis van de totaalscore zonder wereldoriëntatie. Deze score 
wordt omgezet in een score tussen de 501 en 550 met behulp van een 
(regressie)formule die jaarlijks wordt aangepast op basis van de 
moeilijkheidsgraad van de toets. Om deze omzetting te bepalen wordt een 
zogeheten equivaleringsprocedure toegepast. In deze procedure worden diverse 
gegevens gebruikt uit diverse toetsafnames waarmee vastgesteld kan worden 
hoe de moeilijkheid van de centrale eindtoets in een bepaald jaar zich verhoudt 
tot een zogeheten moederjaar. Doel van de equivaleringsprocedure is te 
garanderen dat de gerapporteerde standaardscores en bijbehorende 
schooladviezen tussen de jaren vergelijkbaar zijn. Voor deze werkwijze is 
gekozen omdat het elk jaar opnieuw afnemen van dezelfde toets leidt tot score-
inflatie. Mede omdat de exacte inhoud van de toets bekend is op de scholen, zal 
de gemiddelde score op die toets zeker stijgen in de tijd. Dat hoeft niet 
noodzakelijkerwijs te wijzen op stijgende prestaties op het betreffende 
vakgebied, maar duidt er alleen op dat deze specifieke toets steeds beter 
gemaakt wordt. De werkwijze zoals die gevolgd wordt bij het bepalen van de 
standaardscore waarborgt dat een stijging van de gemiddelde standaardscore 
daadwerkelijk duidt op een stijging van de prestaties. Door de 
equivaleringsprocedure is het wel degelijk mogelijk dat de gemiddelde 
standaardscore omhoog of omlaag gaat in de tijd. Het is namelijk niet zo dat in 
deze procedure standaard het gemiddelde op 535 wordt gezet. Als uit de 
analyses blijkt dat de leerlingen vaardiger worden, zal dit tot uiting komen in 
een hogere gemiddelde standaardscore. De centrale eindtoets zal aangeboden 
worden op twee niveaus, waarbij dezelfde inhoudelijke eisen aan bod komen. 
Van beide niveaus zijn aangepaste versies beschikbaar. Voor blinden bestaat de 
mogelijkheid om een brailleversie van de centrale eindtoets aan te vragen. Voor 
 W2744.NAV 57 
OCW 10928 

Zoals hiervoor is aangegeven is er geen belang voor scholen om leerlingen de 
toets op een lager niveau te laten afnemen. De regering heeft het volste 
vertrouwen in de deskundigheid en professionaliteit van scholen om een 
gemotiveerde en goed onderbouwde beslissing te nemen over de vraag welk 
vorm van de eindtoets het meest geschikt voor de leerling. Met de 
betrokkenheid van de ouders bij de keuze en, waar nodig, het toezicht van de 
inspectie is er voldoende waarborg voor een passende toets voor iedere leerling.  
 
De leden van de GroenLinks-fractie vragen welke signalen voor de Inspectie van 
het Onderwijs aanleiding zijn om een onderzoek te doen.  
Er kunnen bijvoorbeeld signalen van ouders, leraren of medeleerlingen bij de 
inspectie binnenkomen dat leerlingen ten onrechte niet hebben meegedaan aan 
de centrale eindtoets.   
 
Deze leden willen weten hoe wordt omgegaan met kinderen met dyslexie, 
dyscalculie en met kinderen die zeer verschillende scores op taal en rekenen 
hebben. Hebben deze leerlingen nog kans op toelating tot geschikt 
vervolgonderwijs, zo vragen voornoemde leden. 
De inhoud van de toets is voor alle leerlingen gelijk. Er zijn twee niveaus waarop 
de toets afgenomen kan worden. Ook zijn er enkele aangepaste versies 
beschikbaar, bijvoorbeeld een gesproken versie voor dyslectische leerlingen en 
een brailleversie voor blinde leerlingen. De resultaten van de leerlingen die de 
Eindtoets N maken, worden vervolgens op dezelfde manier omgezet naar de 
standaardscore als de resultaten van alle andere leerlingen. Het is dan aan de 
basisschool om deze resultaten als tweede gegeven – zo nodig - verder toe te 
lichten bij hun eerder gegeven schooladvies aan het vervolgonderwijs. 
 
De leden van de ChristenUnie-fractie vragen naar de administratieve belasting 
6
van scholen om toetsgegevens handmatig te melden aan het BRON .  
Scholen sturen de eindtoetsgegevens elektronisch, langs een beveiligde 
internetverbinding, vanuit de eigen leerlingadministratie naar BRON. Alle scholen 
beschikken sinds de invoering van het onderwijsnummer in het primair 
onderwijs over deze automatische faciliteit. De scholen voeren de toetsuitslagen 
van de leerlingen handmatig in hun eigen leerlingadministratie in. De regering 
onderzoekt op dit moment – in overleg met het veld en de softwareleveranciers 
- de mogelijkheden om deze (beperkte) administratieve handeling voor de 
school te vereenvoudigen, bijvoorbeeld door het aanbieden van een bestand met 
toetsuitslagen dat de school elektronisch in de administratie kan inlezen. 
 
 
4.7. De centrale eindtoets in het speciaal basisonderwijs en het speciaal 
onderwijs 
 
                                           
6
 BRON: basisregister onderwijs 
 W2744.NAV 59 
OCW 10928 

leerlingvolgsysteem dan wel verkeerde conclusies trekken. Men zou zich bijna 
afvragen of leraren niet eerst een basiscursus statistiek moeten volgen, aldus 
deze leden. Zij vragen een reactie op deze situatie. Hoe is het te verdedigen dat 
een dergelijk systeem al wordt verplicht op het moment dat scholen nog 
worstelen met het (juiste) gebruik, zo vragen zij. 
Een basiscursus statistiek voor alle leraren is gelukkig niet nodig om te kunnen 
werken met een leerling- en onderwijsvolgsysteem. Met de bestaande digitale 
leerling- en onderwijsvolgsystemen of schooladministratiesystemen kunnen 
leraren op eenvoudige wijze inzichtelijk maken hoe een leerling scoort ten 
opzichte van het gemiddelde of vergelijkbare leerlingen. Dit biedt leraren een 
eerste indicatie of een leerling de lesstof beheerst of dat sprake is van een 
onderwijsachterstand. De inspectie heeft geconstateerd dat leraren vaak 
handelingsverlegen zijn. Zij weten niet goed welke doelen zij moeten formuleren 
en welke vervolgstappen zij moeten zetten om leerlingen die achterblijven 
onderwijs op maat te bieden. Voor het aanleren of verbeteren van deze 
vaardigheden, het opbrengstgericht werken, zijn door de PO-Raad en School aan 
Zet allerlei activiteiten gestart. Dit in het kader van de bestuursafspraken en het 
Actieplan ‘Basis voor presteren’.  
 
 
5.2. Wat wordt geregeld? 
 
De leden van de GroenLinks-fractie vragen wat wordt verstaan onder regelmatig 
toetsen. Hoe vaak is dat?  
De regering heeft er expliciet voor gekozen niet in de wet vast te leggen hoe 
vaak scholen hun leerlingen tussentijds moeten toetsen. Hiermee wordt de 
vrijheid van inrichting van scholen gerespecteerd. De huidige praktijk is echter 
dat scholen bij hun leerlingen één tot twee keer per schooljaar toetsen voor taal 
en rekenen afnemen. Dit kan per groep of zelfs per leerling verschillen. Scholen 
maken hierin hun eigen afweging. 
 
Deze leden vragen vervolgens of de regering het waarschijnlijk acht dat de 
leerlingvolgsysteemtoetsen worden vormgegeven naar het voorbeeld van de 
centrale eindtoets en of de regering dit wenselijk acht. Ziet de regering het risico 
dat dit ook invloed heeft op de manier van lesgeven, zo vragen zij. 
De regering acht het niet waarschijnlijk dat toetsontwikkelaars bestaande 
tussentijdse taal- en rekentoetsen gaan aanpassen aan de vormgeving van de 
centrale eindtoets. Deze toetsen hebben een lange staat van dienst en zijn 
positief beoordeeld op validiteit en betrouwbaarheid door de Commissie 
Testaangelegenheden Nederland (COTAN). De invoering van de 
referentieniveaus zou wel aanleiding kunnen zijn om de inhoud van de toetsen 
te wijzigen, zodat deze meer aansluiten bij deze niveaus. Dit is volgens de 
regering ook wenselijk, omdat scholen deze tussentijdse toetsen dan beter 
kunnen gebruiken om met de leerlingen toe te werken naar het eindniveau. Over 
de invloed van toetsen op de manier van lesgeven verwijst de regering naar de 
 W2744.NAV 61 
OCW 10928 

onder haar verantwoordelijkheid te laten ontwikkelen en normeren. De centrale 
eindtoets komt dus niet voort uit een bepaald leerling- en onderwijsvolgsysteem. 
Scholen hebben immers volgens het wetsvoorstel volledige vrijheid om een 
leerling- en onderwijsvolgsysteem te kiezen. 
 
De leden van de SP-fractie vragen waarom is gekozen voor het Cito als enige 
bedrijf dat de eindtoets mag maken. Waarom is er niet voor gekozen een kader 
te formuleren waarbinnen toetsmakers kunnen werken, zo vragen de 
voornoemde leden. 
Voordat de regering heeft besloten om de centrale eindtoets door stichting Cito 
te laten ontwikkelen, zijn de mogelijkheden overwogen om de keuze voor een 
eindtoets voor scholen vrij te laten. Ook een verplichting van een eindtoets in 
combinatie met een vrije keuze houdt in dat de overheid ook in de toetsmarkt 
moet interveniëren om het niveau van de verschillende eindtoetsen te 
garanderen. Als alternatief voor één landelijk verplichte toets, zouden 
gedetailleerde voorwaarden aan eindtoetsen moeten worden voorgeschreven. 
Eindtoetsen van verschillende toetsontwikkelaars zouden dan bijvoorbeeld via 
een vorm van certificering een goedkeuring moeten krijgen. Het zou te complex 
zijn en met uitzondering van Cito bv zouden de andere (veelal kleine) 
toetsontwikkelaars niet aan de voorwaarden kunnen voldoen. Dit alles in 
aanvulling op de keuze die de regering maakt voor één vastgestelde centrale 
eindtoets als publieke taak, zoals uiteengezet in antwoord op vragen van leden 
van de SGP-fractie (zie onder punt 2.2.).  
Voor toetsontwikkelaars die bijvoorbeeld in het kader van een 
leerlingvolgsysteem, taal- en rekentoetsen willen ontwikkelen als hulpmiddel 
voor de scholen, is wel een kader beschikbaar. Zo is er uitgebreide informatie 
die zij kunnen gebruiken bij het bepalen van de inhoud van taal- en 
rekentoetsen: de kerndoelen PO, de uitwerkingen van de referentieniveaus taal 
en rekenen in leerlijnen en tussendoelen voor de onderbouw, middenbouw en 
bovenbouw en de uitgebreide beschrijvingen van de referentieniveaus voor eind 
groep 8. Deze informatie is vrij beschikbaar via www.taalenrekenen.nl. 
 
De leden van de D66-fractie vragen hoe het Cito gaat voorkomen dat de taken 
en verantwoordelijkheden van stichting Cito en Cito bv in elkaar overlopen. 
Scholen zullen eerder kiezen voor producten van Cito bv, ook al wordt de kennis 
aan iedereen beschikbaar gesteld, zo stellen deze leden.  
De suggestie dat er sprake is van een schijnconstructie klopt niet. De rol van het 
College voor examens is overgenomen van de wijze waarop de centrale 
examens in het voortgezet onderwijs zijn georganiseerd, en niet om te 
verbloemen dat stichting Cito de centrale eindtoets gaat ontwikkelen. Stichting 
Cito is in 1999 verzelfstandigd. Daarbij is gestimuleerd dat stichting Cito ook 
marktactiviteiten ging ontplooien zodat de psychometrische kennis ook breder 
beschikbaar komt voor het onderwijs. Stichting Cito heeft hier Cito bv voor 
opgericht, juist om scheiding tussen publiek en privaat aan te brengen. In het 
feit dat stichting Cito de eindtoets gaat maken ziet de regering geen aanleiding 
om stichting Cito weer te nationaliseren. Dit is namelijk de enige manier om te 
waarborgen dat er een ‘Chinese Muur’ wordt opgetrokken tussen stichting Cito 
 W2744.NAV 63 
OCW 10928 

onderwijsondersteunde activiteiten boven het alternatief dat nationalisering 
inhoudt. 
 
De leden van de SGP-fractie constateren dat de regering er uit het oogpunt van 
doelmatigheid voor kiest enkel de eindtoets van het Cito te betrekken. Deze 
leden vragen waarom niet het aspect kwaliteit als uitgangspunt is gekozen, 
terwijl dat in alle actieplannen juist de rode draad is. Voor optimale kwaliteit is 
het juist belangrijk concurrentie tussen verschillende aanbieders te stimuleren. 
Waarom worden aanbieders uitgesloten wanneer zij voldoen aan het vereiste 
kwaliteitsniveau, zo vragen zij. 
De regering heeft wel degelijk het aspect kwaliteit als uitgangspunt gekozen bij 
de keuze voor stichting Cito als ontwikkelaar van de centrale eindtoets, op basis 
van de Eindtoets Basisonderwijs. In aanvulling op eerdere antwoorden op vragen 
over de keuze voor Cito nog het volgende. De Eindtoets van Cito is een 
betrouwbare, valide en landelijk genormeerde toets die zowel het bereikte 
eindniveau van leerlingen vastlegt als een adequaat advies geeft over het 
vervolgonderwijs voor de leerling. Daarnaast was een belangrijk aspect voor de 
keuze voor stichting Cito het feit dat de ontwikkelaar van de centrale eindtoets 
jaarlijks een goede nieuwe toets moet kunnen opleveren. Deze toets moet 
vervolgens worden verstuurd naar ruim 7000 scholen. De uitslag van de 
leerlingen moet al na enkele weken foutloos bij deze scholen worden 
aangeleverd. Andere toetsontwikkelaars vernieuwen hun toetsen niet jaarlijks, 
hebben geen ervaring met het logistiek beheer van een dergelijke toets in de 
enorme omvang. Kortom, stichting Cito is de enige uitgever van toetsen die 
jaarlijks een centrale eindtoets voor taal en rekenen inclusief een facultatieve 
toets voor wereldoriëntatie voor ruim 7000 scholen in het primair onderwijs 
succesvol kan ontwikkelen, laten afnemen en snel de resultaten naar de scholen 
kan sturen.  
 
 
6.2. Toezicht en handhaving 
 
De leden van de CDA-fractie hebben vragen over de capaciteit van het Cito. 
Vanuit de scholen is ook dit jaar veel geklaagd over de digitale beschikbaarheid 
van de Cito-toets. Voor het derde jaar op rij bleek dat op het moment suprême 
de toets niet kon worden afgenomen omdat er problemen waren bij het inloggen 
op het Cito-systeem. Gaarne ontvangen deze leden een toelichting. De leden 
van de SP-fractie stellen een soortgelijke vraag. Deze leden willen weten of de 
regering bijvoorbeeld in gesprek is met het Cito over deze klachten en wat de 
afspraken voor volgend jaar zijn. Is de regering het met de leden eens dat zeker 
nu de Cito-eindtoets de norm wordt, dit soort capaciteitproblemen niet meer 
mogen voorkomen, zo vragen bovengenoemde leden.  
De meeste leerlingen (156.000 leerlingen op 6.200 scholen) hebben op 7, 8 en 9 
februari de Eindtoets Basisonderwijs kunnen maken. De afname van de papieren 
versie is vlekkeloos verlopen. De digitale afname - waarvan 6.700 leerlingen 
verdeeld over 2.000 scholen gebruik maakten – verliep helaas veel minder 
 W2744.NAV 65 
OCW 10928 

lasten. Juist de scholen die op eigen initiatief al succesvol werken met eigen 
toets- en volgsystemen, zullen een forse omslag moeten maken. Zij vragen voor 
deze groep scholen in kaart te brengen met welke administratieve lasten zij te 
maken krijgen.  
De leden van de ChristenUnie-fractie gaan er ten onrechte vanuit dat de 
administratieve lasten van scholen die nu al succesvol werken met een leerling- 
en onderwijsvolgsysteem toenemen. Uit onderzoek van de inspectie blijkt dat 
vrijwel alle basisscholen al met een leerling- en onderwijsvolgsysteem werken en 
dat ze de resultaten van die toetsen registreren. Voor zover deze scholen een 
andere toets dan de Eindtoets Basisonderwijs van Cito afnemen aan het einde 
van de basisschoolperiode, hebben de scholen de mogelijkheid om de centrale 
eindtoets naast hun huidige eindtoets af te nemen, of de centrale eindtoets in 
plaats van de huidige eindtoets af te nemen. Ingevolge artikel 178a, tweede lid 
onder g bestaat voor scholen al de verplichting voor het bevoegd gezag om de 
uitslag van een onafhankelijke eindtoets aan te leveren aan Basisregistratie 
Onderwijsnummer (BRON). Daarnaast worden er voorzieningen getroffen dat de 
door de basisscholen gebruikte leerlingadministratiesystemen worden aangepast 
zodat de levering van gegevens die voortkomen uit de afname van de centrale 
eindtoets door scholen aan BRON zo eenvoudig mogelijk wordt gemaakt. Tevens 
worden scholen daarmee ondersteund om de gegevens goed te kunnen 
ontsluiten en zo te kunnen benutten voor zelfevaluatie. 
 
 
9. Reacties onderwijsorganisaties en uitkomst internetconsultatie 
 
Ad 1. Vóór of tegen een centrale eindtoets taal en rekenen 
 
De leden van de GroenLinks-fractie vragen of de regering onderzocht heeft 
waarom de 15% van de scholen die de Cito-toets niet gebruiken dat niet doen 
en of en welke bezwaren zij tegen dit wetsvoorstel hebben. 
De vraag van de leden van GroenLinks-fractie is eerder uitgebreid beantwoord 
onder punt 2.2 naar aanleiding van een vraag van dezelfde strekking van de 
leden van de PVV-fractie. 
 
Ad 5. Rol van de begintoets/toegevoegde waarde en inrichting pilots 
 
De leden van de SP-fractie merken op dat uit de internetconsultatie blijkt dat 
50% van de respondenten bezwaar heeft tegen het meten van toegevoegde 
waarde. Zij geven hiervoor ondermeer als reden dat zij niet weten hoe dit 
gemeten zou moeten worden, dat buitenschoolse factoren een grote invloed 
hebben op het kind, dat jonge kinderen lastig te toetsen zijn en dat elk kind zich 
ontwikkelt in eigen tempo. Wat is de reactie van de regering hierop, zo vragen 
de leden. 
De regering is zich bewust van deze twijfels. Deze elementen worden daarom 
ook zorgvuldig uitgezocht in de pilot Leerwinst en toegevoegde waarde PO, 
samen met scholen, de wetenschap en de inspectie. Zowel bij de ontwikkeling 
 W2744.NAV 67 
OCW 10928 

verplicht is het college alle inlichtingen te verstrekken die noodzakelijk zijn voor 
de uitvoering van zijn taak. Indien zich naar het oordeel van het college 
knelpunten voordoen bij de door de stichting Cito verrichte centrale 
eindtoetsactiviteiten kan het college de minister hierover adviseren. 
 
 
 
 
 
 
 
De Minister van Onderwijs, 
Cultuur en Wetenschap, 
 
 
 
 
 
Marja van Bijsterveldt-Vliegenthart 
 
 W2744.NAV 69 
OCW 10928 

