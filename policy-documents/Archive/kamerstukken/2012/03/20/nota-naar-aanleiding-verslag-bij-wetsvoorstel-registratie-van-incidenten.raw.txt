TWEEDE KAMER DER STATEN-GENERAAL 
 
Vergaderjaar 2011/12 
 
 
32 857 Wijziging van de Wet op het primair onderwijs, de Wet primair onderwijs BES, 
de Wet op de expertisecentra, de Wet op het voortgezet onderwijs, de Wet 
voortgezet onderwijs BES, de Wet educatie en beroepsonderwijs en de Wet 
educatie en beroepsonderwijs BES in verband met de registratie van incidenten 
 
 
Nr. xxx Nota naar aanleiding van het verslag 
 
 
Ontvangen 
 
Graag wil ik de leden van de vaste commissie voor Onderwijs, Cultuur en 
Wetenschap danken voor hun inbreng en voor de vragen die ze hebben gesteld 
en de opmerkingen die zijn gemaakt. Op de gestelde vragen en de gemaakte 
opmerkingen ga ik hieronder in. In deze nota naar aanleiding van het verslag 
wordt de volgorde van het verslag aangehouden.  
 
Bij de nota naar aanleiding van het verslag is een nota van wijziging gevoegd 
met een enkele technische aanpassing. Voor de achtergrond van deze 
aanpassing verwijs ik u naar de toelichting bij de nota van wijziging zelf.  
 
1. Inleiding 
 
De leden van de VVD-fractie hebben kennisgenomen van het voorliggende 
wetsvoorstel. Genoemde leden onderschrijven de doelstelling van het 
wetsvoorstel, met dien verstande dat het registeren van incidenten ook 
daadwerkelijk ten goede moet komen aan het veiligheidsbeleid op school. De 
genoemde leden zien aanleiding tot het stellen van enkele vragen.  
 
De leden van de PvdA-fractie hebben kennisgenomen van het onderhavige 
wetsvoorstel. Zij hechten eraan dat scholen plaatsen zijn die leerlingen een 
veilige leeromgeving bieden. Zodra de veiligheid op een school in het geding is, 
komt ook het leerproces in gevaar. Fysiek geweld, pesten, diefstal, vernieling en 
bedreigingen zijn geen zaken waarbij de school mag wegkijken, maar waarbij de 
school moet optreden. Toch hebben de leden enige vragen bij het wetsvoorstel.  
 
De leden van de PVV-fractie onderschrijven de doelstellingen die aan het 
wetsvoorstel ten grondslag liggen. Het is een goede zaak scholen een 
hulpmiddel te bieden om te komen tot een goed functionerend veiligheidsbeleid. 
Bovendien delen deze leden de behoefte om op landelijk niveau inzicht te 
hebben in de mate en de soort van incidenten die zich op scholen voordoen.  
W2722.NAV  1 
 

Graag vernemen de leden waarom, gezien de functie van incidentenregistratie, 
een landelijk beeld noodzakelijk is en of dit niet een onevenredige extra 
werkdruk oplevert voor de Inspectie van het Onderwijs. 
 
Een landelijk beeld van de incidentenregistratie geeft het bevoegd gezag de 
mogelijkheid tot vergelijking van de eigen registratie met landelijke gegevens. 
Op deze manier krijgen scholen heldere aangrijpingspunten voor hun eigen 
veiligheidsbeleid. Bovendien kan het landelijk beeld aanknopingspunten bieden 
voor (wijzigingen in) het landelijke veiligheidsbeleid. Dit levert naar de mening 
van de regering geen onevenredige werkdruk op voor de Inspectie van het 
Onderwijs, aangezien zij in het reguliere toezicht reeds aandacht besteedt aan 
de sociale veiligheid, waaronder de veiligheidsbeleving van leerlingen en 
personeel en het registreren van incidenten en, indien daartoe aanleiding is, 
inzage vraagt in de registratie van incidenten. Wanneer daartoe aanleiding 
bestaat zal de Inspectie van het Onderwijs zich in het reguliere toezicht verder 
richten op de sociale veiligheid op een school. Afhankelijk van de situatie kan dat 
aanleiding zijn voor nader onderzoek en het maken van afspraken gericht op 
herstel van tekortkomingen.  
 
Voorts vernemen de genoemde leden graag waarom een landelijk systeem met 
landelijk uniforme criteria noodzakelijk is. De registratie van incidenten is, zoals 
gezegd, namelijk vooral bedoeld voor scholen zelf.  
 
De verplichte registratie van incidenten met landelijk uniforme criteria is 
voorwaarde om op uniforme wijze te kunnen registreren zodat een landelijk 
beeld herleid kan worden en scholen zich kunnen vergelijken met andere 
scholen. Scholen registreren voor zichzelf. Voor de duidelijkheid, er komt dus 
geen landelijk verplicht systeem. 
 
Kan, zo vragen de leden van voornoemde fractie, de Inspectie van het Onderwijs 
niet toezien op de nu reeds door scholen geregistreerde incidenten?  
 
De Inspectie van het Onderwijs ziet er als onderdeel van het reguliere toezicht 
nu al op toe of scholen incidenten registreren. Onderdeel van één van de 
indicatoren met betrekking tot het waarborgen van de sociale veiligheid, is of de 
school inzicht heeft in de veiligheidsbeleving van leerlingen en personeel en in 
de incidenten die zich voordoen. Dit betekent dat, indien daartoe aanleiding is, 
de Inspectie van het Onderwijs inzage heeft in de registratie zelf.  
 
De Algemene Onderwijsbond stelt in een brief aan de Kamer dat zij signalen 
ontvangt dat werkgevers in het onderwijs geneigd zijn incidenten die gepaard 
gaan met agressie en/of geweld niet te registeren en in de doofpot te stoppen.  
Ontvangt de regering deze signalen ook zo vragen de leden van voornoemde 
fractie.  
 
W2722.NAV  3 
 

 
De leden van de CDA-fractie vragen of het geen beleid dient te zijn dat op 
scholen in geval van een strafbaar feit er altijd aangifte gedaan wordt. De leden 
van de SP-fractie stellen hierna soortgelijke vragen. Op deze vragen wordt 
hieronder ook ingegaan.  
 
Dat zou het beleid behoren te zijn. De regering heeft scholen daarom reeds 
meerdere malen opgeroepen om bij een strafbaar feit altijd aangifte te doen. 
Sinds november 2010 is de strafeis voor geweld tegen werknemers met een 
publieke taak, waaronder leraren, dan ook met 200% verhoogd. Bovendien 
bevordert de regering in het kader van het rijksbrede programma “Veilige 
Publieke Taak” het (laten) doen van aangifte van strafbare feiten door de 
onderwijsinstellingen. Hiervoor zijn diverse handreikingen opgesteld, 
bijvoorbeeld de handreiking agressie en geweld 2011. Ook is hierin geregeld dat 
werkgevers namens de medewerker aangifte kunnen doen, dat er anoniem 
aangifte kan worden gedaan, dat er sprake is van lik-op-stuk beleid en dat het 
mogelijk is schade te verhalen op de dader. Dat laat onverlet dat er signalen zijn 
dat de aangiftebereidheid bij scholen, bijvoorbeeld vanwege de angst voor 
reputatieschade of represailles, nog te wensen overlaat. Daarom wordt in kaart 
gebracht waarom de aangiftebereidheid op scholen laag is en wat gedaan kan 
worden om die te verbeteren. Dit gebeurt in nauwe samenwerking met de 
ministeries van BZK en Veiligheid en Justitie. Op basis hiervan worden afspraken 
gemaakt met de schoolbesturen om de aangiftebereidheid te verhogen. 
 
Op grond van de artikelen 4a, tweede lid, van de Wet op het primair onderwijs, 
8, tweede lid, van de Wet primair onderwijs BES, 4a, tweede lid, van de Wet op 
de expertisecentra, 3, tweede lid, van de Wet op het voortgezet onderwijs, 4, 
tweede lid, van de Wet voortgezet onderwijs BES, 1.3.8, tweede lid, van de Wet 
educatie en beroepsonderwijs en 1.3.5, tweede lid, van de Wet educatie en 
beroepsonderwijs BES geldt bij een (vermoeden van een) zedenmisdrijf voor het 
personeel een wettelijke meldplicht aan het schoolbestuur, welke op haar beurt 
overlegplicht heeft met de vertrouwensinspecteurs van de Inspectie van het 
Onderwijs. De vertrouwensinspecteur stelt vast of sprake is van een redelijk 
vermoeden van een strafbaar feit. Als de conclusie van het overleg met de 
vertrouwensinspecteur luidt dat sprake is van een redelijk vermoeden, is het 
schoolbestuur altijd verplicht aangifte te doen. Buiten deze verplichting voor de 
onderwijsinstellingen heeft een ieder die kennis draagt van een strafbaar feit het 
recht daar aangifte van te doen. Bij sommige ernstige misdrijven is iemand 
1
verplicht aangifte te doen, met name als er direct levensgevaar dreigt .  
 
De regering kiest er niet voor om met dit voorstel de geldende verplichtingen 
met betrekking tot het doen van aangifte bij een strafbaar feit uit te breiden. De 
regering bevordert in het kader van het rijksbrede programma “Veilige Publieke 
                                           
1
  Wetboek van Strafvordering, artikelen 160 tot en met 167 
 
W2722.NAV  5 
 

maar bijvoorbeeld ook ouders en leerlingen, kunnen bij de 
vertrouwensinspecteurs terecht wanneer zich in of rond de school problemen 
voordoen op het gebied van (ernstige) incidenten. De vertrouwensinspecteur zal 
vervolgens adviseren en informeren. Zo nodig kan de vertrouwensinspecteur ook 
begeleiden in het traject naar het indienen van een formele klacht of het doen 
van aangifte. Ook kan het personeel, net als ouders en verzorgers, een klacht 
indienen bij de klachtencommissie over gedragingen en beslissingen van het 
bevoegd gezag. Leraren in het openbaar onderwijs kunnen zich ook wenden tot 
de Nationale Ombudsman indien het bevoegd gezag hun klacht niet naar 
tevredenheid heeft kunnen oplossen.  
 
Kan een algemene klachtenlijn analoog aan de klachtenlijn in het mbo volstaan 
vragen de leden van de CDA-fractie? 
 
De Ombudslijn in het MBO is bedoeld voor klachten van deelnemers en hun 
ouders, niet voor klachten van het personeel. Er is middels het klachtrecht reeds 
geregeld dat het personeel, net als ouders en verzorgers, een klacht in kunnen 
dienen over gedragingen en beslissingen van het bevoegd gezag bij de 
klachtencommissie van het bevoegd gezag. De regering verwijst tevens naar de 
beantwoording van de vraag van voornoemde leden over waar het 
onderwijspersoneel terecht kan als de school de incidenten niet serieus neemt.  
 
De leden van voornoemde fractie vragen of het niet beleid zou moeten zijn om 
juist de resultaten van de incidentregistratie ook via bijvoorbeeld Vensters voor 
Verantwoording openbaar te maken. En is de regering het met genoemde leden 
eens dat met een dergelijke openbaarmaking er een betere verantwoording kan 
plaatsvinden? 
 
Het wetsvoorstel en het initiatief vanuit de VO-raad, Vensters voor 
Verantwoording, kunnen elkaar inderdaad versterken. Het wetsvoorstel regelt op 
hoofdlijnen de verplichting om te registreren en Vensters voor Verantwoording 
biedt op vrijwillige basis de mogelijkheid gegevens te ontsluiten.  
 
Daarnaast vragen deze leden of de regering het met genoemde leden eens is dat 
er pas een goed beeld van de veiligheidssituatie op een school ontstaat als naast 
het incident ook de afhandeling van dit incident geregistreerd wordt. Zou dan 
niet beter zijn als naast de registratie van incidenten ook de afhandeling van 
deze incidenten geregistreerd wordt zo vragen deze leden.  
 
De regering is van mening dat dit een waardevolle aanvulling kan zijn. Indien 
scholen het wenselijk achten de afhandeling van incidenten te registreren, 
kunnen zij hier zelf voor kiezen. Scholen kunnen op vrijwillige basis er voor 
kiezen om de afhandeling van incidenten te registeren.  
 
Op de vraag van de leden van de SP-fractie in hoeverre scholen verplicht zijn om 
aangifte te doen wanneer zij een strafbaar feit binnen hun organisatie opmerken 
W2722.NAV  7 
 

2
Volgens onderzoek van EenVandaag zegt 36% van de leraren dat scholen geen 
actie ondernemen en dat de incidenten dus in de doofpot verdwijnen.  
In hoeverre is het voor scholen mogelijk om incidenten die eigenlijk gemeld 
moeten worden, niet te melden zo vragen de leden van voornoemde fractie?  
 
Voor de duidelijkheid: de verplichting om te registreren, is geen verplichting om 
te melden. Betrokkenen kunnen altijd bij het schoolbestuur registratie 
afdwingen. Als hierover signalen worden afgegeven, bijvoorbeeld aan de 
Inspectie van het Onderwijs, via de media of op andere wijze, kan zo nodig 
worden ingegrepen. 
 
Wat is de consequentie voor een school wanneer deze een incident niet 
registreert vragen deze leden?  
 
Wanneer daartoe aanleiding bestaat, zal de Inspectie van het Onderwijs in het 
reguliere toezicht zich nader richten op de sociale veiligheid op een school. Het 
kan dan gaan om onder meer de veiligheidsbeleving van leerlingen en personeel 
en de registratie van incidenten. Afhankelijk van de situatie kan dat aanleiding 
zijn tot nader onderzoek en, indien daartoe aanleiding bestaat, het maken van 
afspraken gericht op herstel van tekortkomingen.  
 
Verschilt deze consequentie nog voor verschillende incidenten vragen de leden 
van voornoemde fractie?  
 
Wanneer een schoolbestuur de wettelijke verplichting om te registreren niet of 
niet goed naleeft, treedt het reguliere toezichts- en handhavingsregime van de 
Inspectie van het Onderwijs in werking. Dit wordt altijd proportioneel ingezet. 
De ernst van de niet geregistreerde incidenten kan daarbij een factor van 
betekenis zijn. 
 
Hoe hard wordt de definiëring van incidenten vragen deze leden?  
 
De incidenten zijn globaal gedefinieerd. Deze definities bieden een heldere 
omschrijving, maar kunnen nooit zodanig zijn dat er geen enkele ruimte voor 
interpretatieverschil is. De regering stelt dat “verwacht mag worden dat scholen 
een vervolg geven aan de feiten die zijn geregistreerd”. 
 
In hoeverre worden scholen verplicht dit te doen, zo vernemen deze leden graag 
van de regering.  
 
Er wordt met dit wetsvoorstel niet een dergelijke verplichting geschapen. De 
inspectie heeft alleen tijdens een bezoek inzage in de registratie en beschikt om 
deze reden dus ook niet over een overzicht van scholen waaruit blijkt bij welke 
scholen er sprake is van veel meldingen.  
                                           
2
  Uitzending d.d. 27 april 2011 
W2722.NAV  9 
 

docent een incident ter registratie aan het bevoegd gezag heeft gegeven om te 
registreren en het bevoegd gezag dat niet doet, kan dat worden gezien als een 
gedraging jegens deze docent. Dan is het klachtrecht van hoofdstuk 9 van de 
Algemene wet bestuursrecht van toepassing indien het een openbare school 
betreft. De Wet Nationale ombudsman is niet van toepassing op bijzondere 
scholen. Dit gezien de beperkte mate van uitoefening van openbaar gezag door 
instellingen voor bijzonder onderwijs. Die is ingegeven door de in artikel 23 van 
de Grondwet verankerde waarborg van vrijheid van richting van het bijzonder 
onderwijs, welke een zwaarwegend argument vormt om deze instellingen 
primair te bezien als geplaatst buiten de overheidsorganisatie (Kamerstukken II 
1997/98, 25 456, nr. 11).  
 
Op de vraag van de leden van de SP-fractie wat de regering vindt van het 
voorstel van de Algemene Onderwijsbond om een ombudsman in te stellen voor 
leraren is hiervoor ingegaan bij de beantwoording van een soortgelijke vraag 
van de leden van de CDA-fractie.  
 
Op welke manier zou een dergelijke ombudsman in het leven kunnen worden 
geroepen, zo willen deze leden weten.  
 
Een ombudsman is volgens de Algemene wet bestuursrecht (Awb) ofwel de 
Nationale ombudsman ofwel een ombudsman of ombudscommissie die op grond 
van artikel 9:17 Awb is ingesteld krachtens de Gemeentewet, de Provinciewet, 
de Waterschapswet of de Wet gemeenschappelijke regelingen. 
 
De leden van de D66-fractie vragen de regering welke bijdrage registratie van 
incidenten levert aan het verbeteren van de veiligheid op scholen. De leden van 
de SGP-fractie en de PvdA-fractie stellen hierna soortgelijke vragen. Op deze 
vragen wordt hieronder ook ingegaan.  
 
De registratie van incidenten vormt het uitgangspunt voor de verbetering van de 
veiligheid op school. Door incidenten helder te registreren, krijgen scholen beter 
inzicht in omvang en soort van incidenten die plaatsvinden. Hiermee krijgen ze 
inzicht in de eigen veiligheidssituatie. Door daarnaast de resultaten eens in de 
twee jaar landelijk te aggregeren, wordt bovendien de mogelijkheid geboden om 
de eigen school te vergelijken met landelijke gegevens. Op basis van de eigen 
gegevens en de vergelijking met het landelijke beeld kan een school gericht 
actie ondernemen om bepaalde problemen aan te pakken en zo de veiligheid te 
verbeteren. 
 
Is er wetenschappelijk onderzoek dat een wettelijke regeling van registreren van 
incidenten ondersteunt, zo willen deze leden weten.  
 
Nee, voor zover bekend is hier geen onderzoek naar gedaan.  
 
W2722.NAV 1 1 
 

onderzoek over hetzelfde incident rapporteren. Dit is niet uit te zuiveren uit de 
resultaten. Zoals eerder aangegeven bij de vraag van de leden van de VVD-
fractie hierover acht de regering het van belang de huidige veiligheidsmonitors 
voor primair onderwijs, voortgezet onderwijs en (speciaal) voortgezet onderwijs 
te handhaven.  
 
Waarin schiet de huidige monitoring tekort, vragen de leden van voornoemde 
fractie.  
 
De huidige monitoren hebben als tekortkoming dat zij geen daadwerkelijk inzicht 
geven in aantallen incidenten. Dit komt enerzijds doordat in de monitor 
gevraagd wordt om over een periode die in het verleden ligt, soort en aantallen 
incidenten weer te geven. Dit brengt het risico met zich mee dat incidenten 
vergeten worden. Daarnaast kunnen meerdere deelnemers aan hetzelfde 
onderzoek over hetzelfde incident rapporteren. Dit is niet uit te zuiveren uit de 
resultaten. De regering acht het echter van belang de veiligheidsmonitors te 
handhaven, omdat het wel een goed beeld geeft van de veiligheidsbeleving op 
scholen door leerlingen en personeel. De informatie uit de registratie van 
incidenten kan nu worden aangeleverd, waardoor de tekortkomingen van de 
huidige cijfers teniet worden gedaan. 
 
Op de vragen van de leden van de SGP-fractie om een reactie op de aanname 
van de regering dat een sluitend registratiesysteem een belangrijke bijdrage 
levert aan de veiligheid is hiervoor ingegaan bij de beantwoording van een 
soortgelijke vraag van de leden van de D66-fractie.  
 
Op de vraag hoe deze aanname is te rijmen met de probleemschets dat veel 
scholen wel registreren, maar dat er nog te weinig mee gebeurt wordt hiervoor 
ingegaan bij een vraag van soortgelijke strekking van de leden van de 
ChristenUnie-fractie. 
 
De leden van voornoemde fractie merken voorts op dat bij het opleggen van 
wettelijke verplichtingen getoetst moet worden of de ingreep met het oog op de 
zorg voor het onderwijs noodzakelijk is, waarbij vervolgens gezocht moet 
worden naar de minst vergaande ingreep op de vrijheid van scholen. Zij missen 
deze afweging in de toelichting. Uit het oogpunt van zorgvuldigheid vragen de 
leden van voornoemde fractie de regering hier alsnog op in te gaan.  
 
De regering wil benadrukken dat uit de verantwoordelijkheid voor de zorg voor 
het onderwijs, de verantwoordelijkheid voortvloeit voor een veilig schoolklimaat. 
Veiligheid is immers een noodzakelijke voorwaarde voor kwalitatief goed 
onderwijs. Het voeren van adequaat kwaliteitsbeleid is onderdeel van het geven 
van goed onderwijs. De zorg voor goed onderwijs impliceert namelijk dat het 
onderwijs goed moet worden georganiseerd. Een sluitend registratiesysteem van 
(gewelds)incidenten levert een belangrijke bijdrage aan een veilige school voor 
alle kinderen, jongeren en onderwijspersoneel. De school moet een veilige plek 
W2722.NAV 1 3 
 

veiligheidsbeleid te ondersteunen en te evalueren. Het helpt scholen om meer 
inzicht te krijgen in de veiligheidssituatie op hun school en adequaat te handelen 
bij incidenten. Dit betekent dat er structureel aandacht voor de veiligheid op 
school is en dat dit niet alleen incidenteel plaatsvindt wanneer er incidenten zijn 
of wanneer het bijvoorbeeld in de media terechtkomt. Ten tweede is er de 
behoefte om op landelijk, geaggregeerd niveau inzicht te hebben in de mate en 
soort van incidenten die zich op scholen voordoen. De regering verwacht dat de 
registratie van incidenten op scholen leidt tot een veiligere school. De regering is 
van mening dat om deze reden de wettelijke verplichting om incidenten te 
registeren de school ten goede komt.  
Deze leden vragen bij deze onderbouwing tevens de vergelijking te betrekken 
met het landelijke systeem voor verzuimmelding.  
 
Met het landelijk systeem verzuimmelding wordt beoogd te zorgen voor 
stroomlijning van informatieverstrekking tussen scholen en instellingen enerzijds 
en gemeenten anderzijds over verzuim en in- en uitschrijvingen van jongeren 
die vallen onder de Leerplichtwet 1969 of de regelgeving inzake de regionale 
meld- en coördinatiefunctie voortijdig schoolverlaten. Daarmee worden 
gemeenten in staat gesteld adequaat in te spelen op verzuim en uitschrijvingen 
en wordt een slagvaardiger aanpak van voortijdig schoolverlaten mogelijk. Om 
verzuim te bestrijden is het voor gemeenten essentieel om te kunnen 
beschikken over een sluitende registratie. Zoals bij de beantwoording van de 
vorige vraag is aangegeven is registratie van incidenten een hulpmiddel voor 
scholen om te komen tot een goed functionerend veiligheidsbeleid. Lesgeven op 
een veilige school is een van de voorwaarden voor het bieden van kwalitatief 
goed onderwijs. De regering is zodoende van mening dat om deze reden de 
wettelijke verplichting om incidenten te registeren de school ten goede komt. 
 
Op de vragen van de leden van voornoemde fractie waarom schoolbesturen naar 
de mening van de regering kennelijk niet anders dan met een registratiesysteem 
dat op landelijke criteria berust in staat zullen zijn een adequaat 
veiligheidsbeleid te voeren en waarom dit registratiesysteem niet enkel een 
nuttig, maar zelfs een noodzakelijk hulpmiddel is om een adequaat 
veiligheidsbeleid te kunnen voeren, is hiervoor bij de beantwoording van een 
soortgelijke vraag van de leden van de ChristenUnie-fractie reeds ingegaan.  
 
Deze leden vragen hoe het hulpgebaar van de regering opgevat moet worden, 
nu de sectororganisaties aangeven niet van dit middel gecharmeerd te zijn.  
 
Ondanks de geluiden vanuit de sectororganisaties om de registratie van 
incidenten niet wettelijk te verplichten, vindt de regering het positief om te zien 
dat de sectororganisaties de veiligheid op scholen van groot belang vinden en 
daarbij het nut van registratie voor goed veiligheidsbeleid onderschrijven. De 
sectororganisaties zien dit graag op vrijwillige basis en niet in de vorm van een 
wettelijke verplichting. De regering blijft van mening dat een wettelijke 
W2722.NAV 1 5 
 

De regering blijft inzetten op het verbeteren van het (sociale) veiligheidsbeleid 
op scholen. Voor een overzicht van alle acties verwijs ik u naar de brief “sociale 
veiligheid in en rond de school” van 28 februari 2011 (Tweede Kamer 2011/12, 
29 240, nr. 44).  
 
De leden van de ChristenUnie-fractie wijzen op de huidige incidentenregistratie 
in leerlingenadministratie- en volgsystemen die al door scholen wordt 
gehanteerd. Waarom moeten scholen de huidige werkwijze van registratie 
aanpassen aan een uniforme eis, terwijl deze scholen vaak op eigen wijze een 
veilig schoolklimaat hebben gecreëerd zo vragen de leden van voornoemde 
fractie?  
 
Scholen blijven op eigen wijze een veilig schoolklimaat creëren. Het wetsvoorstel 
gaat hier niet over. Het wetsvoorstel behelst slechts de registratie van 
incidenten met uniforme definities. Ook in de inrichting van de manier van 
registratie is school vrij. 
 
Is het niet beter om de kosten en inspanningen die gemoeid zijn met vervanging 
en aanpassing van systemen aan te wenden voor het veiligheidsbeleid van 
scholen zelf vragen deze leden?  
 
Het één sluit het ander niet uit. In aanvulling op het investeren in het 
veiligheidsbeleid komt deze wettelijke verplichting. Zoals hierboven bij 
beantwoording van een soortgelijke vraag van de leden van de CDA-fractie over 
de acties van de regering is aangegeven, blijft de regering zich inzetten voor het 
verbeteren van het (sociale) veiligheidsbeleid op scholen. Voor een overzicht van 
alle acties verwijs ik u naar de eerder genoemde brief “sociale veiligheid in en 
rond de school” van 28 februari 2011 (Tweede Kamer 2011/12, 29240, nr. 44).  
 
De leden van voornoemde fractie vragen naar de huidige systemen die scholen 
hanteren voor leerlingenadministratie en volgsystemen.  
 
Er zijn meerdere systemen op de markt beschikbaar die scholen kunnen 
hanteren voor leerlingenadministratie- en volgsystemen. Het is aan de scholen 
om te kiezen welk systeem zij willen gebruiken. De bekendste zijn IRIS, VARIO 
en de VO Veiligheidsmanager. Daarnaast zijn er ook scholen die zelf een 
registratiesysteem hebben opgezet. Ook zijn er scholen, met name in het 
basisonderwijs, die de incidenten in een schrift op papier bij houden. Met slechts 
een paar incidenten per jaar kan dat een prima middel zijn. 
 
Is voldoende geborgd dat deze persoonsgegevens uit bestaande systemen op 
geen enkele manier openbaar worden vragen de leden van voornoemde fractie?  
 
Alle systemen waarin persoonsgegevens worden opgeslagen, moeten voldoen 
aan de Wet bescherming persoonsgegevens. 
 
W2722.NAV 1 7 
 

incidenten, juist om de bureaucratische last zoveel mogelijk te beperken. 
Bevoegde gezagen kunnen uiteraard op eigen initiatief ook ‘lichtere’ incidenten 
registreren. Fysiek geweld zonder letsel als ook pesterijen kunnen onder lichtere 
incidenten worden geschaard. Fysiek geweld dat letsel tot gevolg heeft als ook 
grove pesterijen vallen als zodanig onder de zwaardere incidenten. 
 
In zijn brief aan de Tweede Kamer van 26 september 2011 stelt de VO-raad dat 
bij de definiëring van incidenten geen rekening is gehouden met reeds verplichte 
ongevallenregistratie en de daarbij geldende regels. De leden van voornoemde 
fractie verzoeken de regering een reactie te geven op bovengenoemde stelling 
van de VO-raad.  
 
In het kader van artikel 9 van de Arbeidsomstandighedenwet zijn 
onderwijsinstellingen verplicht om melding te doen aan de Arbeidsinspectie bij 
arbeidsongevallen met:  
• Dodelijk afloop  
• Ongevallen met blijvend letsel  
• Opname in het ziekenhuis (anders dan poliklinisch/EHBO).  
De ongevallenregistratie verplicht door de Arbeidsomstandighedenwet is 
voornamelijk gericht op arbeidsrisico’s. Het wetsvoorstel registratie van 
incidenten verplicht de registratie van categorieën van (sociale) 
veiligheidsincidenten, die niet alleen arbeidsongevallen zijn. Beide 
registratieverplichtingen vullen elkaar dus aan. 
 
De leden van de PVV-fractie vragen of er naast de definities een landelijk format 
ontwikkeld is of zal worden ontwikkeld, waarin de gegevens verwerkt kunnen 
worden. Indien dit het geval is, vragen de leden of er een verplichting zal gelden 
om dit format te gebruiken.  
 
Er wordt geen landelijk format ontwikkeld waarin gegevens verwerkt kunnen 
worden. Scholen kunnen hier zelf hun eigen invulling aan geven. Er geldt dus 
ook geen verplichting om een format te gebruiken.  
 
De leden vragen tevens of de pilot voldoende representatief is om landelijk 
geïmplementeerd te worden.  
 
De pilots incidentenregistratie zijn op 20 scholen verdeeld over de verschillende 
onderwijssectoren uitgevoerd. Er is een onderscheid gemaakt naar scholen die al 
bezig waren met registratie en scholen die nog moesten starten. Tevens waren 
er scholen uit stedelijk en uit plattelandsgebied in de pilots opgenomen. In de 
periode september 2009 tot en maart 2010 hebben deze pilots plaatsgevonden.  
Hoewel het aantal scholen niet representatief genoeg is om als zodanig landelijk 
geëxtrapoleerd te worden, bieden de pilots wel voldoende aanknopingspunten 
voor de opzet van het wetsvoorstel.  
W2722.NAV 1 9 
 

en overige. Een aantal (sociale) veiligheidsthema’s die voor het onderwijs van 
belang zijn (grove pesterijen, drugsgebruik e.d.) komen daar niet in voor. Juist 
om deze reden is gekozen voor de negen benoemde soorten van incidenten 
zoals in het wetsvoorstel zijn opgenomen. 
 
De leden vragen of de AMvB met de definities voorgehangen wordt.  
 
In de artikelen 16a van de Wet op het primair onderwijs, 21a van de Wet primair 
onderwijs BES, 27a Wet op de expertisecentra, 24c1 van de Wet op het 
voortgezet onderwijs, 53a van de Wet voortgezet onderwijs BES, 1.3.9 van de 
Wet educatie en beroepsonderwijs en 1.3.6 van de Wet educatie en 
beroepsonderwijs BES is geen voorhangbepaling opgenomen.  
 
De leden van de SP-fractie merken op dat het lastig is de uitwerking van het 
wetsvoorstel goed in beeld te krijgen, aangezien er nog geen definities liggen 
van incidenten. Is het mogelijk deze definities te ontvangen alvorens dit 
wetsvoorstel wordt behandeld in de Tweede Kamer, zo willen deze leden weten.  
 
In het bijgesloten rapport ‘Definities van incidenten in het onderwijs, prof. dr. T. 
Mooij & drs .W. de Wit, mei 2009’ treft u de definities aan.  
 
Op de vraag van de leden van de D66-fractie waarom de regering ervoor kiest 
alleen incidenten met (fysiek) letsel verplicht te registreren is hiervoor bij de 
beantwoording van een soortgelijke vraag van de leden van de VVD-fractie 
reeds ingegaan.  
 
De leden merken daarnaast op dat de regering niet ingaat op het registreren van 
incidenten waarbij sprake is van discriminatie van homoseksuelen. Kan de 
regering aangeven hoe zij hiermee om wil gaan, zo vragen de leden.  
 
Dit wordt nader uitgewerkt in de AMvB die nu nog in ontwikkeling is. Het komt 
erop neer dat bij een discriminatie incident ook de grondslag van discriminatie 
moet worden geregistreerd. 
 
Op de vraag van de leden van de ChristenUnie-fractie naar de mogelijkheden 
voor onderwijspersoneel, die slachtoffer zijn van fysiek geweld, indien de 
werkgever in gebreke blijft in het treffen van maatregelen is hiervoor bij de 
beantwoording van een soortgelijke vraag van de leden van de CDA-fractie al 
ingegaan.  
 
5. College bescherming persoonsgegevens 
 
De leden van de SP-fractie wijzen er op dat het wetsvoorstel een anonieme 
registratie betreft. Het staat scholen vrij om persoonsgegevens te koppelen aan 
de registratie van incidenten. Zij moeten zich dan houden aan de Wet 
W2722.NAV 2 1 
 

een verplichting tot anonieme registratie. De verplichting die het wetsvoorstel 
aan bevoegde gezagsorganen oplegt, betreft alleen de verplichting om aan te 
geven of een incident betrekking heeft of veroorzaakt is door een leerling, 
ouder, personeelslid of derde. Deze gegevens maken een persoon niet 
identificeerbaar en zijn dus geen persoonsgegevens. Dit staat ook nader 
toegelicht op bladzijde 10 van de memorie van toelichting bij het wetsvoorstel. 
Zoals hiervoor bij de beantwoording van de vragen van de leden van de D66-
fractie over de Wbp al is toegezegd worden de scholen ter voorbereiding op de 
invoering van dit wetsvoorstel vanuit het Ministerie van OCW ondersteund 
middels een handreiking en verdere informatievoorziening, waarbij ook aandacht 
is voor de Wet bescherming persoonsgegevens. 
 
De leden van voornoemde fractie vragen bovendien hoe het ontbreken van de 
wettelijke grondslag om persoonsgegevens te verwerken zich verhoudt tot de 
memorie van toelichting, waarin wordt gemeld dat verwerking van 
persoonsgegevens wel mogelijk is en acht de regering, ook in het licht van het 
advies van het College Bescherming Persoonsgegevens, het wenselijk dat 
persoonsgegevens worden verwerkt?  
 
De verplichting die het wetsvoorstel aan bevoegde gezagsorganen oplegt, heeft 
geen betrekking op persoonsgegevens en betreft anonieme registratie. Het is 
aan de scholen zelf om te bepalen hoe ze registreren. Gezien de ervaringen met 
het registreren van incidenten door scholen en met bestaande 
registratiesystemen is het mogelijk dat scholen persoonsgegevens registreren. 
Is dat het geval, dan moeten bevoegde gezagsorganen zich houden aan de Wet 
bescherming persoonsgegevens bij alle vormen van verwerking van 
persoonsgegevens. Hierbij moet rekening worden gehouden met relevante 
privacybepalingen, voor zover het informatie op persoonsniveau betreft. Het 
bevoegd gezag moet toestemming vragen aan ouders en leerlingen (indien 16 
jaar of ouder) om dergelijke persoonsgegevens te registreren.  
 
6. Administratieve lasten  
 
De leden van de PVV-fractie hebben signalen uit het veld ontvangen dat men 
zich zorgen maakt over de regeldruk die het wetsvoorstel met zich zal 
meebrengen, vooral voor de leraar als belangrijkste betrokkene. De leden 
vragen of de regering deze signalen ook heeft ontvangen en hoe zij deze 
beoordeelt. 
 
De regering heeft via de onderwijsraden signalen ontvangen van angst voor 
teveel regeldruk. Hierbij is niet specifiek aandacht gevraagd voor de leraar.  
De regering neemt deze signalen uiterst serieus. Er zijn daarom in 2009/2010 op 
verschillende scholen pilots uitgevoerd waarin ook specifiek gekeken is naar hoe 
de registratie een plek kan krijgen in de schoolorganisatie, waarbij scholen en 
leerkrachten zo min mogelijk worden belast. Ook is het APS bezig met het 
ontwikkelen van handreikingen registratie om scholen en leerkrachten te 
W2722.NAV 2 3 
 

Uw Kamer heeft herhaaldelijk nadrukkelijk verzocht om meer inzicht in de mate 
waarin veiligheidsincidenten zich voordoen in het onderwijs. Dit heeft geleid tot 
een toezegging om in overleg met het onderwijsveld tot een invulling van een 
registratieverplichting te komen (Kamerstukken II 2007/08, 29 240, nr. 15). 
Onderhavig wetsvoorstel is daar een uitwerking van. Alternatieven waren het 
intensiveren van de communicatie en een ondersteuningsprogramma voor 
scholen. Sinds 2004 is echter veel geïnvesteerd in gerichte ondersteuning, extra 
voorzieningen en informatie richting scholen. Ondanks deze inspanningen zijn er 
nog steeds scholen die onvoldoende zicht hebben op hun eigen 
veiligheidssituatie, niet registreren en onvoldoende veiligheidsbeleid voeren. 
Daarnaast is er geen eenduidig inzicht in de daadwerkelijke omvang van de 
problematiek.  
 
Kan de regering aangeven welke effecten het initiatief van de VO-Raad - om de 
registratie van incidenten op scholen te verbeteren - heeft en in hoeverre 
hiermee tegemoet wordt gekomen aan wat de wetswijziging beoogt? 
 
De regering vindt het positief dat de VO-raad haar rol heeft opgepakt om 
scholen te ondersteunen bij hun verantwoordelijkheid voor een veilige school 
voor iedereen. Er is bij de regering geen onderzoek bekend naar de effecten van 
de verschillende initiatieven van de VO-raad om de registratie van incidenten op 
scholen te verbeteren. Wel blijkt uit veiligheidsmonitor 2010, uitgevoerd door 
ITS dat steeds meer scholen in het voortgezet onderwijs hun incidenten 
registreren. De relatie met initiatieven van een specifieke partij met deze groei 
is niet onderzocht. Deze initiatieven zijn een impuls voor wat de wetswijziging 
beoogt. Doordat de VO-raad scholen ondersteunt in hun veiligheidsbeleid is de 
verwachting dat scholen hier ook steeds meer werk van gaan maken. Dit 
betekent dat voor heel veel scholen de invoering van de wettelijke registratie 
nauwelijks extra inzet zal vergen.  
 
De leden van de ChristenUnie-fractie wijzen op het belang van het terugdringen 
van regelgeving en administratieve lasten voor scholen. Beschouwt de regering 
het veiligheidsbeleid op school als verantwoordelijkheid van scholen zelf vragen 
deze leden?  
 
Het bevoegd gezag is de eerstverantwoordelijke voor het eigen veiligheidsbeleid. 
Echter, andere betrokkenen, zoals leerlingen, personeel en ouders, hebben een 
medeverantwoordelijkheid. Verder heeft het Ministerie van OCW een 
verantwoordelijkheid voor het scheppen van de kaders (wetgeving en 
bekostiging), de Inspectie van het Onderwijs voor het toezicht en de gemeente 
voor de openbare orde. 
 
Welke toegevoegde waarde heeft voorliggend wetsvoorstel in het versterken van 
de eigen verantwoordelijkheid van scholen, zo vragen de leden van deze fractie.  
 
W2722.NAV 2 5 
 

inhoudelijke reactie te geven op bovengenoemde punten. Bij de beantwoording 
van eerdere vragen is al ingegaan op de algemene uitgangspunten van het 
wetsvoorstel. Hieronder zal ik meer specifiek ingaan op de elementen uit de brief 
van de VO-Raad.  
 
De registratie van incidenten draagt op zichzelf niet bij aan een verbetering van 
de veiligheid op school, maar het vormt wel het uitgangspunt van de 
verbetering. Door incidenten helder te registreren, krijgen scholen beter inzicht 
in omvang en soort van incidenten die plaatsvinden. Hiermee krijgen ze inzicht 
in de eigen veiligheidssituatie. Door daarnaast de resultaten eens in de twee jaar 
landelijk te aggregeren, wordt bovendien de mogelijkheid geboden om de eigen 
school te vergelijken met landelijke gegevens. Op deze manieren krijgen scholen 
heldere aangrijpingspunten voor hun veiligheidsbeleid. In 2009/2010 zijn op 
verschillende scholen pilots uitgevoerd om te testen of er in de praktijk goed te 
werken was met de gekozen definities. Dat bleek het geval te zijn. Het Ministerie 
van OCW is zich er van bewust dat de implementatie van dit wetsvoorstel 
verdere ondersteuning behoeft. Hiertoe wordt vanuit het Ministerie van OCW, in 
overleg met de sectororganisaties, een handreiking ontwikkeld. Ook wordt, 
wederom in overleg met de sectororganisaties, voor verdere 
informatievoorziening zorg gedragen, onder andere via het Centrum School en 
Veiligheid. Uitgangspunt daarbij is steeds om zoveel als mogelijk aan te sluiten 
bij de bestaande praktijk. Naar mening van de regering kan niet worden 
volstaan met de huidige veiligheidsmonitors voor po, vo, (v)so en mbo. Die 
hebben namelijk als tekortkoming dat zij geen daadwerkelijk inzicht geven in 
aantallen incidenten. Dit komt enerzijds doordat in de monitor gevraagd wordt 
om over een periode die in het verleden ligt, soort en aantallen incidenten weer 
te geven. Dit brengt het risico met zich mee dat incidenten vergeten worden. 
Daarnaast kunnen meerdere deelnemers aan hetzelfde onderzoek over hetzelfde 
incident rapporteren. Dit is niet uit te zuiveren uit de resultaten. De mening van 
de VO-raad dat het wetsvoorstel averechts werkt en overbodig is, wordt niet 
gedeeld. Het wetsvoorstel en de initiatieven vanuit de VO-raad (met name 
Vensters voor Verantwoording) kunnen elkaar juist versterken. Het wetsvoorstel 
regelt op hoofdlijnen de verplichting om te registreren, Vensters voor 
Verantwoording biedt vervolgens, op vrijwillige basis, de mogelijkheid deze 
gegevens te ontsluiten. En zolang nog steeds een deel van de scholen er niet op 
vrijwillige basis voor kiest incidenten te registreren, vormt de verplichting een 
belangrijk instrument om ervoor te zorgen dat in de toekomst alle scholen 
registreren. Zoals hierboven aangegeven bij de beantwoording van de vragen 
van de leden van de VVD-fractie, de leden van de ChristenUnie-fractie en de 
leden van de SGP-fractie over informatievoorziening, acht de regering het van 
belang de monitors te handhaven. Deze geven namelijk tevens inzicht in de 
veiligheidsbeleving en het veiligheidsbeleid en vormen daarmee een belangrijke 
aanvulling op de incidentenregistratie.  
 
De Aob en de CNV Onderwijs zijn positief over het wetsvoorstel. 
 
W2722.NAV 2 7 
 

In het wetsvoorstel zijn alleen de categorieën van incidenten opgenomen. Dit 
zijn de hoofdthema’s. Deze kunnen bij algemene maatregel van bestuur 
vervolgens verder worden uitgewerkt. Bij algemene maatregel van bestuur 
kunnen eventuele wijzigingen in de uitwerking van de hoofdthema’s sneller en 
makkelijker worden gewijzigd dan wanneer zulke wijzigingen bij wet zou dienen 
gebeuren. Bij de uitwerking van een incident kan bijvoorbeeld worden gedacht 
aan het expliciet opnemen van homodiscriminatie in de verplichte 
incidentenregistratie. Hierdoor wordt de context van een hoofdthema nader 
uitgewerkt in een algemene maatregel van bestuur.  
 
Deze leden vragen waarom de genoemde classificatie van incidenten niet 
volstaat. 
 
De classificatie in het wetsvoorstel is minimaal. Op deze manier kunnen nog 
verschillende interpretaties ontstaan van de incidenten. Hierdoor is dan nog 
steeds geen mogelijkheid om scholen te vergelijken en een landelijk beeld te 
verkrijgen. De regering acht het wenselijk dat deze classificatie wordt 
uitgewerkt. Het nader uitwerken van de in het wetsvoorstel opgenomen 
incidenten is geen verplichting, maar is in het wetsvoorstel opgenomen door 
middel van een zogenaamde “kan-bepaling”. Dit geeft de mogelijkheid om de 
uitwerking van deze incidenten nader te regelen indien een nadere uitwerking 
van de verschillende categorieën van incidenten wenselijk is. 
 
De Minister van Onderwijs, 
Cultuur en Wetenschap, 
 
 
 
 
 
Marja van Bijsterveldt-Vliegenthart 
 
W2722.NAV 2 9 
 

