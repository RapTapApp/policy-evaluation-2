1 
 
 
> Retouradres Postbus 16375 2500 BJ  Den Haag 
 Rijnstraat 50 
 
Den Haag 
De Voorzitter van de Eerste Kamer 
Postbus 16375 
der Staten-Generaal 
2500 BJ  Den Haag 
www.rijksoverheid.nl 
Postbus 20017 
  
2500 EA  DEN HAAG 
Contactpersoon 
N.C. de Jong  
    
  
T  +31-70-412 3423 
n.c.dejong@minocw.nl 
IPC 5650 
  
Onze referentie 
 
378254 (WP3833) 
  
 
Datum 20 maart 2012 
Betreft Voorstel van wet tot wijziging van o.m. de WVO i.v.m. 
onderwijskwaliteit, onderwijstijd en vakanties 
(32 640) 
 
 
 
 
Hierbij bied ik u aan, mede namens mijn ambtgenoot van Economische zaken, 
Landbouw en Innovatie, de memorie van antwoord inzake het bovengenoemde 
voorstel. 
  
  
De Minister van Onderwijs, 
Cultuur en Wetenschap, 
  
  
  
  
  
Marja van Bijsterveldt-Vliegenthart 
 
 
a 
 
Pagina 1 van 1 
 
 
 

Het gezamenlijke belang dat we allemaal, overheid en schoolleiders, leraren en 
ouders, delen is helder: goed onderwijs voor alle leerlingen. In het debat, de 
protesten en de lerarenstaking herkent de regering een passie voor goed 
onderwijs en ook de vrees dat bepaalde beleidskeuzes ongewenste 
consequenties daarvoor zouden hebben. Het is begrijpelijk dat in het debat 
sterke emoties doorklonken.  
 
In het onderwijsbeleid gaat het om het afwegen van veel verschillende – en 
vaak ook nog eens sterk uiteenlopende – belangen en standpunten. Het gaat 
daarbij zowel om de wensen en belangen van de mensen die in het onderwijs 
werken, als om de wensen en belangen van de mensen die daarvan gebruik 
maken. Ouders en leerlingen kunnen bijvoorbeeld een andere opvatting zijn 
toegedaan over het aantal weken waarin in de zomer geen onderwijs wordt 
verzorgd dan leraren en schoolleiders. De aanleiding voor de discussie over 
onderwijstijd vormden enkele jaren geleden de vele klachten van vooral ouders 
over lesuitval rondom de zomervakantie en door het jaar heen. Een belangrijk 
doel van dit wetsvoorstel is om de oorzaak van deze klachten weg te nemen. 
Door het wetsvoorstel neemt de voorspelbaarheid en stabiliteit van het 
onderwijsprogramma toe, waardoor ouders, leerlingen en docenten beter weten 
waar ze aan toe zijn. 
 
De regering staat voor de mensen die met hart en ziel en met grote inzet in het 
onderwijs werken: de leraren, de schoolleiders, de ondersteuners. En de 
regering staat voor de mensen – ouders en leerlingen, vervolgonderwijs en 
arbeidsmarkt – die van dat onderwijs gebruik maken en de consequenties 
ervaren van de keuzes die op schoolniveau gemaakt worden. Het is de 
verantwoordelijkheid van de regering – in het bijzonder van de Minister van 
Onderwijs – om al die verschillende belangen zo goed mogelijk tegen elkaar af 
te wegen. Het nu voorliggende wetsvoorstel biedt, ook in de aangepaste vorm, 
een evenwichtige balans.  
 
De regering heeft sinds haar beleidsreactie op het advies van de Commissie 
Onderwijstijd, dat eind 2008 verscheen, consistent en consequent uitgedragen 
dat de urennorm in de onderbouw van het voortgezet onderwijs verlaagd zou 
worden naar 1000 uur. Het is echter inherent aan het democratische proces dat 
in de Tweede Kamer gesproken wordt over (wets)voorstellen, en dat dit kan 
leiden tot aanpassing daarvan. Dat is in dit geval gebeurd. Amendering heeft 
geleid tot een norm van 1040 uur onderwijstijd in de eerste twee leerjaren, 
1000 uur in de leerjaren in de bovenbouw en in het derde leerjaar havo en vwo, 
en 700 uur in het examenjaar. Daarbinnen wordt in elk leerjaar de mogelijkheid 
geboden om 60 uur maatwerk (onderwijsactiviteiten die alleen voor een 
specifieke groep leerlingen verplicht zijn) volledig mee te tellen als onderwijstijd. 
Die ruimte voor maatwerk is ook een oude wens van het veld. Zoals de regering 
in het hiernavolgende nader uiteen zal zetten, biedt het nu voorliggende 
wetsvoorstel een vergelijkbare balans als het oorspronkelijke wetsvoorstel bood. 
 
 W3833.MVA 2 
OCW 10926 

jaren van goed overleg met het veld in één klap zou zijn weggevaagd”. De 
GroenLinks-fractie “verbaast zich over het gemak waarmee de regering het 
1040-urenamendement heeft aanvaard”, en de fracties van de ChristenUnie en 
de SGP wijzen op de “vrij abrupte verhoging van 1000 naar 1040 uur tijdens de 
behandeling in de Tweede Kamer” respectievelijk “te elfder ure ophoging van de 
norm naar 1040 uur”. De VVD-fractie geeft aan dat “op het allerlaatste moment 
door de PVV-fractie in de Tweede Kamer een amendement is ingediend met een 
nieuwe norm, namelijk die van 1040 verplichte onderwijsuren.” Overleg over 
deze norm met het veld heeft volgens deze leden niet plaatsgevonden, 
integendeel: “het gehele onderwijsveld ervaart dit amendement volgens hen als 
een slag in het gezicht, een bewijs dat overleg met het veld er niet toe doet, en 
dat leraren en hun vertegenwoordigers irrelevant zijn”.  
 
De regering gaat graag in op vragen over de totstandkoming en inhoud van het 
amendement, aan de hand van de door VVD-fractie aldus geformuleerde 
vragen: “Wat heeft de regering ertoe bewogen het amendement over te nemen? 
Waren er nieuwe feiten, waardoor de regering haar eerdere standpunt, namelijk 
dat de 1000-urennorm zeer goed verdedigbaar is, heeft verlaten? Welke 
argumenten hebben haar tot aanvaarding van het amendement gebracht?”  
 
Aan het wetsvoorstel liggen de aanbevelingen van de Commissie Onderwijstijd 
1
ten grondslag . Een essentieel onderdeel van die aanbevelingen was 
versoepeling van de urennorm. Met de huidige wettelijke urennorm moeten alle 
leerlingen in de eerste twee leerjaren én in het derde leerjaar havo / vwo 1040 
uur, in het examenjaar 700 uur en in de overige leerjaren 1000 uur onderwijs 
krijgen. Dat werd door velen als een te zware norm ervaren. De Commissie 
Onderwijstijd adviseerde daarom de norm te versoepelen, door de urennorm in 
de onderbouw van het voortgezet onderwijs te verlagen van 1040 naar 1000 
voor alle leerlingen verplichte uren. Zowel in de huidige wettelijke situatie als in 
het wetsvoorstel wordt daarbij overigens uitgegaan van klokuren: de duur van 
een lesuur is en wordt niet voorgeschreven. 
 
In het oorspronkelijke wetsvoorstel werd dit advies van de Commissie 
Onderwijstijd overgenomen en werd de urennorm in de onderbouw verlaagd van 
1040 naar 1000 uur per leerjaar. In de bovenbouw en het examenjaar is en blijft 
de norm 1000 respectievelijk 700 uur. Hierover bestond groot en breed 
draagvlak in het onderwijsveld. In de politieke discussie over het wetsvoorstel, 
eind 2011, bleek verlaging van de urennorm als zodanig van 1040 naar 1000 
uur in de onderbouw er echter toe te leiden dat het wetsvoorstel als geheel 
onvoldoende politieke steun zou krijgen. Het lid Beertema van de fractie van de 
PVV gaf in het debat in de Tweede Kamer over het wetsvoorstel aan dat zijn 
fractie grote moeite had met de verlaging van de urennorm naar 1000 uur. 
Daarom diende hij op 3 november 2011 een motie (Kamerstukken II 2011/12, 
32 640, nr. 25) in met de strekking de 1040-urennorm in de onderbouw niet te 
                                           
1
 Commissie Onderwijstijd (2008), De waarde van een norm. 
 W3833.MVA 4 
OCW 10926 

introductie van een 1040-urennorm in de bovenbouw, zoals enkele vraagstellers 
lijken te veronderstellen). Daarmee wordt, over alle schooljaren gerekend, 
ongeveer evenveel ruimte geboden als in het oorspronkelijke wetsvoorstel en 
wordt bovendien maatwerk gestimuleerd. Verderop bij de beantwoording van de 
verschillende vragen over de urennorm en de maatwerkactiviteiten zal hier 
nader op worden ingaan. 
 
In het uiteindelijke amendement (nr. 28) is zowel sprake van versoepeling van 
de urennorm conform de intentie van de Commissie Onderwijstijd, als van een 
stimulans voor maatwerk en kwaliteit. De regering vond en vindt het 
uiteindelijke amendement een evenwichtig geheel. Daarom heb ik me er in het 
betreffende Kamerdebat positief over uitgesproken en het oordeel over het 
amendement aan de Tweede Kamer gelaten. Een Kamermeerderheid van VVD, 
CDA en PVV stemde uiteindelijk voor het amendement, een Kamermeerderheid 
van VVD, CDA, PVV en SGP voor het hele wetsvoorstel. 
 
Hiermee is naar de mening van de regering een evenwichtig nieuw compromis 
ontstaan, dat, net als de aanbevelingen van de Commissie Onderwijstijd, recht 
doet aan de verschillende belangen en een daarmee vergelijkbare balans 
daartussen biedt.  
 
De leden van de VVD-fractie vragen of de regering heeft overwogen of op dit 
moment nog overweegt om de leraren tegemoet te komen, en zo ja, hoe zij dat 
dan zou doen. 
In reactie hierop merkt de regering op, dat – zoals uit de voorgaande 
beschouwingen moge blijken – er geen reden meer is om de leraren verder 
tegemoet te komen. Het nu voorliggende wetsvoorstel heeft in de praktijk 
immers een vergelijkbare uitwerking als het oorspronkelijke wetsvoorstel. 
 
Onderwijsdagen vastgesteld 
Naast een wettelijke urennorm, wordt bij en krachtens de wet ook geregeld op 
hoeveel dagen leerlingen onderwijs moeten kunnen volgen. Dat is zowel in de 
huidige wet als in het voorliggende wetsvoorstel het geval. Een belangrijke 
aanleiding voor de discussie over onderwijstijd, die heeft geleid tot het advies 
van de Commissie Onderwijstijd en uiteindelijk tot het onderhavige wetsvoorstel, 
waren de vele klachten van vooral ouders over de (soms grote) hoeveelheid 
dagen die rondom de zomervakantie en door het jaar heen uitvielen. In de 
huidige wettelijke situatie hoeft er per schooljaar – naast de weekenden – op 
maximaal 68 dagen geen onderwijs te worden verzorgd: 60 vakantiedagen en 
acht nationale en Christelijke feestdagen. In de praktijk vallen er echter vaak 
(veel) meer dagen uit, bijvoorbeeld in verband met het opstarten en afronden 
van het schooljaar. Het totale aantal dagen waarop geen onderwijs aangeboden 
behoeft te worden, wordt in het wetsvoorstel uitgebreid van 68 naar 71, te 
weten 55 vakantiedagen, vier nationale en Christelijke feestdagen die buiten de 
centraal vastgestelde vakanties vallen en twaalf roostervrije dagen (waaronder 
maximaal zes dagen die rondom de zomervakantie mogen uitvallen in verband 
 W3833.MVA 6 
OCW 10926 

onderwijsinhoud wordt wettelijk voorgeschreven in de kerndoelen, de 
referentieniveaus, de exameneisen, en de verplichte combinaties van vakken in 
de sectoren, leerwegen en profielen. Dit wordt door het bevoegd gezag (op het 
niveau van het totale curriculum) vastgesteld en door de leraar (op het niveau 
van diens vak) uitgewerkt. De Inspectie ziet daarop toe en spreekt indien nodig 
het bevoegd gezag aan. Naast de wettelijk voorgeschreven onderwijsinhoud kan 
het bevoegd gezag ook andere onderwijsinhoud vaststellen. Wél krijgt de ouder- 
en leerling-geleding uit de medezeggenschapsraad met dit wetsvoorstel 
instemmingsrecht op de ‘kwantitatieve en kwalitatieve invulling van een 
onderwijsprogramma’. Daarmee wordt bedoeld het soort onderwijsactiviteiten 
dat al dan niet mag worden meegeteld als onderwijstijd, en niet de inhoud van 
dat programma, noch de individuele lessen. Het wetsvoorstel ziet met andere 
woorden niet op het vergroten van de invloed van ouders en leerlingen op de 
inhoud van het onderwijs (dat is de verantwoordelijkheid van het bevoegd 
gezag), noch op de kwaliteit van het onderwijs als zodanig (dat is de 
professionele verantwoordelijkheid van de leraren), maar op het soort onderwijs 
dat meetelt als onderwijstijd. 
 
Inspraak leraren over planning en invulling van het werk 
Werkdruk kan in belangrijke mate veroorzaakt worden door het gevoel te weinig 
invloed te hebben op de planning en invulling van het eigen werk. Het gevoel 
onvoldoende ‘eigenaar’ te zijn van het eigen werk leeft helaas bij veel leraren. 
Een kernpunt in het wetsvoorstel is daarom dat leraren nadrukkelijk in positie 
worden gebracht ten aanzien van de planning en invulling van zowel de 
schooldagen als van de andere (voor leerlingen roostervrije) dagen waarop zij 
werkzaamheden verrichten.  
 
De volledige medezeggenschapsraad (leraren, ouders en leerlingen) krijgt 
instemmingrecht op de planning van de twaalf voor leerlingen roostervrije 
dagen. De personeelsgeleding in de medezeggenschapsraad krijgt bovendien 
instemmingsrecht op de invulling van de twaalf voor leerlingen roostervrije 
dagen (welke werkzaamheden en activiteiten verrichten leraren op die dagen?). 
Zeker ook dit element van het wetsvoorstel biedt leraren goede mogelijkheden 
hun werk goed in te richten. 
 
In het vervolg van deze nota zal ik specifieker ingaan op de vragen vanuit uw 
Kamer. 
 
2. Onderwijstijd en de urennorm  
De leden van de VVD-fractie vragen wat de regering ertoe heeft bewogen het 
amendement van de PVV-fractie, met een norm van 1040 verplichte 
onderwijsuren in plaats van de door de Commissie Cornielje in 2009 unaniem 
geadviseerde norm van 1000 uren, over te nemen. Over de norm bestond toch 
consensus. Graag willen deze leden weten of er nieuwe feiten waren, waardoor 
de regering haar eerdere standpunt, namelijk dat de 1000-urennorm zeer goed 
 W3833.MVA 8 
OCW 10926 

van het voortgezet onderwijs is gesteld op de - ook in de huidige wet reeds 
gestelde norm van - 1040 uur. 
Ten opzichte van de huidige wettelijke situatie is de urennorm als zodanig alleen 
in de eerste twee leerjaren 1040 uur gebleven (in het derde leerjaar havo / vwo 
is de norm wel verlaagd naar 1000 uur), en is de ruimte om aan die norm te 
voldoen uitgebreid. Wat de urennorm betreft is het voornaamste nut van het 
wetsvoorstel dus het bieden van een helder, voorspelbaar en realistisch kader 
voor ouders, leerlingen en leraren. 
 
De leden van de SP-fractie vragen welke argumenten de regering uit de kast 
heeft gehaald om de heer Beertema en het deel van de Tweede Kamer dat voor 
het amendement en daarmee voor wijziging van het oorspronkelijke 
wetsvoorstel stemde te overtuigen van “het onwijze van het amendement”. Drie 
jaar van overleg werden volgens deze leden in één Kamerdebat overboord 
gezet. De leden van de fractie van de SP hebben er begrip voor dat het veld 
hierdoor is geschokt en zij vragen of de regering dat ook is. De regering liet 
tijdens de beantwoording in tweede termijn in de Tweede Kamer blijken blij te 
zijn met het amendement-Beertema. Zij steunde het amendement, liet het 
oordeel aan de Kamer en typeerde het effect van het amendement meerdere 
malen als 'winst'. Deze leden vragen waarin precies deze winst zit, terwijl eerder 
praktisch het hele onderwijsveld akkoord ging met een 1000-urennorm. 
Het amendement waar de Tweede Kamerfracties van VVD, PVV en CDA 
uiteindelijk voor stemden wijkt af van het aanvankelijk door de heer Beertema 
ingediende amendement om de 1040-urennorm te handhaven. Zoals in het 
debat van 8 november jl. is aangegeven, zou de regering het oorspronkelijke 
amendement (Kamerstukken II 2011/12, 32 640, nr. 26) hebben afgeraden. 
Hierin was namelijk geen sprake van versoepeling van de urennorm, waarmee 
een essentieel onderdeel van de aanbevelingen van de Commissie Onderwijstijd 
niet overgenomen zou worden.  
Daarom is er voorafgaand aan de tweede termijn van het plenaire debat in de 
Tweede Kamer over het wetsvoorstel, dat op 8 november 2011 plaatsvond, 
verder gezocht naar een uitwerking die zowel recht zou doen aan de intentie van 
de aanbevelingen van de Commissie Onderwijstijd als aan de bedenkingen die 
met name de fractie van de PVV naar voren bracht op het punt van de 
urennorm. Dat heeft ertoe geleidt dat in het uiteindelijke amendement (het 
nader gewijzigde amendement; Kamerstukken II 2011/12, 32 640, nr. 28) wel 
sprake is van versoepeling van de urennorm conform de intentie van de 
Commissie Onderwijstijd, en wel op zo’n wijze dat er een stimulans wordt 
geboden voor maatwerk, een stimulans die het oorspronkelijke wetsvoorstel niet 
bevatte, en dan niet alleen voor de eerste twee leerjaren maar voor alle 
leerjaren. In de inleidende paragraaf in deze memorie wordt de totstandkoming 
van het uiteindelijke amendement nr. 28 nader beschreven.  
Het oorspronkelijke wetsvoorstel blijft een verbetering ten opzichte van de 
huidige wettelijke situatie, omdat de urennorm wordt versoepeld, helder wordt 
vastgesteld op hoeveel dagen leerlingen recht hebben op onderwijs en 
betrokkenen in positie worden gebracht om – vanuit onderscheiden 
 W3833.MVA 10 
OCW 10926 

Europese landen stond Nederland in het PISA-onderzoek 2009 op reading, 
mathematics en science op respectievelijk de tweede plaats (na Finland), de 
vierde plaats (na Finland, Liechtenstein en Zwitserland) en de derde plaats (na 
Finland en Estland). 
De situatie in Finland kan niet één op één worden vergeleken met die in 
Nederland. Verschillende landen hebben verschillende onderwijssystemen die in 
een verschillende context opereren. Dat geldt ook voor Nederland en Finland. 
Om slechts enkele verschillen te noemen: 
• Leerlingen van 12 – 15 jaar zitten in Nederland in de eerste drie klassen 
van het voortgezet onderwijs (onderbouw). In Finland zitten zij in de 
laatste drie klassen (grade 7 – 9) van het ‘basisonderwijs’ (basic 
education). 
• Finland kent een landelijk vastgesteld en gedetailleerd curriculum (met 
30 verplichte lessen per week), dat alle scholen volgen. Nederland kent 
voor de onderbouw alleen 58 kerndoelen, die scholen veel ruimte bieden 
het onderwijs naar eigen inzicht in te vullen. 
• Finland kent een homogenere bevolkingssamenstelling dan Nederland. 
 
Juist wat betreft de wettelijke situatie ten aanzien van de hoeveelheid onderwijs 
dat leerlingen moeten volgen, komen Finland en Nederland echter – anders dan 
vaak wordt aangenomen – behoorlijk overeen. Op de website van de Finnish 
3
National Board of Education is te lezen dat leerlingen van 12-15 jaar in Finland 
per jaar recht hebben op ten minste 190 schooldagen, met een minimum van 30 
lessen van 45 minuten per week. Dat betekent in klokuren uitgedrukt een 
urennorm van 855 uur per jaar en dat is inderdaad minder dan wat in Nederland 
wordt gevraagd. In lessen uitgedrukt komen Finland en Nederland echter 
overeen. Ook in Nederland is 30 lessen per week een gebruikelijk aantal, en het 
voorliggende wetsvoorstel gaat ervan uit dat ook in Nederland 38 weken (190 
dagen) beschikbaar zijn voor onderwijs. Zowel in Finland als in Nederland 
hebben leerlingen dus ongeveer 1140 lessen per jaar. Het verschil is, dat de 
Finse wetgever uitgaat van lessen van ten minste 45 minuten, terwijl er in 
Nederland geen voorschriften zijn over de lengte van een lesuur. In de praktijk 
duurt een lesuur in Nederland vaak 50 minuten.  
Bovendien wordt in Nederland een bredere definitie gehanteerd voor 
onderwijstijd dan in Finland. In Finland tellen alleen lessen mee voor de norm. 
In Nederland tellen naast reguliere lessen ook andere activiteiten mee voor de 
onderwijstijd. In het Beoordelingskader Onderwijstijd dat de Inspectie hanteert 
tellen bijvoorbeeld ook excursies, stages, maatwerkactiviteiten en onder 
bepaalde voorwaarden ook afstandsonderwijs en zelfstandig werken mee als 
onderwijstijd. Bovendien wordt ‘overlooptijd’ tussen lessen niet in mindering 
gebracht op de onderwijstijd en telt dus mee voor de norm. Per keer gaat dat al 
snel om enkele minuten en op 190 dagen neemt dit zodoende toch een 
aanzienlijke hoeveelheid uren in beslag. Vanwege de rompslomp die dat met 
zich mee zou brengen wordt dit echter niet in mindering worden gebracht. 
                                           
3
 Zie bijvoorbeeld http://www.oph.fi/english/education/basic_education/school 
 W3833.MVA 12 
OCW 10926 

(blijven) brengen van wat het (geamendeerde) wetsvoorstel nu feitelijk regelt en 
welke ruimte er in de praktijk is. Dit is een continu proces: er vonden en vinden 
bijvoorbeeld gesprekken met schoolleiders plaats, waarin wordt aangegeven 
welke ruimte het wetsvoorstel biedt. We kiezen ook voor een extra zorgvuldige 
invoering van het wetsvoorstel. In schooljaar 2012/2013 zal hiermee ook in 
toezicht en handhaving door de Inspectie rekening worden gehouden. 
 
Het lid van de SGP-fractie vraagt de regering tevens uiteen te zetten hoe het uit 
het oogpunt van zorgvuldigheid te rechtvaardigen is dat de norm te elfder ure 
wordt opgehoogd naar 1040 uur - na het advies van de commissie onderwijstijd, 
de consensus over een nieuwe norm en de aankondiging van de nieuwe norm 
van 1000 uur. Dit lid vraagt voorts in hoeverre inderdaad sprake is van 
gerechtvaardigde verwachtingen bij scholen dat de nieuwe norm 1000 uur zou 
worden. 
Sinds de beleidsreactie van de regering op de aanbevelingen van de Commissie 
Onderwijstijd (d.d. 27 maart 2009; Kamerstukken II 2008/09, 31 289, nr. 56) 
anticiperen scholen inderdaad op “de nieuwe norm van 1000 uur”, waarvan in 
deze beleidsreactie melding is gemaakt. De Inspectie houdt hier sindsdien ook 
rekening mee bij haar toezicht en handhaving. Zoals eerder in deze memorie - 
in de inleidende paragraaf en in antwoord op vragen van andere leden van uw 
Kamer – uitvoeriger is uiteengezet, komt het nu voorliggende wetsvoorstel in 
termen van ruimte voor scholen om aan de urennorm te voldoen overeen met 
het oorspronkelijke wetsvoorstel. Van ophoging van de norm is dus geen sprake. 
Wel realiseert de regering zich dat de norm op een andere manier is versoepeld 
dan aanvankelijk de gedachte was, en dat het daarom nodig kan zijn dat scholen 
andere organisatorische keuzes moeten maken om de ruimte die deze 
versoepeling biedt aan te grijpen, dan bij het oorspronkelijke voorstel het geval 
zou zijn. De Inspectie hanteert immers al enkele jaren een handhavingsnorm 
van 1000 uur, en veel scholen hebben hun beleid daarop ingericht, ook voor het 
komende schooljaar. In de derde termijn van de behandeling van het 
wetsvoorstel in de Tweede Kamer (22 november 2011) heeft de regering 
daarom aangegeven dat de nieuwe norm zorgvuldig zal worden ingevoerd.  
 
De leden van de fractie van het CDA vragen of het correct is dat onder het 
begrip 'onderwijstijd' (“1040 uur voor de eerste twee schooljaren van het 
voortgezet onderwijs, waaronder 60 maatwerkuren per jaar”) niet slechts vallen 
de uren die aan de eigenlijke lessen worden besteed (lestijd), maar ook de uren 
die aan stages, museumbezoeken, schoolreizen, introductiekampen, tijd om van 
het ene lokaal naar het andere lokaal te lopen, huiswerkuren et cetera worden 
besteed. 
Ja, dat is correct. De Inspectie van het Onderwijs telt inderdaad naast reguliere 
lessen ook andere activiteiten mee als onderwijstijd. In het Beoordelingskader 
Onderwijstijd dat de Inspectie hanteert, tellen bijvoorbeeld ook excursies, 
stages, maatwerkactiviteiten en onder bepaalde voorwaarden ook 
afstandsonderwijs en zelfstandig werken mee als onderwijstijd. Bovendien wordt 
‘overlooptijd’ tussen lessen – vanwege de administratieve rompslomp die dat 
 W3833.MVA 14 
OCW 10926 

De leden van de CDA-fractie vragen de regering aan te geven hoeveel tijd de 
1040 uur onderwijstijd bedragen: 1040 x 50 minuten (lesuur) of 1040 x 60 
minuten (klokuur). 
In de wettelijke bepalingen over onderwijstijd wordt steeds uitgegaan van 
klokuren van 60 minuten. De lesduur wordt niet voorgeschreven. 
 
Een kernvraag is, zo merken de leden van de SP-fractie op, of het wetsvoorstel 
een einde maakt aan de ophokuren. Uit de nota naar aanleiding van het verslag 
blijkt dat dat niet het geval is, maar dat de ophokuren niet meer meetellen als 
onderwijstijd. Met de handhaving (onderbouw) c.q. invoering (bovenbouw) van 
de 1040 uur wordt het nog lastiger leerlingen niet op te hokken. Deze leden 
vragen of de regering dat ook vindt. 
Er is geen sprake van invoering van een 1040-urennorm in de bovenbouw: deze 
norm zal alleen gelden voor de eerste twee leerjaren van het voortgezet 
onderwijs. De enige consequentie van het amendement-Beertema voor de 
bovenbouw is juist dat ook hier, net als in de onderbouw, de mogelijkheid wordt 
geboden om maximaal 60 uur ‘maatwerk’ mee te tellen voor onderwijstijd.  
De regering is het daarom niet eens met de stelling van de leden van de SP-
fractie “dat het nog lastiger wordt leerlingen niet op te hokken”. Scholen hebben 
zich soms genoodzaakt gevoeld om ‘ophokuren’ als onderwijstijd op te voeren 
om aan de urennorm te voldoen. Nu deze urennorm is versoepeld (zij het op een 
andere manier dan in het oorspronkelijke wetsvoorstel) is er voldoende ruimte 
om aan de onderwijstijd te voldoen zonder ‘ophokuren’ mee te tellen. Doordat 
ophokuren niet meetellen als onderwijstijd en de medezeggenschapsraad zich 
bovendien kan uitspreken over het lesuitvalbeleid, wordt naar het oordeel van 
de regering een belangrijke waarborg gegeven om ophokuren voortaan te 
voorkomen. 
 
De leden van de SP-fractie vragen voorts of er mogelijkheden zijn het concept 
van Daltonuren breder in te voeren opdat de bewuste uren toch als onderwijstijd 
worden ervaren. 
Scholen hebben de vrijheid om, indien zij daarvoor kiezen en de 
medezeggenschapsraad ermee instemt, zogeheten Daltonuren te verzorgen. 
Deze uren kunnen meetellen als onderwijstijd, mits zij voldoen aan de criteria 
voor onderwijstijd. 
 
Voor de bepleite norm van 1040 uur is naar de mening van de leden van de 
fractie van D66 de onderbouwing slechts zeer summier gegeven, namelijk dat 
dit enkel de handhaving 'van een bestaande norm is' (ook al was deze norm 
eerder uit de wet verwijderd). Er wordt vervolgens niet verder onderbouwd 
waarom een willekeurig aantal van zestig uur anders mag worden ingericht. 
Opmerkelijk is volgens de leden van de D66-fractie ook dat de onderbouwing 
van het wetsvoorstel niet noemenswaardig is aangepast terwijl de regering in 
het gewijzigd ontwerp in feite toch een wezenlijk ander voorstel doet. 
De leden van de fractie van GroenLinks vragen of er enige inhoudelijke 
onderbouwing van de norm van 1040 uur is en zo ja, welke dat is. 
 W3833.MVA 16 
OCW 10926 

Wel wordt er nu binnen die (waarborgende) norm meer ruimte geboden voor de 
invulling ervan. De norm is respectievelijk 1040 / 1000 / 700 uur per schooljaar, 
waarbinnen maximaal 60 uur aan maatwerkactiviteiten volledig meetelt.  
Een effect van de mogelijkheid om per jaar maximaal 60 uur aan 
maatwerkactiviteiten aan te bieden, die alleen voor een specifieke (door de 
school te bepalen) groep leerlingen verplicht zijn maar wel volledig meetellen 
voor de urennorm, is inderdaad dat het aantal uren dat per schooljaar voor alle 
leerlingen verplicht is, lager kan zijn dan respectievelijk 1040, 1000 of 700 uur. 
Voor alle leerlingen is 1040 / 1000 / 700 onderwijs toegankelijk, de hoeveelheid 
onderwijstijd die voor alle leerlingen verplicht is kan enigszins variëren. Wanneer 
scholen de ruimte voor maatwerkuren ten volle benutten, zal het aantal voor alle 
leerlingen verplichte uren 980 / 940 / 640 per schooljaar bedragen. 
In de huidige situatie accepteert de Inspectie per jaar 40 uur ‘maatwerk’. Met 
een norm van 1000 uur per jaar zou dat inderdaad neerkomen op tenminste 960 
uur voor alle leerlingen verplicht onderwijs. Dit is echter nu niet wettelijk 
geborgd. 
 
De leden van de D66-fractie vragen welke systematiek een schoolleiding wordt 
geacht toe te passen en aan de medezeggenschapsorganen voor elk schooljaar 
ter inschatting voor te leggen. Zijn dit parameters als ‘lesuitval door ziekte van 
docenten’, ‘percentage onbevoegde docenten’ en andere gebeurtenissen die 
gevormd zijn op basis van ervaringen in de voorgaande jaren? Ook vragen de 
leden van de D66-fractie hoe gevarieerd dat ligt voor scholen die een grote kans 
hebben om in aanmerking te komen voor de inzet van de extra 60 uren. Tevens 
willen zij graag weten wat dat betekent voor het Beoordelingskader onderwijstijd 
van de Inspectie. 
Het wetsvoorstel geeft geen vormvoorschriften over de wijze waarop het 
bevoegd gezag de geplande ‘kwantitatieve (en ook kwalitatieve) invulling van de 
onderwijstijd’ (dus ook de totale omvang van het onderwijsprogramma) moet 
voorleggen aan de medezeggenschapsraad. Het ligt voor de hand dat het 
bevoegd gezag inzichtelijk maakt hoeveel uur in een gegeven schooljaar gepland 
wordt, in hoeverre er bij wijze van ‘buffer’ meer geprogrammeerd wordt dan de 
minimumnorm en op welke wijze verwachte lesuitval zal worden opgevangen. 
Als uit ervaring bekend is dat jaarlijks een bepaald percentage lessen uitvalt 
vanwege ziekte en dergelijke, zou het bevoegd gezag er bijvoorbeeld verstandig 
aan kunnen doen méér onderwijstijd in te plannen, zodat lesuitval er niet 
meteen toe leidt dat niet aan de urennorm wordt voldaan, zonder weer tot ad 
hoc-maatregelen over te gaan. 
De mate waarin scholen – naar eigen inzicht – gebruik maken van de 
mogelijkheid om maximaal 60 uur van de onderwijstijd in te vullen met 
maatwerkactiviteiten heeft hierop geen effect. Zowel bij ‘reguliere onderwijstijd’ 
(voor alle leerlingen verplicht) als voor ‘maatwerkactiviteiten’ (alleen voor een 
specfieke groep leerlingen verplicht) gaat het erom, dat scholen – zowel aan de 
medezeggenschapsraad vooraf, als aan de Inspectie achteraf – inzichtelijk 
moeten kunnen maken hoeveel uren er gepland worden, en hoeveel er 
daadwerkelijk gerealiseerd is. Het wetsvoorstel bepaalt alleen dat het bevoegd 
 W3833.MVA 18 
OCW 10926 

Er is geen sprake van inschattingen, maar van bewuste planning van 
maatwerkactiviteiten. Voorafgaand aan een schooljaar bepaalt het bevoegd 
gezag of, en zo ja hoeveel, op welke manier en ten behoeve van welke 
leerlingen, maatwerkactiviteiten worden ingeroosterd. Van te voren is dus 
duidelijk hoeveel maatwerkuren er worden verzorgd (en hoeveel ‘reguliere 
onderwijstijd’ er dus nog verzorgd moet worden om aan de urennorm van 1040 
/ 1000 / 700 uur te voldoen) en voor welke groep leerlingen deze maatwerkuren 
verplicht zijn. Handhaving van de norm is zodoende niet afhankelijk van 
inschattingen of voorspellingen. Naar het oordeel van de regering stelt dit de 
Inspectie niet voor problemen in haar toezichthoudende taak. 
 
De leden van de fractie van de ChristenUnie merken op dat het wetsvoorstel 
sterke nadruk legt op het waarborgen van onderwijskwaliteit op schoolniveau, 
vormgegeven mede door toezicht van de inspectie en in dialoog met alle 
betrokkenen. Zij vragen of de regering heeft overwogen dat haar doelstellingen 
met betrekking tot de invulling van 'onderwijstijd' ook langs andere weg (dus 
niet door middel van wetgeving) te bereiken was geweest.  
De regering heeft er bewust voor gekozen de invulling van de onderwijstijd en 
daarmee de waarborgen van onderwijskwaliteit, op schoolniveau te beleggen. 
Keuzes over het ‘hoe’ horen bij uitstek op schoolniveau te worden bepaald, in 
het gesprek tussen de professionals en de ontvangers van het onderwijs. De 
medezeggenschapsraad is hiervoor de aangewezen plek. 
De recente onderzoeken van de Inspectie naar de naleving van de onderwijstijd 
laten zien, dat op veel scholen gezocht wordt naar een goede invulling van die 
dialoog. Hoewel het belang daarvan breed wordt gedeeld, gaat het niet vanzelf. 
Door nu te voorzien in wettelijke borging van de horizontale dialoog, wordt dit 
proces gestimuleerd, ondersteund en wettelijk verankerd. Net als bij het 
hanteren van een wettelijke urennorm en een wettelijk minimumaantal dagen 
waarop onderwijs verzorgd moet worden, is ook de wettelijke borging van de 
‘horizontale dialoog’ naar de mening van de regering nodig om te voorkomen dat 
in scholen gewoontes kunnen groeien waardoor de horizontale dialoog geleidelijk 
onder druk komt te staan. 
 
Het lid van de SGP-fractie vraagt of de regering kan aangeven wat de gevolgen 
zijn met betrekking tot het aantal roostervrije dagen en de urennorm, wanneer 
het huidige wetsvoorstel niet in werking zou treden.  
In geval het huidige wetsvoorstel niet in werking zou treden, blijven de huidige 
bepalingen van de WVO en de daarop berustende bepalingen van kracht. Voor 
de urennorm betekent dat, dat in de onderbouw (inclusief het derde leerjaar 
havo / vwo) 1040 klokuren onderwijstijd per jaar gerealiseerd dienen te worden 
en in de bovenbouw, met uitzondering van de examenklassen waar de norm op 
700 uren is gesteld, in elk leerjaar 1000 uren. De huidige regelingen kennen 
geen roostervrije dagen, de praktijk die hieromtrent is ontstaan kent geen 
wettelijke basis. De twaalf roostervrije/onderwijsvrije dagen (waarvan er negen 
in het voorliggende wetsvoorstel, in artikel 6f, vierde lid, van de WVO en drie in 
het te wijzigen Inrichtingsbesluit WVO worden geregeld) die met het huidige 
 W3833.MVA 20 
OCW 10926 

Ten eerste zij nogmaals opgemerkt dat met het wetsvoorstel geen sprake is van 
uitbreiding van het aantal verplichte lesuren, dus van ‘negatieve versterking’ 
daardoor is geen sprake. Het wetsvoorstel regelt bovendien alleen het aantal 
dagen waarop leerlingen recht hebben op onderwijs. Dat zijn er 190 per jaar 
tegenover 193 in de huidige wet. Het aantal dagen waarop leraren werken en 
verlof hebben is onderwerp van CAO-besprekingen. Het wetsvoorstel zet dan 
ook de in de CAO vastgelegde rechten niet opzij. De regering acht het 
wetsvoorstel dus ook in dit opzicht zorgvuldig. 
 
De inkorting van de zomervakantie van werkers in het onderwijsveld zou, in de 
optiek van de regering, de werkdruk verlichten wanneer één en ander wordt 
omgezet in roostervrije dagen. Dit zou gebaseerd zijn op de gedachte dat 1659 
klokuren gedeeld door 40 werkweken een weekbelasting van 41,5 klokuur 
oplevert en dat dit zakt tot 40,5 klokuur wanneer er sprake is van 41 
werkweken. De leden van de SP-fractie vragen of de behoefte aan deze betere 
spreiding is gepeild c.q. is aangetoond dat het beter werkt.  
Als er meer dagen beschikbaar zijn om de werkzaamheden uit te voeren, kan de 
weekbelasting gemiddeld inderdaad dalen. Belangrijker echter nog dan die 
(lichte) daling van de gemiddelde weekbelasting is dat roostervrije dagen leraren 
in de gelegenheid stellen om niet-lesgebonden werkzaamheden en 
professionaliseringsactiveiten te verrichten op rustiger werkdagen, dagen 
waarop leerlingen geen onderwijs volgen op school. Nu moeten leraren 
dergelijke werkzaamheden veelal ‘tussen de bedrijven door’ zien in te plannen, 
wat vaak leidt tot lesuitval en piekbelasting.  
Het bieden van meer mogelijkheden om de werkzaamheden van leraren over het 
jaar te spreiden om zodoende lesuitval en piekbelasting te beperken was één 
van de aanbevelingen van de Commissie Onderwijstijd. Aangezien de 
verschillende partijen in het onderwijs deze aanbevelingen als evenwichtig 
totaalpakket hebben omarmd, gaat de regering ervan uit dat deze ruimte 
herkend en desgewenst aangegrepen zal worden. 
 
Ook de leden van de PvdA-fractie hebben vragen bij het voorstel om de 
zomervakantie voor leerkrachten met een week in te korten. Zij begrijpen uit de 
behandeling van dit wetsvoorstel in de Tweede Kamer dat dit wetsvoorstel niet 
de vakantie van leerkrachten regelt, maar de spreiding van onderwijstijd door 
het jaar heen. Leerkrachten zouden volgens de leden van de PvdA-fractie in ruil 
voor de week zomervakantie vijf roostervrije dagen krijgen. Op deze dagen 
worden leerkrachten verondersteld op school aanwezig te zijn, terwijl dat voor 
de week zomervakantie niet gold. Het komt de leden van de PvdA-fractie voor 
dat dit niet kan worden gezien als verbetering of behoud van de 
arbeidsvoorwaarden. Zij vragen hoe de regering hier tegenaan kijkt.  
Het wetsvoorstel grijpt niet in op het aantal werkdagen en vrije dagen voor 
leraren. Werkgevers en werknemers kunnen zelf bepalen of, en zo ja in 
hoeverre, het wetsvoorstel aanleiding geeft de arbeidsvoorwaarden van leraren 
te veranderen. Bij de planning van de voor leraren vrije dagen zullen werkgevers 
en werknemers er wel rekening mee moeten houden dat de school in de 
 W3833.MVA 22 
OCW 10926 

6
De regering constateert dat de gezamenlijke inzet van de 
personeelvakorganisaties voor de nieuwe CAO-onderhandelingen wordt 
uitgegaan van 40 schoolweken, waarvan 38 weken lesweken zijn. In 38 
volledige lesweken kan er op 190 dagen onderwijs voor leerlingen worden 
verzorgd, conform het wettelijk uitgangspunt in het wetsvoorstel. Dat leidt bij de 
regering tot de conclusie dat de het wetsvoorstel CAO-partijen inderdaad de 
ruimte biedt om hierover tot afspraken te komen. 
 
De leden van de fractie van de SP vragen of de regering nog eens op een rij kan 
zetten hoeveel dagen nu precies moeten worden ingeleverd en welke vrijheden 
scholen wel hebben om de roostervrije dagen in te delen en welke niet. 
Het wetsvoorstel regelt alleen het aantal dagen waarop leerlingen recht hebben 
op onderwijs, niet het aantal dagen waarop leraren onderwijs moeten verzorgen 
of andere werkzaamheden moeten verrichten: dat is immers onderwerp van 
overleg tussen werkgevers en werknemers. In die zin kan er niet gesproken 
worden van ‘inleveren’ van dagen (waarbij de regering ervan uitgaat dat de 
leden van de SP-fractie bij deze vraag vakantiedagen van leraren op het oog 
hadden).  
Bijlage 1 bij deze memorie van antwoord geeft een schematisch overzicht van 
de verschillen tussen de huidige wettelijke en praktijksituatie, de in het 
oorspronkelijk wetsvoorstel beoogde situatie en de situatie met het voorliggende 
wetsvoorstel. Wat het aantal dagen betreft zijn er in de huidige wettelijke 
situatie per jaar maximaal 68 dagen waarop geen onderwijs verzorgd hoeft te 
worden (60 vakantiedagen plus 8 nationale en Christelijke feestdagen). Op 
grond van de huidige wet hebben leerlingen dus recht op ten minste 193 dagen 
onderwijs per jaar (365 dagen – 104 weekenddagen – 68 schoolvrije dagen). In 
de praktijk vallen er meer dan 68 dagen uit, bijvoorbeeld rondom de 
zomervakantie. Daarvoor is echter geen wettelijke basis.  
Bij en krachtens het voorliggende wetsvoorstel zijn er naast de weekenden per 
schooljaar maximaal 71 dagen waarop geen onderwijs verzorgd hoeft te worden 
(55 vakantiedagen, vier feestdagen die buiten de centraal vastgestelde 
vakanties vallen en twaalf roostervrije dagen). Leerlingen hebben dus recht op 
ten minste 190 dagen onderwijs per jaar (365 dagen – 104 weekenddagen – 71 
schoolvrije dagen). In de praktijk zullen er geen extra dagen moeten uitvallen 
naast de genoemde 71 dagen. Of dat leidt tot ‘inleveren’ van vakantiedagen 
voor leraren is een zaak voor werkgevers en werknemers: het wetsvoorstel vult 
dit niet in. 
Negen van de twaalf voor leerlingen roostervrije dagen mogen uitvallen ten 
behoeve van het verrichten van andere taken dan het geven van onderwijs. De 
drie overige roostervrije dagen kunnen daar ook voor gebruikt worden, maar 
kunnen ook voor leraren helemaal vrij zijn. In tegenstelling tot op de genoemde 
negen roostervrije dagen waarop andere werkzaamheden worden verricht dan 
het verzorgen van onderwijs, kan de school op deze drie dagen gesloten zijn. 
                                           
6
 Zie bijvoorbeeld 
http://www.abvakabofnv.nl/PDF/3944/202731/Inzet_centrale_cao_voortgezetonderwijs_
2012.pdf 
 W3833.MVA 24 
OCW 10926 

weken vrij hebben (zes weken zomervakantie plus inzet van vijf roostervrije 
dagen). 
 
Ook vragen de leden van de fractie van de SP of de regering van mening is dat 
leraren thans overbedeeld zijn met betrekking tot vakantie, in verhouding tot de 
beoefenaars van andere beroepen. 
De regering heeft hier geen opvatting over. De hoeveelheid vakantiedagen is 
immers een zaak van CAO-partijen.  
 
De leden van de fractie van de SP vragen of de regering een idee heeft van de 
tijd die docenten voorafgaand aan het nieuwe schooljaar steken in het 
voorbereiden daarvan. 
Het is bekend dat veel leraren voorafgaand aan het feitelijke begin van het 
nieuwe schooljaar tijd besteden aan het voorbereiden daarvan. Hoeveel tijd 
leraren hieraan besteden varieert. Regioplan concludeerde in 2008 in het rapport 
7
Tijdsbesteding leraren voortgezet onderwijs dat leraren in de eerste en laatste 
week van de zomervakantie gemiddeld respectievelijk circa 10 uur en 13 uur 
werken.  
 
De leden van de D66-fractie vragen of het een juiste interpretatie van het 
voorstel is dat de omzetting van minder vakantiedagen in de zomer naar 
roostervrije dagen geen rechtstreekse conversie van vakantiedagen naar lesuren 
tot gevolg heeft, noch voor docenten noch voor leerlingen.  
Zowel in de huidige als beoogde nieuwe wettelijke systematiek is sprake van 
dagen waarop geen onderwijs verzorgd behoeft te worden. In de huidige wet 
zijn dit er 68, in het wetsvoorstel 71. De intentie van het wetsvoorstel is dat 
leerlingen het aantal dagen onderwijs krijgen waarop zij op grond van de wet 
recht hebben. In de huidige praktijk blijkt dit vaak niet het geval te zijn. 
Aangezien er nu vaak teveel dagen uitvallen, zal het wetsvoorstel het effect 
hebben dat leerlingen meer dagen onderwijs krijgen. Of dit betekent dat leraren 
ook meer dagen onderwijs moeten verzorgen, zal bepaald worden in overleg 
tussen werkgevers en werknemers. 
 
De leden van de fractie van D66 vragen of het netto-effect is dat er meer 
roostervrije dagen zijn voor onder meer vergaderingen, invalbeurten en 
mentoraten, of dat die uren gereserveerd zijn voor de invulling van de extra 
zestig uren. 
Op de roostervrije dagen volgen leerlingen geen onderwijs. De roostervrije 
dagen zijn dus niet bestemd voor invallessen, mentoraaturen of maatwerkuren. 
Daarbij gaat het immers om onderwijs voor leerlingen. De voor leerlingen 
roostervrije dagen kunnen door leraren worden benut om andere 
werkzaamheden te verrichten dan het verzorgen van onderwijs, waardoor de 
werkdruk beter gespreid kan worden en er zich minder tussentijdse lesuitval zal 
                                           
7
 Regioplan (2008), Tijdsbesteding leraren voortgezet onderwijs.  
 W3833.MVA 26 
OCW 10926 

Overigens was in het oorspronkelijke wetsvoorstel sprake van vijf (en dus niet 
vier) roostervrije dagen, ten behoeve van opstart en afronding van het 
schooljaar. Mede om tegemoet te komen aan het amendement van de leden 
Dijkgraaf en Ortega-Martijn (Kamerstukken II 2011/12, 32 640, nr. 30), heeft 
de regering bij nota van wijziging (Kamerstukken II 2011/12, 32 640, nr. 29) 
het aantal dagen per schooljaar waarop geen onderwijs verzorgd behoeft te 
worden, uitgebreid tot negen. Bij algemene maatregel van bestuur zal bovendien 
de mogelijkheid geboden worden voor nog een drietal dagen waarop geen 
onderwijs wordt verzorgd. 
 
Het lid van de SGP-fractie vraagt de regering een onderbouwing te geven 
waaruit blijkt dat negen roostervrije dagen voldoende zijn voor scholen om de 
voor het onderwijs noodzakelijke activiteiten te kunnen plannen. Ook vraagt hij 
hoe het voorstel van de Commissie Onderwijstijd en de doelstelling van de 
regering tot hun recht komen om meer ruimte te bieden voor nascholing, 
teambuilding en vormende activiteiten, gelet op het feit dat scholen momenteel 
tien roostervrije dagen mogen plannen terwijl het wetsvoorstel er maar negen 
toestaat.  
Weliswaar plannen veel scholen momenteel per schooljaar ongeveer tien 
roostervrije dagen in, maar daarvoor is op dit moment geen wettelijke basis. Het 
wetsvoorstel voorziet hier grotendeels in, door negen roostervrije dagen in de 
wetgeving te verankeren. Maximaal zes daarvan mogen rondom de 
zomervakantie worden ingepland, maximaal vijf door het schooljaar heen. 
Daarnaast is voorzien in nog drie dagen waarop geen onderwijs wordt verzorgd 
en die leraren eveneens kunnen benutten om de voor het onderwijs 
noodzakelijke niet-lesgebonden activiteiten kunnen plannen of als vrije dagen. 
Deze drie dagen waarop geen onderwijs wordt verzorgd worden bij algemene 
maatregel van bestuur geregeld. 
Het oorspronkelijke wetsvoorstel ging in navolging van de aanbevelingen van de 
Commissie Onderwijstijd uit van in totaal tien voor leerlingen roostervrije dagen: 
vijf roostervrije dagen ten behoeve van opstart en afronding van het schooljaar 
en vijf dagen waarop geen onderwijs verzorgd wordt en die leraren eveneens 
kunnen benutten voor niet-lesgebonden werkzaamheden. De Commissie 
Onderwijstijd ging ervan uit dat de inzet van maximaal tien roostervrije dagen 
scholen meer ruimte biedt om op schoolniveau keuzes te maken voor een 
jaarindeling die aansluit bij het onderwijsconcept en die het werkritme van 
leerlingen en leraren faciliteert. Door het wettelijk mogelijk maken van 
roostervrije dagen in plaats van een aantal vakantiedagen zoals die nu zijn 
vastgelegd, worden volgens de Commissie mogelijkheden gecreëerd om niet 
alleen de werkdruk van leerlingen, maar ook die van leraren meer over het jaar 
te spreiden. 
De achterliggende gedachte van de aanbevelingen van de Commissie 
Onderwijstijd en dus van het oorspronkelijke wetsvoorstel was dat leraren 
inderdaad tien roostervrije dagen zouden kunnen benutten voor andere 
werkzaamheden dan het verzorgen van onderwijs. Werkgevers- en 
werknemersorganisaties gaven echter aan dat vijf van deze dagen per definitie 
 W3833.MVA 28 
OCW 10926 

leerlingen het aantal dagen onderwijs ontvangen waar zij recht op hebben. In 
het wetsvoorstel komt dit neer op 190 dagen per schooljaar. Omwille van de 
voorspelbaarheid voor ouders, leerlingen, leraren en anderen wordt hiermee 
helderheid geboden over het aantal dagen waarop leerlingen onderwijs hebben. 
Er wordt niet getreden in de vrijheid en verantwoordelijkheid van scholen om 
daar verder invulling aan te geven. 
Naar de mening van de regering komt het de overheid wel degelijk toe om, 
vanuit het oogpunt van kwaliteitsbewaking én vanuit het oogpunt van helderheid 
en voorspelbaarheid voor alle betrokkenen, naast een urennorm ook kaders te 
stellen ten aanzien van het aantal dagen waarop leerlingen per jaar naar school 
kunnen gaan om onderwijs te ontvangen.  
 
Het lid van de SGP-fractie vraagt de regering te bevestigen dat scholen vrij zijn 
om vrije dagen te plannen wanneer zij willen, zolang zij voldoen aan de 
wettelijke normen inzake onderwijstijd en roostervrije dagen. 
Het wetsvoorstel en de daarop te baseren algemene maatregel van bestuur 
schrijven wat betreft de kwantiteit een viertal zaken voor: 
• een minimum aantal uren onderwijstijd per schooljaar, 
• een minimum aantal dagen per schooljaar waarop onderwijs wordt 
verzorgd, 
• een aantal centraal vastgestelde vakanties (de Kerstvakantie, de 
meivakantie en de zomervakantie) en een aantal nationale en Christelijke 
feestdagen die buiten de centraal vastgestelde vakanties vallen, 
• de instemming van de medezeggenschapsraad op de planning van de 
niet centraal vastgestelde vakanties en van de twaalf roostervrije dagen. 
Ook wordt er een aantal voorwaarden gegeven ten aanzien van de planning van 
vakantiedagen, feestdagen en roostervrije dagen. Indien aan genoemde 
voorwaarden wordt voldaan, staat het scholen inderdaad vrij om vrije dagen in 
te plannen wanneer zij dat wensen. 
 
Het lid van de SGP-fractie vraagt de regering aan te geven hoe zij haar 
standpunt beargumenteert dat roostervrije dagen eigenlijk niet zijn toegestaan 
omdat zij momenteel niet in de wet staan, en vraagt zich daarbij af of het ten 
principale niet zo is dat scholen vrijheid hebben om de voor het onderwijs 
noodzakelijke roostervrije dagen te plannen zolang zij voldoen aan de wettelijke 
norm inzake onderwijstijd.  
Er is niet alleen een wettelijke norm inzake het aantal uren onderwijstijd, maar 
ook inzake het aantal dagen waarop leerlingen ten minste recht hebben op 
onderwijs. Dat wordt in de huidige en voorgestelde nieuwe regelgeving 
geoperationaliseerd door het aantal dagen waarop geen onderwijs verzorgd 
behoeft te worden, aan een maximum te verbinden.  
Het wetsvoorstel biedt in artikel 22, tweede lid, van de WVO de basis voor 
voorschriften omtrent vakanties en andere dagen waarop geen onderwijs 
verzorgd behoeft te worden. Deze voorschriften worden uitgewerkt in het 
Inrichtingsbesluit WVO. Daarin is de exacte tijd bepaald die per cursusjaar ten 
hoogste voor vakantie van leerlingen mag worden besteed. In de huidige 
 W3833.MVA 30 
OCW 10926 

uitgangspunt te nuanceren ingeval bepaalde procesinterventies (interventies 
met betrekking tot het ‘hoe’) aantoonbaar duidelijke meerwaarde bieden. In het 
huidige onderwijsbeleid wordt een minimum aan sturing op het ‘hoe’ en zoveel 
mogelijk ruimte voor schooleigen invulling beoogd.  
 
De leden van de SP-fractie geven aan dat de Abvakabo FNV signaleert dat het 
voorliggende wetsvoorstel ingrijpt in de onderhandelingsruimte die werkgevers- 
en werknemersverenigingen hebben in het overeenkomen van 
arbeidsvoorwaarden in een CAO (brief van 21 december 2011). Zij vragen of de 
regering het eens is met deze vakbond.  
De regering is het daar niet mee eens. Het wetsvoorstel regelt niet de 
arbeidsvoorwaarden van onderwijspersoneel, maar het aantal uren en dagen 
waarop leerlingen recht hebben op onderwijs. Zoals af te leiden is uit de eerder 
genoemde gezamenlijke inzet van de personeelvakorganisaties voor de nieuw af 
te sluiten CAO zien ook de werknemersorganisaties die ruimte. 
 
De leden van de SP-fractie geven aan dat de regering wel de lestijden van 
leerlingen kan vaststellen maar niet de CAO van de leraren. Daar kan echter een 
spanningsveld inzitten. Zij vragen hoe de regering heeft gereageerd op de brief. 
Naar aanleiding van genoemde brief heeft hebben ambtenaren van het Ministerie 
van OCW begin januari jl. met vertegenwoordigers van de Abvakabo FNV en de 
AOb gesproken om het voorliggende wetsvoorstel toe te lichten en aan te geven 
welke ruimte het wetsvoorstel biedt. 
 
Het is zo langzamerhand een vast uitgangspunt dat de overheid het 'wat' 
bepaalt en de scholen het 'hoe', zo constateren de leden van de fractie van 
GroenLinks. Dat sluit ook aan bij de onderwijsvrijheid die de kern vormt van ons 
bestel. Deze leden vragen waarom de regering dat principe niet respecteert en 
ze haar toevlucht neemt tot micromanagement van uren en onderwijsdagen. 
De regering respecteert dit principe wel degelijk. Het wetsvoorstel biedt de 
kaders waarbinnen scholen – via de medezeggenschapsraad in overleg met de 
direct betrokkenen – juist zeer veel ruimte hebben voor het ‘hoe’. Deze 
kaderstelling beperkt zich ertoe dat er per schooljaar 190 dagen onderwijs 
verzorgd moet worden, en dat het onderwijsprogramma per jaar een omvang 
van 1040 / 1000 / 700 uur moet hebben, met daarbij de ruimte dit met 
maximaal 60 uur ‘maatwerkactiviteiten’ in te vullen. De regering bestrijdt dan 
ook met klem dat met het voorschrijven van een minimumaantal uren en een 
minimumaantal dagen sprake is van ‘micromanagement’. Bovendien merkt de 
regering op, dat het wetsvoorstel niet alleen het belang van scholen dient, maar 
ook dat van ouders en leerlingen. Het belang van het hanteren en handhaven 
van ondergrenzen is door de Commissie Onderwijstijd als volgt beargumenteerd: 
“Een dergelijke norm is nodig, omdat er in een school gewoontes kunnen 
groeien waardoor de gerealiseerde onderwijstijd per schooljaar geleidelijk aan 
onder druk komt te staan.” Dat is ook gebleken uit de constatering dat het 
eerder uitzondering dan regel was dat leerlingen de hoeveelheid uren en dagen 
onderwijs kregen waarop zij krachtens wet- en regelgeving recht hebben. 
 W3833.MVA 32 
OCW 10926 

In het wetsvoorstel wordt, door aanpassing van artikel 24a, eerste lid, van de 
WVO (het wetsartikel dat de schoolgids regelt) geregeld, dat de schoolgids 
informatie moet bevatten over onder meer “de wijze waarop een 
onderwijsprogramma als bedoeld in artikel 6f, eerste lid, kwantitatief en 
kwalitatief wordt ingevuld”. Op grond van (het huidige) artikel 14 van de Wet 
medezeggenschap scholen heeft de ouder- en leerlinggeleding van de 
medezeggenschapsraad instemmingsrecht bij de vaststelling van de schoolgids. 
Het wetsvoorstel regelt dat er bovendien voorafgaand aan de vaststelling van de 
schoolgids expliciet moet worden ingestemd met het onderdeel van de 
schoolgids dat ziet op de kwalitatieve invulling van een onderwijsprogramma. Dit 
vergt dus een apart besluit. Op deze wijze – doordat de schoolgids informatie 
moet bevatten over de kwalitatieve invulling van een onderwijsprogramma 
(nadat daar een apart besluit over is genomen), en vervolgens doordat de 
ouder- en leerlinggeleding van de medezeggenschapsraad moet instemmen met 
de schoolgids – hebben ouders en leerlingen inspraak in de kwalitatieve invulling 
van een onderwijsprogramma.  
De ouder- en leerling-geleding van de medezeggenschap krijgt met dit 
wetsvoorstel geen instemmingsrecht op de inhoud van het onderwijsprogramma 
of op de individuele lessen die leraren verzorgen, maar op het totaal van de 
onderwijsactiviteiten en het soort onderwijsactiviteiten dat al dan niet mag 
worden meegeteld als onderwijstijd. Het gaat om de kwantitatieve en 
kwalitatieve invulling van de wettelijke norm voor onderwijstijd. Daarbij worden 
niet de leraren, maar wordt het bevoegd gezag aangesproken. Bovendien gaat 
het niet over toetsing achteraf, maar instemming vooraf. Het gaat erom, dat de 
medezeggenschap instemt met het soort onderwijsactiviteiten dat wordt 
meegeteld als onderwijstijd, en dus om aan de urennorm te voldoen. Als 
‘ervaringsdeskundigen’ kunnen ouders en leerlingen naar de mening van de 
regering hierover wel degelijk een oordeel geven. Doordat er sprake moet zijn 
van een apart besluit over de ‘kwalitatieve invulling van de onderwijstijd’ (dus 
over het soort onderwijsactiviteiten dat wordt aangeboden als onderwijstijd), 
wordt geborgd dat het bevoeg gezag ouders en leerlingen voorziet van de 
benodigde informatie hierover. 
De ‘kwantitatieve en kwalitatieve invulling van een onderwijsprogramma’ ziet op 
de invulling van de wettelijke norm voor onderwijstijd (het totale curriculum, en 
het totaal aantal uren), en niet om de uitwerking daarvan door de leraren. Het 
zijn immers bij uitstek de professionele kennis en vaardigheden van leraren die 
de kwaliteit hiervan bepalen. Het zou inderdaad niet acceptabel zijn als het 
wetsvoorstel in de eigen professionele verantwoordelijkheid van leraren terzake 
zou treden door ouders en leerlingen ‘op de stoel van de leraar te zetten’. 
Daarvan is echter geen sprake. De regering is derhalve van mening dat het 
wetsvoorstel de professionaliteit van de leraar niet aantast. 
De Raad van State plaatste inderdaad enkele kanttekeningen bij het element 
‘horizontale dialoog’ in het oorspronkelijke wetsvoorstel. In het nader rapport bij 
het advies van de Raad van State (Kamerstukken II, 2010/11, 32 640, nr.4) 
heeft de regering aangegeven hoe hiermee is omgegaan in de memorie van 
toelichting bij het wetsvoorstel. Diverse passages uit die memorie van toelichting 
 W3833.MVA 34 
OCW 10926 

(de onderwijsinhoud, de vakken etc.). Het bevoegd gezag blijft de inhoud van 
het onderwijsprogramma vaststellen en bepaalt bijvoorbeeld of godsdientles 
daarvan al dan niet onderdeel is. Hiermee vormt het instemmingsrecht van de 
medezeggenschapsraad met betrekking tot de kwantitatieve en kwalitatieve 
invulling van het onderwijsprogramma derhalve geen inbreuk op de vrijheid van 
het bevoegd gezag tot vaststelling van de inhoud van het onderwijsprogramma. 
 
De leden van de fractie van het CDA vragen of de borging van de kwaliteit van 
het onderwijs niet een uitsluitende bevoegdheid is van de leraren en het 
schoolbestuur waarover de medezeggenschapsraad geen instemmingsrecht zou 
moeten krijgen. 
Het instemmingsrecht dat de medezeggenschapsraad met dit wetsvoorstel krijgt 
ten aanzien van het soort onderwijsactiviteiten dat wordt aangeboden in de 
totale onderwijstijd, en daarmee ten aanzien van de kwalitatieve en 
kwantitatieve invulling van de wettelijke norm voor onderwijstijd, impliceert 
nadrukkelijk niet dat de medezeggenschapsraad verantwoordelijk wordt 
gemaakt voor de (borging van de) kwaliteit van het onderwijs. Op grond van en 
krachtens de WVO – waarin de onderwijsinhoud in kerndoelen, exameneisen, 
verplichte vakkencombinaties en dergelijke wettelijk wordt vastgesteld – stelt 
het bevoegd gezag het onderwijsprogramma vast, op het niveau van het totale 
curriculum. De leraren werken dit op het niveau van hun vak(ken) uit. Het 
bevoegd gezag is dus verantwoordelijk voor en (ook door de 
medezeggenschapsraad) aanspreekbaar op de kwaliteit van het gehele 
onderwijsprogramma, en de leraar is verantwoordelijk voor en (door diens 
werkgever) aanspreekbaar op de kwaliteit van het door hem of haar verzorgde 
onderwijs.  
 
Ook vragen de leden van de CDA-fractie of de zorg voor de kwaliteit van het 
onderwijs niet al te gemakkelijk op de schouders van de medezeggenschapsraad 
van de scholen wordt gelegd, aangezien het toezicht erop verschuift van de 
Onderwijsinspectie (extern) naar de medezeggenschapsraad (intern). Zij vragen 
of de regering dit wenselijk acht, en zo ja, waarom. De leden van de SP-fractie 
ontvangen in dit verband ook graag een nadere toelichting op de vraag of er niet 
teveel wordt verwacht van de horizontale dialoog, en tevens vragen zij zich af of 
het niet te vroeg is om dit nu in te voeren. 
Zoals in de memorie van toelichting bij het wetsvoorstel is aangegeven worden 
de kracht en kwaliteit van een samenleving – en dus ook van een school –
bepaald door onderlinge betrokkenheid. Indien de verschillende actoren in de 
school samen werken aan gemeenschappelijke doelen, kan de school echt een 
gemeenschap zijn. De regering hecht er veel belang aan en heeft er vertrouwen 
in dat betrokkenen op lokaal niveau met elkaar tot een goede invulling van de 
wettelijke kaders voor het onderwijs kunnen komen. Een verschuiving van een 
(deel van het) extern toezicht (Inspectie) naar intern toezicht 
(medezeggenschapsraad) acht de regering dus wenselijk. 
Daarbij gaat het nadrukkelijk om schooleigen keuzes binnen wettelijke kaders. 
De overheid heeft immers ook een (grondwettelijke) verantwoordelijkheid voor 
 W3833.MVA 36 
OCW 10926 

vastgesteld. Het is daarom aan het bevoegd gezag om, in dialoog met de 
medezeggenschapsraad, te komen tot een voorstel dat de instemming van de 
medezeggenschapsraad krijgt.  
Mocht deze dialoog er niet toe leiden dat instemming wordt verkregen, dan deelt 
het bevoegd gezag binnen drie maanden mee of het voorstel wordt ingetrokken 
dan wel wordt voorgelegd aan de geschillencommissie. Indien die mededeling 
niet binnen drie maanden wordt gedaan of niet binnen zes weken aan de 
commissie wordt voorgelegd dan vervalt het voorstel (artikel 32 van de Wet 
medezeggenschap op scholen). De uitspraak van deze commissie is bindend. 
Overigens heeft de commissie ook de bevoegdheid tot het doen van een 
bemiddelingsvoorstel. 
 
Ook vragen de leden van de CDA-fractie of de keuze voor 'high trust' met 
betrekking tot de wijze waarop gestalte wordt gegeven aan de verantwoording 
van de onderwijstijd, niet tot gevolg heeft dat door de verscheidenheid aan 
invullingen van de verschillende scholen een vergelijking ertussen niet kan 
worden gemaakt. 
Doordat verschillende scholen verschillende afwegingen kunnen maken, is er 
inderdaad meer ruimte voor differentiatie en variëteit. Deze ruimte is ook 
wenselijk. De kaders waarbinnen scholen hun afwegingen kunnen maken, zijn 
echter voor alle scholen gelijk. Wat de onderwijsinhoud betreft zijn dit 
kerndoelen, vakkenvoorschriften en exameneisen, wat de vormgeving van de 
onderwijs betreft (welke onderwijsactiviteiten tellen al dan niet mee als 
onderwijstijd?) het Beoordelingskader Onderwijstijd dat de Inspectie van de 
Onderwijs hanteert. Zodoende wordt zowel ruimte als richting geboden, zodat 
ook vergelijking tussen scholen zinvol en mogelijk blijft. 
 
De leden van de CDA-fractie vragen voorts of de invoering van dit wetsontwerp 
niet leidt tot hogere werkdruk, omdat er meer moet worden vergaderd in 
verband met de vaststelling van en het afleggen van verantwoording voor het 
onderwijsprogramma. 
Nee, de kern van het wetsvoorstel is juist het bieden van meer voorspelbaarheid 
voor alle betrokkenen. Door vantevoren een doordacht curriculum vast te 
stellen, inclusief de in uren uitgedrukte omvang van het onderwijsprogramma en 
de planning ervan in de ten minste 190 dagen die beschikbaar zijn voor 
onderwijs, wordt gezorgd voor voorspelbaarheid en wederzijds commitment. Dat 
is naar de overtuiging van de regering een effectieve manier om werkdruk te 
beperken. Overigens spreekt de medezeggenschap het bevoegd gezag aan en 
niet het lerarenteam, dus ook in die zin levert het wetsvoorstel geen hogere 
werkdruk voor leraren op. 
 
De leden van de fractie van GroenLinks geven aan dat zij op zichzelf voor de 
horizontale verantwoording van onderwijskwaliteit en de rol van ouders en 
leerlingen daarin zijn. Wel hebben zij vragen bij de haalbaarheid daarvan, ook in 
het licht van de kanttekeningen van de Raad van State en zij vragen de regering 
hoe die haalbaarheid wordt gewaarborgd.  
 W3833.MVA 38 
OCW 10926 

veronderstellen dat scholen de financiële consequenties van het wetsvoorstel 
niet zouden kunnen dragen.  
De door de leden van de fractie van de SP genoemde percentages van scholen 
die al dan niet aan de norm voldeden, hebben overigens betrekking op het 
schooljaar 2006/2007, het eerste jaar waarin de Inspectie specifiek toezicht ging 
houden op de naleving van de wettelijke voorschriften inzake onderwijstijd. In 
de meest recente Inspectie-onderzoeken is gebleken dat intussen circa viervijfde 
van de onderzochte scholen voldoende onderwijstijd hebben gerealiseerd. In 
deze inspectieonderzoeken is – anticiperend op het oorspronkelijke voorstel de 
norm te verlagen naar 1000 uur – uitgegaan van een ‘handhavingsnorm’ van 
8
1000 uur. Desondanks bleek in het meest recente onderzoek ongeveer een 
derde van de scholen in de eerste drie leerjaren meer dan 1040 uur gerealiseerd 
te hebben, zonder dat daarbij al sprake was van de versoepeling zoals nu 
voorgesteld met de maximaal 60 maatwerkuren. Ook dat sterkt de regering in 
de overtuiging dat het nu voorliggende wetsvoorstel uitvoerbaar is. Hiermee is 
ook de vraag van de leden van de SP-fractie beantwoord hoe de regering denkt 
te handhaven op de nieuwe urennorm. Deze norm blijkt namelijk wel degelijk 
gerealiseerd te (kunnen) worden.  
 
De gedachte van het oorspronkelijke wetsvoorstel is dat de urennorm een 
waarborg maar geen garantie is voor het bereiken van de doelstelling van 
kwalitatief goed onderwijs. Hoe vult de regering dan het complement van het 
wetsvoorstel van de Commissie Cornielje in, namelijk dat degene die 
verantwoordelijk is voor de invulling van de norm daartoe in staat wordt gesteld, 
zo vragen de leden van de D66-fractie. Ook vragen zij of er, om het realistisch 
te plannen, dan ook in formatieplaatsen financiële ruimte wordt geboden.  
Zoals hiervoor is aangegeven is het beschikbare budget toereikend voor het 
realiseren van de nieuwe, versoepelde, norm, zeker gezien de ruimte voor 
scholen om deze norm naar eigen inzicht in te vullen. Scholen worden dus in 
staat gesteld – zowel in termen van ruimte als in termen van middelen – om de 
norm te realiseren.  
Er is geen directe relatie meer tussen het aantal uren onderwijstijd, het aantal 
formatieplaatsen en de bekostiging, het gaat erom of het totale 
(lumpsum)budget toereikend is. Verreweg de meeste scholen blijken hiermee uit 
te komen (zie ook het antwoord op de volgende vraag die gaat over financiële 
tekorten). Er is met andere woorden voldoende financiële ruimte om de 
benodigde formatieplaatsen te bekostigen. Van belang zijn de keuzes die op 
schoolniveau gemaakt worden.  
 
Het moet de regering volgens de leden van de SP-fractie bekend zijn dat in 2010 
tweederde van de scholen voor voortgezet onderwijs in de rode cijfers eindigde. 
De leden van de SP-fractie vragen of er al een analyse is van de jaarrekeningen 
2011. Deze leden vragen de regering inzicht verschaffen in hoe het gaat met de 
                                           
8
 De resultaten van het Inspectieonderzoek 2011/2012 worden binnenkort naar de 
Tweede Kamer gezonden. 
 W3833.MVA 40 
OCW 10926 

De Inspectie zal nog één of enkele jaren steekproefsgewijs toezicht houden op 
de naleving van de onderwijstijd. In capaciteit voor dergelijk ‘thematisch 
onderzoek’ door de Inspectie is voorzien. De regering streeft ernaar dat dit 
thema zo snel mogelijk zal ‘indalen’ in het reguliere, risicogerichte toezicht. Het 
systeem van risicogericht toezicht impliceert dat de Inspectie niet genoodzaakt 
zal zijn om specifiek toezicht te houden op de onderwijstijd indien hier op 
schoolniveau goede afspraken over gemaakt zijn en als de resultaten van een 
school geen aanleiding geven om nader onderzoek te doen naar de urennorm. 
Pas als de resultaten onder de maat zijn, een school (zeer) zwak is of als er 
andere signalen zijn dat er op een school iets aan de hand is, zal hiertoe 
aanleiding zijn.  
Een kostenverschil van handhaven op de nieuw voorgestelde norm (een 
urennorm van 1040 / 1000 / 700 uur met in alle leerjaren de mogelijkheid 
maximaal 60 uur maatwerk volledig mee te tellen als onderwijstijd) wordt niet 
verwacht en is zeker op voorhand niet aan te geven. De hoogte van de norm 
heeft in elk geval geen effect op het toezichthouden en handhaven als zodanig. 
Een hogere norm zou hooguit als effect kunnen hebben dat meer scholen er niet 
aan voldoen waardoor er meer interventies gepleegd moeten worden. Met het 
voorliggende wetsvoorstel wordt de norm echter, door de uitbreiding van de 
ruimte om aan de norm te voldoen, ongeveer evenzeer versoepeld als in het 
oorspronkelijke voorstel.  
 
De leden van de SP-fractie vragen wat er gebeurt “wanneer scholen de extra 40 
uur niet (blijken te kunnen) inroosteren”. 
Scholen moeten aan de norm voldoen: de norm is immers een 
bekostigingsvoorwaarde. Zoals eerder betoogd is er geen sprake van 40 ‘extra 
uur’, maar wordt de norm op een andere manier versoepeld dan in het 
oorspronkelijke voorstel het geval was. Als de Inspectie constateert dat een 
school niet aan de norm voor onderwijstijd voldoet, kunnen er middelen worden 
teruggevorderd. 
 
De leden van de D66-fractie vragen of de kwantitatieve urennorm zo bedoeld is 
dat er door schoolleiders ingeroosterd dient te worden op een wijze dat nimmer 
minder dan de norm zal worden gehaald. Ook willen zij weten of dit betekent dat 
er een extra buffer dient te worden voorzien in de urenplanning. Zo niet, wat 
betekent dit voor het Beoordelingskader onderwijstijd van de Inspectie, zo 
vragen zij. 
De Inspectie ziet bij haar toezicht toe op de gerealiseerde onderwijstijd: dat 
moet aan de norm voldoen. Daar gaat het Beoordelingskader Onderwijstijd van 
de Inspectie dan ook van uit: als een school minder dan 1040 / 1000 / 700 uur 
per schooljaar realiseert, kan de Inspectie de school daarop aanspreken. Scholen 
doen er daarom inderdaad goed aan om een zekere ‘buffer’ in te bouwen bij de 
programmering, zodat lesuitval er niet meteen toe leidt dat niet aan de 
urennorm wordt voldaan. Bovendien moeten scholen op grond van het 
wetsvoorstel lesuitval adequaat opvangen. Met een adequaat lesuitvalbeleid zou 
de benodigde ‘buffer’ beperkt kunnen worden: indien lesuitval op een adequate 
 W3833.MVA 42 
OCW 10926 

achterstanden weg te werken zwaarder is in termen van problematiek en mede 
daardoor ook duurder (hoewel de salarissen van leraren in het voortgezet 
onderwijs niet sterk uiteen lopen). Daar staat tegenover, dat hier aanzienlijk 
minder leraren voor nodig zijn dan voor een vak dat alle leerlingen moeten 
volgen. Per saldo is het dan ook de verwachting van de regering dat de 
budgettaire uitwerking van het uiteindelijke wetsvoorstel overeenkomt met die 
van het oorspronkelijke voorstel, dat de aanbevelingen van de Commissie 
Onderwijstijd overnam. Van het creëren van een bekostigingsprobleem door dit 
wetsvoorstel is dan ook naar het oordeel van de regering geen sprake. 
 
De leden van de GroenLinks-fractie verzoeken de regering ook om een reactie 
op de signalen dat er door de aanscherping van de onderwijstijd een tekort aan 
bevoegde docenten ontstaat en daardoor een aantasting van de kwaliteit. Zij 
vragen hoe groot dat tekort nu is en hoe zich dat zal ontwikkelen wanneer dit 
wetsvoorstel wordt aangenomen en gehandhaafd. 
De regering deelt de vrees, dat “door de aanscherping van de onderwijstijd een 
tekort aan bevoegde docenten ontstaat en daardoor een aantasting van de 
kwaliteit van het onderwijs” niet. De norm wordt wel degelijk versoepeld, zodat 
er sprake is van een uitvoerbare norm. Het wetsvoorstel zal daarom naar het 
oordeel van de regering niet leiden tot stijging van het aantal onbevoegde 
docenten, laat staan tot aantasting van de kwaliteit. Het wetsvoorstel biedt 
immers juist een aantal waarborgen om de kwaliteit van het onderwijs te 
versterken.  
Wat betreft het huidige tekort aan bevoegde docenten in het voortgezet 
onderwijs het volgende. Momenteel (peilmoment 2011) is de 
9
onderwijsarbeidsmarkt in het voortgezet onderwijs redelijk in evenwicht . 
Daarbij zijn twee kanttekeningen te plaatsen. Ten eerste blijft krapte verborgen 
als er onbevoegd of onderbevoegd personeel wordt aangesteld. In het 
voortgezet onderwijs wordt bijna een op de vijf lessen (19%) gegeven door 
leraren die daarvoor niet volledig bevoegd zijn. Het Onderwijsverslag 2010/ 
2011 van de Inspectie van het Onderwijs meldt, op basis van een steekproef, 
dat 13% van de havo-leraren en 9% van de vwo-leraren geen reguliere 
bevoegdheid heeft. Ten tweede verschillen tekorten per vak en per regio. 
Momenteel zijn er relatief veel vacatures in veel gegeven vakken als Nederlands, 
Engels en wiskunde. Daarnaast zijn er regionale verschillen: zo kent de regio 
Almere een relatief hoge intensiteit van openstaande vacatures, in iets mindere 
mate geldt dat ook voor de regio’s Zeeland en Gooi-Vechtstreek/ Eemland. 
 
Het lid van de SGP-fractie vraagt de regering aan te geven op welke wijze de 
urennorm in de bekostiging is verwerkt. Dit lid vraagt voorts of het niet 
wenselijk is dat er op enige wijze in de bekostiging verband gelegd wordt met de 
urennorm.  
De urennorm is geen parameter in de bekostiging en de opbouw van de 
bekostiging is niet meer alleen te koppelen aan het aantal uur onderwijstijd als 
                                           
9
 Bron: OCW (2012), Nota Werken in het Onderwijs 2012.  
 W3833.MVA 44 
OCW 10926 

onderwijs is op deze aspecten goed vergelijkbaar met de overige 
onderwijssectoren. 
 
Ook wordt in het voortgezet onderwijs flink overgewerkt, 's avonds, in 
weekenden, in vakantietijd, aldus de leden van de SP-fractie. Zij vragen hoe de 
hoeveelheid overwerk zich verhoudt tot andere sectoren. 
12
Onderzoek van TNO en CBS uit 2009 laat zien dat de gemiddelde duur van de 
contractuele werkweek van alle werknemers in Nederland 31,6 uur is. De 
daadwerkelijke omvang van de werkweek van alle werknemers is met 37,4 uur 
aanzienlijk groter dan de contractuele omvang, omdat er landelijk gemiddeld 5,8 
uur per week wordt overgewerkt. Wel zijn er sectorale verschillen. De 
gemiddelde contractuele werkweek voor alle werknemers in de sector onderwijs 
is 30,0 uur. Het aantal overwerkuren in de sector onderwijs wijkt met 5,4 uur 
niet noemenswaardig af van het landelijk gemiddelde. 
Onderzoek van Regioplan uit 2008 naar tijdsbesteding van leraren in het het 
13
voortgezet onderwijs bevestigt dit beeld. Als we kijken naar het aantal uren op 
jaarbasis werken de voltijd leraren in het voortgezet onderwijs gemiddeld 
ongeveer het aantal uren van de normjaartaak. Deeltijders komen daarbij iets 
hoger uit. Daarbij geldt wel dat door de schoolvakanties leraren het aantal te 
werken uren in een kortere periode moeten opbrengen. Daardoor kan het 
voorkomen dat men in het voortgezet onderwijs in de gemiddelde werkweek 
veel werkt. Bovendien is de tijdsbesteding er niet gelijkmatig verdeeld over het 
jaar. Op basis van deze gegevens constateren we dat op jaarbasis het overwerk 
in de sector voortgezet onderwijs beperkt is.  
 
Het intensief werken met pubers is zwaar werk en vereist veel meer 
vaardigheden dan louter het beheersen van een vak. De bezuinigingen op het 
passend onderwijs trekken ook een wissel op docenten, op de grootte van 
klassen en op de slagkracht en met name de veerkracht van deze mensen, 
waarvan er te weinig zijn, en waarvan er velen zullen uittreden de komende 
jaren. De leden van de SP-fractie vragen of de regering het risico niet veel te 
groot vindt dat door de voorgenomen wetswijziging uitvalspercentages onder 
docenten nog verder zullen stijgen. 
Het is zonder meer waar, dat het intensief werken met pubers zwaar werk kan 
zijn, dat veel meer vaardigheden vereist dan louter het beheersen van een vak. 
Er komen uitdagingen op het onderwijs af – de vraagstellers noemen er een 
paar – die ook gevolgen zullen hebben voor de mensen die dag in, dag uit met 
hart en ziel in het onderwijs werken. De regering ziet echter bij het onderhavige 
wetsvoorstel geen risico op stijging van de uitvalspercentages onder docenten. 
Dit wetsvoorstel heeft immers een vergelijkbare uitwerking in de praktijk in 
termen van ruimte als het oorspronkelijke voorstel dat kon rekenen op breed 
                                           
12
 TNO en CBS in samenwerking met het Ministerie van SZW, Nationale Enquête 
Arbeidsomstandigheden 2008, mei 2009. 
13 
 Regioplan (2008), Tijdsbesteding leraren Voortgezet Onderwijs.
 
 W3833.MVA 46 
OCW 10926 

Wat de regering betreft zijn minister en onderwijsveld niet niet ‘on speaking 
terms’ geweest. Er vindt voortdurend ambtelijk en bestuurlijk overleg plaats 
tussen ministerie en onderwijsveld over allerhande dossiers en er is voor de 
regering geen aanleiding om daarvan af te zien. Bij wijze van voorbeeld zij 
verwezen naar het Bestuursakkoord 2012-2015, dat eind december is gesloten 
tussen de Minister en Staatssecretaris van OCW en de VO-raad. Ook over het 
dossier onderwijstijd, bijvoorbeeld ten aanzien van het stimuleren en 
ondersteunen van betrokkenen (schoolleiders, leraren, ouders en leerlingen) bij 
de ‘horizontale dialoog’, is de regering vanzelfsprekend bereid en voornemens 
het gesprek met de onderwijsorganisaties aan te gaan. 
 
De leden van de SP-fractie vragen hoeveel delegatiebepalingen het wetsvoorstel 
bevat. Voorts willen zij weten welke delegatiebepalingen wel en welke niet zullen 
worden ingevuld. 
In de Wet op het primair onderwijs, de Wet op de expertisecentra en de WVO is 
– zowel voor Europees Nederland als voor Caribisch Nederland – ieder één 
delegatiebepaling voorgesteld, die dient als basis voor de reeds bestaande 
ministeriële regeling inzake de spreiding van de zomervakantie. Dit betreft in 
alle gevallen een herformulering van een reeds bestaande delegatiegrondslag. 
De herformulering heeft plaatsgevonden met het oog op harmonisering van de 
wetteksten binnen deze verschillende onderwijswetten. Op grond van de 
voorgestelde tekst is het mogelijk om niet alleen het begin en eind van de 
zomervakantie vast te stellen maar ook om andere vakanties centraal vast te 
stellen. Overigens zal van die mogelijkheid in het primair onderwijs, anders dan 
in het voortgezet onderwijs, voor alsnog geen gebruik worden gemaakt. De 
achtergrond van deze delegatiebepalingen is in de artikelsgewijze toelichting op 
de artikelen I, II en III, onderdeel G, van de memorie van toelichting 
uiteengezet. 
In de WVO (zowel voor Europees Nederland als voor Caribisch Nederland) zijn 
daarnaast nog twee andere delegatiebepalingen opgenomen.  
Eén daarvan is eveneens opgenomen in het voorgestelde artikel 22, tweede lid, 
van de WVO. Dit betreft eveneens een herformulering van de reeds in het 
huidige artikel 22, tweede lid, van de WVO opgenomen en reeds met het 
Inrichtingsbesluit WVO (voor zowel Europees als Caribisch Nederland) ingevulde 
delegatiegrondslag omtrent vakantiedagen. De betreffende bepalingen uit het 
Inrichtingsbesluit WVO zullen als gevolg van dit wetsvoorstel worden aangepast 
conform hetgeen daaromtrent is opgenomen in paragraaf 2.2. van de memorie 
van toelichting op dit wetsvoorstel onder het kopje ‘Beschikbare dagen om 
onderwijstijd te realiseren’, alsmede in de toelichting op de tweede nota van 
wijziging op dit wetsvoorstel.  
De andere delegatiebepaling is opgenomen in het voorgestelde artikel 6f, derde 
lid, van de WVO en is, in tegenstelling tot de eerder genoemde bepalingen, wel 
nieuw. Deze delegatiegrondslag zal vooralsnog niet worden ingevuld maar bevat 
de mogelijkheid om nadere voorschriften vast te stellen over de 
gegevensverstrekking door het bevoegd gezag omtrent de invulling van de uren 
en de in een onderwijsprogramma verzorgde activiteiten. Deze 
 W3833.MVA 48 
OCW 10926 

 
Bijlage 1: vergelijking huidige wettelijke situatie, oorspronkelijk wetsvoorstel en voorliggend wetsvoorstel onderwijstijd. 
 
 Huidige wettelijke situatie Oorspronkelijk wetsvoorstel Voorliggend wetsvoorstel 
Urennorm • Eerste twee leerjaren plus derde leerjaar • Alle leerjaren 1000 uur, met uitzondering • Eerste twee leerjaren: 1040 uur. 
havo vwo: 1040 uur. van het examenjaar (700 uur). • Examenjaar: 700 uur. 
• Examenjaar: 700 uur. • Geen wettelijke waarborg voor ‘maatwerk’. • Overige jaren (incl. 3 havo/vwo): 1000 uur. 
• Overige bovenbouwjaren: 1000 uur.  • In alle leerjaren een wettelijke waarborg 
• Er wordt nu door de Inspectie in alle voor maximaal 60 uur ‘maatwerk’ 
leerjaren gehandhaafd op 1000 uur (m.u.v. (onderwijsactiviteiten die alleen voor een 
examenjaar: 700 uur), d.w.z. dat in eerste specifieke groep leerlingen verplicht zijn). 
twee leerjaren en 3 havo / vwo 40 uur 
minder dan de norm gerealiseerd hoeft te 
worden. 
• Geen wettelijke waarborg voor 
‘maatwerkuren’. 
• In Beoordelingskader onderwijstijd gaat 
inspectie nu uit van maximaal 40 uur 
‘maatwerkuren’. 
Onderwijsdagen • Naast de weekenden zijn er per jaar • Naast de weekenden zijn er per jaar • Naast de weekenden zijn er per jaar 
en roostervrije maximaal 68 dagen waarop geen onderwijs maximaal 69 dagen waarop geen onderwijs maximaal 71 dagen waarop geen onderwijs 
dagen verzorgd hoeft te worden (60 vakantiedagen verzorgd behoeft te worden: 55 verzorgd hoeft te worden: 55 vakantiedagen, 
plus 8 nationale en Christelijke feestdagen).  vakantiedagen, 4 feestdagen die buiten de 4 feestdagen die buiten de centraal 
• Op grond van de huidige wet hebben vakanties vallen en 10 roostervrije dagen. vastgestelde vakanties vallen en 12 
leerlingen dus recht op ten minste 193 • Vijf van die tien roostervrije dagen (geregeld roostervrije dagen.  
dagen onderwijs per jaar (365 dagen – 104 in de wet) mogen uitvallen ten behoeve van • Negen van die twaalf roostervrije dagen 
weekenddagen – 68 schoolvrije dagen). opstarten en afronding van het schooljaar. (geregeld in de wet) mogen uitvallen ten 
• In de praktijk vallen er meer dan 68 dagen De vijf overige voor leerlingen roostervrije behoeve van het verrichten van andere 
14
uit (bijv. rondom de zomervakantie). dagen (geregeld bij AMvB) kunnen gebruikt taken dan het geven van onderwijs . De drie 
Daarvoor is echter geen wettelijke basis.  worden voor andere werkzaamheden dan het overige roostervrije dagen (geregeld bij 
verzorgen van onderwijs. AMvB) kunnen daar ook voor gebruikt 
• Leerlingen zouden recht hebben op ten worden. 
minste 192 dagen onderwijs per jaar (365 • Leerlingen hebben dus recht op ten minste 
dagen – 104 weekenddagen – 69 schoolvrije 190 dagen onderwijs per jaar (365 dagen – 
dagen). 104 weekenddagen – 71 schoolvrije dagen). 
• In de praktijk geen extra uitvallende dagen • In de praktijk geen extra uitvallende dagen 
naast genoemde 69 dagen. naast genoemde 71 dagen. 
 
                                           
14
 Van deze twaalf roostervrije dagen mogen er maximaal zes direct rondom de zomervakantie worden opgenomen, en maximaal acht ervan mogen verspreid door het jaar worden opgenomen. De 
medezeggenschapsraad moet hiermee instemmen. 
 W3833.MVA 50 
OCW 10926 

 
Bijlage 2: overzicht wettelijke urennorm in verschillende landen 
(bron: OECD (2008), Education at a glance 2008, p. 420). 
 
 
 W3833.MVA 52 
OCW 10926 

