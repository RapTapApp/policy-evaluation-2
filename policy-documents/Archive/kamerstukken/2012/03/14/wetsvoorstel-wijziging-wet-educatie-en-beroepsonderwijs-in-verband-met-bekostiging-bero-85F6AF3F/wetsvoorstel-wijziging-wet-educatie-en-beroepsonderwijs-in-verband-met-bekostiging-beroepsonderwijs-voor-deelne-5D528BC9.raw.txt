 
 
 
 
 
Wijziging van onder meer de Wet educatie 
en beroepsonderwijs in verband met het  
invoeren van een nieuw arrangement voor  
de bekostiging van het beroepsonderwijs  
voor deelnemers van 30 jaar of ouder 
 
 
VOORSTEL VAN WET 
 
 
Allen, die deze zullen zien of horen lezen, saluut! doen te weten: 
 
Alzo Wij in overweging genomen hebben, dat het wenselijk is een nieuw 
arrangement in te voeren voor de bekostiging van het beroepsonderwijs voor 
deelnemers van 30 jaar of ouder dat past bij de verantwoordelijkheden van de 
diverse belanghebbenden bij het onderwijs voor deze doelgroep;  
Zo is het, dat Wij, de Afdeling advisering van de Raad van State gehoord, en met 
gemeen overleg der Staten-Generaal, hebben goedgevonden en verstaan, gelijk Wij 
goedvinden en verstaan bij deze: 
 
ARTIKEL I. WIJZIGING WET EDUCATIE EN BEROEPSONDERWIJS 
 
De Wet educatie en beroepsonderwijs wordt als volgt gewijzigd: 
 
A 
 
Na artikel 2.2.2 wordt een artikel ingevoegd, luidende: 
Artikel 2.2.2a. Berekeningswijze voor deelnemers van 30 jaar of ouder 
1. Bij de toepassing van de maatstaven, bedoeld in artikel 2.2.2, tweede lid, blijven 
de deelnemers en examendeelnemers in beroepsopleidingen in de 
beroepsopleidende leerweg die op de eerste dag van een studiejaar 30 jaar of 
ouder zijn, buiten beschouwing.  
2. Voor de toepassing van de maatstaf, bedoeld in artikel 2.2.2, tweede lid, onder 
a, geldt dat een deelnemer in een beroepsopleiding in de beroepsbegeleidende 
leerweg die op de eerste dag van een studiejaar 30 jaar of ouder is  
ten hoogste twee jaar meetelt voor de bekostiging, dan wel ten hoogste één jaar 
meetelt voor de bekostiging indien hij is ingeschreven voor de beroepsopleiding, 
bedoeld in artikel 7.2.2, eerste lid, onderdeel a of e.  
3. Artikel 2.2.1, vijfde lid, is niet van toepassing op cursusgelden van deelnemers 
als bedoeld in het tweede lid. 
4. Bij of krachtens algemene maatregel van bestuur kan per instelling een 
maximum worden vastgesteld voor het aantal deelnemers van 30 jaar of ouder in 
 W4886.K-2 1 
OCW  10929 

De Les- en cursusgeldwet wordt als volgt gewijzigd:  
 
A 
 
Artikel 6 wordt als volgt gewijzigd: 
Aan het vierde lid wordt een volzin toegevoegd, luidende: 
Voor leerlingen die zijn ingeschreven voor een beroepsopleiding in de 
beroepsbegeleidende leerweg, als bedoeld in artikel 1.1.1 van de Wet educatie en 
beroepsonderwijs, en die op de eerste dag van het cursusjaar de leeftijd van 30 
jaar of ouder hebben bereikt, kan bij of krachtens die maatregel een hoger tarief 
voor het cursusgeld worden vastgesteld.  
 
B 
 
Na artikel 16 worden artikelen ingevoegd, luidende: 
Artikel 17. Cursusgeld leerlingen van 30 jaar of ouder, ingeschreven in 
cursusjaar 2012-2013  
Artikel 6, vierde lid, tweede volzin, is niet van toepassing op leerlingen die voor 1 
augustus 2013 de leeftijd van 30 jaar of ouder hebben bereikt en zijn ingeschreven 
voor een beroepsopleiding in de beroepsbegeleidende leerweg als bedoeld in artikel 
1.1.1 van de Wet educatie en beroepsonderwijs, waarvoor zij in het cursusjaar 
2012-2013 reeds waren ingeschreven.  
 
Artikel 18. Lesgeld leerlingen van 30 jaar of ouder, ingeschreven in 
cursusjaar 2012-2013  
Leerlingen die in het cursusjaar 2012-2013 waren ingeschreven voor een 
beroepsopleiding in de beroepsopleidende leerweg, als bedoeld in artikel 1.1.1 van 
de Wet educatie en beroepsonderwijs, en voor 1 augustus 2013 de leeftijd van 30 
jaar of ouder hebben bereikt, zijn voor het volgen van die opleiding lesgeld 
verschuldigd. Artikel 3 is hierop van overeenkomstige toepassing.   
   
ARTIKEL III. WIJZIGING WET EDUCATIE EN BEROEPSONDERWIJS BES 
 
De Wet educatie en beroepsonderwijs BES wordt als volgt gewijzigd: 
 
Na artikel 2.2.2 wordt een artikel ingevoegd, luidende: 
Artikel 2.2.2a. Berekeningswijze voor deelnemers van 30 jaar of ouder 
1. Bij de toepassing van de maatstaf, bedoeld in artikel 2.2.2, tweede lid, blijven de 
deelnemers in beroepsopleidingen in de beroepsopleidende leerweg die op de 
eerste dag van een studiejaar 30 jaar of ouder zijn, buiten beschouwing.  
2. Voor de toepassing van de maatstaf, bedoeld in artikel 2.2.2, tweede lid, geldt 
dat een deelnemer in een beroepsopleiding in de beroepsbegeleidende leerweg die 
op de eerste dag van een studiejaar 30 jaar of ouder is, ten hoogste twee jaar 
meetelt voor de bekostiging, dan wel ten hoogste één jaar meetelt voor de 
bekostiging indien hij is ingeschreven voor de beroepsopleiding, bedoeld in artikel 
7.2.2, eerste lid, onderdeel a of e.  
 W4886.K-2 3 
OCW  10929 

C 
 
In artikel 6, eerste lid, wordt “De in artikel 5, eerste lid, onderdelen a, b, c, d en f, 
opgenomen bedragen alsmede het toetsloon” vervangen door: De in artikel 5, 
eerste lid, onderdelen a, b, c en f, opgenomen bedragen. 
 
D 
 
Artikel 13a vervalt. 
 
E 
 
Artikel 14 wordt als volgt gewijzigd: 
1. Het eerste lid, onderdeel e, komt te luiden: 
e. de werknemer met betrekking tot wie de inhoudingsplichtige recht heeft op de 
afdrachtvermindering onderwijs, bedoeld in de aanhef en onderdeel a, mits de 
werknemer 30 jaar of ouder is en mits de inhoudingsplichtige ten minste € 1000 
van het voor die werknemer verschuldigde cursusgeld, bedoeld in de algemene 
maatregel van bestuur gebaseerd op artikel 6, vierde lid, tweede volzin, van de 
Les- en cursusgeldwet, voor zijn rekening neemt;. 
2. Het derde lid vervalt onder vernummering van het vierde lid tot derde lid. 
3. In het derde lid (nieuw) wordt in de eerste volzin “op de voet van het eerste lid, 
onderdelen b en c” vervangen door “, bedoeld in het eerste lid, onderdelen b en c”. 
Voorts wordt in de tweede volzin “op de voet van het eerste lid, onderdeel d” 
vervangen door: , bedoeld in het eerste lid, onderdeel d. 
4. Na het derde lid (nieuw) wordt een lid ingevoegd, luidende: 
4. De afdrachtvermindering onderwijs, bedoeld in het eerste lid, onderdeel e, is met 
betrekking tot een werknemer:  
a. die is ingeschreven voor de beroepsopleiding, bedoeld in artikel 7.2.2, eerste lid, 
onderdeel a of e, van de Wet educatie en beroepsonderwijs, ten hoogste 12 
maanden van toepassing, en  
b. die is ingeschreven voor de beroepsopleiding, bedoeld in artikel 7.2.2, eerste lid, 
onderdeel b, c of d, van de Wet educatie en beroepsonderwijs, ten hoogste 24 
maanden van toepassing. 
5. Het vijfde lid vervalt onder vernummering van het zesde, zevende en achtste lid 
tot vijfde tot en met zevende lid. 
6. In het zevende lid (nieuw) wordt “de in het eerste lid, onderdeel h, het vijfde lid, 
onderdeel b, en artikel 14a, eerste lid, bedoelde verklaringen” vervangen door: de 
in het eerste lid, onderdeel h, en artikel 14a, eerste lid, bedoelde verklaringen. 
 
F 
 
Na artikel 15 wordt een artikel ingevoegd, luidende: 
Artikel 16 
Bij het begin van het kalenderjaar wordt het in artikel 5, eerste lid, onderdeel d, 
genoemde bedrag bij ministeriële regeling gewijzigd. Indien het aantal leerlingen 
 W4886.K-2 5 
OCW  10929 

de verhouding van het bedrag, genoemd in artikel 8, eerste lid, onderdeel a, van de 
Wet minimumloon en minimumvakantiebijslag zoals dat luidde op 1 januari 2012, 
tot dat bedrag zoals dat luidde op 1 januari 2011 en wordt vervolgens eerst de 
nodig geachte afronding aangebracht. 
 
ARTIKEL VI. UITZONDERING OP INDEXERING BEDRAGEN WET 
VERMINDERING AFDRACHT LOONBELASTING EN PREMIE VOOR DE 
VOLKSVERZEKERINGEN 
 
Artikel 30a, tweede lid, van de Wet vermindering afdracht loonbelasting en premie 
voor de volksverzekeringen vindt bij het begin van het kalenderjaar 2013 geen 
toepassing ter zake van de in artikel 5, eerste lid, onderdeel d, en artikel 14, eerste 
lid, onderdeel e, van die wet genoemde bedragen en het in artikel 16, tweede en 
derde volzin, van die wet laatstgenoemde bedrag. 
 
ARTIKEL VII. WIJZIGING WET VERMINDERING AFDRACHT 
LOONBELASTING EN PREMIE VOOR DE VOLKSVERZEKERINGEN PER 1 
JANUARI 2016 
 
In de Wet vermindering afdracht loonbelasting en premie voor de 
volksverzekeringen wordt artikel 5 met ingang van 1 januari 2016 als volgt 
gewijzigd: 
1. Het bedrag in het eerste lid, onderdeel a, wordt verhoogd met: € 167.  
2. Het bedrag in het eerste lid, onderdeel f, wordt verhoogd met: € 80. 
 
ARTIKEL VIII. SAMENLOOP MET WETSVOORSTEL TOT WIJZIGING VAN 
ONDER MEER DE WET EDUCATIE EN BEROEPSONDERWIJS TEN BEHOEVE 
VAN HET BEVORDEREN VAN DOELMATIGE LEERWEGEN EN HET 
MODERNISEREN VAN DE BEKOSTIGING VAN HET BEROEPSONDERWIJS 
 
1. Indien het bij koninklijke boodschap van 25 februari 2012 ingediende voorstel 
van wet tot wijziging van onder meer de Wet educatie en beroepsonderwijs ten 
behoeve van het bevorderen van doelmatige leerwegen in het beroepsonderwijs en 
het moderniseren van de bekostiging van het beroepsonderwijs (Kamerstukken 33 
187) tot wet is of wordt verheven en artikel I, onderdeel E, voor zover betreft 
artikel 2.2.2, vijfde lid, van die wet eerder in werking is getreden of treedt dan, 
onderscheidenlijk op dezelfde datum in werking treedt als artikel I, onderdeel A, 
van deze wet, wordt in artikel I, onderdeel A, van deze wet in artikel 2.2.2a, derde 
lid, een volzin toegevoegd, luidende: 
Artikel 2.2.2, vijfde lid, is niet van toepassing. 
 
2. Indien het bij koninklijke boodschap van 25 februari 2012 ingediende voorstel 
van wet tot wijziging van onder meer de Wet educatie en beroepsonderwijs ten 
behoeve van het bevorderen van doelmatige leerwegen in het beroepsonderwijs en 
het moderniseren van de bekostiging van het beroepsonderwijs (Kamerstukken 33 
187) tot wet is of wordt verheven en artikel I, onderdeel E, voor zover betreft 
 W4886.K-2 7 
OCW  10929 

187) tot wet is of wordt verheven en artikel I, onderdeel O, van die wet later in 
werking treedt dan artikel I, onderdeel C, van deze wet, wordt in artikel I, 
onderdeel O, van die wet in artikel 7.2.4a een lid toegevoegd, luidende: 
5. Bij of krachtens algemene maatregel van bestuur kunnen regels worden gegeven 
omtrent de onderdelen van beroepsopleidingen die niet door deelnemers van 30 
jaar of ouder behoeven te worden gevolgd. 
 
6. Indien het bij koninklijke boodschap van 25 februari 2012 ingediende voorstel 
van wet tot wijziging van onder meer de Wet educatie en beroepsonderwijs ten 
behoeve van het bevorderen van doelmatige leerwegen in het beroepsonderwijs en 
het moderniseren van de bekostiging van het beroepsonderwijs (Kamerstukken 33 
187) tot wet is of wordt verheven en artikel I, onderdeel EE, van die wet eerder in 
werking is getreden of treedt dan, onderscheidenlijk op dezelfde datum in werking 
treedt als artikel I, onderdeel D, van deze wet, komt artikel I, onderdeel D, van 
deze wet, voor wat betreft de aanhef en de opschriften van de nieuwe titel en het 
nieuwe artikel, te luiden:  
In hoofdstuk 12 wordt na titel 4a een titel ingevoegd, luidende: 
Titel 4b. Overgangsbepalingen in verband met beroepsonderwijs voor 
deelnemers van 30 jaar of ouder  
Artikel 12.4b.1. Overgangsbekostiging en voltooiing opleidingen 
deelnemers van 30 jaar of ouder 
 
7. Indien het bij koninklijke boodschap van 25 februari 2012 ingediende voorstel 
van wet tot wijziging van onder meer de Wet educatie en beroepsonderwijs ten 
behoeve van het bevorderen van doelmatige leerwegen in het beroepsonderwijs en 
het moderniseren van de bekostiging van het beroepsonderwijs (Kamerstukken 33 
187) tot wet is of wordt verheven en artikel I, onderdeel EE, van die wet later in 
werking treedt dan artikel I, onderdeel D, van deze wet, komt artikel I, onderdeel 
EE, van die wet, voor wat betreft de aanhef en de opschriften van de nieuwe titel 
en het nieuwe artikel, te luiden:  
In hoofdstuk 12 wordt na titel 4a een titel ingevoegd, luidende: 
Titel 4b. Beroepsopleidingen oude stijl 
Artikel 12.4b.1. Beëindiging inschrijvingen beroepsopleidingen oude stijl 
 
ARTIKEL IX. INWERKINGTREDING 
 
1. Deze wet treedt in werking met ingang van een bij koninklijk besluit te bepalen 
tijdstip, dat voor de verschillende artikelen of onderdelen daarvan verschillend kan 
worden vastgesteld, waarbij tevens kan worden bepaald dat bepaalde artikelen of  
onderdelen daarvan voor het eerst toepassing vinden op een later tijdstip dan het 
tijdstip van inwerkingtreding van die artikelen, onderscheidenlijk onderdelen. 
2. Artikel VII vindt eerst toepassing nadat artikel 30a van de Wet vermindering 
afdracht loonbelasting en premie voor de volksverzekeringen bij het begin van het 
kalenderjaar 2016 is toegepast. 
 
 W4886.K-2 9 
OCW  10929 

MEMORIE VAN TOELICHTING 
 
I. Algemeen 
 
1. Inleiding 
 
1.1 Kern van het wetsvoorstel 
Dit wetsvoorstel wijzigt de Wet educatie en beroepsonderwijs (WEB), de Les- en 
cursusgeldwet (LCW) en de Wet vermindering afdracht loonbelasting en premie 
voor de volksverzekeringen (WVA) met als doel een nieuw  
bekostigingsarrangement in te voeren voor studenten in de beroepsbegeleidende 
leerweg van het middelbaar beroepsonderwijs van 30 jaar en ouder. 
 
In deze memorie van toelichting, die ik mede namens de Minister van Economische 
Zaken, Landbouw en Innovatie en de Staatssecretaris van Financiën onderteken, 
wordt in navolging van de praktijk hierna gesproken over studenten in het 
middelbaar beroepsonderwijs (mbo) in plaats van over het wettelijke begrip 
“deelnemer”. 
 
1.2  Aanleiding 
De regering is van mening dat onderwijs voor werkenden primair een 
verantwoordelijkheid is van werkgevers en werknemers. Daarnaast is ook de 
noodzaak om de overheidsuitgaven te beperken aanleiding voor het wetsvoorstel. 
Deze uitgangspunten dwingen tot het maken van keuzes en het stellen van grenzen 
aan de financiële verantwoordelijkheid van de overheid. 
In het regeerakkoord is aangekondigd daarom de publieke bekostiging van mbo-
opleidingen voor studenten vanaf 30 jaar te stoppen.  
 
Tijdens het debat over de regeringsverklaring is uitvoerig gesproken over dit 
voornemen en heeft de heer Cohen een motie ingediend (Kamerstukken II, 
2010/11, 32 417, nr. 19).  In deze motie wordt de regering verzocht ”het 
beroepsonderwijs aan 30-plussers te ontzien bij de bezuinigingen en in beginsel dit 
te dekken uit de vennootschapsbelasting”. Deze motie is aangehouden.  
Met name voor de zorg-, techniek- en landbouwsectoren worden relatief veel 
studenten ouder dan 30 opgeleid. Dit zijn ook de sectoren waar op termijn grote 
personele problemen dreigen te ontstaan.  
In het studiejaar 2009-2010 waren er circa 61.000 voor bekostiging aangemelde 
30-plussers in het mbo, dat is ongeveer 11% van het totaal aantal mbo-studenten. 
Tussen de meest betrokken bewindslieden en met sociale partners is de afgelopen 
periode nader overleg gevoerd over alternatieven. Na alle belangen te hebben 
afgewogen, is besloten om met een alternatief arrangement voor studenten van 30 
jaar en ouder te komen.  
 
In het alternatieve arrangement blijft publieke bekostiging van de doelgroep 30-
plus voor een deel intact, maar wordt er ook een stevig beroep gedaan op 
werkgevers en werknemers. De verantwoordelijkheden worden meer neergelegd 
 W4886.K-2 11 
OCW  10929 

afspraken nauwgezet monitoren en de totstandkoming ervan faciliteren door het 
verstrekken van informatie per regio per instelling aan de samenwerkende partijen. 
Het ligt voor de hand dat de stichting Samenwerking Beroepsonderwijs 
Bedrijfsleven (SBB) hierbij wordt betrokken. 
 
Van de 30-plus-studenten wordt een extra onderwijsinspanning verwacht. Zij zijn 
verplicht om aan alle eisen van het kwalificatiedossier te voldoen, behalve die van 
het onderdeel burgerschap. Het behaalde diploma is een volwaardig mbo-diploma. 
Het cursusgeld zal vanaf het cursusjaar 2013-2014 voor alle opleidingen verhoogd 
worden tot € 1261. 
 
Als flankerende maatregel vindt een specifiek op mbo-studenten van 30 jaar en 
ouder gerichte verruiming van de fiscale afdrachtvermindering bbl (AV bbl) plaats. 
Doel van dit flankerend beleid is om werkgevers te stimuleren 30-plussers te 
blijven opleiden.   
De AV bbl voor mbo 30+ geldt alleen voor studenten op wie het genoemde hogere 
cursusgeld van toepassing is en waarbij de werkgever minimaal € 1000 bijdraagt 
aan dat cursusgeld. Omdat de maatregel specifiek bedoeld is om werkgevers van 
studenten die geconfronteerd worden met de hogere cursusgelden, te stimuleren, 
geldt de AV bbl voor mbo 30+ alleen voor het bekostigde onderwijs. De Les- en 
cursusgeldwet is niet op studenten aan niet-bekostigde opleidingen van toepassing; 
deze studenten zijn niet cursusgeldplichtig. Op werkgevers van studenten aan niet-
bekostigde opleidingen is deze maatregel derhalve niet van toepassing.  
 
Er wordt een overgangsmaatregel ingebouwd. Deze is bedoeld voor het afronden 
van de opleiding voor de categorie 30-plus studenten die al aan een mbo-opleiding 
waren begonnen vóór de invoering van de 30-plusmaatregel. Deze studenten 
kunnen hun opleiding zodoende met hetzelfde cursusgeld binnen een redelijke 
termijn naar behoren afronden. De instellingen zijn verplicht deze studenten 
daartoe de gelegenheid te geven. 
  
3. Inhoud van het wetsvoorstel 
a. De Wet educatie en beroepsonderwijs  
Uitgangspunt is dat de sociale partners samen met instellingen afspraken maken 
over het onderwijstraject voor 30-plussers. Deze afspraken gaan in ieder geval over 
de beperking van de duur van de opleidingen en over de rol van EVC (Erkenning 
Verworven Competenties) hierin. In nader overleg met sociale partners zal bekeken 
worden hoe dit traject zal moeten verlopen. Randvoorwaarden voor deze afspraken 
zijn in ieder geval de eisen zoals neergelegd in hoofdstuk 7, titel 2, van de WEB, en 
voor EVC de kwaliteitscode EVC. Het onderwijstraject moet zijn gericht op het 
behalen van een kwalificatie in het beroepsonderwijs, ten bewijze waarvan een 
diploma wordt uitgereikt. Er verandert niets aan de rol van de examencommissies 
en deze zullen dan ook goedkeuring moeten geven aan het verlenen van 
vrijstellingen. Voor alle 30-plus-studenten zullen in ieder geval de eisen voor de 
onderdelen loopbaan en burgerschap niet gelden, hetgeen zal worden geregeld in 
 W4886.K-2 13 
OCW  10929 

opleiding. Alleen studenten die vóór de invoering van het 30-plusarrangement al 30 
jaar of ouder waren en al aan een mbo-opleiding waren begonnen, kunnen hun 
opleiding volgens de huidige regels afmaken.  
 
b. De Les- en cursusgeldwet 
In het wetsvoorstel is de basis gelegd in de Les- en cursusgeldwet (LCW) om voor 
studenten van 30 jaar en ouder die de bbl volgen, een hoger tarief voor cursusgeld 
vast te stellen.  
Het tarief voor het verhoogde cursusgeld zal worden vastgesteld op grond van het 
Uitvoeringsbesluit Les- en cursusgeldwet 2000. 
 
c. De Wet vermindering afdracht loonbelasting en premie voor de 
volksverzekeringen 
Flankerende maatregel 
Als flankerende maatregel vindt binnen de fiscaliteit een specifiek op mbo-
studenten van 30 jaar en ouder gerichte verruiming van de afdrachtvermindering 
onderwijs voor de beroepsbegeleidende leerweg plaats. Doel van dit flankerend 
beleid is werkgevers te stimuleren deze 30-plussers – ondanks dat de kosten van 
een 30-plusser binnen de beroepsbegeleidende leerweg van het bekostigd 
onderwijs fors hoger worden – te blijven opleiden en hen daarbij financieel te 
steunen. Werkgevers krijgen daarom een aanvulling op de afdrachtvermindering 
onderwijs bbl van € 625 in het geval zij een substantieel deel (minimaal € 1000) 
van het voor bekostigd mbo 30+ onderwijs in te voeren cursusgeld (van € 1261 
voor het cursusjaar 2013/2014) overnemen van de deelnemende 30-plusser.  
Anders dan bij de meeste overige varianten van de afdrachtvermindering 
onderwijs, wordt op de hiervoor bedoelde aanvullende afdrachtvermindering geen 
deeltijdfactor (bij arbeidsduur van minder dan 36 uur per week) toegepast. De 
aanvullende afdrachtvermindering is immers uitsluitend gekoppeld aan de mate 
waarin de werkgever het cursusgeld voor de student voor zijn rekening neemt en 
dit cursusgeld wordt niet verminderd bij een dienstverband van minder dan 36 uur. 
 
Vereenvoudigingen 
In samenhang met voornoemde verruiming van de afdrachtvermindering onderwijs 
bbl voor mbo 30-plussers, worden enkele vereenvoudigingsmaatregelen in de 
afdrachtvermindering onderwijs doorgevoerd. Het betreft het laten vervallen van de 
afdrachtvermindering onderwijs voor startkwalificatie en het laten vervallen van het 
toetsloon voor de varianten bbl en werkend-leren op hbo-niveau.  
De afdrachtvermindering onderwijs startkwalificatie ziet op mbo-opleidingen op 
niveau 1 of 2 en geldt alleen voor de werkgever van voormalig werklozen of 
personen die instromen vanuit een re-integratietraject van het UWV of een 
gemeente. Deze afdrachtvermindering kent samenloop met de leerwegen bol en 
bbl. Van de afdrachtvermindering startkwalificatie blijkt weinig gebruik te worden 
gemaakt terwijl deze variant vanwege de (administratieve) voorwaarden 
bewerkelijk is voor zowel werkgevers, het UWV als de Belastingdienst. Zo moet de 
werkgever over een verklaring van de opleidingsinstelling beschikken alsmede over 
een verklaring van het UWV WERKbedrijf. De werkgever kan voor personen die 
 W4886.K-2 15 
OCW  10929 

 
De regering is van oordeel dat bij de groep 30-plussers primair de werkgevers en 
werknemers verantwoordelijk zijn voor (verdere) scholing en opleiding. Bij 
werkzoekenden zijn dat de uitkeringverstrekkende instanties in het kader van re-
integratie. Het ligt voor de hand deze gedeelde verantwoordelijkheid tot uiting te 
brengen in de wijze van bekostiging van het beroepsonderwijs aan deze groep. Van 
de 30-plus student mag gevraagd worden zelf een groter deel van de cursuskosten 
voor zijn rekening te nemen. Ook de werkgever kan (een deel van) de 
opleidingskosten voor zijn rekening nemen. Van de instellingen wordt verwacht dat 
zij opleidingen programmeren met een duur van ten hoogste 3 jaar voor de 
basisberoepsopleiding, de vakopleiding of de middenkaderopleiding. Uitgangspunt 
daarbij is dat instellingen deze opleidingen voor 30-plussers programmeren met 
een studieduur van 2 jaar. Slechts in uitzonderlijke gevallen, bijvoorbeeld indien dit 
voortvloeit uit wettelijke beroepsvereisten, zal een studieduur van 3 jaar nodig 
kunnen zijn. Indien blijkt dat voor een opleiding een langere studieduur nodig is 
dan 2 jaar, komen de kosten voor het laatste jaar voor rekening van werkgever en 
werknemer/student en moeten de afspraken hierover bij de aanvang van de 
opleiding worden neergelegd in de onderwijsovereenkomst die wordt gesloten 
tussen instelling en student. In deze overeenkomst moet dan ook worden 
opgenomen wat de kosten zijn voor dat laatste jaar en wie (werkgever of 
werknemer/student) deze kosten betaalt. Omdat in dit laatste jaar feitelijk sprake 
is van niet-bekostigd onderwijs, hoeft de student niet tevens cursusgeld op grond 
van de Les- en cursusgeldwet te betalen. De bekostiging voor de 30+ student duurt 
twee jaar, ook al is er een langere programmering. 
Tenslotte programmeren de instellingen opleidingen met een duur van 1 jaar voor 
de assistentopleiding en de specialistenopleiding. 
In dit verband is mede van belang dat er voorzieningen bestaan die het volgen van 
opleidingen faciliteren. Hiervan kan ook door 30-plussers gebruik gemaakt worden. 
Werkgever en werknemer/student kunnen gebruik maken van de bestaande 
belastingfaciliteiten op het gebied van scholing. De werkgever bij wie een student 
de  beroepspraktijkvorming volgt, kan financieel voordeel ontvangen via de WVA, 
de kosten van de opleiding (deels) ten laste brengen van zijn winst dan wel de 
kosten onbelast vergoeden aan zijn werknemer (welke vergoeding uiteraard 
eveneens ten laste van de winst kan worden gebracht). Dit wetsvoorstel voorziet 
erin dat werkgevers die een groot deel van het cursusgeld voor 30-plussers 
betalen, naast de bovengenoemde belastingvoordelen nog een extra 
belastingvoordeel ontvangen. Studiekosten die voor rekening blijven van de 
werknemer/student zijn in principe voor de werknemer/student aftrekbaar voor de 
inkomstenbelasting. 
Het opleiden van werklozen met het oog op re-integratie op de arbeidsmarkt is 
primair de verantwoordelijkheid van gemeenten en het UWV. Gemeenten 
ontvangen financiële middelen voor re-integratie via het Participatiebudget en de 
Wet werk en bijstand. 
 
Voorts is voor de groep 30-plussers van belang dat postinitieel beroepsonderwijs al 
grotendeels wordt verzorgd door niet-bekostigde instellingen. Een grote groep 30-
 W4886.K-2 17 
OCW  10929 

De afgelopen jaren is veel geïnvesteerd in regionale en sectorale samenwerking 
rond een Leven Lang Leren. Daarmee is een duurzame infrastructuur voor een 
Leven Lang Leren ontstaan op basis van de samenwerking tussen scholen, 
bedrijven en de lokale overheid. Verwacht mag worden dat deze impuls ertoe zal 
leiden dat werkgevers het leren op de werkvloer meer als een vanzelfsprekend 
onderdeel zullen gaan zien van het arbeidsproces. En daarnaast ook bereid zijn te 
investeren in een duurzame inzetbaarheid van volwassenen. De opbrengsten van 
investeringen in scholing van werkenden komen immers vooral terecht bij de 
werknemers en werkgevers zelf.  
In het initiële onderwijs worden de noodzakelijke fundamenten gelegd om te 
kunnen participeren op de arbeidsmarkt en in de maatschappij. Via postinitieel 
onderwijs en scholing onderhouden en ontwikkelen mensen hun kennis en 
competenties. Werkgevers en werknemers zijn primair verantwoordelijk voor de 
scholing van werkenden. Zij zijn immers ook direct belanghebbenden. De 
werkgever ziet zijn investering in scholing terug in de vorm van een verbeterde 
arbeidsproductiviteit, de werknemer in de vorm van betere loopbaan- en 
carrièreperspectieven. O&O-fondsen hebben een taak bij het actief stimuleren van 
scholings- en employabilitybeleid in bedrijven naast het reageren op 
scholingsvragen van individuele bedrijven.  
Met het introduceren van een alternatief arrangement voor de bekostiging van 30-
plus studenten legt de regering de verantwoordelijkheid voor postinitieel onderwijs 
meer bij de werkgevers en werknemers dan nu het geval is.  
 
7. Uitwerking overgangsrecht 
In deze paragraaf wordt het overgangsrecht per jaar nader toegelicht. Op grond 
van artikel 2.2.2 van de WEB bevat de berekeningswijze voor elke instelling en elke 
opleiding gelijkelijk geldende maatstaven. Uitgangspunt van de bekostiging van 
jaar t is de t min 2 systematiek (hierna: t-2). Dit betekent dat bij de maatstaf 
instroom van studenten de datum 1 oktober van het jaar t-2, en bij de maatstaf 
diploma’s het jaar t-2 van belang is. Dit houdt in dat voor de berekening van de 
bijdrage voor het jaar 2014 wordt uitgegaan van de beschikbare gegevens over het 
jaar 2012 en voor de berekening van de bijdrage voor het jaar 2015 van de 
gegevens over het jaar 2013.  
Voor het jaar 2013 worden de inschrijvingen van studenten van 30 jaar of ouder en 
de behaalde diploma’s van 30-plussers in de bekostiging gewogen volgens de 
rekenregels zoals die luiden vóór inwerkingtreding van het onderhavige 
wetsvoorstel.  
Ook voor de categorie 30-plus zal een macro budget worden vastgesteld zodat op 
basis van de maatstaven instroom van studenten en diploma’s de rijksbijdrage kan 
worden berekend.  
 
Hieronder wordt per maatstaf de situatie na de wetswijziging beschreven. 
 
a. maatstaf instroom van studenten 
 
Jaar 2014 
 W4886.K-2 19 
OCW  10929 

Jaar 2014 e.v. 
In het hierboven genoemde in voorbereiding zijnde wetsvoorstel worden tevens 
wijzigingen voorgesteld voor de wijze waarop de maatstaf diploma’s berekend zal 
gaan worden. Dit voorstel zal, voorzover dat passend is voor deze doelgroep, ook 
gevolgen hebben voor 30-plussers. Nadere uitwerking zal plaatsvinden in het 
Uitvoeringsbesluit WEB. 
 
8. Reacties uit het onderwijsveld en werkgevers 
Diverse partijen in de beleidsomgeving hebben in eerste instantie grote bezwaren 
geuit tegen de 30-plus maatregel uit het regeerakkoord. Direct na bekendmaking 
van het alternatieve arrangement hebben de MBO Raad, VNO-NCW en MKB-
Nederland verheugd gereageerd op het arrangement. Ook de FNV reageerde 
tevreden op het arrangement, maar wijst erop dat de hogere cursusgelden voor de 
doelgroep 30-plus een belemmering kunnen zijn om een opleiding te gaan volgen. 
Aangezien op basis van overleg met de diverse betrokken partijen het 30-plus 
arrangement tot stand is gekomen, is afgezien van internetconsultatie. 
 
9. Uitvoerbaarheid en handhaafbaarheid 
Dit wetsvoorstel is voor een uitvoeringstoets voorgelegd aan de Dienst Uitvoering 
Onderwijs (DUO). DUO acht het wetsvoorstel uitvoerbaar. 
 
10. Financiële gevolgen rijksbegroting 
De gevolgen voor de rijksbegroting zijn in de onderstaande tabel aangegeven. De 
bezuiniging voor de invoering van een leeftijdgrens in het mbo is opgenomen in de 
financiële bijlage van het regeerakkoord op pagina 15, tabel G. onderwijs, punt 7. 
 
De aanpak is als volgt: 
In afwijking van de financiële reeks in het regeerakkoord (reeks 1 uit onderstaande 
tabel) wordt het budget in 2014 in één keer verlaagd met de volledige structurele 
opbrengst van deze maatregel van € 170 miljoen (reeks 2 uit onderstaande tabel). 
Voor het jaar 2014 ontstaat hierdoor financiële ruimte van € 60 miljoen (reeks 3 uit 
onderstaande tabel). Deze ruimte wordt gebruikt om invulling te kunnen geven aan 
een overgangstraject. Met deze middelen kan de instelling de 30-plussers die al 
vóór de wetswijziging met een opleiding waren begonnen, in de gelegenheid stellen 
om hun opleiding af te ronden. 
 
bedrag x € 1 miljoen
2013 2014 2015 2016 structureel
1. RA-maatregel mbo 30+ -€ 80 -€ 110 -€ 170 -€ 170 -€ 170
2. Maatregel mbo 30+ -€ 80 -€ 170 -€ 170 -€ 170 -€ 170
3. Overgangsmaatregel 0 € 60 0 0 0
 
 
In de onderstaande tabel wordt de opbouw van het alternatief arrangement voor 
mbo-studenten ouder dan 30 jaar uitgesplitst. Voor het alternatief arrangement 
komt een aparte financieringsbox van € 130 miljoen. De benodigde € 130 miljoen 
wordt deels gefinancierd uit publieke middelen en wordt deels opgebracht door een 
 W4886.K-2 21 
OCW  10929 

In het onderhavige wetsvoorstel is voorzien in technische samenloopartikelen die 
ervoor moeten zorgen dat de verschillende wijzigingen in wetten die door meer 
wetsvoorstellen bestreken worden, goed op elkaar aansluiten. In de fase dat dit 
wetsvoorstel voorligt bij de Tweede Kamer kunnen de samenloopbepalingen worden 
gefinaliseerd; dit geschiedt dan bij nota van wijziging op basis van de actuele 
teksten van de wetsartikelen.  
 
II. Artikelsgewijs 
 
Artikel I.  Wijziging Wet educatie en beroepsonderwijs 
 
A (artikel 2.2.2a) 
Dit nieuwe artikel bewerkstelligt dat studenten van 30 jaar of ouder die de bol 
volgen niet meer meetellen bij de berekening van de rijksbijdrage voor het 
beroepsonderwijs. Daarbij gaat het om beide maatstaven: het aantal ingeschreven 
studenten (input) en het aantal behaalde diploma’s (output). 
Voorts wordt voorgesteld dat de studenten van 30 jaar of ouder in de 
beroepsbegeleidende leerweg (bbl) voor een beperkte duur worden bekostigd, nl. 
niet langer dan 2 jaar voor studenten aan een basisberoepsopleiding, vakopleiding 
of een middenkaderopleiding, en niet langer dan 1 jaar voor studenten aan een 
assistentopleiding of een specialistenopleiding. De totale bekostigingsduur kan niet 
langer dan 2 jaar zijn. Dat betekent bijvoorbeeld dat bij doorstroming van de 
assistentopleiding naar de basisberoepsopleiding voor laatstgenoemde opleiding 
nog 1 jaar bekostiging resteert. De beperkte bekostigingsduur sluit aan bij de 
kortere duur van de opleidingen die voor studenten van 30 jaar of ouder wordt 
voorzien.  
Indien een 30-plus student zich later nog eens voor een mbo-opleiding inschrijft, 
kan een student opnieuw voor bekostiging in aanmerking komen. Het voornemen 
bestaat om de verblijfsjaren van de student (ongeacht leeftijd) opnieuw te tellen als 
een student die het mbo heeft verlaten na ten minste drie jaar (op peildatum 1 
oktober) weer wordt ingeschreven. De basis daarvoor wordt gelegd in het in 
voorbereiding zijnde wetsvoorstel tot Wijziging van onder meer de Wet educatie en 
beroepsonderwijs ten behoeve van het bevorderen van doelmatige leerwegen in het 
beroepsonderwijs en het moderniseren van de bekostiging van het 
beroepsonderwijs. Op deze wijze wordt recht gedaan aan het principe van Leven 
Lang Leren. 
Voorts is in het derde lid geregeld dat de cursusgelden van 30-plussers niet in 
mindering worden gebracht op de rijksbijdrage. Het door de instelling geïnde 
cursusgeld mag door de instelling worden behouden. 
Tot slot is een bepaling opgenomen die het mogelijk maakt bij of krachtens 
algemene maatregel van bestuur (dat wil zeggen bij of krachtens het 
Uitvoeringsbesluit WEB) een maximum vast te stellen voor het aantal studenten 
van 30 jaar of ouder in de bbl-opleiding dat voor bekostiging in aanmerking komt. 
Daarbij zullen in het UWEB tevens voorschriften worden opgenomen voor de 
berekeningswijze. Het aantal studenten is van belang bij de berekening van de 
rijksbijdrage. Naarmate het aantal 30-plussers toeneemt zal, bij een gelijkblijvend 
 W4886.K-2 23 
OCW  10929 

een bbl-opleiding zijn begonnen. Zij kunnen hun opleiding afmaken volgens de toen 
geldende condities, waardoor van hen geen hoger cursusgeld kan worden 
gevraagd. 
 
Studenten van 30 jaar of ouder die de bol volgen worden niet langer van 
overheidswege bekostigd, en vallen daarmee niet onder de reikwijdte van de Les- 
en cursusgeldwet. Aangezien zo’n opleiding voor die doelgroep valt aan te merken 
als contractonderwijs, betalen zij voor het volgen van een dergelijke opleiding aan 
het bevoegd gezag van de instelling een door het bevoegd gezag vastgesteld 
bedrag. Daarbij is in het nieuwe artikel 18 een uitzondering gemaakt voor 
studenten die vóór de onderhavige wetswijziging de leeftijd van 30 jaar of ouder 
hebben bereikt en aan een bol-opleiding zijn begonnen. Zij blijven het reguliere 
lesgeld verschuldigd, terwijl de instellingen op grond van een nieuwe 
overgangsbepaling in de WEB voor deze studenten recht op bekostiging houden.  
 
Artikel III. Wijziging Wet educatie en beroepsonderwijs BES 
 
De WEB BES wordt door invoeging van een nieuw artikel 2.2.2a eveneens 
aangepast aan het nieuwe arrangement voor studenten van 30 jaar of ouder. 
Aangezien op dit moment op de BES geen studenten van 30 jaar of ouder zijn 
ingeschreven, is deze problematiek hier echter nu niet aan de orde. Beoogd wordt 
de wijziging van de WEB BES op een nader bij koninklijk besluit te bepalen tijdstip 
in werking te laten treden. Dit tijdstip zal worden afgestemd op de voor de BES 
geldende bekostigingsaanspraken voor 2014 en volgende jaren. 
 
Artikel IV. Wijziging Wet vermindering afdracht loonbelasting en premie 
voor de volksverzekeringen  
 
A (artikel 1)  
In artikel 1 van de Wet vermindering afdracht loonbelasting en premie voor de 
volksverzekeringen (verder: WVA) zijn de definities opgenomen. In het eerste lid, 
onderdeel c, van dat artikel is de definitie van het begrip loon opgenomen. Die 
definitie wordt gebruikt voor de bepaling van het thans nog voor de 
afdrachtvermindering onderwijs geldende toetsloon, dat is gedefinieerd in het 
eerste lid, onderdeel d. Voor de afdrachtvermindering zeevaart geldt een op een 
aantal punten van de in artikel 1, eerste lid, onderdeel c, van de WVA opgenomen 
definitie afwijkend loonbegrip; de afwijkingen zijn geregeld in artikel 17 van de 
WVA. Ingeval het toetsloon vervalt, zoals in het onderhavige wetsvoorstel wordt 
voorgesteld, is het loon van de werknemer niet langer relevant voor de 
afdrachtvermindering onderwijs. Als gevolg daarvan kan in artikel 1, eerste lid, 
onderdeel c, van de WVA de definitie van het voor de afdrachtvermindering 
zeevaart relevante loonbegrip worden opgenomen. In dat kader wordt voorgesteld 
de definitie van het begrip loon in artikel 1, eerste lid, onderdeel c, van de WVA aan 
te passen en in samenhang daarmee ook de definitie van het begrip toetsloon in 
artikel 1, eerste lid, onderdeel d, van de WVA te laten vervallen. Tevens wordt in 
dat kader voorgesteld artikel 1, tweede lid, van de WVA te wijzigen en artikel 17, 
 W4886.K-2 25 
OCW  10929 

is van toepassing op ieder cursusjaar waarin de student 30-plusser is en bovendien 
voor hem het verhoogde cursusgeld voor 30-plussers van toepassing is (en dit 
cursusgeld voor een substantieel deel voor rekening van de inhoudingsplichtige 
komt) met inachtneming van de maximumtermijn zoals opgenomen in het 
voorgestelde artikel 14, vierde lid, van de WVA.  
 
C (artikel 6)  
De voorgestelde wijziging van artikel 6, eerste lid, van de WVA hangt samen met 
het voorstel het toetsloon te laten vervallen. Op grond van de huidige tekst van 
genoemd artikellid wordt het toetsloon naar evenredigheid verminderd bij een 
arbeidsduur van minder dan 36 uur. Bij het vervallen van het toetsloon, kan ook 
deze bepaling uiteraard vervallen. Door daarnaast geen verwijzing op te nemen 
naar artikel 5, eerste lid, onderdeel d, van de WVA wordt bewerkstelligd dat op de 
variant afdrachtvermindering voor mbo30+ niet de deeltijdfactor van artikel 6 van 
de WVA van toepassing is. 
 
D (artikel 13a)  
De huidige tekst van artikel 13a van de WVA bewerkstelligt dat toeslagen voor 
ploegendiensten en onregelmatige diensten niet tot het toetsloon worden gerekend. 
Bij het vervallen van het toetsloon, zoals in het onderhavige wetsvoorstel wordt 
voorgesteld, kan ook deze bepaling uiteraard vervallen. 
 
E (artikel 14) 
In artikel 14 van de WVA zijn de verschillende varianten binnen de 
afdrachtvermindering onderwijs opgenomen. In de huidige tekst van artikel 14, 
eerste lid, onderdeel e, van de WVA is de afdrachtvermindering onderwijs 
startkwalificatie opgenomen. Voorgesteld wordt deze afdrachtvermindering te laten 
vervallen en in dat kader ook het huidige artikel 14, vijfde lid, van de WVA, dat een 
nadere uitwerking geeft aan deze afdrachtvermindering. Ook wordt voorgesteld het 
huidige artikel 14, derde lid, van de WVA te laten vervallen hetgeen samenhangt 
met het voorstel het toetsloon te laten vervallen. In de thans voorgestelde tekst 
van artikel 14, eerste lid, onderdeel e, van de WVA wordt een nieuwe variant 
binnen de afdrachtvermindering onderwijs opgenomen. Deze afdrachtvermindering 
is van toepassing met betrekking tot de werknemer van 30 jaar of ouder met 
betrekking tot wie de inhoudingsplichtige recht heeft op de afdrachtvermindering 
bbl, mits de inhoudingsplichtige ten minste € 1000 van het voor die werknemer 
verschuldigde cursusgeld van € 1261 – het ingevolge onderhavig wetsvoorstel in te 
voeren cursusgeld voor het  bekostigd mbo 30+ onderwijs – voor zijn rekening 
neemt. Op grond van het voorgestelde artikel 14, vierde lid, van de WVA is 
voornoemde afdrachtvermindering met betrekking tot een werknemer die 
deelneemt aan een assistentopleiding of specialistenopleiding ten hoogste één jaar 
van toepassing en met betrekking tot een werknemer die deelneemt aan een 
basisberoepsopleiding, vakopleiding of middenkaderopleiding  ten hoogste twee 
jaren van toepassing. Dit sluit aan bij de duur van maximale bekostiging van 
voornoemde opleidingen en de kortere duur van de opleidingen die voor studenten 
 W4886.K-2 27 
OCW  10929 

voor enkele onderdelen binnen de afdrachtvermindering onderwijs een afwijkende 
indexatie toe te passen door de indexatie te koppelen aan de 
consumentenprijsindex. Dit is opgenomen in het voorgestelde artikel 30a, tweede 
lid, van de WVA en gaat gelden voor het bedrag van de voorgestelde 
afdrachtvermindering onderwijs bbl voor mbo 30-plussers, het bedrag van de 
afdrachtvermindering onderwijs voor EVC en het bedrag dat de inhoudingsplichtige 
ingevolge artikel 14, eerste lid, onderdeel e, van de WVA ten minste voor zijn 
rekening moet nemen van het in die bepaling bedoelde cursusgeld. De indexering 
van voornoemde bedragen vindt plaats door toepassing van de tabelcorrectiefactor 
van artikel 10.2 van de Wet inkomstenbelasting 2001 die is gekoppeld aan de 
consumentenprijsindex. Ook de op basis van de Les- en cursusgeldwet vastgestelde 
cursusgeldbedragen – waar de bedragen die gaan gelden binnen de 
afdrachtvermindering onderwijs bbl voor mbo 30+ mee samenhangen – worden 
geïndexeerd aan de hand van de consumentenprijsindex.   
 
I (artikelen 31 en 33)  
Artikel 31 van de WVA regelt de jaarlijkse indexering van het toetsloon. Bij het 
vervallen van het toetsloon, zoals in het onderhavige wetsvoorstel wordt 
voorgesteld, kan deze bepaling uiteraard ook vervallen.  
Artikel 33 van de WVA bevat overgangsrecht met betrekking tot de per 1 januari 
2003 vervallen afdrachtvermindering langdurig werklozen. Aangezien in deze 
bepaling ook het toetsloon een rol speelt, zou deze bepaling in beginsel moeten 
worden aangepast ingeval, zoals in het huidige wetsvoorstel wordt voorgesteld, het 
toetsloon komt te vervallen. Aangezien het genoemde overgangsrecht inmiddels 
echter is uitgewerkt en de bepaling derhalve haar belang heeft verloren, wordt 
voorgesteld deze bepaling in haar geheel te laten vervallen. 
 
Artikel V. Aanvullende indexering bedragen Wet vermindering afdracht 
loonbelasting en premie voor de volksverzekeringen 
 
De bedragen van de afdrachtvermindering onderwijs worden op grond van artikel 
30a van de WVA jaarlijks geïndexeerd. De in artikel IV, onderdeel B, onder 1 en 3, 
van het onderhavige wetsvoorstel opgenomen bedragen zijn berekend op basis van 
de bedragen zoals deze gelden voor het jaar 2011. De wijzigingen gaan echter pas 
in per 1 januari 2013 wat betekent dat er voor zowel het jaar 2012 als het jaar 
2013 nog indexering dient plaats te vinden. De indexering voor het jaar 2013 zal 
ingevolge artikel 30a van de WVA automatisch worden toegepast bij invoering van 
genoemde bedragen. Voor de indexering die nog dient te worden toegepast voor 
het jaar 2012 is echter een aanvullende bepaling nodig. Hiertoe dient artikel V van 
dit wetsvoorstel.  
 
Artikel VI. Uitzondering op indexering bedragen Wet vermindering 
afdracht loonbelasting en premie voor de volksverzekeringen 
 
Het is de bedoeling dat het bedrag van de afdrachtvermindering voor mbo 30+ in 
2013 € 625 bedraagt en de minimumbijdrage van de inhoudingsplichtige aan het 
 W4886.K-2 29 
OCW  10929 

toegepast nadat per 1 januari 2016 de gebruikelijke indexering van de bedragen 
voor de afdrachtvermindering heeft plaatsgevonden. 
 
De Minister van Onderwijs,  
Cultuur en Wetenschap, 
 
 
 
 
 
Marja van Bijsterveldt-Vliegenthart 
 
 
 W4886.K-2 31 
OCW  10929 

