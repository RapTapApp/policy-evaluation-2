TWEEDE KAMER DER STATEN-GENERAAL 
 
Vergaderjaar 2011/12 
 
 
33 145 Wijziging van onder meer de Wet studiefinanciering 2000 in verband met het 
onderbrengen van de basisbeurs voor studenten in de masterfase in het sociaal 
leenstelsel en het aanbrengen van enkele vereenvoudigingen in het 
studiefinancieringsstelsel 
 
 
Nr. xxx Nota van wijziging 
 
 
Ontvangen 
 
Het voorstel van wet wordt als volgt gewijzigd: 
 
A 
In artikel I worden de volgende wijzigingen aangebracht: 
 
1. In onderdeel X wordt in artikel 5.2b de zinsnede “bedoeld in artikel 7.3a” 
vervangen door: bedoeld in artikel 7.3a WHW. 
2. In onderdeel Ai wordt in artikel 12.1cc de zinsnede “blijft artikel 3.4 zoals dat 
artikel luidde voor het tijdstip van inwerkingtreding van artikel I” vervangen 
door: blijft ten aanzien van de reeds toegekende toeslag artikel 3.4 zoals dat 
artikel luidde voor het tijdstip van inwerkingtreding van artikel I.  
3. In onderdeel Ak wordt in artikel 12.9a de zinsnede “blijft artikel 5.3 zoals dat 
artikel luidde voor het tijdstip van inwerkingtreding van artikel I” vervangen 
door: blijft ten aanzien van deze toegekende reisvoorziening artikel 5.3 zoals dat 
artikel luidde voor het tijdstip van inwerkingtreding van artikel I. 
4. In onderdeel Ak wordt artikel 12.9c vervangen door: 
 
Artikel 12.9c. Uitgestelde werking sociaal leenstelsel voor studenten 
duplex ordo met éénjarige vervolgopleiding 
Op een student die op of vóór 1 september 2012 éénjarig onderwijs volgt 
volgend op een opleiding gericht op een levensbeschouwelijk ambt of beroep, 
bedoeld in 7.4a, vijfde lid, WHW, en die daarvoor studiefinanciering toegekend 
heeft gekregen, blijven de artikelen 5.2, 5.6 en 5.7, zoals die artikelen luidden 
voor inwerkingtreding van artikel I, onderdelen X, Z en Aa, van de Wijzigingswet 
(...) van toepassing.  
 
Artikel 12.9d. Uitgestelde werking sociaal leenstelsel voor studenten 
duplex ordo met tweejarige vervolgopleiding 
Op een student die op of vóór 1 september 2011 tweejarig onderwijs volgde 
volgend op een opleiding gericht op een levensbeschouwelijk ambt of beroep, 
 W1761.NVW 1 
OCW 10942 

ongewijzigd blijven. Voor studenten die rechten verkregen hebben, geldt echter 
geen uitgestelde werking. 
 
A, Onderdeel 4 
Het overgangsrecht voor een deel van de studenten in het duplex ordo model 
was te ruim vormgegeven. Daarom is het overgangsrecht voor deze studenten 
aangepast. 
 
B 
Ook voor studenten die geen aanspraak maken op studiefinanciering en die 
vanwege een tijdens de opleiding verworven handicap of chronische ziekte 
genoodzaakt zijn een passendere opleiding te kiezen, worden de inschrijvingen 
in het CRIHO voor de opleidingswissel niet meegeteld.  
 
C 
Om in aanmerking te komen voor een tegemoetkoming op grond van de WSF 
BES is in die wet bepaald dat personen met de Nederlandse nationaliteit die niet 
op Bonaire, Sint Eustatius of Saba zijn geboren, tenminste 10 jaar op één van 
die eilanden moeten wonen. Na invoering van de huidige tekst van de WSF BES 
op 1-8-2011 is gebleken dat een klein aantal jongeren met de Nederlandse 
nationaliteit die al geruime tijd woonachtig zijn in Caribisch Nederland volgens 
de letterlijke tekst van de WSF BES niet in aanmerking zouden komen voor een 
tegemoetkoming op grond van de WSF BES, omdat ze niet geboren zijn in 
Caribisch Nederland en nog geen 10 jaar woonachtig zijn in Caribisch Nederland, 
maar ook niet (meer) in aanmerking kunnen komen voor een tegemoetkoming 
vanuit het land waar zij vandaan komen. Omdat zij dreigden tussen wal en schip 
te vallen, is de hardheidsclausule gebruikt om deze studenten toch een 
tegemoetkoming te kunnen verstrekken. Met deze wetswijziging wordt de 
wettekst gerepareerd zodat deze weer in overeenstemming is met de 
uitvoeringspraktijk. Gebruik van de hardheidsclausule is op dit punt dan niet 
meer nodig.   
 
D 
Onderdeel 1 van onderdeel B treedt met terugwerkende kracht inwerking. 
Hierdoor worden voor alle studenten die vanaf 1 augustus 2011 hernieuwde 
rechten hebben gekregen in verband met het wisselen van opleiding in verband 
met een medische noodzaak de inschrijvingen vóór de opleidingswissel niet 
meegeteld voor het bepalen van het aantal inschrijvingen. 
 
 
De Staatssecretaris van Onderwijs, 
Cultuur en Wetenschap, 
 
 
 
Halbe Zijlstra 
 W1761.NVW 3 
OCW 10942 

