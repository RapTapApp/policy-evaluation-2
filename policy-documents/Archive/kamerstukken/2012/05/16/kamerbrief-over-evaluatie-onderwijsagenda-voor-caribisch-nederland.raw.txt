1
 
> Retouradres Postbus 16375 2500 BJ  Den Haag
Rijnstraat 50
Den Haag
De voorzitter van de Tweede Kamer der Staten-Generaal
Postbus 16375
Postbus 20018 
2500 BJ  Den Haag
2500 EA  DEN HAAG www.rijksoverheid.nl
 
 
Onze referentie
381257
 
16 mei 2012
Betreft Evaluatie Onderwisjagenda voor Caribisch Nederland
Tijdens het Algemeen Overleg over Caribisch Nederland met de vaste commissie voor 
Koninkrijksrelaties op 6 februari heb ik u toegezegd dat ik u vóór 1 juni zou informeren over de 
evaluatie van de Onderwijsagenda voor Caribisch Nederland. Ik heb tevens toegezegd daarbij in te 
gaan op de bevindingen van de Inspectie van het Onderwijs en inzicht te geven in de beschikbare 
gegevens over het schoolverzuim.
Onderwijsagenda voor Caribisch Nederland
In maart 2011 is de Onderwijsagenda voor Caribisch Nederland ondertekend. Hierin is afgesproken 
dat we gezamenlijk ervoor gaan zorgen dat de basiskwaliteit in 2016 op orde is. Jaarlijks volgen we de 
voortgang om vast te stellen of we op de goede weg zijn. Ook is in de onderwijsagenda afgesproken 
dat de Eerste Kamer en Tweede Kamer zullen worden geïnformeerd over de voortgang. In oktober 
2011 en maart 2012 is door vertegenwoordigers van mijn ministerie met de betrokkenen gesproken 
over de voortgang. De resultaten van die gesprekken zijn meegenomen in deze evaluatie. 
Uitgangspunt van de onderwijsagenda is dat leerlingen in Caribisch Nederland recht hebben op 
kwalitatief goed onderwijs. Daar zet een ieder zich vanuit zijn eigen rol en verantwoordelijkheid voor 
in. Op het terrein van het onderwijs is dankzij de inspanningen van alle betrokkenen al een flink 
aantal positieve zaken gerealiseerd. Dat neemt niet weg dat er nog veel te doen is. 
De eilanden worden van Europees Nederland gescheiden door een afstand van ruim 8000 kilometer. 
Hun situatie verschilt in veel opzichten enorm van wat we in Nederland (of beter gezegd: Europees 
Nederland) gewend zijn. Dat alleen al maakt dat we realistisch moeten zijn in onze ambities. De 
komende jaren zijn er belangrijke uitdagingen die nog veel inzet vergen van alle betrokkenen. Ik heb 
ook op basis van mijn eigen contacten kunnen constateren dat alle betrokkenen met grote inzet 
werken aan de gewenste verbeteringen. Dit geeft mij veel vertrouwen in de voortgang.
a
Pagina 1 van 9

Leraren
Op basis van de verbeterplannen worden actieplannen per school voor de verdere professionalisering 
van de leraren uitgevoerd en door mijn ministerie gefinancierd. Daarnaast zijn afspraken gemaakt 
met de Universiteit van de Nederlandse Antillen (UNA) op Curaçao over het in stand houden van de 
dependance van de lerarenopleiding voor het primair onderwijs op Bonaire. Deze 
opleidingsmogelijkheid zal een bijdrage leveren aan het beschikbaar zijn van voldoende bevoegde en 
bekwame leerkrachten voor het primair onderwijs.
Voor de ondersteuning van de werving van leraren uit Europees Nederland of elders uit de regio zijn 
extra middelen beschikbaar gesteld. Ik verwijs u hiervoor naar mijn brief van 26 april over het 
wegnemen van belemmeringen voor Nederlandse leraren in Caribisch Nederland en de mogelijke 
kwijtschelding van studieschuld voor terugkerende CN-studenten (kamerstuknummer nog niet 
bekend). 
Huisvesting
In maart 2011 zijn masterplannen onderwijshuisvesting getekend voor de verbetering van de 
onderwijshuisvesting in Caribisch Nederland. Doelstelling van deze plannen is dat elke school zo snel 
mogelijk over fatsoenlijke huisvesting beschikt. In de plannen is een tijdpad voor de te realiseren 
inhaalslag opgenomen en is aangegeven welke financiële bijdrage door mijn ministerie en de 
openbare lichamen zal worden geleverd. Een aantal van de voornemens is reeds gerealiseerd. De 
Rijksgebouwendienst is door mij ingeschakeld voor het project- en programmamanagement. Op mijn 
verzoek heeft de dienst de plannen opnieuw doorgerekend. Uit deze doorrekening blijkt dat de 
kosten van onverkorte uitvoering van de plannen aanzienlijk zouden oplopen. In overleg met alle 
betrokkenen wordt thans bezien of op onderdelen versoberingen mogelijk zijn zonder dat dit afbreuk 
doet aan de doelstelling van de masterplannen. Ik zal hierover op korte termijn nader overleggen 
met de openbare lichamen.
Bevindingen Inspectie van het Onderwijs
In april heb ik u het Onderwijsverslag 2010-2011 toegezonden (kamerstuknummer 33000-VIII-185). 
De inspectie constateert onder meer dat in het basisonderwijs veel scholen een begin hebben 
gemaakt met de uitvoering van het verbeterplan en dat de leerprestaties voor technisch lezen en 
rekenen/ wiskunde zijn gestegen. Desalniettemin blijft de achterstand op veel scholen in vergelijking 
met Europees Nederland groot. De scholen in Caribisch Nederland moeten werken onder moeilijke 
omstandigheden. De inspectie wijst ook op de problemen die scholen zowel in primair onderwijs als 
in voortgezet onderwijs ondervinden bij het aantrekken van gekwalificeerde leerkrachten en zij 
signaleert een tekort aan leermiddelen. Scholen hebben moeite invulling te geven aan de wettelijke 
bepalingen van het Nederlands als gevolg van de uitgangssituatie van veel leerlingen wat betreft 
thuistaal en taalomgeving. Dit heeft ook gevolgen voor de instroom in het voortgezet onderwijs. In 
haar rapportages over de afzonderlijke scholen constateert de inspectie dat de verbeterplannen van 
de scholen aansluiten bij haar eigen bevindingen. 
Bevindingen en ervaringen van de eilanden
In de gesprekken die ambtenaren van mijn ministerie met de schoolbesturen en schoolleiders hebben 
gevoerd, is van de kant van de scholen aangegeven dat sinds het ondertekenen van de 
onderwijsagenda veel acties met enthousiasme in gang zijn gezet en dat het totaalbeeld over de 
voortgang positief is. De scholen hebben het idee dat praktische stappen voorwaarts worden gezet en 
ervaren daarbij ook steun, onder andere van de kant van mijn ministerie. Sommige zaken kosten 
meer tijd dan voorzien. Dat geldt bijvoorbeeld voor het plan van aanpak leraren. Daar teken ik wel bij 
aan dat scholen op dit terrein zelf al zaken zijn gestart. Ook wordt aangegeven dat er op dit moment 
heel veel tegelijk moet worden opgepakt en dat er dus voor moet worden gewaakt dat de leraren en 
schoolleiding overbelast raken. Opgemerkt is ook dat de scholen in het verleden niet gewend waren 
aan regelmatig bezoek van de onderwijsinspectie. Het feit dat de inspectie nu wel regelmatig 
langskomt wordt als positief ervaren, evenals de wijze waarop de inspectiebezoeken in de praktijk 
Pagina 2 van 9

Ik heb er vertrouwen in dat we met succes op de ingezette weg voortgaan.
de minister van Onderwijs, Cultuur en Wetenschap,
Marja van Bijsterveldt-Vliegenthart
Pagina 4 van 9

een assessment-traject naar analogie van het assessment voor zij-instromers in Europees Nederland. 
Op basis daarvan kan een maatwerktraject voor de opleiding worden vastgesteld. Inmiddels is 
besloten om in samenwerking met de Universiteit van de Nederlandse Antillen (UNA) de dependance 
op Bonaire van de lerarenopleiding voor het primair onderwijs te continueren. 
Voor het aantrekken van leraren zijn middelen beschikbaar gesteld die de scholen in staat stellen om 
het voor (ervaren) leraren uit Europees Nederland of elders uit de regio aantrekkelijker te maken om 
tijdelijk in Caribisch Nederland te gaan werken. 
Om de kwaliteit van de schoolleiding te versterken wordt zij ondersteund door schoolcoaches. De 
scholen voor primair onderwijs op Sint Eustatius en Saba zijn inmiddels een twinning gestart met 
scholen in Friesland. De ondersteuning van de schoolbesturen behoeft nog extra aandacht. 
Geconstateerd is dat door de nadruk op het op orde brengen van de bekostiging de 
scholingsinspanningen voor de besturen nog onvoldoende van de grond zijn gekomen.
3. Onderwijszorg op maat
Sinds 1 augustus 2011 is op ieder eiland een Expertisecentrum Onderwijszorg (EOZ) operationeel. Het 
EOZ wordt aangestuurd door een samenwerkingsverband waarin alle scholen op het eiland zijn 
vertegenwoordigd. Onder verantwoordelijkheid van het samenwerkingsverband is op ieder eiland 
een eilandelijk zorgplan opgesteld. De scholen hebben Interne Begeleiders en Zorgcoördinatoren die 
basisscholing hebben gehad en hebben een interne zorgstructuur ingericht. Met behulp van 
diagnostische toetsen is de zorgbehoefte van de leerlingpopulatie in kaart gebracht. Thans wordt 
gewerkt aan het vormgeven van het daarbij passende aanbod. 
Het arbeidsgericht onderwijs (AGO) dat op Bonaire en Sint Eustatius werd aangeboden, is omgebouwd 
tot praktijkonderwijs. Alle scholen voor voortgezet onderwijs op de drie eilanden bieden sinds 1 
augustus 2011 praktijkonderwijs aan.
De Sociale Vormingsplicht (SVP) is omgevormd naar Sociale Kanstrajecten Jongeren (SKJ). Op dit 
moment zijn de eilanden bezig met de inventarisatie van de jongeren die in aanmerking kunnen 
komen voor een sociaal kanstraject. Met de gegevens uit het bevolkingsregister wordt nagegaan 
welke jongeren op school zitten, welke jongeren gebruik maken van studiefinanciering, een SKJ-
traject volgen, werkzaam zijn op de arbeidsmarkt of thuis zitten. Jongeren die in aanmerking komen 
voor een sociaal kanstraject worden actief benaderd en uitgenodigd voor een intakegesprek (net als 
voorheen gebeurde bij de SVP). Door het beter in kaart brengen van de jongeren zullen nu meer 
jongeren bereikt worden. De uitvoeringsorganen op de eilanden hebben raamplannen voor 2012 
opgesteld, waarin zij de onderdelen van het sociale kanstraject, uiteenzetten. De raamplannen zijn 
ter goedkeuring aan de eilandbesturen voorgelegd.
4. Aantrekkelijk beroepsonderwijs 
Op Bonaire wordt al beroepsonderwijs aangeboden. Het grootste deel van de mbo-opleidingen op 
Bonaire is inmiddels erkend. In de onderwijsagenda was afgesproken dat ook op Saba en Sint 
Eustatius bij aanvang van het schooljaar 2011-2012 beroepsonderwijs zou worden aangeboden, maar 
dit bleek niet haalbaar. Per 1 augustus 2012 zal ook op Saba en Sint Eustatius beroepsonderwijs 
(niveaus 1 en 2) worden aangeboden. De basis hiervoor is gelegd tijdens de ‘Conferentie 
Beroepsonderwijs’ van 7 – 9 november 2011 op Sint Eustatius. Vanaf maart is een campagne Promotie 
Beroepsonderwijs van start gegaan om ouders en leerlingen enthousiast te maken voor 
beroepsonderwijs. Op Saba is op 19 maart het gebouw voor beroepsonderwijs geopend.
Per september 2011 is de Raad Onderwijs Arbeidsmarkt Caribisch Nederland (ROA-CN) operationeel. 
Zijn taken bestaan onder meer uit het adviseren over erkenning en bekostiging van opleidingen, 
zorgen voor de beschikbaarheid van praktijkplaatsen en het beoordelen van deze plaatsen, het doen 
Pagina 6 van 9

Bijlage 2: Schoolverzuim
Op dit moment worden de verzuimgegevens op de drie eilanden op verschillende manieren 
bijgehouden. In juni/juli zal Ingrado, de vereniging van leerplichtambtenaren in Nederland, een 
cursus aanbieden voor leerplichtambtenaren. Deze cursus zal bijdragen aan de verbetering van de 
registratie en het handhavingsbeleid, met als doel het terugdringen van schoolverzuim en voortijdig 
schoolverlaten. De leerplichtambtenaren worden opgeleid in de Leerplichtwet, aanverwante 
wetgeving, beroepshouding en kennis van hun netwerk, waardoor zij beter in staat zijn om invulling 
te geven aan het toezicht op de naleving van de Leerplichtwet. Ik heb de verzuimgegevens aan de 
Inspectie van het Onderwijs gegeven en haar gevraagd in haar contacten met de scholen en 
leerplichtambtenaren aandacht te besteden aan het op orde brengen van de registratie als zodanig en 
aan de maatregelen die worden genomen om de omvang van het verzuim terug te dringen. Ik zal dit 
ook zelf in mijn contacten met de gedeputeerden bespreken.
Pagina 8 van 9

