> Retouradres Postbus 20350 2500 EJ  Den Haag 
De Voorzitter van de Tweede Kamer 
Bezoekadres: 
der Staten-Generaal 
Parnassusplein 5 
2511 VX  Den Haag 
Postbus 20018 
www.rijksoverheid.nl 
2500 EA DEN HAAG 
Kenmerk 
PG/E 3114243 
Bijlage(n) 
Correspondentie uitsluitend 
richten aan het retouradres 
met vermelding van de datum 
 
en het kenmerk van deze 
brief. 
 
Datum 9 mei 2012 
Betreft Implementatie euthanasieregelgeving in Caribisch Nederland 
 
 
 
Geachte voorzitter, 
De voormalig staatssecretaris van Binnenlandse Zaken en Koninkrijksrelaties heeft 
op 11 mei 2010 toegezegd de Eerste Kamer nader te zullen informeren over de 
voortgang van de implementatie van de Wet toetsing levensbeëindiging op 
verzoek en hulp bij zelfdoding (hierna: Euthanasiewet) op Bonaire, St. Eustatius 
en Saba (Caribisch Nederland). Gezien de relevantie van het onderwerp acht ik 
het van belang ook uw Kamer, mede namens mijn collega van Veiligheid en 
Justitie, hierover in te lichten.  
  
Achtergrond 
Met het amendement Remkes – Van Gent (Kamerstukken II 2009/10 31 959, nr. 
24) zal de Euthanasiewet per 10 oktober 2012 inwerking treden in Caribisch 
Nederland. De Kamer gaf met het amendement aan dat, uit het oogpunt van 
autonomie en gelijke behandeling, de Euthanasiewet ook op Caribisch Nederland 
van toepassing zou moeten zijn. 
 
Voor euthanasie bestaat in Caribisch Nederland echter slechts beperkt draagvlak, 
wat maakt dat uw besluit daar de nodige emoties heeft opgeroepen. Tijdens mijn 
recente bezoek aan de eilanden heb ik aangegeven begrip te hebben voor deze 
gevoelens. Tegelijkertijd heb ik aangegeven het juist daarom van belang te vinden 
dat de implementatie uiterst zorgvuldig verloopt, zodat een arts in staat zal zijn 
conform de strikte zorgvuldigheidseisen uit de wet te handelen en daarnaar 
beoordeeld te worden. Ik heb bovendien benadrukt dat één van de 
zorgvuldigheidseisen uit de wet is dat er een uitdrukkelijk en weloverwogen 
verzoek van de patiënt tot vrijwillige levensbeëindiging ligt. 
 
De in het geval van euthanasie te volgen procedure omvat een aantal stappen. 
Wanneer een arts de euthanasie heeft uitgevoerd, dient hij of zij hiervan allereerst 
melding te maken aan de lijkschouwer. De Officier van Justitie bepaalt daarna of 
verlof kan worden afgegeven voor begraven of cremeren. De verslagen van de 
behandelend arts, de lijkschouwer en een onafhankelijke arts worden vervolgens 
aan een Regionale toetsingscommissie euthanasie (Rte) gezonden. Het is aan deze 
commissie om te beoordelen of de betrokken arts heeft voldaan aan de 
zorgvuldigheidseisen. Indien de commissie tot de conclusie komt dat de arts niet 
conform de zorgvuldigheidseisen heeft gehandeld, wordt hiervan melding gemaakt 
Pagina 1 van 3 

 
euthanasie (Rte) voor Caribisch Nederland maar beperkt in staat zal zijn om de 
 
vereiste kennis en ervaring op te bouwen. Om toch de kwaliteit van de toetsing te 
kunnen waarborgen, zal daarom worden aangesloten bij de bestaande Rte-
structuur in Nederland. Met de Rte voor Noord-Nederland is afgesproken dat deze 
commissie de meldingen van euthanasie uit Caribisch Nederland in voorkomende 
gevallen zal toetsen. 
 
Openbaar Ministerie 
In Nederland wordt, indien een Rte tot de conclusie komt dat een arts niet heeft 
gehandeld conform de zorgvuldigheidseisen uit de Euthanasiewet, de zaak door de 
Rte overgedragen aan het College van procureurs-generaal. Ook in geval een Rte 
zich onbevoegd acht tot het geven van een oordeel komt de zaak uiteindelijk bij 
het College. Het College bepaalt dan aan de hand van het dossier, het (eventuele) 
oordeel van de Rte en de Aanwijzing vervolgingsbeslissing inzake actieve 
levensbeëindiging op verzoek (hierna: Aanwijzing) of tot strafrechtelijk onderzoek 
wordt overgegaan.  
 
De situatie in Caribisch Nederland wijkt in zoverre af van die in Nederland, dat het 
Nederlandse College van procureurs-generaal geen bevoegdheid heeft op de 
eilanden. De Hoofdofficier van Justitie in Caribisch Nederland legt verantwoording 
af aan de procureur-generaal van Curaçao, St. Maarten, Bonaire, St. Eustatius en 
Saba. Op zijn beurt legt deze PG, voor wat betreft Caribisch Nederland, 
verantwoording af aan de (Nederlandse) Minister van Veiligheid en Justitie. 
  
Voorafgaand aan mijn bezoek aan de eilanden, is reeds op ambtelijk niveau over 
dit onderwerp gesproken met de Hoofdofficier van Justitie voor Caribisch 
Nederland en de procureur-generaal van Curaçao, St. Maarten, Bonaire, St. 
Eustatius en Saba. De PG heeft zich hierbij bereid verklaard de Aanwijzing in 
voorkomende gevallen te volgen. Hierover wordt nader overleg gevoerd. 
 
Tot slot 
Dat euthanasie gevoelig ligt in Caribisch Nederland, is reden te meer voor mij er 
scherp op toe te willen zien dat de bevolking goed wordt betrokken en 
geïnformeerd bij de implementatie van de regelgeving. Ik heb de GGD gevraagd 
daartoe, zo mogelijk in samenwerking met de Rijksdienst Caribisch Nederland, 
voorlichting te verzorgen. Een goede informatievoorziening zal veel 
onduidelijkheid en onbegrip over de regelgeving voorkomen.  
 
Zorgvuldigheid is de kern van een maatschappelijk en medisch verantwoorde 
toepassing van euthanasie. De geringe omvang van de eilanden, hun onderlinge 
afstand en het beperkt aanwezige draagvlak maken de implementatie van de 
Euthanasiewet in Caribisch Nederland een complexe opgave. De uitdaging is om 
de vereiste zorgvuldigheid binnen deze specifieke context te organiseren. In dat 
licht zijn inmiddels belangrijkste stappen gezet die moeten resulteren in een 
verantwoorde inwerkingtreding per 10 oktober aanstaande. 
Hoogachtend, 
de Minister van Volksgezondheid, 
Welzijn en Sport, 
 
 
 
mw. drs. E.I. Schippers 
Pagina 3 van 3 
 
 
 

