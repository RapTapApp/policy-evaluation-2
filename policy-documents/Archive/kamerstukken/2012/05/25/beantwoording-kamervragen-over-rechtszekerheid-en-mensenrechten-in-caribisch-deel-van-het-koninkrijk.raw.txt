 
 
 
 
33 189  Beleidsdoorlichting Koninkrijksrelaties 
 
Nr.         Lijst van vragen en antwoorden 
              Vastgesteld, 13 april 2012 
 
De vaste commissie voor Koninkrijksrelaties 1) heeft de navolgende vragen naar 
aanleiding van de brief van de minister van Binnenlandse Zaken en Koninkrijks-
relaties van 28 februari 2012 (TK 33189 nr. 1), ten geleide van het rapport over de 
beleidsdoorlichting van artikel 1 van de begroting Koninkrijksrelaties, de waarborging 
van de rechtszekerheid en mensenrechten in het Caribisch deel van het Koninkrijk, 
aan de regering voorgelegd. 
De regering heeft deze vragen beantwoord bij brief van…. 
De vragen en antwoorden zijn hieronder afgedrukt. 
 
 
De voorzitter van de commissie, 
Van der Burg 
 
De adjunct-griffier van de commissie, 
Hendrickx 
 
 
 
Nr Vraag Blz
van tot
1 Door welke dienst of afdeling binnen uw ministerie is deze beleidsdoorlichting opgesteld?  000
De beleidsdoorlichting is opgesteld door de directie Koninkrijksrelaties. Deze directie is 
daarbij bijgestaan door de afdeling Kennis en Strategie en de directie Financieel 
Economische Zaken. Tevens hebben medewerkers van het ministerie van Veiligheid en 
Justitie en het ministerie van Defensie een bijdrage geleverd.  
2 Hoe wordt de onafhankelijkheid van de beleidsdoorlichting gewaarborgd? 000
Het Wetenschappelijk Onderzoeks- en Documentatiecentrum (WODC) is verzocht een 
onafhankelijke toets uit te voeren. Gedurende het opstellen van de beleidsdoorlichting is 
meerdere keren feedback gegeven en tot slot heeft het WODC een finaal oordeel gegeven 
Beide zijn als bijlage bij de beleidsdoorlichting reeds aan uw Kamer verzonden.  
3 In hoeverre leidt de taakstelling ten aanzien van externe inhuur ertoe dat deze beleidsdoor- 000
lichting plaatsvindt door medewerkers die zelf betrokken zijn bij de uitvoering van het 
vastgestelde beleid? Welke waarborgen zijn getroffen om een dergelijke onwenselijke 
situatie te voorkomen? 
Mijn ambtsvoorganger heeft er bewust voor gekozen om de beleidsdoorlichting door de 
betreffende beleidsdirectie zelf uit te laten voeren. Dit om tegemoet te komen aan de 
taakstelling externe inhuur, maar ook omdat het leereffect voor de betreffende directie groter 
kan zijn, dan wanneer het rapport door een derde partij wordt geschreven. De 
onafhankelijkheid is geborgd door de onafhankelijke toets door het WODC (zie ook het 
antwoord op vraag 2). 
AntwoordenTKcieversie51  1/13 

instrumenten, hebben bijgedragen aan de beleidsdoelstelling “het waarborgen van de 
rechtszekerheid en mensenrechten op de Nederlandse Antillen en Aruba”. Zie ook paragraaf 
3.2 op pagina 18 van de beleidsdoorlichting. 
9 Op welke wijze zijn Sint Maarten, Curaçao en Aruba betrokken bij de beleidsdoorlichting? 1
Niet, het betreft hier een doorlichting van het beleid van de Nederlandse regering. Uiteraard 
hebben de Kustwacht, het RST en de Rechterlijke Macht wel een bijdrage geleverd. In het 
kader van reguliere beleidsuitvoering vindt regelmatig overleg plaats met de 
Koninkrijkspartners over het beleid. 
10 De in de inleiding vermelde onderzoeksvraag «Wat kan hiervan geleerd worden en wat kan 1 19
in de toekomst beter» lijkt nergens in de beleidsdoorlichting uitgebreid aan bod te komen. 
Kan er per ingezet middel een overzicht gemaakt worden van de beoogde verbeterpunten? 
Zie het antwoord op vraag 7. 
11 Kunt u aangeven waarom het bedrag voor artikel 1 de Waarborgfunctie, in de begroting is 4
gegroeid van € 58,6 mln. in 2010 tot € 63,6 mln. in 2012? Zijn de verantwoordelijkheden 
voor BZK betreffende de waarborgfunctie uitgebreid zodat deze een stijging van het bedrag 
verklaren? 
Het bedrag in de begroting is gegroeid naar € 63,6 miljoen in 2012 vanwege de bij 
Voorjaarsnota 2011 aangegeven uitbreiding van artikel 1 met het budget voor 
grenscontroletaken van de Koninklijke Marechaussee. Er is voor gekozen dit 
beleidsinstrument over te hevelen van artikel 2 naar artikel 1, omdat dit instrument beter bij 
de beleidsdoelstelling van artikel 1 past.  
12 Waarom wordt in de beleidsdoorlichting voor 2007-2010 tot op de euro nauwkeurig  4
onderscheid gemaakt naar bedragen per instrument (de vier instituties) en is in de begroting 
2012 slechts één groot bedrag terug te vinden?  
De verantwoording in de begroting vindt plaats op basis van artikelen, de verantwoording in 
de beleidsdoorlichting vindt plaats op basis van de onderdelen binnen dit artikel. 
13 Kunt u aangeven waarom volgens u de vier instituties (Kustwacht, RST, Gemeenschappelijk 4
hof en het OM), van essentieel belang zijn voor de rechtshandhavingsketen ? Wordt het geld 
voor de waarborgfunctie naast deze instituties ook aan andere zaken besteed? Zo ja, waar 
gaat dat naar toe en om hoeveel geld gaat het?  
Een rechtshandhavingketen houdt de rechtsorde in stand en ziet toe op de naleving van de 
wetten. Zonder opsporing (de Kustwacht en het Recherchesamenwerkingsteam), vervolging 
(Openbaar Ministerie) en berechting (Gemeenschappelijk Hof) kan de rechtsorde niet in 
stand gehouden worden.  
Nee. Zoals ook is weergegeven in tabel 1, zijn alle beschikbare middelen besteed aan de 
genoemde vier instituties, met uitzondering van 2008 toen er bedrag is besteed aan 
verbetermaatregelen gevangeniswezen en in 2010 toen een deel is besteed aan de kosten van 
de transitie.  
14 Hoe beoordeelt u het functioneren van de instituties? (Hof, kustwacht, het Recherche 4
samenwerkingsteam (RST), etc.) 
Het functioneren van de door u genoemde instituties is de primaire verantwoordelijkheid van 
de ministers van Justitie van de betrokken landen. Het is aan hen en aan de Staten van het 
desbetreffende land om te oordelen over het functioneren daarvan.  
15 Kunt u aangeven of het bedrag van €9,5 miljoen dat is toegezegd in 2008 voor de verbetering 4
van het gevangeniswezen ook (deels) wordt gebruikt voor de uitvoering van enkele plannen 
van aanpak op Curaçao en/of Sint Maarten? Zo ja, om welke plannen van aanpak gaat het en 
welk bedrag is hierbij gemoeid?  
De €9,5 miljoen is beschikbaar gesteld ten behoeve van het programma Plan Veiligheid 
Nederlandse Antillen. Curaçao en Sint Maarten hebben projecten ten behoeve van de 
verbetering van de politiecellen en de gevangenissen bij de Coördinator Plan Veiligheid 
ingediend, om aanspraak te maken op deze middelen. Een aantal van deze projecten, zoals 
het opknappen van de strafcellen van  het Sentro di Detenshon I Korekshon Korsow te 
Curaçao en de renovatie van de Point Blanche te Sint Maarten, loopt nog en maakt inmiddels 
AntwoordenTKcieversie51  3/13 

de minister van BZK en na afstemming in de Kustwachtcommissie. In de 
Kustwachtcommissie zijn alle bij de Kustwacht betrokken departementen van de vier landen 
vertegenwoordigd. Na akkoord van de Rijksministerraad wordt het Jaarverslag aan de 
Tweede Kamer en aan de parlementen van Aruba, Curaçao en Sint Maarten aangeboden. 
Vanaf dat moment is het Jaarverslag een openbaar toegankelijk stuk, dat onder meer op de 
website van de Kustwacht en van het ministerie van Defensie wordt gepubliceerd.  
De jaarverslagen van het RST worden, zoals vastgelegd in het protocol RST, voorbereid in de 
adviesgroep RST. De adviesgroep biedt de voorbereide stukken door tussenkomst van de 
vergadering van de procureurs-generaal van de landen van het Koninkrijk aan aan de 
ministers van Justitie van de landen en de minister van BZK. Desgewenst hecht de 
vergadering van de procureurs-generaal een advies aan de doorgeleiding. Het Jaarplan wordt 
vastgesteld in het halfjaarlijkse overleg tussen de ministers van Justitie van de landen en de 
minister van BZK. 
20 Hoe verhoudt uw coördinerende rol, die onderlinge samenwerking tussen ministeries moet 5 14 
stimuleren, zich tot het feit dat u geen zicht heeft op hoe de middelen zijn ingezet voor een 
huis van bewaring op Bonaire?  
In mijn brief van 16 maart 2012 (kamerstuk 33000 IV, nr. 66) ben ik ingegaan mijn 
verantwoordelijkheid ten aanzien van de openbare lichamen Bonaire, Sint Eustatius en Saba. 
Daaruit blijkt ook dat de verantwoordelijkheid in deze bij de minister van V&J ligt. Ik heb 
begrepen dat de middelen specifiek zijn ingezet voor de renovatie van het Huis van 
Bewaring. 
21 Hoe staat het met de voortgang van het Plan Veiligheid Nederlandse Antillen (PVNA) ? Zijn 5 14 
de doelen bereikt? En hoe wordt het geld ingezet? 
Het programma Plan Veiligheid Nederlandse Antillen (PVNA) is, conform afspraak met de 
betrokken landen, per eind 2011 beëindigd. Er kunnen geen nieuwe projecten meer worden 
ingediend en er zijn geen additionele middelen meer beschikbaar. Wel is er nog een aantal 
projecten in uitvoering. Zodra deze projecten zijn afgerond, zal ik u separaat informeren over 
de resultaten van Plan Veiligheid.   
22 Hoeveel zaken zijn er in de jaren 2007, 2008, 2009 en 2010 voor de rechter gebracht en 7
hebben daadwerkelijk geleid tot een veroordeling? Kan de minister ook een overzicht geven 
per delictcategorie? 
Deze vraag is door mij niet te beantwoorden, aangezien het hier de verantwoordelijkheid van 
de desbetreffende ministers van Justitie aangaat. De cijfers genoemd in de verschillende 
jaarverslagen zijn niet eenduidig gecategoriseerd bij de verschillende instanties en geven dan 
ook geen antwoord op deze vraag.  
23 Is de pakkans van criminelen de laatste jaren toegenomen? En met hoeveel? 7
Door de vergrootte inzet in de opsporing in de landen binnen het Caribisch deel van het 
Koninkrijk, is het zeer aannemelijk dat de pakkans is toegenomen. Het is echter niet mogelijk 
dit te onderbouwen met een percentage. 
24 Heeft de minister criminaliteitscijfers ten gevolge van het vrij verkeer van personen binnen 7
het Koninkrijk? 
Neen, deze cijfers zijn niet bekend. 
25 Op welke wijze wordt getracht het capaciteitsgebrek als gevolg van kleinschaligheid op de 7
eilanden structureel op te lossen? 
Het capaciteitsgebrek wordt deels opgevangen door de structurele uitzending van rechters en 
officieren van Justitie vanuit Nederland. Daarnaast worden inwoners van de landen 
gestimuleerd een opleiding te volgen in het buitenland en worden er door de landen in 
Nederland wervingscampagnes gehouden om mensen na hun opleiding terug te laten keren 
naar de eilanden.  
26 Op welke wijze worden eilandskinderen die in Nederland hun studie hebben afgerond, 7
gemotiveerd om op de eilanden aan de slag te gaan? Hoeveel eilandskinderen die in 
Nederland een opleiding hebben gevolgd zijn in de geëvalueerde periode teruggekeerd naar 
de eilanden en hebben een baan gevonden in de sectoren waar de smalle capaciteitsbasis voor 
AntwoordenTKcieversie51  5/13 

FDA-gelden die in het verleden tussen Nederland en Aruba is afgesproken.  
29 In welke gevallen zijn de door Nederland ingezette beleidsinstrumenten door lokale 7 14 
bestuurders gekenschetst als inbreuken op de lokale autonomie? 
Aangezien de beleidsinstrumenten worden ingezet op terreinen die, in de meeste gevallen, 
vallen onder de verantwoordelijkheid van de minister van Justitie van het desbetreffende 
land, komt het voor dat inmenging vanuit Nederland soms niet met veel enthousiasme wordt 
ontvangen. Door het maken van goede afspraken en helder inzicht te bieden in de 
verantwoordelijkheidsverdeling, is het tot nu toe mogelijk gebleken te komen tot 
samenwerking.  
30 Waaruit blijkt dat de samenwerking binnen het Koninkrijk tussen Aruba en de toenmalige 8
Nederlandse Antillen gelijkwaardig heeft plaatsgevonden? Delen de betreffende eilanden 
deze mening en waaruit blijkt dat? 
In het Statuut voor het Koninkrijk ligt vastgelegd dat de landen van het Koninkrijk op voet 
van gelijkwaardigheid de gemeenschappelijke belangen verzorgen en wederkerig bijstand 
verlenen. Voor de mening van desbetreffende landen, verwijs ik u naar de verschillende 
regeringen.  
31 Kunt u aangeven waarom het aantal lokale mensen ten behoeve van de rechtelijke macht al 8 13 
enkele jaren ongeveer hetzelfde is, terwijl het doel is om meer lokale mensen op te leiden tot 
rechter of officier? Bent u van plan meer de nadruk te leggen op het opleiden van lokale 
mensen in plaats van het detacheren van Nederlanders? Zo nee, waarom niet? 
Om een goed niveau van rechtshandhaving en rechtspleging in de drie landen en Caribisch 
Nederland te garanderen, is volledige bezetting van het Gemeenschappelijk Hof en het 
Openbaar Ministerie van groot belang. Omdat bij de landen de personele capaciteit ontbreekt, 
draagt Nederland hieraan bij. De bezetting van de lokale rechtbanken en het OM en de 
opleiding van lokale rechters en officieren valt onder de verantwoordelijkheid van de 
autonome landen. Het OM in Nederland stelde aan de landen in 2011 gemiddeld 20 rechters 
en 15 officieren van justitie ter beschikking. 
Beleid om te komen tot meer lokale medewerkers valt ook onder de verantwoordelijkheid 
van de ministers van Justitie van de landen zelf. Nederland heeft begin 2011 besloten tot 
financiering van de buitenlandtoelagen van in totaal vier parketsecretarissen voor de landen, 
vanwege gebrek aan voldoende lokaal gekwalificeerd personeel. Daarbij is als uitgangspunt 
gehanteerd dat de uitzending van parketsecretarissen eerst plaatsvindt nadat een lokale 
parketsecretaris (opvolger) is aangesteld. Door deze ‘twinning’ kan de lokale parketsecretaris 
het werk na 3 jaar overnemen. 
32 Hoeveel lokale rechters en Officieren van Justitie zijn er actief? 8 13 
Zie het antwoord op vraag 31. 
33 Kunt u aangeven of er beleid is om de afhankelijkheid van Nederland te veranderen, zodat de 8 13
eilanden niet in een afhankelijke positie blijven voor hun rechtspraak? Zo ja, hoe ziet dit 
beleid er precies uit? Zo nee, waarom niet? 
Zie het antwoord op vraag 31. 
34 Welke reden hebben de onderzoekers gehad om aan te nemen dat lokale rechters niet 8 13 
onafhankelijk zijn? 
Dat wordt niet gesteld door de onderzoekers.  
35 Hoe verhoudt de samenhang tussen de verschillende instrumenten zich tot beleidsmaat- 9
regelen die zich richten op preventie in plaats van opsporing, handhaving en berechting? 
In het kader van de samenwerkingsmiddelen is er de afgelopen jaren vanuit artikel 2 van 
Hoofdstuk IV ook veel geïnvesteerd in zaken als onderwijs en het verbeteren van de 
economische positie van de landen. Het bieden van toekomstperspectief heeft een 
preventieve werking. Zie ook het antwoord op vraag 28. 
36 Neemt Nederland door de inzet van beleidsinstrumenten op een gebied dat de verantwoor- 9 14 
delijkheid is van de autonome landen, de verantwoordelijkheid van hen over ?  Kunt u 
precies aangeven op welke terreinen, en dat kan breder zijn dan de beleidsdoorlichting, 
AntwoordenTKcieversie51  7/13 

De onderuitputting op artikel 1 is in de jaren 2007-2009 teruggevloeid naar de algemene 
middelen, de onderuitputting over het jaar 2010 heeft bijgedragen aan de totstandkoming van 
de autonome landen Curaçao en Sint Maarten en de Openbaar Lichamen Bonaire, Saba en 
Sint Eustatius. 
44 Is er een toename van mensenhandel via de Antillen? 11
We weten dat mensenhandel een probleem vormt in de regio, maar of er sprake is van een 
toe- of afname is onduidelijk. Recent is de criminaliteitsbeeldanalyse Sint Maarten 
verschenen met daarin een analyse van de criminaliteit die van 2008 tot en met 2010 op Sint 
Maarten is voorgekomen. Daarin wordt vastgesteld dat er weinig informatie beschikbaar is 
over de mate van mensenhandel op het eiland. 
45 Hoeveel Nederlandse politieambtenaren zijn uitgezonden geweest in het kader van het 11
Recherche samenwerkingsteam? Hoe lang werden zij gemiddeld uitgezonden? 
Gemiddeld zijn er bij het RST ongeveer 80 uit Nederland uitgezonden medewerkers, die 
uitgezonden worden voor een periode van 3 tot 5 jaar. 
46 In hoeverre is de opleiding van politiemensen uit lokale korpsen vergelijkbaar met de 11
opleiding van Nederlandse politiemensen? 
De opleiding binnen de lokale korpsen is niet vergelijkbaar met die van Nederlandse korpsen. 
De opleiding van het politiepersoneel valt dan ook onder de verantwoordelijkheid van de 
afzonderlijke ministers. Alleen voor de opleiding van het politiekorps in Caribisch Nederland 
is de minister van Veiligheid en Justitie sinds 10-10-10 verantwoordelijk. De medewerkers in 
Caribisch Nederland krijgen hun opleiding sindsdien via de Nederlandse Politieacademie met 
een opleiding die is toegesneden op de Caribische context. 
47 Kan twee jaar na de staatkundige verandering een evaluatie van het functioneren van het RST 12
sinds 2008 worden uitgevoerd? 
Over een volgende evaluatie van het RST wordt nader overlegd tussen de minister van BZK 
en de minister van Veiligheid en Justitie. Daarbij speelt mee dat de korpsen van Curaçao en 
Sint Maarten uiterlijk in 2014 ook geëvalueerd moeten worden (in het kader van artikel 57a 
Rijkswet politie). Bezien wordt hoe de ene evaluatie zich moet verhouden tot de andere 
evaluatie. 
48 Wat behelzen de «lokale projecten» waarin op Sint Maarten is geïnvesteerd? Welke 12
resultaten hebben deze projecten gehad? 
Het gaat om ondersteuning in teams grootschalige opsporing. Dit valt onder de taak zoals 
omschreven in het RST-protocol om ‘op incidentele basis ondersteuning te geven aan de 
reguliere recherche bij het verrichten van onderzoek naar andere misdrijven die de lokale 
rechtsorde ernstig schokken en gevallen waar door bijzondere omstandigheden deze diensten 
over onvoldoende expertise beschikken’. Het gaat hier bijvoorbeeld om onderzoeken naar 
gewelddadige overvallen en moorden. Deze ondersteuning heeft al verschillende keren geleid 
tot het oppakken van verdachten van overvallen en moorden. 
49 Waarom is er geen nadere evaluatie van het RST na 2006 gepland? Wordt de aanbeveling dit 12
alsnog te doen gevolgd? 
Zie het antwoord op vraag 47. 
50 Wat zijn de resultaten van het in 2007 ingevoerde «twinning model»? 12
De resultaten van ‘twinning’ zijn over het algemeen goed, maar afhankelijk van de levering 
van voldoende personeel vanuit de lokale korpsen aan het RST.  
51 Zijn inmiddels bijzondere opsporingsbevoegdheden geïntroduceerd op de eilanden? 12
De wetgeving voor bijzondere opsporingsbevoegdheden (BOB-wetgeving) is recent in 
Curaçao, Aruba en Sint Maarten aangenomen door de Staten van de respectievelijke landen. 
Dit betekent dat de BOB-wetgeving in de landen kan worden ingevoerd. De datum van de 
inwerkingtreding is nog niet bekend. 
52 Waarom behoort opleiding en training van medewerkers van de lokale korpsen geen doel te 12
zijn? Hoe verhoudt deze opmerking zich tot het geconstateerde capaciteitsgebrek bij de 
AntwoordenTKcieversie51  9/13 

59 Kunt u duidelijk maken wat wordt bedoeld met de opmerking op pagina 16 dat het 16
onderhandelingsproces in aanloop van de staatkundige hervorming van invloed is geweest op 
het behalen van de beleidsdoelstelling van artikel 1? Was hier sprake van invloed in positieve 
of negatieve zin? Waaruit heeft deze invloed precies bestaan? 
De kwaliteit van de rechtshandhavingketen was een van de belangrijkste aandachtspunten in 
aanloop naar de staatkundige hervorming en kreeg daardoor veel aandacht van alle betrokken 
partijen. De consensus Rijkswetten zijn opgesteld, er is besloten het 
Recherchesamenwerkingsteam langer te laten bestaan, er is voor een aantal organisaties een 
plan van aanpak als bedoeld in de AMvRB waarborging plannen van aanpak landstaken 
Curaçao en Sint Maarten opgesteld, etc. Echter, op sommige momenten als de 
onderhandelingen door een moeilijke fase gingen, kon dit ook van negatieve invloed zijn op 
de samenwerking met de andere landen van het Koninkrijk. 
60 Er wordt geconcludeerd dat de gebruikte instrumenten naar alle waarschijnlijkheid hebben 18
bijgedragen aan de beleidsdoelstelling. Hoe beoordeelt u of er niet betere instrumenten zijn? 
Zijn er alternatieven beschikbaar? 
Ik ben van mening dat binnen de huidige financiële kaders en gezien de verhoudingen binnen 
het Koninkrijk, de gebruikte instrumenten de juiste zijn.  
61 Op welke wijze wordt deze doorlichting concreet gebruikt om het beleid ter versterking van 18
de rechtshandhaving te veranderen? Op welke termijn vindt mogelijk bijsturing van het 
beleid plaats? 
Zie het antwoord op vraag 7. 
62 Kunt u preciezer aangeven welke maatregelen u treft om de rechtshandhaving in de landen te 18
versterken? 
Op dit moment wordt vanuit de begroting Koninkrijksrelaties bijgedragen aan de volgende 
zaken om de rechtshandhaving te versterken: 
- de Kustwacht voor het Koninkrijk der Nederlanden in het Caribisch gebied; 
- Recherchesamenwerkingsteam; 
- inzet Koninklijke Marechaussee; 
- ondersteuning rechterlijke macht (rechters, officieren en parketsecretarissen); 
- verbetertraject gevangenis Curaçao (inzet medewerkers Dienst Justitiële 
Inrichtingen); 
- uitzending korpschef en vijf implementatiemanagers naar Sint Maarten; 
- financiering meerkostenregeling ten behoeve van inzet Nederlandse politieagenten; 
- diverse nog lopende projecten binnen het programma Plan Veiligheid Nederlandse 
Antillen; 
- het National Security Plan Aruba; 
- bijdrage aan het ontwikkelen van wetboek van strafrecht. 
 
63 Aan de hand van welke criteria beoordeelt u de noodzaak om t.a.v. de rechtshandhaving de 18
waarborgfunctie te activeren? 
Graag verwijs ik hiervoor naar de visie op de waarborgfunctie, die vorig jaar aan de Kamer is 
aangeboden (kamerstuk 32850, nr. 2).  
64 Kan worden aangegeven op basis van welke geraadpleegde bronnen men hiertoe concludeert 18
? Maakt het gebruik van deze bronnen tussentijdse bijstelling mogelijk? 
De conclusies van de beleidsdoorlichting zijn gebaseerd op datgene wat in de 
beleidsdoorlichting zelf naar voren is gebracht op grond van diverse bronnen (zie de 
voetnoten in het stuk). Uiteraard is het mogelijk, indien informatie daar aanleiding toe geeft, 
gevoerd beleid tussentijds bij te stellen.  
AntwoordenTKcieversie51  11/13 

en relatie tussen de landen van het Koninkrijk, waarbij de verschillende 
verantwoordelijkheden heel duidelijk zijn.  
De opmerkingen van de onafhankelijke deskundige van het WODC zijn zo veel mogelijk 
verwerkt. 
71 Wat is uw visie ten aanzien van toekomstig evaluatieonderzoek - en de mogelijkheden en 800
onmogelijkheden daarvan - op basis waarvan meer inzicht in de werking en effectiviteit op 
artikel 1 kan worden verkregen? 
Zie het antwoord op vraag 4 en 37. 
 
AntwoordenTKcieversie51  13/13 

