> Retouradres Postbus 20401 2500 EK Den Haag
Directie Financieel 
Economische Zaken
De Voorzitter van de Tweede Kamer
der Staten-Generaal
Bezoekadres
Prins Clauslaan 8
Binnenhof 4
2596 AJ Den Haag
2513 AA  ’s-GRAVENHAGE
Postadres
Postbus 20401
2500 EK Den Haag
Factuuradres
Postbus 16180
2500 BD Den Haag
Overheidsidentificatienr
00000001003214369000
T 070 379 8911 (algemeen)
www.rijksoverheid.nl/eleni
Datum 8 juni 2012
Betreft Beantwoording vragen jaarverslag EL&I 2011, onderdeel Economie & Innovatie
Ons kenmerk
FEZ / 12070477
Bijlage(n)
3
Geachte voorzitter,
Bijgaand ontvangt u, mede namens de staatssecretaris, de antwoorden op de schriftelijke vragen van 
de leden van uw vaste commissie voor Economische Zaken, Landbouw en Innovatie bij het onderdeel 
Economie en Innovatie van het jaarverslag en de Slotwet 2011 (Kamerstukken 33 240 XIII, nr. 1, 3 en 
4) van EL&I en het rapport van de Algemene Rekenkamer hierbij (Kamerstuk 33 240 XIII, nr. 2). 
(w.g.) drs. M.J.M. Verhagen
Minister van Economische Zaken, Landbouw en Innovatie
Pagina 1 van 1

Artikel 8: Het verschil tussen de realisatie en de oorspronkelijke vastgestelde begroting van het CPB bedraagt € 1 mln en is 
(hoewel kleiner dan € 3 mln) toegelicht in het jaarverslag (zie blz. 85): de hogere uitgaven betroffen onder meer 
compensatie van loonkosten in verband met langdurig afwezigen en een loon- en prijsbijstelling. 
Artikel 10: De hogere uitgaven van € 0,3 mln ten opzichte van oorspronkelijk begroot, is veroorzaakt door de kosten voor 
langdurig afwezigen. Hiervoor is ter compensatie bij suppletoire begroting ook budget  toegevoegd vanuit het artikel 21 
Algemeen. De afwijking van de realisatie over 2011 ten opzichte van de Najaarsnota is nihil.
Artikel 34: De hogere bijdrage aan de baten-lastendienst Landelijk Gebied van € 1,8 mln houdt verband met de uitvoering 
van werkzaamheden van het bureau Nieuwe Hollandse Waterlinie. Hiertegenover staan lagere uitgaven aan Nationale 
Landschappen.
Artikel 36: De hogere uitgavenrealisatie van € 0,6 mln bij de baten-lastendienst Dienst Regelingen wordt grotendeels 
veroorzaakt door hogere uitvoeringskosten. Er is meer opgedragen in het kader van uitvoering Regeling Praktijkleren en 
Groene plus. De hogere uitgaven van € 1 mln op apparaat houden verband met het feit dat in de oorspronkelijke begroting 
is uitgegaan van een te lage middenloonsom.
Artikel 37: Het betreft een aanvulling van € 0,1 mln op de bijdrage baten-lastendienst Dienst Landelijk Gebied.
Artikel 21: Het verschil tussen de vastgestelde begroting en de realisatie van  € 1,6 mln wordt met name veroorzaakt door 
toevoeging van budget bij de suppletoire begrotingen 2011 vanuit de DG’s en Agentschap NL naar dit personeelsbudget in 
verband met het Concordaat (een overeenkomst tussen het Ministerie van BZK en het voormalig Ministerie van EZ over 
het uitwisselen van medewerkers). Ook is budget toegevoegd aan Personeel stafdiensten voor nieuwe activiteiten in 
verband met Caribisch Nederland.
2
Kunt u toelichten hoe de € 503 miljoen aan administratieve lastenverlichting voor het bedrijfsleven precies is opgebouwd? 
Hoe berekent u dit bedrag? 
Antwoord
De gerealiseerde besparing van € 503 mln in 2011 is de optelling van het geheel aan rijksbrede maatregelen om de 
administratieve lasten te verminderen. Met behulp van de methode van het Standaard kostenmodel (SKM) is in kaart 
gebracht welke handelingen, die volgen uit wettelijke informatieverplichtingen aan de overheid, bedrijven niet meer of in 
een vereenvoudigde variant kunnen verrichten. Daarbij is berekend hoeveel tijd en kosten dit het bedrijfsleven bespaard. 
In het programma regeldruk bedrijven 2011- 2015 (kamerstuk 29 515, nr 327) dat in februari 2011 aan de Kamer is 
aangeboden staan alle afzonderlijke maatregelen nader toegelicht. 
3
Wat verstaat u onder inspectievakantie? Op welke inspectievakanties doelt u expliciet? Wat is de status van de 
inspectievakantie ten aanzien van de verplichting voor recreatieondernemers om een logboek voor speeltoestellen bij te 
houden?
Antwoord
De inspectievakantie houdt in dat een bedrijf zo min mogelijk, doch maximaal twee inspectiebezoeken per jaar 
krijgt, indien dat bedrijf drie jaar lang goed naleefgedrag heeft laten zien en er geen meldingen over misstanden 
bekend zijn. De rijksinspecties realiseren de inspectievakantie met name op de domeinen als de bouw, transport, 
levensmiddelen, horeca en recreatie. Bedrijven in domeinen met een hoog-risico of bedrijven die wettelijk vaker 
moeten worden geïnspecteerd zijn van de inspectievakantie uitgesloten. 
Het kabinet wil de toezichtlasten voor bedrijven verminderen door bedrijven waar mogelijk bedrijven een grotere 
eigen verantwoordelijkheid te geven. Het afschaffen van de logboekverplichting speeltoestellen sluit hier op aan. De 
minister van VWS informeert de Tweede Kamer vóór de zomer per brief over de wijze waarop zij invulling geeft aan 
de wens van de recreatiesector om de logboekverplichting af te schaffen. 
4
Wat is de status van de uitwerking van het amendement van het lid Koppejan c.s. over een garantie van € 25 miljoen ten 
behoeve van pilots (Kamerstuk 33000-XIII, nr. 10) en de motie van het lid Koppejan c.s. over private initiatieven voor 
kredietfinanciering die aanspraak kunnen maken op de borgstelling MKB-kredieten (BMKB) (Kamerstuk 33 000-XIII, nr. 
24)?
Antwoord
Het kabinet heeft bij de brief van 31 mei (TK, 2011-2012, 32637 nr. 34)  uw Kamer geïnformeerd over de uitwerking van het 
amendement. Momenteel wordt er gewerkt aan de inpassing van het amendement en de motie van lid Koppejan. Het 
2

De Heritage Foundation stelt in haar laatste rapport ten aanzien van de Index of Economic Freedom over Nederland dat de 
lasten en complexiteit van het belastingstelsel groter zijn geworden. Hierbij werd geen onderbouwing gegeven, behalve 
dat werd gerefereerd aan groeiende overheidsuitgaven. Mogelijk doelt de Heritage Founds op aankondigingen in het 
Belastingplan 2011, waarin beschreven staat dat stimuleringsmaatregelen voor 2011 een stijging van € 3 mln aan 
administratieve lasten voor het bedrijfsleven opleveren. Het gaat hier om een tijdelijke stijging, veroorzaakt door de 
mogelijkheid van verlengde achterwaartse verliesverrekening in de vennootschapsbelasting en de tijdelijke verlaging van 
het btw-tarief op arbeidskosten voor renovatie van woningen. Zoals gezegd, tijdelijk, omdat de maatregelen in 
Belastingplan 2011 per saldo een structurele reductie van administratieve lasten voor bedrijven van € 1,3 mln opleveren. 
Het kabinet heeft vervolgens in het Belastingplan voor 2012 een eerste betekenisvolle stap gezet in de richting 
van verlaging van het aantal belastingen. Het gaat om de afvalstoffenbelasting, de grondwaterbelasting, de belasting op 
pruim- en snuiftabak, de belasting op alcoholvrije dranken, de belasting op leidingwater, de verpakkingen belasting en het 
Eurovignet. In het wetsvoorstel Wet uitwerking fiscale maatregelen Begrotingsakkoord 2013 is dienaangaande aangegeven 
dat de afschaffing van de leidingwaterbelasting en de belasting op alcoholvrije dranken per 1 januari 2013 is gewijzigd in 
afschaffing op een bij Koninklijk Besluit te bepalen tijdstip. Daarmee wordt de lijn van de fiscale agenda gevolgd; die is 
gericht op een eenvoudiger fiscaal stelsel met meer soliditeit en fraudebestendigheid. 
10
Welke effecten heeft de aanpassing van de Mededingingswet, die kleine ondernemers meer ruimte biedt voor 
samenwerking, gehad? Is de situatie voor kleine ondernemers daadwerkelijk verbeterd? Kunt u dit toelichten? 
Antwoord
De verhoging van het marktaandeelcriterium van 5% naar 10% en het vervallen van het omzetcriterium van € 40 mln 
hebben als effect dat ondernemingen meer ruimte hebben om mededingingsbeperkende afspraken te maken. Dit geldt in 
beginsel niet alleen voor kleine en middelgrote ondernemingen, maar ook voor grote ondernemingen. 
Of de situatie voor kleine ondernemers daadwerkelijk is verbeterd, valt niet te zeggen. De gevolgen voor de situatie van 
ondernemingen die een mededingingsbeperkende afspraak maken, worden bepaald door hun positie op de relevante 
markt. Deze positie is afhankelijk van factoren als de marktmacht van hun concurrerende ondernemingen, van 
leveranciers en van afnemers en de mogelijkheid van toetreding tot de relevante markt. Deze factoren kunnen van geval 
tot geval verschillen. Over de vraag of de situatie voor kleine ondernemers als gevolg van de verruimde bagatelvrijstelling 
daadwerkelijk is verbeterd kunnen daarom geen uitspraken worden gedaan. Wel zal, in overeenstemming met de 
toezegging van de toenmalige minister van Economische Zaken tijdens de behandeling in de Eerste Kamer van het 
initiatiefwetsvoorstel tot verruiming van de bagatelvrijstelling, een algemene evaluatie van deze wetswijziging 
plaatsvinden.  
11
Welke conclusie kan getrokken worden uit overschrijding van de uitgaven aan ‘apparaat’ van € 7,674 miljoen?
Antwoord
De hogere uitgaven ten opzichte van de vastgestelde begroting komen voor het grootste deel voort uit de toekenning van 
de loon- en prijsbijstelling aan dit apparaatsartikel. Verder gaat het om de bijdrage van het ministerie van I&M voor de 
uitvoering van toezichtsactiviteiten inzake de Drinkwater en Vervoerswetten en de uitbetaling van een schadevergoeding 
van € 3 mln aan een bedrijf dat partij was in een fusiebesluit uit 2003. Zoals op pagina 34 van het jaarverslag is toegelicht, is 
de begroting hiervoor bijgesteld bij eerste en tweede suppletoire begroting.
12
Wat is de status van de ontwikkeling van TenderNed? Kunt u inzicht verschaffen in de ontwikkelingskosten van 
TenderNed?
Antwoord
Het project TenderNed bevindt zich in de eindfase. In november 2011 is de publicatiemodule (fase 1) in gebruik genomen. 
Een deel van de aanbestedende diensten maakt reeds gebruik van de mogelijkheid om aanbestedingen op TenderNed te 
publiceren en ondernemers gebruiken TenderNed om aankondigingen te zoeken. De inschrijfmodule met bedrijfsdossier 
(fase 2) zal vanaf september 2012 worden uitgerold. Enkele losse elementen waaronder de koppeling met andere 
elektronische systemen zullen eind 2012 worden afgerond. Na deze uitrol is TenderNed zodanig ingericht dat het als 
basissysteem voor elektronisch aanbesteden van de overheid kan functioneren. Vanaf januari 2013 start de beheerfase van 
TenderNed. Het functioneel beheer zal door PIANOo worden uitgevoerd. Het applicatie- en technisch beheer wordt voor 
januari 2013 stapsgewijs overgedragen aan de DICTU. 
4

Aangenomen is dat de deelvragen zijn terug te voeren op de passage op pagina 36 (in het Kamerstuk 33240 XIII staat p. 37) 
van het jaarverslag 2011 over de invloed van externe factoren, internationale marktontwikkelingen en strategische 
afwegingen van bedrijven op private investeringen in innovatie. 
Met externe factoren worden alle factoren buiten het overheidsbeleid bedoeld die de innovatieprestaties (zoals 
weergegeven in de statistieken in het jaarverslag) van de Nederlandse economie beïnvloeden. Hiervan zijn diverse 
voorbeelden te geven. Zo is Nederlandse positie op de ranglijst van het Innovation Union Scoreboard opgebouwd uit de 
relatieve scores van Nederland op 24 deelindicatoren, waaronder indicatoren op het terrein van R&D-uitgaven, 
opleidingsgraad van de beroepsbevolking, wetenschappelijke publicaties en citaties, aangevraagde octrooien, 
handelsmerken en modellen, risicokapitaal, samenwerkende (innovatieve) MKB-bedrijven en omzet uit nieuwe en 
verbeterde producten. Externe factoren die de relatieve positie van Nederland beïnvloeden, zijn dan bijvoorbeeld alle 
beleidswijzigingen die andere EU-lidstaten doorvoerden om hun eigen positie op genoemde deelgebieden te versterken. 
Cultuur is een ander aspect dat genoemd kan worden. De innovatiecultuur bij bedrijven kan niet gemakkelijk beïnvloed 
worden door de overheid, maar heeft wel een grote invloed op de innovatie-inspanningen en -prestaties van een land.
Het jaarverslag noemt specifiek internationale marktontwikkelingen als externe factor. Daarmee wordt primair gedoeld 
op de (verwachte) conjuncturele ontwikkeling in het algemeen (wereldwijd) en conjunctuurverschillen tussen Nederland 
en andere landen in het bijzonder. Verschillen in bbp-volumegroei (of –krimp) hebben in de eerste plaats effect op de 
noemer van de indicator R&D-uitgaven als percentage van het bbp. In de tweede plaats zijn verwachtingen omtrent de 
toekomstige ontwikkeling van de conjunctuurverschillen van invloed op de teller van die indicator. Bedrijven moeten 
namelijk niet alleen beslissen hoeveel zij mondiaal aan R&D en innovatie zullen spenderen, maar ook waar zij die uitgaven 
gaan doen. Sterke groei in opkomende markten kan er bijvoorbeeld toe leiden dat bedrijven hun R&D voor een groter deel 
in opkomende economieën laten plaatsvinden. Dat is bepalend voor het land waar de R&D-uitgaven en innovatieve 
prestaties statistisch gezien aan toegerekend worden.
Dat is een voorbeeld van waar het jaarverslag op doelt, als het gaat over strategische afwegingen die bedrijven maken, die 
van invloed zijn op de Nederlandse innovatieprestaties. Naast bbp-groeiverschillen kunnen ook andere externe factoren 
deel uitmaken van de afweging. Zo speelt een rol op welke plaats bedrijven reeds R&D verrichten en op welke plaats de 
innovatieve producten geproduceerd worden. Ook verschillen in loonkostenniveaus en beschikbaarheid van R&D-
personeel kunnen van belang zijn en slechts ten dele beïnvloedbaar door de overheid. 
17
Waarom heeft Nederland een benedengemiddelde score bij onder andere de private uitgaven voor onderzoek en 
ontwikkeling (R&D), het aantal (technologische) innoverende MKB-bedrijven, het aantal bedrijven dat niet-technologische 
veranderingen heeft doorgevoerd en de omzet die bedrijven behalen met nieuwe en verbeterde producten?
Antwoord
De benedengemiddelde score bij de private uitgaven voor onderzoek en ontwikkeling (R&D) wordt in de eerste plaats 
veroorzaakt door de Nederlandse sectorstructuur. In Nederland zijn, relatief gezien, in mindere mate sectoren aanwezig 
1
waarin veel aan R&D wordt uitgegeven, zoals de elektronische industrie .De sectorstructuur oefent een belangrijke invloed 
uit op de omvang van de private R&D-uitgaven in een land. In de ene sector wordt van nature meer aan R&D uitgegeven 
dan in de andere. Zo wordt er in verhouding tot de toegevoegde waarde relatief veel aan R&D uitgegeven in de 
elektronische industrie, terwijl het tegengestelde geldt voor diverse dienstensectoren.  Een tweede verklaring is dat 
buitenlandse bedrijven relatief weinig aan R&D in Nederland uitgeven in vergelijking met de R&D-uitgaven van 
Nederlandse bedrijven in het buitenland.
De benedengemiddelde score van Nederland op de andere drie gevraagde indicatoren wordt niet in het Innovation Union 
Scoreboard (IUS) verklaard. Denkbaar is dat het deels het gevolg is van de economische inhaalslag die de nieuwe lidstaten 
van de EU doormaakten (de enquête werd gehouden in 2008). Bedrijven in landen die een zogenaamde catching-up fase 
doormaken, kunnen met bestaande kennis en technologie (uit de oude lidstaten) eenvoudiger en goedkoper innoveren 
(gemeten in hun eigen thuismarkt) dan bedrijven in de oude lidstaten die grenzen verleggen. Daarnaast kan een 
verklaring gezocht worden bij de Nederlandse prestaties op het terrein van ondernemerschap, die in recente jaren – zo 
blijkt uit onderzoek van het EIM over jaren na 2008 – een flinke verbetering tonen. 
18
Welke oorzaken en oplossingen ziet u voor de benedengemiddelde score die Nederland heeft betreffende het aantal 
(technologisch) innoverende MKB-bedrijven? 
1
 Minister van Economische Zaken, Landbouw en Innovatie (2011), Factsheet over de invloed van de sectorstructuur op de private R&D-positie van Nederland, Tweede Kamer, 
vergaderjaar 2010-2011, 21501-20, nr. 533, Den Haag; https://zoek.officielebekendmakingen.nl/kst-21501-20-533.pdf.
6

Kunt u een lijst geven van de 26 gerealiseerde 'innovatie gerichte aanbestedingen'?
Antwoord
Overzicht 20 innovatiegerichte aanbestedingen in 2010 
Economische De inkoop van een werkende software applicatie (Software as al service) voor 
zaken een online discussieplatform/virtueel kantoor. € 150.000
Realiseren en onderhouden van valveiligheidsvoorzieningen op (platte) 
VROM/WWI daken van Rijksgebouwen. € 12.000.000
VROM/WWI Renovatie Datacenters Belastingdienst Apeldoorn € 50.000.000
inrichting van de rekencentra, met uitzondering van de 
Ministerie LNV kantoorautomatisering € 8.000.000
zeer duurzame aanbesteding. scheiden van afval in 7 of meer verschillende 
Ministerie LNV afvalstromen. Waardoor afval juist geld opbrengt. Kosten neutraal project. 0
Ministerie van 
Financien Cateringvoorzieningen voor 70 gebouwen van de Belastingdienst € 47.500.000
Ministerie van Het verwerven van een leverancier die in staat is afval op te halen en juist te 
Justitie laten verwerken. € 300.000
Ministerie van 
Justitie Contracten leverancier niet standaard drukwerk € 300.000
Ministerie van Aanleg van een Keersluis in de kruising van het Maas-Waalkanaal en de Maas 
V&W nabij Heumen (GLD) € 20.000.000
Ministerie van Standaard Programmatuur voor de Digitale Werkplek incl. dienstverlening 
Financien daarop € 20.000.000
Vervaardigen van risico-inventarisaties en evaluaties ten behoeve van het 
VROM/WWI veilig belopen en werken op hoogte (valbeveiliging). € 1.000.000
Inhuur ICT expertise in de vorm van een raamovereenkomst met meerdere 
VROM/WWI partijen € 28.000.000
Ministerie LNV warme drankenautomaten bij het Ministerie van LNV € 3.700.000
Ministerie van 
V&W prestatie bestek droog (vast onderhoud) 3 vergelijkbare contracten € 19.000.000
Aanpassingen aan interieur en installaties in een bestaand pand ten behoeve 
van een nieuwe functie. 
Het project was opgezet als een contract, een geïntegreerd contract waarmee 
een  overeenkomst met opdrachtnemers wordt gesloten voor de realisatie 
van een project (of werk), waarbij zowel de ontwerpactiviteiten als de 
BZK uitvoering bij de opdrachtnemers liggen € 7.000.000
Ministerie van 
V&W aanleg kanaal € 149.500.000
VROM/WWI Bouwkundig ruimtelijk tekenwerk voor de gebouwenvoorraad van de Rgd. € 4.000.000
Ministerie LNV huur co locatie rekencentrum € 8.000.000
Integrale inspecties tav brandveiligheid, onderhoud, energieprestatie en 
VROM/WWI wettelijke verplichtingen. € 1.200.000
8

Antwoord
Het verschil heeft een begrotingstechnische achtergrond. De taakstellingen van Balkenende IV en Rutte I zijn bij 
ontwerpbegroting 2011 en de nota van wijzigingen op ontwerpbegroting 2011 verdeeld over de EL&I begroting en onder 
andere geparkeerd op het budget van operationele doelstelling 3 van artikel 3. Invulling van deze taakstelling heeft 
e
feitelijk in 2011 plaatsgevonden bij begroting 2012 (als onderdeel van 2 suppletoire begroting) door middel van een 
verlaging van beleidsbudgetten. Doordat op deze taakstelling in 2011 logischerwijs geen realisatie heeft plaatsgevonden, 
ontstaat in de tabel een verschil van € 17,6 mln.
29
Wat betekent de totale omzet van bijna € 330 miljoen voor scheepsbouwinnovatieprojecten voor de Nederlandse economie 
in termen van werkgelegenheid?
Antwoord
De Nederlandse subsidieregeling draagt bij aan het realiseren van een gelijk speelveld voor de Nederlandse scheepsbouw. 
Andere Europese lidstaten, bijvoorbeeld Duitsland, hadden eerder al een soortgelijke subsidieregeling waardoor het 
speelveld voor de Nederlandse werven werd verstoord.
Met de subsidie van € 4,2 mln van de overheid konden Nederlandse werven voor € 330 mln aan orders binnen halen die 
anders wellicht bij concurrerende werven in het buitenland terecht waren gekomen. De met deze orders gerealiseerde 
omzet leidt er direct toe dat werven werk in Nederland kunnen houden. De omvang van de hiermee gerealiseerde 
werkgelegenheid is echter moeilijk te bepalen.
30
Hoe groot zijn de uitgaven van het ministerie van Economische Zaken, Landbouw en Innovatie die gemoeid zijn met het 
Compensatiebeleid?
Antwoord
De kosten voor de uitvoering van het compensatiebeleid die binnen het ministerie van EL&I worden gemaakt bestaan 
voornamelijk. uit apparaatskosten (uitvoeringskosten voor arbeid, reis- en verblijf, organisatie e.d.). Deze zijn reeds jaren 
vrij stabiel rond een niveau van ca. € 750.000 per jaar. 
 
Naast apparaatskosten worden er soms door compensatieplichtige bedrijven ook kosten voor compensatie doorberekend 
in de opdrachtwaarde aan het ministerie van Defensie. Uit onderzoek van PWC Consulting, in opdracht van de ministeries 
van Defensie en (toenmalig) Economische Zaken en aan de Tweede Kamer aangeboden in november 2002 bleek dat deze 
kosten gemiddeld ca. 2,6% van de opdrachtwaarde bedragen. 
31
Wat gaat er met de hogere ontvangsten gebeuren die het gevolg zijn van de hogere benutting van het BMKB in 2011 
waardoor er meer afsluitprovisie voor borgstellingskredieten wordt ontvangen?
Antwoord
De hogere ontvangsten die samenhangen met de hogere benutting in 2011 zijn ingezet om de schadeuitkeringen in 2011 te 
kunnen betalen. Deze waren door het tegenvallende economische klimaat hoger dan vooraf begroot.
32
Wanneer kan de Kamer de beleidsevaluatie (die in november 2011 is gestart) tegemoet zien?
Antwoord
De beleidsevaluatie van de Groeifaciliteit is op 31 mei jl. middels de brief  (TK, 2011-2012, 32637 nr. 34) over ontwikkelingen 
en voorgenomen acties ten aanzien van bedrijfsfinanciering aan de Kamer aangeboden.
33
Waar is de verwachting op gebaseerd dat de fondsvoorstellen bij Seed in 2012 voor een groot deel wel van de grond 
komen? Verwacht u een oplossing voor het moeilijk te verkrijgen private kapitaal? 
Antwoord
Op basis van contacten in de risicokapitaalmarkt en de initiatieven die daar nu worden voorbereid ben ik positief gestemd 
dat in de tender van 2012 voldoende fondsvoorstellen van goede kwaliteit kunnen worden gehonoreerd. Het aantrekken 
10

name in het zuiden van Duitsland, waar de meeste productie van kerncentrales is weggevallen, tijdelijke 
transportproblemen bestaan die de Duitse netbeheerders zelf kunnen beheersen.
39
Kunt u een toelichting geven op het getal van vijf elektriciteitsstoringen per jaar? Hoe verklaart u de verschillen tussen de 
resultaten in 2011 en 2010? 
Antwoord
Netbeheer Nederland publiceert jaarlijks een rapport waarin het aantal storingen en de storingsminuten in opgenomen 
zijn. De jaarlijkse rapporten zijn te vinden op de website van Netbeheer Nederland (“Betrouwbaarheid elektriciteitsnetten 
in Nederland”, op www.netbeheernederland.nl). Deze rapportage is gebaseerd op de individuele storingsregistatie door 
Nederlandse Elektriciteitsnetbeheerders voor zowel het laag-, midden- als (extra)hoogspanningsnet. Hiermee wordt 
inzicht gegeven in de betrouwbaarheid van de elektriciteitslevering op nationaal niveau. De cijfers uit deze rapportage zijn 
gebruikt om in het jaarverslag aan te geven wat de gemiddelde storingsminuten per huishouden in Nederland zijn. De 
rapportage is een verplichting uit artikel 19a, tweede lid, van de Elektriciteitswet 1998. 
In 2011 waren er 20.857 storingen, waarvan er 19.294 een onderbreking tot gevolg hadden. Daarmee ligt het aantal 
onderbrekingen in 2011 6% onder het aantal onderbrekingen in 2010. De gemiddelde onderbrekingsduur bedroeg in 2011 
circa 69 minuten, 19 minuten korter dan in 2010. In 2011 bedroeg de jaarlijkse uitvalduur 23,4 minuten tegenover 33,7 
minuten in 2010. De uitvalduur ligt hiermee in 2011 6,8 minuten onder het vijfjarige gemiddelde van 30,2 minuten (van 
2006 tot en met 2010). Met deze getallen was de elektriciteitslevering 99,9955% van de tijd beschikbaar in 2011. In 2010 was 
deze beschikbaarheid iets lager met 99,9936%.
Het verschil in storingsminuten tussen 2010 en 2011 wordt niet bepaald door structurele verschillen maar grotendeels 
door incidenten die met name in de (extra-)hoogspanningsnetten plaatsvinden. Het verschil in de storingsminuten tussen 
2010 en 2011 komt voornamelijk doordat er in 2010 een bovengemiddeld aantal zeer grote onderbrekingen optraden 
(onderbrekingen met meer dan 2,5 miljoen verbruikersminuten). In 2010 vonden er acht zeer grote onderbrekingen plaats, 
tegenover vier zeer grote onderbrekingen in 2011. Gemiddeld vinden er in Nederland per jaar vier zeer grote 
onderbrekingen plaats. Het optreden of juist uitblijven van zeer grote onderbrekingen is van directe invloed op de 
jaarlijkse uitvalduur. Dit betekent dat de waarden jaarlijks aanzienlijk kunnen fluctueren en dat niet automatisch 
geconcludeerd kan worden dat de algemene betrouwbaarheid van het elektriciteitsnet toe- of afneemt. 
Een andere reden voor het verschil is de lagere uitvalduur in het middenspanningsnet in 2011. De uitvalduur in het 
middenspanningsnet is gedaald van 19,0 minuten in 2010 naar 14,6 minuten in 2011. De jaarlijkse uitvalduur was daarmee 
op het laagste niveau van de afgelopen achttien jaar.
De voornaamste oorzaak van storingen in de laag- en middenspanningsnetten zijn graafwerkzaamheden, gevolgd door 
sluimerende storingen in het laagspanningsnet (geen directe oorzaak aan te wijzen) en slijtage in het 
middenspanningsnet. 
40
Kunt u de verwachte resultaten van de green deals reeds meetbaar maken in duurzame energieproductie en CO2-uitstoot? 
Kunt u deze in het perspectief plaatsen van de tabel op pagina 67?
Antwoord
Door het Planbureau voor de Leefomgeving (PBL) en het Energieonderzoek Centrum Nederland (ECN) is in een eerste 
analyse van 59 Green Deals eind vorig jaar aangegeven dat het aandeel hernieuwbare energie waarschijnlijk hoger in de 
bandbreedte van 9 tot 12 procent komt te liggen, ook voor de niet-ETS-broeikasgassen geldt dat de Green Deals eraan 
kunnen bijdragen dat de uitstoot in 2020 iets lager in de bandbreedte van 93 tot 109 megaton zal uitkomen.
Binnenkort zal het PBL een update van deze studie publiceren en zal ik een brief naar uw Kamer sturen met monitor 
gegevens van de Green Deals die inmiddels zijn opgestart. De daadwerkelijke bijdrage zal ook dan nog een grote mate van 
onzekerheid naar de effecten in 2020 inhouden. 
41
Hoeveel levert de herziening en modernisering van de overheidsaanbestedingenovereenkomst (GPA) Nederland op de 
komende jaren? 
Antwoord
De GPA bepaalt dat, voor de aangesloten landen en de aangegeven aanbestedingen, niet zal worden gediscrimineerd tegen 
buitenlandse aanbieders. Het akkoord van december jongstleden betekent dat non-discriminatie van toepassing zal zijn op 
ongeveer € 100 mld aan aanbestedingen per jaar. Dit betekent niet dat buitenlandse aanbieders van succes verzekerd 
12

programma's Digibewust/Digiveilig, t.b.v. vergroten van de digitale veiligheid via publiekprivate samenwerking en 
versterken van digivaardigheden van de bevolking; gewijzigde Telecomwet t.b.v. eisen op gebied van 
continuïteitsmaatregelen.
Over de instrumentenmix wordt in blg-121666, paragraaf 3.2.1, pag. 17 e.v. het volgende geconcludeerd:
- De instrumenten goed gekozen en afgewogen zijn. 
- Het gekozen instrumentenpalet compleet is en zich gericht heeft op zowel aanbieders (van telecommunicatie, 
internet en ICT-voorzieningen) als gebruikers.
- Er een goede instrumentenmix gekozen is van faciliteren en aanjagen, van voorlichting geven, van financieel 
stimuleren en van wettelijke verplichtingen opleggen en handhaven. De instrumenten versterken elkaar.
- De primaire verantwoordelijkheid -waar dat kon en opportuun was- bij aanbieders en gebruikers neergelegd is. 
Zelfregulering heeft een reële kans gekregen alvorens andere meer verplichtende instrumenten zijn ingezet.
 Korte beschrijving   van ingezette beleidsinstrumenten t.b.v. het postnetwerk 
Wat betreft het postnetwerk is in de Postwet 2009 vastgelegd dat alle postvervoerbedrijven moeten voldoen aan het 
briefgeheim. Daarnaast waarborgt de overheid een toegankelijke en betaalbare basisvoorziening door middel van de 
universele postdienst. Hieraan is een aantal wettelijke eisen verbonden, zoals een overkomstduur van een (werk)dag voor 
gemiddeld 95% van de gevallen in een jaar. De uitvoering van de universele postdienst is opgedragen aan PostNL. OPTA 
houdt toezicht op de genoemde wettelijke eisen en kan handhavend optreden als daaraan niet wordt voldaan. Voor het 
overgrote deel van de postmarkt (85%) geldt dat grote zakelijke klanten zelf contracten afsluiten met postvervoerders en 
daarin zelf afspraken maken over betrouwbaarheid van de dienstverlening.
46
Kan er een lijst worden gegeven conform de bijlage topinkomens met personen die meer dan 100% van het ministersalaris 
verdienen? 
47
Hoeveel personen verdienen meer dan 100% van het ministersalaris? 
48
Wat is het totaalbedrag aan uitgaven die boven de 100% van het ministersalaris wordt uitgegeven? 
Antwoord 46 t/m 48
Voor het Ministerie van EL&I is geen sprake van medewerkers met een hoger gemiddeld belastbaar jaarloon van € 193.000. 
Zie ook de toelichting op pagina 12 van de leeswijzer in het jaarverslag.
14

Bijlage 3
Beantwoording vragen over het Rapport Algemene Rekenkamer
1
Er wordt over het afgelopen jaar een onvolkomenheid geconstateerd bij het inkoopbeheer bij de Dienst ICT-uitvoering. 
Wat houdt deze onvolkomenheid in? 
Antwoord
De onvolkomenheid houdt in dat de inkoop en aanbestedingsregels en de dossiervorming verbeteringen behoeven. De 
Dienst ICT-uitvoering (DICTU) heeft onderzoek uitgevoerd naar de wijze waarop in het verleden de inkoop- en 
aanbestedingsregels zijn nageleefd. DICTU heeft op basis hiervan een verbeterplan opgesteld om een aantal zaken verder 
te verbeteren. De maatregelen hieruit zijn nu grotendeels geïmplementeerd en omvatten, onder andere, het versterken 
van de rol en positie van het contractmanagement, verbeteren van de dossiervorming, meer aandacht voor opleiding en 
de aanstelling van een CFO bij DICTU. Om te borgen dat deze verbeteracties ook tot de benodigde verbetering van het 
inkoopbeheer leiden, voert de ADR in het tweede kwartaal 2012 een audit uit naar de effecten van de verbeteracties. 
Ondanks deze concrete verbeteringen en het feit dat de financiële omvang van de geconstateerde problemen binnen de 
geldende tolerantiegrenzen voor verslaglegging en accountantscontrole zijn gebleven, is de Algemene Rekenkamer van 
mening dat sprake is van een onvolkomenheid. 
2
Waarom is in het jaarverslag alleen vermeld hoe vaak het is voorgekomen dat externen zijn ingehuurd met een tarief van 
€ 225 (exclusief btw) per uur of hoger en waarom is niet vermeld om welke tarieven het gaat en voor welk totaalbedrag 
deze inhuur plaatsvindt? 
Antwoord
Op pagina 229 van het jaarverslag staat vermeld dat het 64 uur extern ingehuurde bemiddeling inzake een probleem over 
de elektriciteitsvoorziening op Bonaire betrof, met een totaalbedrag van € 19.220 (exclusief BTW). Dit komt neer op een 
uurtarief  van € 300 per uur. 
In het antwoord op vraag 68 over het jaarverslag EL&I, onderdeel Landbouw & Natuur, wordt overigens nader toegelicht 
waar deze inhuur precies betrekking op had.

