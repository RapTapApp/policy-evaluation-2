33240 H Jaarverslag en slotwet BES-fonds 2011 
Nr. Lijst van vragen en antwoorden 
Vastgesteld 30 mei 2012  
De vaste commissie voor Binnenlandse Zaken1 heeft over het Jaarverslag 2011 van 
het BES-fonds (Kamerstuk 33240 H, nr. 1) de navolgende vragen ter beantwoording 
aan de regering voorgelegd. Deze vragen, alsmede de daar op …….. 2012 gegeven 
antwoorden, zijn hierna afgedrukt. 
De voorzitter van de commissie,
Dijksma 
Adjunct-griffier van de commissie,
Hendrickx
Nr Vraag Blz
van tot
1 Op welke wijze wordt het prijspeil in Caribisch Nederland gemonitord? 9 
Antwoord
Het Centraal Bureau voor de Statistiek (CBS) publiceert ieder kwartaal de inflatiecijfers 
van de eilanden Bonaire, Sint Eustatius en Saba. Het CBS berekent de inflatiecijfers per 
eiland sinds 2010.
2 Hoe verhoudt de vrije uitkering zich tot het stijgende prijspeil in Caribisch Nederland? 9 
Antwoord
De vrije uitkering uit het BES-fonds ten behoeve van de openbare lichamen wordt jaarlijks 
bij voorjaarsnota geïndexeerd. Compensatie voor de prijsstijging over jaar t is gebaseerd op 
het inflatiepercentage van jaar t-1. Dit betekent dat de eilanden in 2012 worden 
gecompenseerd voor de inflatie die in 2011 op de eilanden heeft plaatsgevonden.
document2477026767565812562.doc 1/1

