> Retouradres Postbus 20350 2500 EJ  Den Haag 
De Voorzitter van de Tweede Kamer 
Bezoekadres: 
der Staten-Generaal 
Parnassusplein 5 
2511 VX  Den Haag 
Postbus 20018 
www.rijksoverheid.nl 
2500 EA DEN HAAG 
Kenmerk 
PG/E-3114848 
Bijlage(n) 
Correspondentie uitsluitend 
richten aan het retouradres 
met vermelding van de datum 
 
en het kenmerk van deze 
brief. 
 
Datum 14 juni 2012 
Betreft Waz-vergunning Fundashon Mariadal 
 
 
 
 
 
Geachte voorzitter, 
Middels deze brief informeer ik uw Kamer over mijn besluit om op grond van de 
Wet afbreking zwangerschap (Waz) een vergunning te verlenen aan Fundashion 
Mariadal te Bonaire. 
 
Fundashon Mariadal heeft in haar brief van 14 februari 2012 op grond van de Waz 
een vergunning aangevraagd om in voorkomende gevallen behandelingen te 
kunnen verrichten gericht op het afbreken van zwangerschappen tot 22 weken. De 
Inspectie voor de Gezondheidszorg (IGZ) heeft hierop, op mijn verzoek, 
onderzocht of door het ziekenhuis aan alle wettelijke eisen kan worden voldaan. 
De opgestelde rapportage maakt duidelijk dat het ziekenhuis hieraan in voldoende 
mate voldoet en dat de IGZ geen bezwaren ziet die een vergunningverlening 
zouden belemmeren.  
 
Ik heb aan de vergunning een aantal aanvullende voorschriften verbonden. Het 
ziekenhuis dient er, ten eerste, voor te zorgen dat de bij het ziekenhuis in 
dienstzijnde maatschappelijk werker, klinisch verloskundigen en verpleegkundigen 
worden bijgeschoold, opdat zij over de specifiek voor abortushulpverlening 
benodigde deskundigheid en ervaring beschikken. Bovendien dient het ziekenhuis 
werk te maken van de implementatie van de vereiste protocollen bij de hulpvraag, 
de ingreep en de nazorg. 
 
Ten slotte, dient het ziekenhuis zorg te dragen voor een nadere afbakening in de 
relatie met huisartsen. De Waz gaat uit van een systematiek waarin een 
vergunning wordt verleend aan een kliniek of ziekenhuis. Indien Fundashion 
Mariadal de eerste trimesterbehandelingen onder haar verantwoordelijkheid wil 
laten uitvoeren door huisartsen, zoals zij wenst, dan dient daartoe een 
overeenkomst te worden aangegaan tussen de huisartsen en het ziekenhuis. 
Legale abortushulpverlening is alleen mogelijk onder de vergunning van het 
ziekenhuis.  
 
 
 
Pagina 1 van 2 

