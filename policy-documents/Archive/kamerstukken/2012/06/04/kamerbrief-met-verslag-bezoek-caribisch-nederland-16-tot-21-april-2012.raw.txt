> Retouradres Postbus 20350 2500 EJ  Den Haag 
De Voorzitter van de Tweede Kamer 
Bezoekadres: 
der Staten-Generaal 
Parnassusplein 5 
2511 VX  Den Haag 
Postbus 20018 
www.rijksoverheid.nl 
2500 EA DEN HAAG 
Kenmerk 
IZ 3117335 
Bijlage(n) 
Correspondentie uitsluitend 
richten aan het retouradres 
met vermelding van de datum 
 
en het kenmerk van deze 
brief. 
 
Datum 4 juni 2012 
Betreft Verslag bezoek Caribisch Nederland van 16 tot 21 april 
2012 
 
 
 
 
Geachte voorzitter, 
In de periode van 16 tot 21 april jl. heb ik een werkbezoek gebracht aan Caribisch 
Nederland. 
Hierbij doe ik een kort verslag over de belangrijkste aspecten van de reis, mijn 
bevindingen en de afspraken die gemaakt zijn. Ook kom ik terug op een aantal 
toezeggingen die ik de Kamer tijdens het AO vaste commissie Koninkrijksrelaties 
van 30 januari jl. over de BES heb gedaan. 
Op het laatste moment moest het werkbezoek worden ingekort, waardoor ik 
helaas niet in de gelegenheid ben geweest om Curaçao en Aruba te bezoeken. 
Eveneens bleek daardoor niet mogelijk de door het Zorgenverzekeringskantoor 
BES (ZVK) gecontracteerde instellingen en de overheden in Colombia en 
Guadeloupe (Frans) te bezoeken. Ik heb mij daarom beperkt tot bezoeken aan 
Saba, Sint Eustatius, Sint Maarten en Bonaire. 
 
Saba 
Bij het bezoek aan het ziekenhuisje (in feite gezondheidscentrum met enkele 
opname bedden) en het verpleeghuis heb ik gesprekken gevoerd met het 
personeel , de directeur en patiënten en daarmee een goed beeld gekregen van de 
gezondheidszorg op Saba. De kleinschaligheid en relatieve geïsoleerdheid van  het 
eiland zorgen voor specifieke problemen in de zorg. Deze uiten zich vooral bij de 
zwaardere curatieve problematiek, welke al vrij snel de aanwezige zorg op 
huisartsniveau overstijgt. Uitzendingen om medische reden van het eiland naar 
gecontracteerde zorgverleners op andere eilanden zijn onvermijdelijk.  
Ik heb de door VWS gefinancierde Helipad- verlichting op het vliegveld in werking 
gesteld. Deze faciliteit acht ik van groot belang om het eiland bij acute medische 
evacuaties bereikbaar te houden. Zeker indien het ziekenhuis te Sint Maarten na 
de verbouwing een helipad op haar dak krijgt, zullen de transporttijden bij 
noodgevallen zo kort mogelijk zijn. Conform het verzoek van de Kamer tijdens het 
AO van 30 januari ben ik in overleg getreden met mijn collega van defensie om de 
mogelijkheden tot gezamenlijk gebruik van de heli te onderzoeken. Dit heeft 
momenteel mijn uitdrukkelijke aandacht. 
Sinds de transitie in 2010 zijn reeds vele zaken veranderd en sterk verbeterd, 
maar er blijft nog veel te doen. De opgeknapte eerste hulp afdeling heb ik 
geopend. Hier kunnen patiënten met de juiste apparatuur goed worden geholpen 
 
Pagina 1 van 5 

 
aansluiting geeft op behoeften van de bevolking en hoop dat hiermee fricties 
rondom de zorgverzekering zoals die een jaar geleden nog bestonden, kunnen 
Kenmerk 
IZ 3117335 
worden vermeden of in ieder geval snel kunnen worden opgelost. 
 
Sint Maarten 
Ik heb de transfer op Sint Maarten benut om met mijn ambtsgenoot minister de 
Weever over een aantal zaken van gedachten te wisselen. Saba en St. Eustatius 
zijn gezien historie en locatie sterk aangewezen op Sint Maarten. Dit uit zich naast 
de medische uizendingen naar het ziekenhuis op Sint Maarten op gebieden van de 
GGZ, verslavingszorg, inspectie, ontwikkelingen in de abortusproblematiek en de 
International Health Regulations (IHR).Tijdens het AO met de Vaste kamer 
commissie Koninkrijksrelaties van 30 januari jl. heb ik de Kamer toegezegd te 
bezien of ik behulpzaam kan zijn het aantal medisch specialismen op Sint Maarten 
uit te breiden. De jumelage tussen het ziekenhuis op Bonaire en de VU/AMC wordt 
daartoe uitgebreid naar het ziekenhuis op Sint Maarten (SMMC). Ik was met mijn 
ambtsgenoot aanwezig in het SMMC tijdens de ondertekening van de 
intentieverklaring ter zake. Dit zal zeer in het belang zijn van de burgers van Saba 
en St. Eustatius. Men zal immers minder vaak naar gecontracteerde ziekenhuizen 
op verre afstand hoeven worden uitgezonden.  
 
Bonaire 
Er is veel vooruitgang geboekt in de zorg op Bonaire. Het ziekenhuis Fundashion 
Mariadal (FM) is op onderdelen verbouwd en op andere is dat in volle gang. Ik heb 
de nierdialyse met 5 stoelen geopend, een voorziening die chronische 
nierpatiënten op Bonaire enorm helpt en waarbij ook veel medische uitzendingen 
naar Curaçao worden voorkomen. Ook heb ik de eerste steen gelegd voor de bouw 
van een PAAZ met faciliteit voor verslavingszorg. De samenwerking met VU/AMC 
loopt goed, waardoor FM inmiddels de meeste basis specialistische voorzieningen 
zelf kan bieden. De kwaliteit van de verpleging wordt verbeterd door een 
uitwisseling-  en opleidingsprogramma. Het aantal medische uitzendingen vanuit 
Bonaire is in een jaar tijd gehalveerd. Dit is een forse prestatie die de kwaliteit van 
leven op het eiland, de efficiency en doelmatigheid zeer ten goede komt. Alhoewel 
de zorg substantieel is verbeterd, zijn we er ook hier nog niet. Daarbij geldt dat de 
kost voor de baat uitgaat. Er zal eerst geïnvesteerd moeten worden in alle 
onderdelen van de zorg. Een belangrijpe stap is ook hier het regelen van de acute 
medische uitzendingen. Daar waar zwaardere specialistische zorg nodig is 
(inclusief intensive care), zal geschikt transport binnen korte tijd beschikbaar 
moeten zijn. Binnenkort wordt hiertoe een speciaal uitgerust vliegtuig op Bonaire 
gestationeerd. Deze zal ook beschikbaar zijn om ernstige patiënten van de 
bovenwinden naar bestemmingen als Aruba of Colombia verantwoord te 
vervoeren. 
Aandachtspunt blijft het nog steeds hoge aantal verwijzingen naar Curaçao. 
Tijdens het AO van januari jl. heb ik reeds mijn verontrusting geuit over de 
kwaliteit van zorg op Curaçao. Ik draag daarvoor geen verantwoordelijkheid, maar 
die heb ik wel voor de burgers van Saba, St. Eustatius en Bonaire in Caribisch 
Nederland. Ik heb kennis genomen van de plannen van het ziekenhuis SEHOS op 
Curaçao, en het stemt ook positief dat deze plannen zo zijn ontwikkeld, maar ik 
wil eerst bezien wanneer en hoe deze daadwerkelijk tot verbetering leiden. Ik 
hecht eraan dat de patiënt “de kwaliteit volgt”en daar behandeld wordt waar 
verantwoorde zorg wordt geleverd. Ik heb de verwijzend specialisten op Bonaire 
en de directeur van het ziekenhuis hier op aangesproken. Ik begrijp de roep van 
de artsen om de uitzendingen zo dichtbij mogelijk te organiseren. Zodra dat 
kwalitatief verantwoord is, zullen we dat ook zeker heroverwegen. Zolang dat niet 
 
Pagina 3 van 5 
 
 
 

 
meer duidelijkheid gekomen is, en dat daarmee onzekerheden, en verschillende 
verwachtingen verminderd zijn. Zoals gemeld is het aantal uitzendingen vanuit 
Kenmerk 
e
IZ 3117335 
Bonaire in het 1 kwartaal 2012 gehalveerd ten opzichte van het eerste kwartaal 
van 2011. Deze daling zal zich voortzetten, zij het niet in dit tempo. Immers de 
daling is mogelijk gebleken doordat het aantal specialisten op Bonaire in 2011, 
flink gegroeid is. Verder is het aantal medische uitzendingen van Bovenwindse 
eilanden samen in het eerste kwartaal 2012 hoger dan het aantal uitzendingen 
vanuit Bonaire. Dit is een logisch gevolg van de zorgontwikkelingen op Bonaire, 
welke vanwege eigen medisch specialistische voorzieningen geheel anders ligt dan 
op Saba en St. Eustatius. 
 
Mijn algehele conclusie van het werkbezoek aan Caribisch Nederland is dat er al 
heel veel is bereikt en grote stappen zijn gemaakt. Door de geïsoleerde ligging, de 
beperkte bevolkingsaantallen en de afstand blijft de zorg op de eilanden 
kwetsbaar. Er blijft aandacht nodig om de kwaliteit van zorg stabiel te krijgen en 
vooral ook op een goed niveau te houden. De veranderingen zullen bij het 
verstrijken van de tijd steeds meer op detail- en uitvoeringsniveau komen te 
liggen van de private zorginstellingen en zorgverleners op de eilanden zelf. Het 
zorgverzekeringkantoor kan hier een sturende en stimulerende rol in spelen. Ik 
constateer dat de onvrede van afgelopen zomer die zich vooral richtte op het 
zorgverzekeringskantoor en mede veroorzaakt werd door de snelle veranderingen 
met problemen in de communicatie, grotendeels blijkt weggenomen.  
In de tweede helft van dit jaar laat ik een evaluatie doen welke toezeggingen 
rondom de transitie naar bijzonder gemeenten van de BES zijn gedaan op gebied 
van de gezondheidszorg, welke resultaten dat heeft opgeleverd, hoe zich dat 
verhoudt met de verwachtingen van de eilanden en wat dat betekent voor de 
toekomstige inzet in Caribisch Nederland.  
 
Hoogachtend, 
de Minister van Volksgezondheid, 
Welzijn en Sport, 
 
 
 
 
mw. drs. E.I. Schippers 
 
 
 
 
 
Pagina 5 van 5 
 
 
 

