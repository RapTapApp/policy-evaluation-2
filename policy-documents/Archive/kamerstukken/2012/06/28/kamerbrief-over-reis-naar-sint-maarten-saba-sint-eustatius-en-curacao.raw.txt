> Retouradres  Postbus 20011 2500 EA  Den Haag
Koninkrijksrelaties
Koninkrijksverhoudingen
De voorzitter van de Tweede Kamer der Staten-Generaal
Schedeldoekshaven 200
2511 EZ  Den Haag
Postbus 20011
2500 EA  Den Haag
www.rijksoverheid.nl
Contactpersoon
M. Groenwold - van der Sar 
T 070 426 6587
marieke.groenwold@minbzk.nl
Kenmerk
2012-0000369181
Datum 28 juni 2012
Reis naar Sint Maarten, Saba, Sint Eustatius en Curaçao, juni 2012
Van 10 tot en met 14 juni jl. bracht ik een bezoek aan respectievelijk Sint Maarten, Saba, Sint Eustatius 
en Curaçao. Ik heb gesproken met de Gouverneurs, gezaghebbers en regeringen en heb tevens een 
aantal werkbezoeken afgelegd. Op 14 juni 2012 heb ik bovendien nog een korte bespreking kunnen 
hebben met de minister-president van Aruba, die op dat moment in Curaçao verbleef.
Belangrijk onderwerp van gesprek was de financiële situatie van de (ei)landen, die in sommige gevallen 
ernstig is en om ingrijpende maatregelen vraagt. Deze brief begint met een toelichting op dat 
onderwerp voor de landen Curaçao en Sint Maarten. Daarna zal ik achtereenvolgens voor Curaçao, Sint 
Maarten en Caribisch Nederland nader ingaan op de afspraken die ik heb gemaakt. Tot slot neem ik van 
de gelegenheid gebruik te reageren op de motie Bosman over het interlandelijk verkeer. 
Financiën
Ik heb uw Kamer op 16 maart 2012 als uitkomst van mijn eerste reis aan het Caribische deel van het 
Koninkrijk, aangegeven dat de Rijksministerraad haar zorg heeft uitgesproken over het structurele 
meerjarige beeld van de begrotingen van Curaçao en van Sint Maarten. Die zorg is onverminderd. Ik 
heb tijdens mijn reis intensief gesproken met de beide regeringen, als ook met het College financieel 
toezicht Curaçao en Sint Maarten (Cft). Beide landen dienen met concrete financiële maatregelen te 
komen voor hun begroting van 2012, zodat zij alsnog voldoen aan artikel 15 van de Rijkswet. 
De Rijksministerraad spreekt nu regelmatig over de financiële situatie van Curaçao. Na velerlei 
manieren van signaleren, adviezen en overleg in de afgelopen periode door met name het Cft, zal bij 
niet tijdige of onvoldoende adequate reactie van de zijde van de regering van Curaçao de situatie 
kunnen ontstaan dat het Cft een verzoek aan de Rijksministerraad doet tot het geven van een 
aanwijzing. De Rijksministerraad zal – als toezichthouder - op dat verzoek dan een beslissing nemen. Ik 
ga ervan uit dat daarover nog besluitvorming voor het zomerreces plaatsvindt. 
Op Sint Maarten is zoals bij u wellicht bekend recent een regeringswisseling geweest. Het Cft voert 
intensief overleg  met  de regering van Sint Maarten omtrent de niet langer sluitende begroting 2012. 
Het Cft heeft hiertoe een eerste brief aan de minister van Financiën van Sint Maarten aangeboden. 
Hierin wordt gevraagd om een begrotingswijziging. Dat proces loopt nog. 
Met betrekking tot de Centrale Bank van Curaçao en Sint Maarten kan ik u op dit moment ten opzichte 
van mijn brief van 12 april 2012 geen nieuwe informatie verschaffen. Wel geef ik aan dat het onderwerp 
 Pagina 1 van 4

Datum
bekend is op de Koninkrijksconferentie een viertal werkgroepen ingesteld. Elk land is voorzitter en 
28 juni 2012
trekker van de werkgroep die het geïnstigeerd heeft. Voor Nederland is dat de werkgroep die zich zal 
Kenmerk
buigen over interlandelijk personen- en goederenverkeer. Geen van de werkgroepen heeft een aanvang 
2012-0000369181
gemaakt met de werkzaamheden. Ik heb tijdens mijn bezoek mijn zorg daarover uitgesproken. Dit heb 
ik overigens ook in Sint Maarten aan de orde gesteld. De landen hebben aangegeven dat de 
werkgroepen zullen starten.
Sint Maarten
In Sint Maarten heb ik onder andere kennisgemaakt met de nieuwe Raad van Ministers die begin mei is 
begonnen. De Minister-president gaf een schets van de contouren van het kabinetsprogramma en de 
individuele ministers gaven hun prioriteiten aan. 
In het bijzijn van Minister-president Wescot-Williams en minister van Onderwijs Jacobs heb ik de 
nieuwe basisschool Hillside Christian School bezocht die half juni is opgeleverd. De school is 
gefinancierd uit Nederlandse middelen en is onderdeel van het OJSP-programma. Samen met de 
Minister van Justitie heb ik tevens een werkbezoek gebracht aan het politiekorps Sint Maarten. Daar 
kregen we onder andere van enkele rechercheurs en agenten ervaringen te horen over de goede 
samenwerking van de lokale medewerkers met de gearriveerde Nederlandse medewerkers bij het 
korps. 
Ministerieel Overleg
Belangrijk onderdeel van het bezoek aan Sint Maarten was het Ministerieel Overleg dat is ingesteld op 
grond van de algemene maatregel van rijksbestuur ‘waarborging plannen van aanpak landstaken 
Curaçao en Sint Maarten’. Dit naar aanleiding van de vijfde en zesde rapportage van de 
Voortgangscommissie Sint Maarten over respectievelijk de periode 1 oktober 2011 – 31 december 2011 
en 1 januari 2012 – 31 maart 2012. Deze rapportages met bijbehorende uitvoeringsrapportages van het 
ministerie van Justitie, het ministerie van VROMI en het ministerie van AZ van Sint Maarten zijn 
toegevoegd als bijlage bij deze brief. 
Tijdens het Ministerieel Overleg heb ik met de minister-president en de minister van Justitie van Sint 
Maarten gesproken over de voortgang van de plannen van aanpak. Afgesproken is dat, rekening 
houdend met de benodigde middelen, een aangepaste en reële planning van alle plannen van aanpak 
medio juli door Sint Maarten wordt aangeleverd bij de Voortgangscommissie. Deze actualisering zal 
door de Voortgangscommissie worden meegenomen in het advies aan het Ministerieel Overleg voor 
het volgend overleg medio september. Het besluit tot verlenging van de AMvRB Waarborging plannen 
van aanpak landstaken Curaçao en Sint Maarten is conform de motie Leerdam cs. aan uw Kamer 
verzonden. Dit besluit houdt in dat het regime van de AMvRB twee jaar langer (tot oktober 2014) van 
kracht blijft. Alle plannen van aanpak blijven onderwerp van gesprek van het Ministerieel Overleg, 
totdat door het Ministerieel Overleg met advies van de Voortgangscommissie is besloten welke plannen 
van aanpak als beëindigd kunnen worden beschouwd.
Caribisch Nederland: Saba en Sint Eustatius
Op Saba en Sint Eustatius sprak ik met de Bestuurscolleges van beide openbare lichamen. De 
gesprekken zijn nuttig en verhelderend geweest in het licht van het kabinetsstandpunt 
Referentiekaderonderzoek (brief TK 2011-2012, 33000 H nr 6). Beide Bestuurscolleges hebben de 
ophoging van de vrije uitkering met € 6,1 miljoen voor de drie eilanden positief ontvangen. Een ander 
onderwerp dat tijdens de gesprekken met beide Bestuurscolleges aan de orde is gekomen is het  
koopkrachtonderzoek in opdracht van de ministeries van Financiën en van BZK. Middels een brief 
(kenmerk TK 2011-2012, 31568 nr E) bent u over het kabinetsstandpunt geïnformeerd. In het gesprek 
met Saba kwam het voornemen om € 10 miljoen structureel beschikbaar te stellen voor natuur en 
duurzame economie ter sprake. U bent hierover geïnformeerd door staatssecretaris Bleker van 
EL&I (d.d. 4 juni 2012). Ik heb Saba geadviseerd om met de Bestuurscolleges van Bonaire en Sint 
Eustatius een gezamenlijk voorstel te schrijven voor besteding van deze middelen. Met het 
 Pagina 3 van 4

