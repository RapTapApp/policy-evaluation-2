33 131 Verklaring dat er grond bestaat een voorstel in overweging te 
nemen tot verandering in de Grondwet, strekkende tot het 
opnemen van een constitutionele basis voor de openbare lichamen 
Bonaire, Sint Eustatius en Saba en het regelen van de 
betrokkenheid van hun algemeen vertegenwoordigende organen bij 
de verkiezing van de leden van de Eerste Kamer 
NOTA NAAR AANLEIDING VAN HET VERSLAG
Algemeen 
1. Aanleiding, doel en inhoud van het wetsvoorstel
Met belangstelling heb ik kennisgenomen van het verslag van de vaste commissie voor Binnenlandse Zaken 
inzake de verklaring dat er grond bestaat een voorstel in overweging te nemen tot verandering in de 
Grondwet, strekkende tot het opnemen van een constitutionele basis voor de openbare lichamen Bonaire, Sint 
Eustatius en Saba en het regelen van de betrokkenheid van hun algemeen vertegenwoordigende organen bij 
de verkiezing van de leden van de Eerste Kamer. 
Mede namens de Minister-President, minister van Algemene Zaken, zal ik ingaan op de vragen in het verslag, 
waarbij zoveel mogelijk de volgorde van het verslag is gevolgd. Waar vragen van de leden van de verschillende 
fracties betrekking hebben op hetzelfde onderwerp heb ik deze evenwel in de beantwoording samen 
genomen.
De leden van de PvdA-fractie vragen of het niet verstandiger is om het wijzigen van de Grondwet uit te stellen 
tot na de evaluatie van de nieuwe staatkundige situatie in 2015. Ook de leden van de CDA-fractie vragen naar 
de gevolgen van dit wetsvoorstel voor het staatkundig eindmodel. Zij vragen, net als de leden van de 
ChristenUnie-fractie, of hiermee niet wordt vooruitgelopen op de uitkomsten van de evaluatie. De leden van 
de ChristenUnie-fractie vragen of er inhoudelijke overwegingen zijn, anders dan de aangenomen motie-
Remkes, om het wetsvoorstel aan de Tweede Kamer voor te leggen. Ook vragen zij of de keuze om Bonaire, 
Sint Eustatius en Saba aan te merken als openbaar lichaam conform artikel 134 Grondwet juridisch 
onzorgvuldig is.
Het voorstel tot wijziging van de Grondwet bevat verschillende elementen. Het is van belang zo snel mogelijk 
artikel 55 van de Grondwet te wijzigen, zodat de leden van de eilandsraden kunnen deelnemen aan de 
verkiezing van de leden van de Eerste Kamer. Totdat die wijziging in werking is getreden, kunnen de 
ingezetenen van de openbare lichamen geen invloed uitoefenen op de samenstelling van de Eerste Kamer. 
Artikel 134 van de Grondwet vormt op dit moment de grondslag voor de openbare lichamen. Ik acht deze 
grondslag niet juridisch onzorgvuldig. Ook in het verleden zijn op grond van (de voorganger van) deze 
bepaling andere territoriale openbare lichamen met een algemene bestuursopdracht ingesteld, zoals de 
Zuidelijke IJsselmeerpolders, zij het dat dit steeds tijdelijk was, vooruitlopend op een andere, definitieve 
status. Wel erken ik dat deze grondslag minder constitutionele waarborgen biedt dan wij in ons stelsel voor 
territoriale openbare lichamen met een algemene bestuursopdracht wenselijk achten. Daarom is het van 
belang artikel 134 van de Grondwet als de – tijdelijk toelaatbare – grondslag voor de openbare lichamen te 
vervangen door een grondslag die aan de openbare lichamen Bonaire, Sint Eustatius en Saba dezelfde 
constitutionele waarborgen biedt als de Grondwet aan gemeenten toekent
Voordat een wijziging van de Grondwet in werking kan treden is een lange weg, in twee lezingen, te gaan. 
Zowel met het oog op het kiesrecht voor de leden van de Eerste Kamer als vanwege de constitutionele 
waarborgen acht ik het van groot belang zo snel mogelijk de eerste lezing af te handelen. Het is uitdrukkelijk 
niet de bedoeling van de regering vooruit te lopen op de inhoudelijke uitkomsten van de evaluatie. Bij die 
evaluatie zal worden teruggeblikt op de eerste vijf jaar van de nieuwe staatkundige verhoudingen met 
Bonaire, Sint Eustatius en Saba. Na de evaluatie kan worden besloten om de status van openbaar lichaam te 
handhaven dan wel te veranderen in de status van gemeente. Deze grondwetswijziging biedt ruimte voor het 
kiezen van een andere status dan die van territoriaal openbaar lichaam in de zin van artikel 132a, eerste lid. 
Als geopteerd wordt voor het gemeentemodel, zal artikel 132a geen uitwerking bij wet krijgen.
Het is niet mogelijk om het kiesrecht van de eilandsraden voor de Eerste Kamer te regelen zonder tevens de 
staatsrechtelijke positie van de eilanden binnen het staatsbestel van Nederland te regelen. Artikel 55 van de 
1

zorgen dat specifieke werkzaamheden zo goed mogelijk worden uitgevoerd voor de inwoners van Caribisch 
Nederland.
De leden van de SGP-fractie vragen of een territoriaal openbaar lichaam niet een te technische benaming is 
voor de eilanden. Waarom is niet gekozen voor het woord “eilanden” om daarmee ook een inkleuring te geven 
aan de vorm van het openbaar bestuur.
Voor de term “eilanden” is niet gekozen, omdat ook het Europese deel van Nederland eilanden heeft die een 
zelfstandige gemeente zijn. De term “territoriale openbare lichamen” wordt gebruikt omdat deze term beter 
aansluit bij de terminologie in de Grondwet: provincies en gemeenten zijn ook territoriale openbare lichamen. 
Ten slotte is ervoor gekozen om een heel praktische reden: alle wetgeving die rond 10 oktober 2010 voor 
Bonaire, Sint Eustatius en Saba is vastgesteld spreekt al over openbare lichamen. 
3. Toepasselijkheid grondwettelijke regels van hoofdstuk 7
De leden van de VVD-fractie vragen de regering nader te motiveren waarom artikel 130 van overeenkomstige 
toepassing wordt verklaard. Waarom had de regering aanvankelijk bepaald dat artikel 130 niet van 
overeenkomstige toepassing zou moeten zijn? De regering had daar toch redenen voor? Ook de leden van de 
D66-fractie willen een toelichting waarom in eerste instantie artikel 130 van de Grondwet niet van toepassing 
verklaard zou worden door de regering.
Zoals blijkt uit het nader rapport heeft de regering in het wetsvoorstel dat aan de Afdeling advisering van de 
Raad van State is voorgelegd, voorgesteld om artikel 130 niet van overeenkomstige toepassing te verklaren; 
dit met het oog op het amendement-Remkes dat ertoe strekte het actieve kiesrecht voor de 
eilandsraadsverkiezingen niet aan niet-Nederlanders toe te kennen (Wijziging van de Kieswet in verband met 
de
nieuwe staatsrechtelijke positie van Bonaire, Sint Eustatius en Saba als openbaar lichaam binnen Nederland, 
Kamerstukken II 2009/10, 31 956, nr. 9). Naar aanleiding van het advies van de Afdeling advisering van de Raad 
van State heeft de regering echter anders besloten. De Afdeling stelt dat de keuze om artikel 130 wel van 
overeenkomstige toepassing te verklaren beter aansluit bij de keuze om te komen tot een sobere 
grondwettelijke regeling die niet vooruitloopt op de uitkomsten van de evaluatie. De regering heeft dit advies 
gevolgd omdat zij voorstander is van een zo sober mogelijke grondwettelijke regeling. Het van 
overeenkomstige toepassing verklaren van artikel 130 bevat geen verplichting om tot wetgeving over te gaan 
waarbij niet-Nederlanders kiesrecht krijgen, het biedt slechts de mogelijkheid dit te regelen. 
De leden van de VVD-fractie vragen hoe het wetsvoorstel zich verhoudt tot bovengenoemd amendement. De 
leden van de VVD-fractie vinden dat het actieve en passieve kiesrecht voor de eilandsraden, die uiteindelijk 
mede de samenstelling van de Eerste Kamer bepalen, voorbehouden moet blijven aan personen met de 
Nederlandse nationaliteit. Gaarne krijgen de leden van de VVD-fractie een reactie van de regering.
In reactie hierop geldt dat het Gemeenschappelijk Hof van Justitie artikel Ya14 van de Kieswet (zoals 
aangepast door het amendement-Remkes) onverbindend heeft verklaard, in elk geval zolang de eilandsraden 
geen kiesrecht hebben voor de Eerste Kamer (HLAR 044/10). In de brief waarmee de Tweede Kamer hierover is 
geïnformeerd (Kamerstukken II 2010/11, 32 500 IV, nr. 25), is tevens gemeld dat voor een volgende 
eilandsraadsverkiezing op dit punt een wettelijke regeling zal worden getroffen. Deze is opgenomen in het 
wetsvoorstel tot wijziging van de Kieswet dat bij Koninklijke boodschap van 22 mei jl. bij de Tweede Kamer is 
ingediend (Kamerstukken II 2011/12, 33 268).
Het innemen van een standpunt over de toekomstige regeling is pas aan de orde nadat dit voorstel tot 
wijziging van de Grondwet in werking is getreden. De regering acht het niet opportuun in dit stadium een 
besluit te nemen over al dan niet deelname van niet-Nederlanders aan de eilandsraadsverkiezingen. Zij acht 
het wenselijk dat de wetgever hierover beslist nadat de Grondwet is gewijzigd, gelijk het de wetgever is die 
beslist over deelname van niet-Nederlanders aan de gemeenteraadsverkiezingen. 
De leden van de PvdA-fractie hebben een aantal vragen en opmerkingen over de situatie dat niet-
Nederlanders op de BES-eilanden niet het actief en passief kiesrecht voor het lokale bestuur toegekend is, 
terwijl niet-Nederlanders in het Europese gedeelte van Nederland deze rechten wel hebben. Zij vragen of de 
minister bereid is om zich in te zetten om niet-Nederlandse ingezetenen van Bonaire, Sint Eustatius en Saba 
alsnog het actief en passief kiesrecht toe te kennen, net zoals niet-Nederlandse ingezetenen in gemeenten in 
het Europese deel van Nederland die rechten hebben. Zo ja, op welke wijze gaat zij dat dan doen? Zo niet, 
waarom niet?
3

deze verband houden met ‘economische en sociale omstandigheden, de grote afstand tot het Europese deel 
van Nederland, het insulaire karakter, kleine oppervlakte en bevolkingsomvang, geografische 
omstandigheden en het klimaat’ en omdat van geen van deze factoren in deze sprake is. Hun vraag ziet op de 
ongelijkheid in het onthouden van het kiesrecht voor de eilandsraden aan niet-Nederlanders terwijl niet-
Nederlanders wel kunnen deelnemen aan de gemeenteraadsverkiezingen.
Dat oordeel deel ik niet. In de eerste plaats wijs ik erop dat afwijkende regels ook mogelijk zijn met het oog op 
andere dan de bovengenoemde factoren waardoor Bonaire, Sint Eustatius en Saba zich wezenlijk 
onderscheiden van het Europese deel van Nederland. Het voorgestelde artikel 132a, derde lid, bevat immers 
geen limitatieve opsomming van factoren, terwijl de huidige bepaling van artikel 1, tweede lid, van het Statuut 
uitdrukkelijk spreekt van “andere factoren” waardoor deze eilanden zich wezenlijk onderscheiden van het 
Europese deel van Nederland. In de tweede plaats merk ik op dat de ongelijkheid op dit gebied wordt 
veroorzaakt en gelegitimeerd door het ontbreken van de provinciale laag voor Caribisch Nederland. 
De leden van de PvdA-fractie wijzen de regering erop dat de voormalige staatssecretaris van Binnenlandse 
Zaken en Koninkrijksrelaties het amendement van het voormalige lid Remkes waardoor deze situatie is 
veroorzaakt ten stelligste heeft ontraden bij de behandeling van de Kieswet BES. De staatssecretaris was van 
mening dat het uitgangspunt van het huidige Nederlandse kiesrecht dat gevestigde niet-Nederlandse 
ingezetenen kiesrecht moeten hebben voor de meest nabije bestuurslaag prioriteit moest krijgen over het 
andere uitgangspunt dat hen geen invloed toekomt op de samenstelling van de Eerste Kamer. Een belangrijke 
factor hierbij was dat deze invloed vanwege de kleine omvang van de eilandsraden en de eilandbevolking te 
verwaarlozen is. De leden van de PvdA-fractie horen graag of de huidige minister van Binnenlandse Zaken en 
Koninkrijksrelaties het daarmee eens is. Is zij ervan op de hoogte dat er onder de bevolking van de BES-
eilanden terecht boosheid bestaat over de door het amendement Remkes gecreëerde ongelijkheid op dit 
gebied?
De leden van de PvdA-fractie vragen naar het van overeenkomstige toepassing verklaren van artikel 130 van 
de Grondwet. Op deze vraag kan ik antwoorden dat de regering een standpunt inzake het al dan niet 
toekennen van het kiesrecht voor de eilandsraden aan niet-Nederlanders na wijziging van de Grondwet 
waarbij de leden van de eilandsraad de leden van de Eerste Kamer mede kunnen kiezen, alsdan zal bepalen. 
Wel is de regering van mening dat het wenselijk is zo snel mogelijk een regeling te treffen om de bevolking 
van Bonaire, Sint Eustatius en Saba (al dan niet inclusief de niet-Nederlanders) via de leden van de 
eilandsraden indirect invloed te geven op de samenstelling van de Eerste Kamer. Ik wijs u erop dat de rechter 
de wijziging van de Kieswet voortvloeiende uit het amendement Remkes met betrekking tot het kiesrecht van 
niet-Nederlanders, onverbindend heeft verklaard en dus in maart 2011 niet-Nederlanders hebben kunnen 
deelnemen aan de eilandsraadverkiezingen. Die situatie wordt nu ook in de Kieswet vastgelegd. Feitelijk 
bestaat er daarom in mijn ogen weinig reden tot boosheid.
De leden van de fractie van de PvdA vragen in te schatten om hoeveel niet-Nederlandse ingezetenen het in 
deze kwestie gaat? Welk deel van de bevolking van de eilanden heeft niet de Nederlandse nationaliteit en mag 
daarom niet stemmen voor de eilandsraad? 
Bij de verkiezingen voor de eilandsraden in maart 2011 hebben niet-Nederlandse ingezetenen gebruik kunnen 
maken van hun kiesrecht voor de eilandsraad. Dit was het gevolg van de uitspraak van het Gemeenschappelijk 
Hof van Justitie van 10 januari 2011. In de evaluatie van deze verkiezingen, die in oktober 2011 naar de Tweede 
Kamer is gestuurd (Kamerstukken II 2011/12, 31 142, nr. 31), is onderstaande tabel opgenomen waarin is 
aangegeven hoeveel niet-Nederlanders kiesrecht hadden voor deze verkiezingen.
Totaal aantal kiesgerechtigden Aantal kiesgerechtigde Waarvan EU-
vreemdelingen burgers
Bonaire 10316 516 157
Sint Eustatius 2140 429 28
Saba 960 176 26
De leden van de PvdA-fractie vragen in hoeverre het risico bestaat dat de democratische legitimiteit van de 
eilandsraden ondermijnd wordt door deze opgelegde beperking van het electoraat? De leden van de fractie 
van de ChristenUnie vragen de regering in te gaan op de relatie tussen het kiesrecht voor niet-Nederlanders 
voor de eilandsraden en de voortdurende bestuurlijke instabiliteit op de eilanden?
5

De leden van de D66-fractie vragen de regering of het Europees Handvest inzake Lokale Autonomie ook geldt 
voor de BES-eilanden. Indien dit niet het geval is, kan de regering dat dan toelichten?
Voornoemd verdrag geldt vooralsnog niet voor Bonaire, Sint Eustatius en Saba. Hiervan is destijds in het kader 
van de Verdragenwet BES afgezien. Reden daarvoor is dat op zowel bestuurlijk als financieel terrein dusdanig 
andere arrangementen dan voor gemeenten en provincies zijn getroffen, dat de openbare lichamen thans niet 
onder het verdrag gebracht zouden kunnen worden. Dit zal bij de evaluatie opnieuw worden bekeken.
4. Kiesrecht Eerste Kamer
De vragen van de leden van de SP-fractie en van de D66-fractie zijn in voorgaande paragraaf reeds 
beantwoord.
5. Afwijkende regels
De leden van de ChristenUnie-fractie vragen waarom een permanente differentiatieclausule is opgenomen in 
plaats van een summiere mededeling dat de BES-eilanden wezenlijk verschillen van het Europese deel van 
Nederland. 
Zoals in de memorie van toelichting al is vermeld, ligt het belang van artikel 132a, derde lid, in de 
uitdrukkelijke erkenning door de Grondwetgever dat er fundamentele verschillen zijn tussen de drie 
Caribische eilanden en het Europese deel van Nederland. Deze uitdrukkelijke erkenning is wenselijk omdat de 
verschillen tussen beide gebieden ertoe leiden dat op bredere schaal onderscheid moet worden gemaakt 
tussen de eilanden en gemeenten dan tussen gemeenten onderling, en er sprake is van twee gescheiden 
rechtsordes.
De leden van de ChristenUnie-fractie vragen om een uiteenzetting volgens welk toetsingskader men tot 
afwijkende regels kan komen en hoe zich dit verhoudt tot artikel 1 van de Grondwet en het Europees verdrag 
tot bescherming van de rechten van de mens en de fundamentele vrijheden. De leden van de CDA-fractie 
vragen naar aanleiding van de sobere formulering van de differentiatiebepaling om toelichting wanneer 
sprake is van bijzondere omstandigheden en wie dat bepaalt. Zij vragen of er een nadere uitwerking in een 
wet komt. Ook vragen zij aan welke maatregelen we moeten denken en of die niet bij of krachtens een 
wettelijke regeling of algemene maatregel van bestuur moeten worden geregeld. Ook de leden van de SGP-
fractie vragen zich af of de gekozen term ”bijzondere omstandigheden” voldoende inkadering biedt aan de 
mogelijkheid om afwijkende regels te stellen. Zij vragen verder welke bepaling bij afwijking voorrang heeft: 
deze uitzonderingsbepaling of artikel 1 van de Grondwet.
 
De differentiatiebepaling maakt duidelijk dat bijzondere omstandigheden waardoor de eilanden zich wezenlijk 
onderscheiden van het Europese deel van Nederland aanleiding kunnen zijn om afwijkende regels vast te 
stellen. De bepaling dient – net als de huidige bepaling in het Statuut – als een opdracht aan de wetgever, het 
bestuur en de rechter om bij de toepassing van het gelijkheidsbeginsel, zoals dat is vastgelegd in artikel 1 van 
de Grondwet en in internationale verdragen, rekening te houden met bijzondere omstandigheden waardoor 
de eilanden zich wezenlijk onderscheiden van het Europese deel van Nederland. Het gaat er niet om of de 
differentiatiebepaling voorrang heeft op artikel 1 van de Grondwet. De differentiatiebepaling verheldert hoe 
artikel 1, of meer algemeen, het gelijkheidsbeginsel dient te worden toegepast. Het gaat daarbij niet alleen om 
“bijzondere omstandigheden”, maar om “bijzondere omstandigheden waardoor de openbare lichamen zich 
wezenlijk onderscheiden van het Europese deel van Nederland”. Een nadere uitwerking in een algemene 
wettelijke regeling is niet te geven; het gaat juist iedere keer weer om de beoordeling van de wettelijke 
regeling, het besluit of de maatregel in kwestie. Het is aan de wetgever of aan de minister om te beslissen of hij 
voor het desbetreffende beleidsterrein aanleiding ziet tot afwijkende regels of maatregelen. De jurisprudentie 
van het Europese Hof voor de Rechten van de Mens en de nationale rechters ter zake van het 
gelijkheidsbeginsel zal daarbij leidend zijn.
De leden van de ChristenUnie-fractie vragen – in het kader van het belang van een vertrouwensband tussen de 
BES-eilanden en het Europees deel van Nederland – inzichtelijk te maken waarom de regering ervoor kiest om 
geen verwijzing op te nemen naar de culturele omstandigheden als afwijkingsgrond, en vraagt de regering 
kenbaar te maken of zij met de Raad van State vindt dat culturele factoren een belangrijke grond kunnen zijn 
voor differentiatie. 
De Afdeling advisering van de Raad van State stelt kritische kanttekeningen bij de noodzaak van de 
differentiatiebepaling en adviseert, als de regering wenst vast te houden aan de bepaling, deze algemener te 
formuleren. De regering heeft dit advies gevolgd door de bepaling zo algemeen te formuleren dat er geen 
enkele factor specifiek wordt genoemd; dit past beter bij het sobere karakter van de Grondwet. Bovendien 
kunnen specifieke factoren of omstandigheden in de loop van de tijd veranderen en daardoor niet meer tot 
een wezenlijk onderscheid tussen beide gebieden leiden. De huidige bepaling van artikel 1, tweede lid, tweede 
7

tweede lid, van het IVESCR. Dat regionale verschillen binnen een lidstaat een objectieve rechtvaardiging 
kunnen zijn voor een verschil in behandeling blijkt overigens ook, zij het in een andere context, uit 
jurisprudentie van het Europese Hof voor de Rechten van de Mens (Magee tegen Verenigd Koninkrijk, 6 juni 
2000, no. 28135/95, § 50, ECHR 2000-I).
Caribisch Nederland ligt in een ander werelddeel, omgeven door eilanden, met veelal eveneens (vergaand) van 
het Europese deel van Nederland afwijkende omstandigheden. Bovendien hebben Caribisch Nederland en het 
Europese deel van Nederland elk een eigen historische ontwikkeling doorgemaakt. Een van de uitgangspunten 
van het staatkundig proces was niet te veel tegelijkertijd te veranderen op Bonaire, Sint Eustatius en Saba. 
Daarom waren de Nederlands-Antilliaanse regels uitgangspunt voor de nieuwe regelgeving. Veel Europees-
Nederlandse regelingen zouden bovendien de eilandelijke economieën kunnen schaden en het 
maatschappelijk verkeer ontwrichten. 
Er is bewust gekozen voor een op maat gesneden totaalpakket aan regelgeving voor Caribisch Nederland, ook 
op uitdrukkelijk verzoek van de eilandbesturen. Dit pakket bestaat ondermeer uit een ander (relatief simpel) 
fiscaal stelsel, waardoor men ten opzichte van het Europese deel van Nederland weinig belastingen en premies 
betaalt. Daar tegenover staat dat er geen compenserende maatregelen zijn zoals kindertoeslag, huurtoeslag, 
zorgtoeslag etc. Ook is er een brede zorgverzekering voor alle inwoners waarvoor de (indirecte) financiële 
bijdrage van de individuele verzekerde minimaal is en geen eigen risico bestaat én zijn onder meer 
schoolboeken in het middelbaar onderwijs gratis. Daar tegenover staat dat lonen en uitkeringen lager zijn dan 
in het Europese deel van Nederland om de economie (concurrentiepositie) niet te schaden en een aanzuigende 
werking binnen de regio te voorkomen. Het arrangement voor Caribisch Nederland moet worden gezien als 
totaalpakket. Bij eventuele aanpassingen in de toekomst zal dit derhalve in samenhang moeten worden 
bezien.
6. Consultatie
De leden van de ChristenUnie-fractie vragen naar het consultatieproces en of de consultatie voldoet aan de 
norm van artikel 209 van de Wet openbare lichamen Bonaire, Sint Eustatius en Saba (WolBES). Voorts vragen 
zij in te gaan op de commentaren van de openbare lichamen. 
Artikel 209 van de WolBES bepaalt dat de betrokken bestuurscolleges in de gelegenheid worden gesteld  hun 
oordeel te geven omtrent voorstellen van wet, ontwerpen van algemene maatregel van bestuur of ontwerpen 
van ministeriële regeling waarbij van de openbare lichamen regeling of bestuur wordt gevorderd of waarbij in 
betekenende mate wijziging wordt gebracht in de taken en bevoegdheden van het eilandsbestuur. Daarnaast 
worden de betrokken bestuurscolleges vooraf in de gelegenheid hun oordeel te geven omtrent ingrijpende 
beleidsvoornemens die uitsluitend op de openbare lichamen betrekking hebben en omtrent 
beleidsvoornemens ten aanzien van de openbare lichamen om op ingrijpende wijze af te wijken van 
regelgeving die van toepassing is in het Europese deel van Nederland.
Het voorontwerp van de onderhavige wijziging van de Grondwet is eind juni 2010 aan de bestuurscolleges 
voorgelegd met het verzoek hun reactie daarop te geven. Ondanks verschillende verzoeken en uitstel van de 
reactietermijn hebben zij geen reactie gegeven. Na ontvangst van het advies van de Afdeling advisering van de 
Raad van State heeft mijn ambtsvoorganger in augustus 2011 met de bestuurscolleges gesproken over 
mogelijke gevolgen van een eventueel in te voeren kiesrecht voor de eilandsraadverkiezingen voor niet-
Nederlanders. Dit heeft bijgedragen aan de keuze artikel 130 alsnog van overeenkomstige toepassing te 
verklaren. 
Artikelsgewijs
Artikel 55
De leden van de SGP-fractie vragen of artikel 55 – dat spreekt van de openbare lichamen, bedoeld in artikel 
132a – voldoende dekkend is als er in de toekomst besloten zou worden over te gaan tot indeling in 
gemeenten. 
Indien na de eindevaluatie besloten wordt dat Bonaire, Sint Eustatius en Saba gemeenten worden, zal bezien 
moeten worden of dit moet leiden tot een ander voorstel tot wijziging van de Grondwet. 
9

