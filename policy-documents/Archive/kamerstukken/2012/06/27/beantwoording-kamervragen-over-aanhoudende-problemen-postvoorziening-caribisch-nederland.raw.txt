> Retouradres Postbus 20401 2500 EK Den Haag
Directoraat-generaal voor 
Energie, Telecom en 
De Voorzitter van de Tweede Kamer Mededinging
Directie Telecommarkt
der Staten-Generaal
Bezoekadres
Binnenhof 4
Bezuidenhoutseweg 30
2513 AA  's-GRAVENHAGE
2594 AV Den Haag
Postadres
Postbus 20401
2500 EK Den Haag
Factuuradres
Postbus 16180
2500 BD Den Haag
Overheidsidentificatienr
00000001003214369000
T 070 379 8911 (algemeen)
Datum 27 juni 2012
www.rijksoverheid.nl/eleni
Ons kenmerk
Betreft Antwoord op de vragen over de aanhoudende problemen met de postvoorziening op 
DGETM-TM / 12074389
Caribisch Nederland
Uw kenmerk
2012Z10833
Geachte voorzitter,
Hierbij zend ik u mede namens de minister van Binnenlandse Zaken en Koninkrijksrelaties de antwoorden 
op de vragen van de leden Ortega-Martijn (ChristenUnie) en Hachchi (D66) over de aanhoudende 
problemen met de postvoorziening op de openbare lichamen Bonaire, Sint Eustatius en Saba, nr. 
2012Z10833, ingezonden 31 mei 2012.
1
Is het waar dat de postvoorziening op de openbare lichamen Bonaire, Sint Eustatius en Saba nog altijd niet 
naar behoren functioneert?
Antwoord
Ja.
2
Is het u bekend dat burgers aanmaningen krijgen van rekeningen die ze niet of te laat hebben ontvangen of 
anderzijds niet aan verplichtingen kunnen voldoen en daarbij boetes riskeren? Deelt u de mening dat het 
onrechtvaardig is om burgers aansprakelijk te stellen voor dergelijke boetes en andere schades als gevolg 
van de problemen bij de postvoorziening? Zo nee, waarom niet? Zo ja, welke maatregelen gaat u nemen 
zodat burgers hiervan niet langer de dupe zullen zijn?
Antwoord
Er kunnen verschillende redenen zijn dat burgers rekeningen niet of te laat betalen. Een reden zou kunnen 
zijn dat de post niet of te laat op de juiste bestemming wordt bezorgd. Van geval tot geval zal dan bepaald 
moeten worden wat de ware toedracht is als burgers hun betalingsverplichtingen niet nakomen. De 
bewijslast zal evenwel lastig zijn. De Wet Post BES, die rechtstreeks is gebaseerd op de destijds voor de 
Nederlandse Antillen geldende Postlandsverordening 1998, kent in artikel 7 een regeling met betrekking 
tot de aansprakelijkheid van de concessiehouder. Hierbij is geregeld dat schadeclaims als gevolg van 
verlies, beschadiging of vertraagde aflevering van poststukken slechts kunnen worden ingediend door 
degene die de post heeft verzonden, de afzender. Ondervinden anderen dan de afzender schade, dan is de 
afzender bevoegd ten behoeve van die ander een schadeclaim in te dienen. Uiteindelijk beslist de rechter 
in een concreet geval of er sprake is van aansprakelijkheid. Ook het antwoord op de vraag of degene die 
een rekening of aanmaning verzendt, wetende dat de postbezorging niet altijd goed verloopt, 
redelijkerwijs extra kosten mag berekenen of boetes mag opleggen, is uiteindelijk aan de rechter. 
Pagina 1 van 5

Directoraat-generaal voor 
Energie, Telecom en 
Mededinging
Directie Telecommarkt
Ons kenmerk
DGETM-TM / 12074389
Eén van de aangedragen verbeterpunten betreft de invoering van een systeem van postcodes. De 
invoering van zo’n systeem zou inderdaad op langere termijn tot enige verbetering kunnen leiden, maar 
dit vergt wel de nodige (financiële) investeringen en bijvoorbeeld ook een uitgebreide 
voorlichtingscampagne om er voor te zorgen dat verzenders van post – ingezetenen en niet-ingezetenen 
van Caribisch Nederland – ook daadwerkelijk dit systeem van adressering gaan gebruiken. De Nederlandse 
ervaring laat zien dat dat vele jaren duurt. De vraag is daarnaast of een systeem van postcodes de meest 
logische en doelmatige oplossing is. Postcodes hebben vooral betekenis als er sprake is van een fijnmazig 
en uitgebreid netwerk van bezorgpunten. Dat is in Caribisch Nederland niet het geval. Om tot een betere 
overkomstduur te komen is meer te verwachten van het voornemen van de Bestuurscolleges van Bonaire, 
Sint Eustatius en Saba om straatnamen en huisnummers op bestuurlijk niveau vast te stellen, kenbaar te 
maken aan bewoners en eigenaren en deze zichtbaar te maken in de openbare ruimte. Ook van de beoogde 
doorvoering van de vastgestelde straatnamen en huisnummers van bewoonde panden in de 
bevolkingsadministratie ‘PIVA’ valt effect te verwachten, aangezien de vastgestelde adressen dan ook 
zullen worden toegepast door de gebruikers van de persoonsgegevens uit PIVA. 
De overkomstduur van internationale post is afhankelijk van het gehele logistieke proces van aanlevering 
van post. Naar schatting is ruim de helft van de inkomende post bestemd voor Caribisch Nederland 
afkomstig van Nederland en bijna een kwart komt uit de Verenigde Staten en Europese landen als 
Duitsland en Frankrijk. NPNA is verantwoordelijk voor het proces van afhandeling van internationale 
inkomende post vanaf het moment dat de post op Curaçao, Bonaire of Sint Maarten wordt aangeleverd. Dat 
kan afhankelijk van de routing en de keuzes van het aanbiedende postbedrijf (PostNL, US Postal, La Poste, 
e.d.) een aantal dagen duren. Om er voor te zorgen dat alle internationale postbedrijven op de hoogte zijn 
van de staatsrechtelijke wijzigingen en de status van Caribisch Nederland heb ik de Universal Postal Union 
(UPU) formeel verzocht om op de officiële lijst van aangesloten leden en lidstaten, de ‘ISO Country Code’, 
de bestemmingen Bonaire, Sint Eustatius en Saba aan te duiden met ‘Caribisch Nederland´ of ´Dutch 
Caribbean´. 
De UPU heeft inmiddels deze aanduiding overgenomen als "Caribbean part of Netherlands (Bonaire, Saba 
and Sint Eustatius)" en heeft deze wijziging met de leden en lidstaten gecommuniceerd. Het is vervolgens 
aan de gebruikers, de wereldwijde verzenders van particuliere of zakelijke post, om vervolgens ook deze 
adressering te gebruiken. Doen zij dit niet, dan kan dit leiden tot miszendingen en derhalve tot vertraging. 
Sinds de transitie heeft de toezichthouder meerdere metingen uitgevoerd met als uitkomst dat de 
overkomstduur nog steeds niet voldoet aan de concessievoorwaarden. De laatste meting vond in mei dit 
jaar plaats en betrof alleen Bonaire. Hoewel de uitkomst nog steeds onvoldoende is, laat deze meting wel 
een aanmerkelijke verbetering zien ten opzichte van de in februari dit jaar gehouden meting. In februari 
werd de helft van de brieven in de steekproef op Bonaire pas na meer dan vijf dagen na aanbieding 
bezorgd. In de steekproef van mei was dat percentage gedaald tot circa 15%. Binnenkort volgen nog 
metingen ten behoeve van Sint Eustatius en Saba en wordt nog een meting gehouden op Bonaire, waaruit 
zal moeten blijken of de verbetering zich doorzet. 
6 en 7
Voldoet de Nieuwe Post N.V., met inachtneming met de aanhoudende problematiek die nu al twee jaar 
voortsleept, aan haar wettelijke verplichtingen? Heeft de toezichthouder, het Agentschap Telecom, 
aanleiding gezien om een aanwijzing te geven? Zo ja, kunt u aangeven of er voldoende gevolg aan deze 
aanwijzing is gegeven? Zo nee, kunt u aangeven op basis waarvan er geen aanwijzing is gegeven?
Pagina 3 van 5

Directoraat-generaal voor 
Energie, Telecom en 
Mededinging
Directie Telecommarkt
Ons kenmerk
DGETM-TM / 12074389
Nederland op zich te nemen. De uitkomsten van deze verkenning, die in september dit jaar zal zijn 
afgerond, zal ik betrekken in de verdere besluitvorming over de verlenging van de postconcessie per 
1 januari 2013. Uit eerdere, globale verkenningen is overigens gebleken dat het aantal serieuze 
alternatieven voor de postdienstverlening ten behoeve van Caribisch Nederland beperkt is. Een kwalitatief 
goede postvoorziening kost geld en zal – uitgaande van een systeem, waarin de kosten worden gedekt uit 
de opbrengsten – ook consequenties hebben voor de te hanteren tarieven. 
(w.g.) dr. Henk Bleker
Staatssecretaris van Economisch Zaken, Landbouw en Innovatie
Pagina 5 van 5

