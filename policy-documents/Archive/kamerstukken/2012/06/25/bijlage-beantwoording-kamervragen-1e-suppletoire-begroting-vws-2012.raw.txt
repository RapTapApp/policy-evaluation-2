e
Schriftelijke Kamervragen 1 suppletoire begroting VWS 2012 
 
Vraag 1 
 
Wat zijn de wachtlijsten, uitgesplitst op alle terreinen van de AWBZ (bijvoorbeeld de wachtlijsten 
voor de intramurale gehandicaptenzorg, de wachtlijsten voor de thuiszorg, enzovoort)? 
 
Antwoord 1 
 
Op dit moment beschikt de staatssecretaris over voorlopige cijfers, die ontleend zijn aan de AWBZ-
brede zorgregistratie (AZR). Hierdoor kunnen nu nog geen gedetailleerde gegevens worden 
verstrekt per type indicatie.  
 
Onderstaande tabel laat zien welk percentage van de cliënten binnen de Treeknorm zorg ontvangt. 
Dit is een norm voor maatschappelijk aanvaardbare wachttijden. 
 
Sector Extramuraal  Intramuraal 
Met behandeling Zonder behandeling 
Verpleging en verzorging 96 % 81 % 88 % 
Gehandicaptenzorg 85 % N.v.t. 82 % 
 
Toegankelijkheid AWBZ: % cliënten dat binnen de Treeknorm zorg ontvangt (2011) / AZR 
 
Na de zomer van 2012 zal de staatssecretaris uw Kamer per brief informeren over de ontwikkeling 
van de toegankelijkheid van de AWBZ en waar mogelijk meer detailinformatie verstrekken.  
 
Treeknormen verpleging en verzorging:  
 extramuraal: 6 weken  
 intramuraal met behandeling: 6 weken 
 intramuraal zonder behandeling = 13 weken 
 
Treeknormen Gehandicaptenzorg:  
 extramuraal = 6 weken 
 intramuraal = 13 weken 
 
(zie: http://www.nationaalkompas.nl/zorg/sectoroverstijgend/welke-normen-zijn-er-voor-
aanvaardbare-wachttijden-in-de-zorg) 
 
Vraag 2 
 
Hoeveel „handen aan het bed‟ komen er niet door het sluiten van het Kunduzakkoord? 
 
Antwoord 2 
 
Met het Begrotingsakkoord 2013 worden verschillende maatregelen genomen zoals het 
terugdraaien van de IQ-maatregel, extramuraliseren van de ZZP‟s 1 t/m 3, ongedaan maken van 
de verhoging van het ZZP-tarief voor de GGZ en de gehandicaptenzorg, deels terugdraaien van de 
pgb-maatregel, verhoging van het eigen risico en het uitstellen van de begeleiding van de Wmo 
naar gemeentes. De staatssecretaris beschikt niet over een prognose wat het totale effect is van al 
deze maatregelen op de hoeveelheid „handen aan het bed‟.  
 
 
 
1 
 

 
Vraag 8, 9 en 10 
 
Hoeveel zorgverleners zijn in 2012 hun baan verloren in de GGZ sinds 1 januari? 
Hoeveel diëtisten zijn gestopt met hun beroep door een uitval van patiënten? 
Hoeveel fysiotherapeuten zijn met hun beroep gestopt door een uitval van patiënten? 
 
Antwoord 8, 9 en 10 
 
Deze informatie is niet beschikbaar.  
 
Vraag 11 
 
Wat is het aantal ziekenhuizen dat gecontracteerd is dit jaar? 
 
Antwoord 11 
 
Zorgverzekeraars Nederland (ZN) heeft de stand van contractering gepeild op 15 mei jongstleden. 
Onderscheid is gemaakt tussen de contractering schaduw-FB en DOT-zorgproducten. De enquête 
levert het volgende beeld op: 
 
Contractering schaduw-FB 
Van de 86 algemene en categorale ziekenhuizen hebben 57 een contract.  
Van de 8 UMC‟s hebben 4 een contract. 
 
Contractering DOT-zorgproducten 
Van de 470 gewenste contracten met ziekenhuizen zijn er 214 gesloten. 
Van de 1012 gewenste contracten met ZBC‟s zijn er 428 gesloten.  
Van de zorgaanbieders die nog geen contract hebben, heeft volgens ZN een groot deel wel zicht op 
een contract. Dat houdt in dat het contract nog niet ondertekend is, maar wel in een gevorderd 
stadium verkeert.  
 
Op 15 juni is de stand nogmaals gepeild. ZN is op dit moment bezig met het analyseren van de 
uitkomsten.  
 
Als er nog geen overeenstemming is, dan doen zorgverzekeraars een finaal aanbod voor het 
„schaduw-FB‟-contract. Ook voor de DOT-inkoop 2012 streven zorgverzekeraars ernaar dit voor 1 
juli af te ronden. 
 
Vraag 12 
 
Hoeveel ziekenhuizen hebben al gefactureerd? 
 
Antwoord 12 
 
Er is een aantal zorgaanbieders dat DOT-zorgproducten kan factureren. Dit aantal zal de komende 
tijd snel stijgen. Zorgverzekeraars stellen 1 juli 2012 als uiterste datum voor het rond krijgen van 
de contractering. Zoals aangegeven in mijn brief van 5 april 2012 over de contractering 
ziekenhuizen door zorgverzekeraars, zullen zorgverzekeraars liquiditeitsproblemen voorkomen bij 
aanbieders waarmee een contract is afgesloten dan wel waar zicht is op een contract. 
 
 
 
3 
 

 MGZL - Vivre - Rooswinkel - JV De Keuken 
 GGz Centraal - Tactus – Amethist 
 Vivre – GroenekruisDomicura 
 
Daarnaast zijn er 10 voornemens geweest voor concentratie. Voor 7 van de 10 voorgenomen 
concentraties geldt dat de NMa in 2012 nog een besluit moet nemen. Het betreft de volgende 
concentraties: 
 Vlietland Ziekenhuis - Sint Franciscus gasthuis 
 Stichting Lucas Andreas Ziekenhuis - Stichting Onze Lieve Vrouwe Gasthuis  
 Ziekenhuis Nij Smellinghe - Zorggroep Pasana 
 Spaarne – Kennemer 
 Tweesteden – Sint Elisabeth 
 Orbis – Atrium 
 Wimog – Stichting Zonnehuizen  
 
Van de overige 3 voorgenomen concentraties hebben partijen in 2012 aan de NMa laten weten niet 
verder te gaan met de concentratie. Het ging om de volgende concentraties: 
 Medial – Atal – mdc  
 Aafje – Thuiszorg Rotterdam 
 Parnassia – Emergis 
 
Vraag 18 
 
Hoeveel mensen zijn met een maagbloeding opgenomen in het ziekenhuis dat het resultaat was 
van gestaakte of niet begonnen medicatie van maagzuurremmers? 
 
Antwoord 18 
 
Ik heb hierover geen gegevens tot mijn beschikking.  
 
Vraag 19 
 
Hoe vaak heeft de NZa een maatregel opgelegd in het kader van onterechte rekening voor 
bewoners van AWBZ-instellingen voor door AWBZ-gedekte kosten?  
 
Antwoord 19  
 
Bij de NZa zijn bij het meldpunt tussen medio mei 2011 tot en met 1 mei 2012 in totaal 95 
meldingen binnengekomen. In de meerderheid van de gevallen bleek geen sprake van een 
onterechte rekening. Tot op heden bleek er in vijf gevallen sprake van een overtreding en is er 
door de NZa handhavend opgetreden.  
De NZa heeft in deze vijf gevallen een aanwijzing aan de zorgaanbieder opgelegd en de naam van 
de overtreder openbaar gemaakt. Het handhavend optreden heeft geleid tot het staken van de 
overtreding en tot compensatie van de benadeelde bewoners. 
 
Vraag 20 
 
In 2012 wordt eenmalig een bedrag van € 0,1 miljoen verstrekt aan het in Israël gevestigde 
instituut Yad Vashem voor onderzoek, educatie, documentatie en herdenking ten aanzien van de 
Holocaust? Waarom wordt dit gedaan? Welke concrete resultaten op welke termijn moet het 
betreffende instituut leveren voor dit bedrag? Waarom is specifiek voor dit instituut gekozen?  
 
 
5 
 

Antwoord 24 
 
De bestemming van het af te romen bedrag bij het ACBG en het RIVM zal in het najaar van 2012 
worden bepaald, met inachtneming van het dan beschikbare beeld van de exploitatie 2012. De 
bestemming zal met de tweede suppletoire wet 2012 aan u worden voorgelegd. 
  
Vraag 25 
 
Kunt u toelichten waarom de afwikkeling van het eigen vermogen van het Nederlands Vaccin 
Instituut (NVI) gerelateerd is aan de verkoop van de productfaciliteiten van het NVI en wanneer 
wordt dat duidelijk? 
 
Antwoord 25  
 
De afspraken die over de verkoop van de productiefaciliteiten van het NVI worden gemaakt, zijn 
van invloed op het eigen vermogen van het NVI. Op basis van die afspraken wordt na afsplitsing 
van de activa en passiva in de openingsbalans van de BV waarin de te verkopen activiteiten zijn 
ondergebracht (Bilthoven Biologicals) momenteel de balans voor het resterende deel van NVI 
opgesteld. Bij de voorbereiding van de tweede suppletoire wet 2012 zal de stand van zaken rond 
de exploitatie van het NVI in 2012 worden opgemaakt. Eventuele financiële gevolgen worden met 
de tweede suppletoire wet 2012 aan u voorgelegd. De slotbalans van het NVI maakt deel uit van 
het VWS-jaarverslag 2012. 
 
Vraag 26 t/m 29 
 
Wat is op dit moment het percentage niet-rokers? Welk beleid draagt hieraan bij? 
Wat zijn de specifiek uitgaven voor het ontmoedigen van het stoppen met roken als onderdeel van 
een gezonde leefstijl? Kan hierbij onderscheid gemaakt worden tussen begrotingsuitgaven en 
premiegefinancierde uitgaven? 
Wat zijn de bereikte resultaten van de programmatische aanspraak stoppen met roken zoals die 
vanaf 1 januari 2011 werd vergoed, en zoals deze vervolgens vanaf 1 januari 2012 niet wordt 
vergoed? 
 
Antwoord 26 t/m 29 
 
Op dit moment is 76% van de Nederlanders van 15 jaar en ouder niet-roker.  
Het tabaksontmoedigingsbeleid bestaat uit meerdere maatregelen zoals: 
 Wet- en regelgeving op het gebied van leeftijdsgrenzen, rookverboden in de openbare 
ruimte, waarschuwingen op verpakkingen, reclameverbod, accijns e.d.  
 Informatie en voorlichting over roken. Voor jongeren gebeurt dit o.a. op school, via 
internet en via de jeugdgezondheidszorg. Voor volwassenen is (online) informatie 
beschikbaar. Binnenkort komt er informatie over tabaksingrediënten beschikbaar via de 
publiekswebsite Tabaksinfo.nl van het RIVM.  
 Voor mensen die zelf willen stoppen met roken, is stoppen met roken zorg beschikbaar. 
Gedragsmatige ondersteuning bij stoppen met roken is verzekerde zorg en wordt vaak 
gegeven als onderdeel van de gebruikelijke zorg door bijvoorbeeld huisartsen, 
praktijkondersteuners en verloskundigen. 
 
Binnen de begroting is budget voor tabakspreventie beschikbaar in het kader van het 
leefstijlbeleid. Voor voorlichting over tabak krijgt STIVORO dit jaar ongeveer € 2 miljoen. Volgend 
jaar is voor tabakspreventie bij het Trimbos-instituut ruim € 1,7 miljoen beschikbaar. Daarnaast 
voert het RIVM onderzoek uit naar onder andere tabaksingrediënten. Vanuit de € 6 miljoen voor de 
jeugdimpuls ten slotte, zal extra worden geïnvesteerd in De Gezonde School methode voor het 
7 
 

Het aantal onverzekerden was volgens opgave van CVZ eind mei 2012 47.000. 
 
Aantal mensen in het wanbetalersregime 
Op dit moment is dit gegeven niet bekend. Ik zal in overleg met het CVZ bezien of dit gegeven in 
de VWS-verzekerdenmonitor kan worden opgenomen.  
 
Verloop van wanbetalers  
Het maandelijks verloop van aan- en afmeldingen wisselt sterk. In 2011 varieerde de maandelijkse 
instroom tussen 5.000 en 15.000, terwijl de uitstroom varieerde tussen de 4.000 en 13.000. 
In 2011 zijn -volgens opgave van het CVZ van eind december 2011- in totaal 128.000 wanbetalers 
aangemeld en 93.000 afgemeld. Van deze afmeldingen hebben onder meer (in totaal) 50.000 
mensen hun schuld voldaan, hebben 10.000 wanbetalers een minnelijke schuldregeling getroffen 
en zijn er 5.000 in de Wet schuldsanering natuurlijke personen (WSNP) beland. Het aantal 
aanmeldingen lijkt zich in 2012 op een lager niveau te stabiliseren. Zo zijn er in mei 2012 circa 
7.000 wanbetalers ingestroomd en is een vrijwel even groot aantal uitgestroomd. 
 
Vraag 32 
 
Hoe vaak doet een zorgverzekeraar een voorstel tot een betalingsregeling ten einde het 
boeteregime te kunnen stoppen?  
 
Antwoord 32 
 
Het is mij niet bekend hoe vaak een zorgverzekeraar dergelijke voorstellen doet. De 
zorgverzekeraar is op grond van artikel 34a van de Zvw gehouden voldoende medewerking te 
verlenen aan activiteiten, gericht op het aflossen van de schuld. De NZa houdt hierop toezicht. In 
het kader van de evaluatie heb ik aangegeven dat ik wetgeving voorbereid opdat scherper toezicht 
mogelijk wordt.  
 
Vraag 33 
 
Hoe verhoudt het aantal wanbetalers zich tot een eerdere uitspraak van het kabinet dat het aantal 
wanbetalers „praktisch nul‟ zou zijn? Wat is daarvoor de reden? 
 
Antwoord 33 
 
Ik veronderstel dat de vraagstellers verwijzen naar de tabel “Beleidsrelevante indicatoren en  
-kengetallen” in artikel 42.3.3 van de begroting 2012 (pagina 76). Daarin is in de kolom “Aantal 
wanbetalers aan het einde van een jaar bij zorgverzekeraars” voor het jaar 2010 een aantal van 
318.000 opgenomen, en voor 2011 en 2012 een streefwaarde van 0. In de toelichting bij de tabel 
wordt hiermee bedoeld dat de wanbetalers met een achterstand van meer dan zes maanden niet 
meer geteld wordt op basis van gegevens van zorgverzekeraars, maar op basis van het aantal dat 
in het bestuursrechtelijk premieregime van CVZ is opgenomen. Daarom is in de kolom “Aantal 
wanbetalers aan het einde van het jaar bij het CVZ” voor de jaren 2011 en 2012 wel een 
streefwaarde (282.054) opgenomen.  Een en ander vloeit voort uit het feit dat CBS voor de 
achtergrondgegevens uitgaat van de aantallen wanbetalers bij het CVZ, en niet meer bij de 
zorgverzekeraars. 
 
Vraag 34 
 
Hoeveel zorgtoeslag is er in het eerste kwartaal uitgegeven en hoe verhoudt zich dat tot het eerste 
kwartaal van 2011 en van 2010? 
 
9 
 

 
 
Vraag 37, 38, 40 en 41 
 
Een deel van de invoeringskosten van de maatregelen uit het Regeerakkoord worden gedekt 
binnen het Budgettair Kader Zorg. Waaruit worden de andere delen gedekt en welke bedragen zijn 
ermee gemoeid? 
Welke “knelpunten op de VWS-begroting” worden bedoeld in de tabel onder punt 3? 
Op welke knelpunten worden de € 8 miljoen invoeringskosten van de maatregelen uit het 
regeerakkoord die gedekt worden door het BZK specifiek in gezet?  
Een deel van de invoeringskosten van de maatregelen uit het Regeerakkoord worden gedekt 
binnen het BKZ. Welke invoeringskosten precies en voor welke bedragen? 
 
Antwoord 37, 38, 40 en 41 
 
Een deel van de uitvoeringskosten 2012 voor de Uitvoering AWBZ door Zorgverzekeraars (UAZ) 
zou gedekt worden vanuit de VWS-begroting. Daarvoor was € 8 miljoen gereserveerd. Deze 
middelen worden nu gevonden binnen het Budgettair Kader Zorg. De begrotingsmiddelen zijn nu 
ingezet om het brede beeld van de VWS-begroting te laten sluiten en zijn niet specifiek toegewezen 
ter dekking van een specifiek(e) knelpunt(en). 
 
Vraag 39 
 
Vanaf 2012 wordt de instellingssubsidie aan Per Saldo niet meer door het fonds PGO verstrekt, 
maar door VWS. Kan dit worden toegelicht?  
 
Antwoord 39 
 
Het Fonds PGO verstrekt subsidies aan organisaties van patiënten- en gehandicapten (pg-
2
organisaties) op basis van een subsidiekader. In het nieuwe subsidiekader voor pg-organisaties , 
dat sinds 1 juli 2011 van kracht is, geldt één gelijke regeling voor alle pg-organisaties. Per Saldo is 
echter geen pg-organisatie in de zin van dit kader. De subsidie voor Per Saldo is niet bestemd voor 
lotgenotencontact en voorlichting rond aandoeningen en beperkingen. Om die reden ligt 
subsidieverstrekking via het fonds PGO niet langer in de rede. Vanwege het beleid gericht op 
persoonsgebonden budgetten is een subsidiebijdrage van VWS aan Per Saldo wel gewenst. Ik heb 
dan ook besloten Per Saldo vanaf 2012 te subsidiëren op basis van de Kaderregeling VWS-
subsidies. 
 
Vraag 42 
 
Waarom heeft de mutatie bij de 3 grootstedelijke regio‟s plaatsgevonden onder punt 1 voor de 
invoeringskosten van de decentralisatie jeugdzorg en de mutatie aan gemeenten voor hetzelfde 
doel onder punt 2 (blz. 14)? 
 
Antwoord 42 
 
In de begroting 2012 geldt dat op artikel 45 Jeugd onder twee verschillende operationele 
doelstellingen uitgaven geraamd staan die betrekking hebben op de stelselwijziging jeugdzorg. De 
gerealiseerde uitgavenboekingen zijn op verschillende momenten aangeleverd, waarbij bij de 
tweede boeking niet meer gekeken is waar de eerste boeking heeft plaatsgevonden. Om deze 
                                                           
2
 Tweede Kamer, vergaderjaar 2010–2011, 29214, nr. 60 
11 
 

De staatssecretaris heeft de Eerste Kamer verzocht de behandeling van het onderhavige 
wetsvoorstel voort te zetten, met de uitdrukkelijke afspraak dat de financiële artikelen niet in 
werking zullen treden. Door het in werking laten treden van de rest van het wetsvoorstel kan de 
rechtspositie van pleegouders ook worden verbeterd. De verbetering van de financiële positie van 
de pleegouders zal dus niet plaatsvinden door het beëindigen van het recht op de AKW en de WKB 
bij uit huis geplaatste kinderen. De besparing op de uitkeringslasten is na de ontvlechting van 
Jeugd en Gezin geparkeerd op de begroting van VWS. Het resterende bedrag (maximaal € 18,16 
miljoen) wat gemoeid gaat met het besparingsverlies bij SZW voor 2012 en verder zal VWS naar 
SZW overboeken.  
 
Vraag 45 en 46 
 
Vraag 45 
Wat is de oorzaak van de onderuitputting van € 36.383.000 op het beleidsvoornemen om voor 
iedere burger die dat wil een passend sport- en bewegingsaanbod in de buurt te realiseren? 
Op welk moment is besloten om de uitgaven op de post "voor iedere burger een passend sport en 
bewegingsaanbod in de buurt bijna te halveren? Op welk moment heeft u dit voornemen aan de 
Kamer voorgelegd? Indien u dit voornemen niet aan de Kamer heeft voorgelegd kunt u dan 
motiveren waarom u dit niet heeft gedaan? 
Kan een overzicht worden gegeven van de projecten die niet doorgegaan zijn in het kader van de 
beleidsdoelstelling om voor iedere burger die dat wil een passend sport- en bewegingsaanbod in de 
buurt te realiseren? 
 
Vraag 46 
Op welke wijze gaat u er zorg voor dragen dat alle kinderen die willen sporten ook kunnen sporten? 
Welke gevolgen heeft de forse bezuiniging op de post uit arme gezinnen?  
 
Antwoord 45 en 46 
 
Er is geen sprake van onderuitputting of bezuinigingen op de doelstelling “Voor iedere burger die 
dat wil is een passend sport- en beweegaanbod in de buurt aanwezig, dat bovendien veilig en 
toegankelijk is”. 
In de financiële toelichting kunt u zien dat die € 36,4 miljoen juist is ingezet voor de realisatie van 
deze doelstelling. Daartoe zijn de betreffende middelen overgeboekt van het artikel Sport in de 
VWS-begroting naar het Gemeentefonds op de BZK-begroting (voor € 25,6 miljoen) en naar het 
artikel Volksgezondheid binnen de VWS-begroting (voor € 10,8 miljoen).  
Deze besteding is ook volledig in lijn met de VWS-begroting 2012 (TK 33 000 XVI, nr. 2), de 
beleidsbrief “Sport en bewegen in Olympisch perspectief” (TK 30 234, nr. 37) en het programma 
“Sport en bewegen in de buurt” (TK 30 234, nr. 54). Er is dan ook geen sprake van projecten die 
niet zijn doorgegaan. 
 
Vanaf februari 2012 is gestart met de uitvoering van het programma Sport en bewegen in de 
buurt. Met dit programma wordt ondersteuning geboden aan gemeenten en andere partijen om in 
te zetten op het lokaal realiseren van sport- en beweegaanbod, afgestemd op de behoefte van 
bewoners. Een van de onderdelen van het programma bestaat uit een structurele rijksbijdrage aan 
gemeenten voor het realiseren van (de verbrede inzet van) buurtsportcoaches. 
Het uitgangspunt van het programma is dat er voldoende (passend) sport- en beweegaanbod komt 
voor iedereen, dus ook voor kinderen: voor kinderen die opgroeien in lage-inkomensgezinnen, 
kinderen die opgroeien in gezinnen waar regelmatig sporten niet de gewoonte is en kinderen die 
wel willen maar voor wie in de buurt geen aanbod is. Het programma biedt gemeenten de ruimte 
om ervoor te kiezen lokaal aanbod specifiek voor deze kinderen te realiseren. De invulling van 
zowel het lokale sport- en beweegbeleid als het armoedebeleid is een lokale verantwoordelijkheid. 
 
13 
 

 
 
 
 
Antwoord 50 
 
Op basis van de gegevens van de NZa en de CVZ zijn de uitgaven 2011 geactualiseerd. Uit deze 
actualisering volgt per saldo een tegenvaller in 2011 die conform systematiek in beginsel 
structureel doorwerkt. De tegenvallers zijn verder toegelicht in de verdiepingsbijlage in paragraaf 
4.4 (pagina 28 t/m 35). Deze tegenvaller wordt meerjarig als volgt gecompenseerd: 
 
Cure 
Op basis van CVZ- en NZA-cijfers over 2011 en rekening houdend met trends in voorgaande jaren 
is er ten aanzien van de instellingen voor medisch specialistische zorg een tegenvaller 
geconstateerd van € 333 miljoen.  
In 2011 is een Bestuurlijk Hoofdlijnenakkoord met instellingen voor medisch specialistische zorg 
gesloten. Een beheerste kostenontwikkeling is daarbij uitgangspunt. In dat akkoord is een 
financieel kader voor 2012 tot en met 2014 overeengekomen tussen verzekeraars en 
zorgaanbieders. Uitgaande van het overeengekomen budgettair kader 2012–2014 uit het 
Hoofdlijnenakkoord werkt de overschrijding zoals geconstateerd op basis van 2011 niet structureel 
door. 
 
Care 
Er is een structurele tegenvaller in de AWBZ van 300 miljoen (€ 260 miljoen vanwege in 2010 
nieuw in gebruik genomen capaciteit en € 40 miljoen hoger dan geraamde uitgaven bij de 
bovenbudgettaire vergoedingen). 
 
De tegenvallers worden gecompenseerd door een pakket aan maatregelen dat in het 
begrotingsakkoord is overeengekomen. 
 
Vraag 51 en 52 
 
Wat zijn de precieze redenen voor de tegenvallers in het Budgettair Kader Zorg? Kunnen de 
tegenvallers expliciet worden geduid? 
Hoe kan het dat de totale overschrijding van het BKZ van € 1,2 miljard nu al meer dan 2 keer zo 
groot is dan gedacht bij de ontwerpbegroting 2012? 
 
Antwoord 51 en 52  
 
e
In de 1 suppletoire begroting 2012 is een overschrijding van het BKZ verwerkt van € 1,2 miljard. 
Deze overschrijding is niet nieuw. Een deel hiervan (€ 549 miljoen) is reeds in de begroting 2012 
gemeld en in de verdiepingsbijlagen toegelicht.  
 Begroting 2012  € 549 miljoen 
e
 1 suppletoire 2012 € 636 miljoen 
 
e
De belangrijkste oorzaak van de overschrijding van de zorguitgaven in de 1 suppletoire begroting 
2012 is het gevolg van de actualisering van de zorguitgaven 2011. Uit deze actualisering volgt een 
structurele tegenvaller van € 655 miljoen. Deze tegenvallers zijn verder toegelicht in de 
e
verdiepingsbijlage van de 1 suppletoire begroting in paragraaf 4.4 (pagina 28 t/m 35). 
 
 
 
 
15 
 

Vraag 56 
 
Bij de geneesmiddelen treedt een meevaller op van € 222 miljoen. Hoeveel heeft het 
preferentiebeleid inmiddels opgeleverd?  
 
Antwoord 56 
 
Het is moeilijk aan te geven wat de exacte opbrengst van het preferentiebeleid in de afgelopen 
jaren is geweest. Naast het gevoerde preferentiebeleid door zorgverzekeraars zijn er ook andere 
beleidsmaatregelen die een verlagend effect hebben op de (bruto) geneesmiddelenprijzen. Of er 
echt sprake is van lagere uitgaven voor geneesmiddelen wordt bepaald door de prijzen die de 
patiënt betaalt en die daadwerkelijk worden gedeclareerd bij de zorgverzekeraar. Volgens 
Zorgverzekeraars Nederland (met als informatiebron Informatiecentrum Vektis) hebben de 
zorgverzekeraars door het toepassen van preferentiebeleid voor geneesmiddelen in de periode van 
2008 tot en met 2010 de maatschappij € 1,115 miljard bespaard. De opbrengst van het 
preferentiebeleid loopt op. Enerzijds omdat er meer geneesmiddelen onder het preferentiebeleid 
vallen. Anderzijds omdat de afzet van geneesmiddelen (het volume) toeneemt. En dus ook het 
effect van het preferentiebeleid toeneemt. Vektis verwacht dat de totale besparing van het 
preferentiebeleid oploopt tot jaarlijks € 600 miljoen vanaf 2012. 
 
Vraag 57 
 
Hoe kan het dat bij de tandheelkundige zorg sprake is van een overschrijding van bijna € 50 
miljoen, maar dat bij de tandheelkundige specialistische zorg een onderschrijding is te zien? 
 
Antwoord 57 
 
In de antwoorden bij de vragen naar aanleiding van het Jaarverslag 2011 heb ik aangegeven dat ik 
in juni 2012 een meer gedetailleerd overzicht van CVZ met nader onderbouwde cijfers zou 
ontvangen. 
Inmiddels heb ik deze cijfers ontvangen. Hieruit blijkt dat ten opzichte van 2010 bij de 
tandheelkundige zorg toenames zijn te zien in de groep jeugdigen bij consultatie en diagnostiek, 
preventie en mondhygiëne, in de groep volwassenen bij de bijzondere tandheelkundige zorg en in 
de categorie gebitsprothesen bij volledige prothesen (voor onder- en bovenkaak). Bij de kosten en 
honoraria van specialisten mondziekten en kaakchirurgie is een kleine onderschrijding van € 1 
miljoen te zien. 
 
De kosten voor de reguliere tandheelkundige zorg hebben geen verband met de kosten voor de 
specialistische zorg en mutaties in de beide typen tandheelkundige zorg vertonen dan ook geen 
noodzakelijk verband met elkaar.  
 
Vraag 58 
 
Ten aanzien van de werelddekking treedt in 2012 een besparingsverlies op van € 30 miljoen. 
Verwacht wordt dat de benodigde aanpassingen niet eerder dan 1 januari 2014 doorgevoerd zijn. 
Betekent dit dat ook in 2013 sprake zal zijn van een besparingsverlies? Zo ja, voor welk bedrag? 
Zo nee, waarom niet? Waarom verloopt het aanpassen van de verdragen over werelddekking zo 
langzaam dat die naar verwachting in 2014 doorgevoerd zijn? 
 
 
 
 
 
17 
 

structurele overheveling van middelen. In hoeverre worden er ook GGZ-middelen overgeheveld 
voor de financiering van case management bij dementie?  
 
Antwoord 61 
 
Het case management bij dementie is onderdeel van de DBC‟s in de Zvw. In de schuif tussen 
AWBZ- en Zvw-budgetten bedragen speelt case management geen aparte rol, maar is in het totaal 
verwerkt.   
 
Vraag 62 
 
Waaruit bestaan de bovenbudgettaire vergoedingen in de AWBZ waar geen contracteerruimte voor 
is? Wat (welke doelgroepen/behandelingen) heeft voor de stijging van de kosten hiervoor gezorgd? 
 
Antwoord 62 
 
Het gaat bij de bovenbudgettaire vergoedingen om financiering aan instellingen (buiten de 
reguliere ZZP‟s) van hulpmiddelen als individueel aangepaste rolstoelen, orthesen, prothesen, 
ligorthesen, orthopedische schoenen, verbandschoenen, persoonsgebonden kleding en maatwerk 
tilbanden en om tijdelijke uitleen rechtstreeks via de leveranciers (dus zonder tussenkomst 
thuiszorginstelling) aan de cliënt geleverd. 
Alle onderdelen droegen bij aan de groei. Het gebruik van orthopedische schoenen en de overige 
hulpmiddelen groeide wat sneller dan het verstrekken van de individueel aangepaste rolstoelen. 
 
Vraag 63 
 
Hoeveel nieuwe pgb‟s (vergoedingsregeling persoonlijke zorg) zijn er dit jaar al uitgegeven? Kan 
hierbij een verdeling van de verschillende zorgkantoren worden gegeven? 
 
Antwoord 63 
 
Uit gegevens van het College voor Zorgverzekeringen blijkt dat 36 cliënten eind maart 2012 
gebruik maken van de Vergoedingsregeling persoonlijke zorg. De verdeling van deze cliënten naar 
zorgkantoorregio is als volgt:  
 
Rotterdam: 2,  
Utrecht: 1,  
‟t Gooi: 1,  
Amsterdam; 1,  
Haaglanden: 7,  
West-Brabant: 2,  
Zuid-Hollandse eilanden: 1, 
Zuid-Limburg: 7,  
Friesland: 3,  
Twente: 2,  
Arnhem: 2,  
Groningen: 1,  
Midden-Brabant: 2,  
Noordoost-Brabant: 1,  
Amstelland en Meerlanden: 2,  
Zuid-Holland Noord: 1. 
 
 
19 
 

effecten van de pgb-maatregelen –ook op het extra beroep op zorg in natura- wordt door het SCP 
onderzoek gedaan. De resultaten komen in de loop van 2013 beschikbaar. 
 
 
21 
 

