www.rijksoverheid.nl
Aan de Koning
www.facebook.com/minbzk
www.twitter.com/minbzk
www.linkedin.com/company/
ministerie-van-bzk
Kenmerk
2021-0000646133
Uw kenmerk
Datum 7 februari 2022
Betreft Nader rapport inzake een nota van wijziging bij de Rijkswet 
houdende regels omtrent de instelling van het Caribisch 
orgaan voor hervorming en ontwikkeling (Rijkswet COHO)
  
Blijkens de mededeling van de Directeur van Uw kabinet van 13 september 2021, 
nr. 2020002307, machtigde Uwe Majesteit de Afdeling advisering van de Raad 
van State van het Koninkrijk haar advies inzake de bovenvermelde nota van 
wijziging rechtstreeks aan mij te doen toekomen. Dit advies, gedateerd 22 
september 2021, nr. W04.21.0282/I/K, bied ik U hierbij aan. 
 
De Afdeling advisering van de Raad van State van het Koninkrijk heeft een aantal 
opmerkingen bij de nota van wijziging en adviseert daarmee rekening te houden 
voordat dit bij de Tweede Kamer der Staten-Generaal wordt ingediend en aan de 
Staten van Aruba, die van Curaçao en die van Sint Maarten wordt overgelegd. 
 
1. Inleiding 
 
a. Nota van wijziging 
De nota van wijziging regelt dat het C(A)ft van elk land beoordeelt of de begroting 
van enig jaar een verantwoorde budgettaire vertaling bevat van de afgesproken 
activiteiten in het kader van de voor dat jaar vast te stellen uitvoeringsagenda’s 
en geen onderdelen bevat die in strijd zijn met de doelstellingen van het 
landspakket.  
 
Tevens regelt de nota van wijziging dat het C(A)ft van elk land beoordeelt of de in 
een begroting opgenomen geldleningen voor de kapitaaldienst afdoende zijn om 
de uit te voeren projecten, programma’s en maatregelen in het kader van de 
uitvoeringsagenda’s te kunnen financieren en deze aanwending niet in strijd is 
met de doelstellingen van het landspakket.  
  
Volgens de toelichting wordt hiermee een grondslag gecreëerd voor een 
verruiming van het begrotingstoezicht door het C(A)ft. Hiermee wordt beoogd te 
waarborgen dat de begrotingen van de Caribische landen een adequate 
budgettaire verwerking bevatten van de gevolgen van de uitvoering van de 
landspakketten. Daarmee moet het daadwerkelijk inzetten van middelen voor dat 
doel worden verzekerd, zodat de beoogde resultaten en hervormingen worden 
gerealiseerd. Een tweede reden voor het verruimen van het begrotingstoezicht 
door het C(A)ft is het realiseren van een heldere en werkbare afbakening tussen 
Pagina 1 van 11

Kenmerk
2021-0000646133
2. Begrotingstoezicht 
 
Zoals hiervoor kort geschetst heeft het C(A)ft onder andere als taak het houden 
van begrotingstoezicht. Daartoe beoordeelt het C(A)ft de ontwerpbegrotingen van 
de landen. Activiteiten die plaatsvinden in het kader van de Rijkswet COHO dienen 
hun weerslag te vinden in de ontwerpbegrotingen van de landen. De Rft en LAft 
voorzien in de instrumenten om te bewerkstelligen dat het C(A)ft in het kader van 
het begrotingstoezicht in staat is om te beoordelen of activiteiten die in het kader 
van de Rijkswet COHO in gang worden gezet, bezien in samenhang met hetgeen 
overigens zijn weerslag vindt in de ontwerpbegrotingen, per saldo passen binnen 
de door de Rft en de LAft gestelde grenzen. Daarbij beoordeelt het C(A)ft ook of 
in de begroting de noodzakelijke voorzieningen zijn opgenomen ten behoeve van 
de uitvoering van in het kader van de Rijkswet COHO overeengekomen 
activiteiten. Een nadere regeling is uit dat oogpunt bezien ook niet nodig. 
 
Voorts merkt de Afdeling in dit verband op dat er in de Rft en de LAft uitdrukkelijk 
voor is gekozen dat het C(A)ft uitsluitend beoordeelt op begrotingstechnische 
aspecten en zich niet begeeft in een beleidsmatige beoordeling van de begroting. 
De invoering van een beoordeling van afzonderlijke activiteiten past daar niet bij.  
 
Hetzelfde kan worden opgemerkt ten aanzien van leningen. De Rft en de LAft 
bevatten reeds een beoordelingskader voor het aangaan van leningen door de 
landen. Het C(A)ft beoordeelt in dat verband of met de leningen wordt voldaan 
aan de begrotingseisen en de eisen inzake financieel beheer van de Rft en de 
LAft. Deze regels zijn ook van toepassing op leningen die worden aangegaan in 
het kader van de Rijkswet COHO.  
 
De Afdeling concludeert dat, indien en voor zover met de voorliggende nota van 
wijziging wordt beoogd om het C(A)ft in staat te stellen het begrotingstoezicht op 
grond van de Rft en LAft uit te oefenen ten aanzien van de activiteiten in het 
kader van de Rijkswet COHO, dergelijke voorzieningen niet nodig zijn. 
Beleidsmatige beoordeling van een begroting acht de Afdeling in het kader van 
het begrotingstoezicht niet passend: het begrotingstoezicht is, zoals hiervoor 
reeds geschetst, gericht op de effecten van maatregelen op de begroting als 
geheel in het licht van de daarvoor in de Rft en LAft neergelegde 
begrotingsnormen, en niet op de desbetreffende maatregelen zelf.  
 
De Afdeling adviseert de nota van wijziging met inachtneming van het voorgaande 
aan te passen. 
 
Naar het oordeel van de Afdeling is het niet nodig om in de Rijkswet COHO een 
grondslag te creëren teneinde het C(A)ft in staat te stellen om te beoordelen of de 
begrotingen van Aruba, Curaçao en Sint Maarten een adequate budgettaire 
verwerking bevatten van de gevolgen van de uitvoering van de landspakketten. 
Volgens de Afdeling voorzien de Rft en de LAft in voldoende instrumenten om 
deze beoordeling reeds te kunnen verrichten. De regeringen van de vier landen 
zijn overeengekomen deze opmerking over te nemen en de nota van wijziging op 
dit punt aan te passen. Dit heeft geresulteerd in een wijziging van artikel 33, 
eerste lid (oud). De zinsnede ‘een verantwoorde budgettaire vertaling bevat van 
Pagina 11 van 11

Kenmerk
2021-0000646133
een verantwoorde budgettaire verwerking, kan niet worden gesproken van een 
beleidsmatige beoordeling. Artikel 17 Rft en artikel 16 R(A)ft voorzien reeds in 
een bevoegdheid om voorzieningen ter uitvoering van beleidsvoornemens dan wel 
activiteiten individueel te bezien.   
 
In de oorspronkelijke versie van de nota van wijziging was in een aparte bepaling 
geregeld (artikel 34 (oud)) dat het C(A)ft kon toetsen of in een landsbegroting 
opgenomen voorgenomen geldleningen afdoende waren voor financiering van de 
uitvoeringsagenda’s. Ook van deze bepaling zegt de Afdeling dat zij overbodig is, 
omdat de Rft en de LAft reeds een toereikend beoordelingskader bevatten. De 
regeringen nemen deze opmerking over en hebben de betreffende bepaling 
geschrapt.  
 
3. Toetsing aan het landspakket 
 
Een tweede taak die in de nota van wijziging aan het C(A)ft wordt toebedeeld is 
het beoordelen of in de begroting elementen zijn opgenomen die het landspakket 
doorkruisen. Ook voor in de begroting opgenomen leningen toetst het C(A)ft of 
die wat hun aanwending betreft niet in strijd zijn met het landspakket. 
 
a. Afbakening COHO en C(A)ft 
De Afdeling merkt op dat het hier niet gaat om het hiervóór besproken reguliere 
begrotingstechnische toezicht maar om toetsing van de begroting aan (de 
doelstellingen van) het landspakket. Beoordeeld wordt of de in de begroting 
opgenomen elementen de uitvoering van het landspakket daadwerkelijk 
ondersteunen en die uitvoering niet tegenwerken. Daarmee wordt inhoudelijk 
getoetst of de in de begroting opgenomen elementen geschikt zijn voor de 
uitvoering van de landspakketten.  
 
Dit betreft een beleidsmatige toets, die erop gericht is dat geschikte maatregelen 
voor de uitvoering van de landspakketten worden getroffen. Het heeft, over de 
band van de begroting, betrekking op het houden van toezicht op de voortgang 
van projecten, programma’s en maatregelen met betrekking tot de in een 
landspakket omschreven onderwerpen. Die taak is in de Rijkswet COHO evenwel 
aan het COHO toebedeeld. Een zelfstandige taak voor het C(A)ft, waarin de nota 
van wijziging voorziet, past hier niet bij. Een dergelijke taak leidt tot 
onduidelijkheid over de afbakening en tot overlap van verantwoordelijkheden 
tussen COHO en C(A)ft. De Afdeling wijst daarbij op het volgende.  
 
Het COHO verstrekt in het kader van zijn toezichtstaak ieder halfjaar een 
uitvoeringsrapportage over de uitvoering van de verplichtingen die bij of 
krachtens de Rijkswet COHO op de landen rusten, aan de Minister van 
Binnenlandse Zaken en Koninkrijksrelaties (Minister van BZK) en aan de Minister 
van Algemene Zaken van elk land.  
 
Als een land zijn verplichtingen nakomt stelt de Minister van BZK periodiek 
financiële middelen ter beschikking. Die middelen kunnen worden verstrekt in de 
vorm van liquiditeitssteun ter dekking van in de begroting van een land 
Pagina 11 van 11

Kenmerk
2021-0000646133
landspakketten te beoordelen, maar ook de bevoegdheid om te beoordelen of de 
begrotingen van Aruba, Curaçao en Sint Maarten de doelstellingen van de 
landspakketten niet doorkruisen. De Afdeling laat zich in haar advies kritisch uit 
over deze bevoegdheid. Volgens de Afdeling is deze bevoegdheid gericht op een 
beleidsmatige toets, die in de Rijkswet COHO is toegekend aan het COHO. Een 
zelfstandige taak voor het C(A)ft zou hierbij niet passen, ook al omdat een en 
ander leidt tot het naast elkaar bestaan van twee verschillende 
besluitvormingstrajecten en daarbij behorende rechtsbeschermingstrajecten. 
Verder wijst de Afdeling erop dat de Rijksministerraad met de voorgestelde 
regeling de mogelijkheid krijgt, via de aanwijzingsbevoegdheid uit de Rft en LAft, 
zich uit te spreken over het gehele scala aan plannen van aanpak, projecten en 
programma’s en maatregelen. Dat zou haaks staan op het eerder, in haar advies 
over het COHO-voorstel, benadrukte beginsel van probleem-eigenaarschap van de 
landen en overigens ook van het COHO. 
 
Laat ik vooropstellen dat de regeringen van de vier landen de strekking van 
bovenstaande opmerkingen goed kunnen begrijpen. Er is echter tot een andere 
taxatie wat betreft de aard van deze bevoegdheid gekomen. Deze is niet gericht 
op een beleidsmatige toetsing door het C(A)ft, maar beoogt te verzekeren dat de 
begroting van een land geen onderdelen bevat die de uitvoering van afspraken in 
het landspakket of de verwezenlijking van de daarmee verwachte resultaten, 
zoals geconcretiseerd in een uitvoeringsagenda of een goedgekeurd plan van 
aanpak, kennelijk belemmeren. Het doel van de bevoegdheid is aldus om de 
consistentie van de begroting te beoordelen, en niet de wenselijkheid van 
individuele beleidsvoornemens, zoals uiteengezet en afgebakend in de toelichting 
op de nota van wijziging. Om het C(A)ft niet in een situatie terecht te brengen 
waarin deze wenselijkheid feitelijk toch ter beoordeling voorligt, hebben de 
regeringen er wel voor gekozen om de betreffende bevoegdheid anders te 
formuleren en scherper af te bakenen dan in de oorspronkelijke nota van wijziging 
het geval was. Op grond van artikel 34, eerste lid, van de aangepaste versie van 
deze nota toetst het C(A)ft allereerst of er sprake is van een kennelijke, evidente 
belemmering. Bij gerede twijfel over een mogelijke belemmering zal het C(A)ft dit 
niet kunnen aannemen. Op deze manier kan worden voorkomen dat het C(A)ft 
voor de opgave wordt geplaatst zich in beleidsmatige termen uit te laten over 
aspecten van de begroting. In de tweede plaats toetst het C(A)ft elementen van 
een begroting niet langer aan ‘doelstellingen van het landspakket’ maar aan ‘de 
uitvoering van afspraken in het landspakket of de verwezenlijking van de 
daarmee verwachte resultaten, zoals geconcretiseerd in een uitvoeringsagenda of 
een goedgekeurd plan van aanpak’. Het C(A)ft krijgt in de aangepaste nota van 
wijziging derhalve een toetsingskader aangereikt, dat beter begrensd is en als 
zodanig duidelijker houvast biedt.  
 
De nota van wijziging is voorts zo aangepast dat aan de zorg van de Afdeling over 
parallelle besluitvormingstrajecten en rechtsbeschermingstrajecten tegemoet 
wordt gekomen. In de onderhavige nota is de belemmeringstoets niet langer 
ingebed in het procedurele kader van Rft en LAft, maar in het toezichtskader dat 
in het voorstel voor de Rijkswet COHO is neergelegd. Meer concreet regelt artikel 
34 van de nota van wijziging thans in het derde lid dat een bevinding door het 
C(A)ft van kennelijke belemmering terecht komt in een uitvoeringsrapportage van 
Pagina 11 van 11

Kenmerk
2021-0000646133
verantwoordelijkheden en daarmee bij de uitvoering van hun activiteiten rekening 
houden. Zij kunnen elkaar immers versterken, maar ook verzwakken.  
 
Bij de uitleg en toepassing van de wetten is afstemming nodig om conflicterende 
uitleg van normen uit de Rijkswet COHO en de Rft en LAft te voorkomen. Ook 
moet worden voorkomen dat conflicten ontstaan indien bij de uitvoering van 
activiteiten in een te laat stadium blijkt dat per saldo de begrotingsnormen van de 
Rft of de LAft zullen worden overschreden. 
 
Dat vereist in de eerste plaats dat duidelijkheid bestaat over de plannen van 
aanpak, projecten en programma’s en maatregelen die worden ontwikkeld in het 
kader van de rijkswet COHO. Daarbij moet ook duidelijk zijn hoe ze worden 
gefinancierd. Dat betekent dat onder meer inzicht moet bestaan in de door de 
minister van BZK in de vorm van liquiditeitssteun te verstrekken middelen, 
alsmede de door het COHO ter beschikking te stellen middelen. Alleen dan kan in 
kaart worden gebracht wat de impact ervan op de begrotingen van de landen is 
en welke maatregelen eventueel moeten worden getroffen om te bewerkstelligen 
dat de begrotingsnormen van de Rft en de LAft zullen worden gerespecteerd.  
 
In de tweede plaats is een goede onderlinge informatievoorziening, afstemming 
en coördinatie tussen het COHO en het C(A)ft noodzakelijk. 
In de Rijkswet COHO is bepaald dat het COHO en het C(A)ft in het belang van een 
efficiënt en effectief uitoefenen van hun taken een samenwerkingsprotocol 
opstellen. In de toelichting staat in dit verband dat dit dient om te voorkomen dat 
COHO en C(A)ft dusdanig in elkaars vaarwater komen dat dit een effectieve en 
efficiënte taakuitoefening belemmert in plaats van versterkt.  
 
In het licht van deze samenwerking kan het volgens de Afdeling behulpzaam zijn 
dat het C(A)ft, zoals ook nu al te doen gebruikelijk is bij beleidsvoornemens van 
de landen, in een vroeg stadium beziet welke gevolgen de door het COHO met de 
landen ontwikkelde voornemens hebben voor de begrotingen, en in voorkomend 
geval aangeeft wat nodig is om eventuele strijdigheid met die normen te 
voorkomen. Voor een dergelijke werkwijze is een samenwerkingsprotocol 
gewenst.  
 
b. Inhoudelijke beoordeling financiële houdbaarheid voornemens 
Daarnaast begrijpt de Afdeling dat bij het ontwikkelen van activiteiten in het 
kader van de Rijkswet COHO behoefte bestaat aan inhoudelijke expertise om te 
kunnen beoordelen of beleidsvoornemens financieel voldoende zijn onderbouwd 
en haalbaar zijn. Indien de benodigde kennis daartoe bij het COHO of de landen in 
onvoldoende mate aanwezig zou zijn, kan het in de rede liggen daarvoor een 
externe partij aan te zoeken. Zo worden in Nederland bij voornemens voor 
projecten vaak maatschappelijke kosten-baten analyses verricht door het Centraal 
Planbureau. Aldus kan de kwaliteit van voorgenomen plannen van aanpak, 
projecten en programma’s en maatregelen worden verbeterd.  
 
De Afdeling merkt op dat in de Rijkswet COHO ook hiervoor reeds een voorziening 
is getroffen. Het COHO kan de samenwerking zoeken met internationale 
organisaties en met andere instellingen binnen het Koninkrijk. Desgewenst 
Pagina 11 van 11

Kenmerk
2021-0000646133
verwezenlijking van het doel, geformuleerd in artikel 3 van het voorstel van 
rijkswet, dichterbij kan worden gebracht.  
 
Ik verzoek U in te stemmen met toezending van de gewijzigde nota van wijziging 
en gewijzigde toelichting aan de Tweede Kamer der Staten-Generaal, de Staten 
van Aruba, de Staten van Curaçao en de Staten van Sint Maarten.   
 
    
 
De staatssecretaris van Binnenlandse Zaken en Koninkrijksrelaties 
Digitalisering en Koninkrijksrelaties 
 
 
 
 
 
Alexandra C. van Huffelen
Pagina 11 van 11

