> Retouradres Postbus 20350 2500 EJ  Den Haag
De Voorzitter van de Eerste Kamer
Bezoekadres
der Staten-Generaal
Parnassusplein 5
2511 VX  Den Haag
Postbus 20017
www.rijksoverheid.nl
2500 EA  DEN HAAG
Kenmerk
3325132-1025194-WJZ
Bijlage(n)
1
Uw brief
 
Correspondentie uitsluitend 
Datum 18 februari 2022
richten aan het retouradres 
Betreft Nota n.a.v. het verslag van de Eerste Kamer inzake 
met vermelding van de 
voorstel van wet houdende wijziging verlengingssystematiek en 
datum en het kenmerk van 
deze brief.
goedkeuring vierde verlenging geldingsduur Tijdelijke wet 
maatregelen covid-19
 
 
 
 
Geachte voorzitter, 
Hierbij bied ik u, mede namens de minister van Justitie en Veiligheid en de 
minister van Binnenlandse Zaken en Koninkrijksrelaties, de nota naar aanleiding 
van het verslag inzake het bovengenoemde voorstel van wet aan. 
Hoogachtend, 
 
de minister van Volksgezondheid, 
Welzijn en Sport, 
 
 
 
 
 
 
Ernst Kuipers 
 
  
Pagina 6 van 16

vragen van de PvdD-fractieleden. 
Vragen en opmerkingen van de leden van de VVD-fractie 
Kenmerk
3325132-1025194-WJZ
Juridische constructie 
1
De aanvaarding van het amendement-Westerveld c.s. (hierna: amendement) 
betekent een grote wijziging in de wijze waarop de beide Kamers der Staten-
Generaal worden betrokken bij de verlenging van de basis voor covid-19-
maatregelen en daarmee bepalende zeggenschap kunnen uitoefenen. De VVD-
fractieleden merken op dat een advies van de Raad van State bij zo’n 
fundamentele aanpassing dienstig zou zijn geweest. 
 
De mogelijkheid uit het amendement is eerder aan de orde geweest in de brief 
2
van de minister van Volksgezondheid, Welzijn en Sport van 28 januari 2021 als 
3
mogelijke invulling van de motie-Janssen c.s. over bepalende zeggenschap van 
de Eerste Kamer (en de Tweede Kamer) bij de verlenging van de Tijdelijke wet 
maatregelen covid-19 (hierna: Twm covid-19). Daarbij gaf de minister aan geen 
voorstander te zijn van deze modaliteit, met name omdat deze een te groot risico 
oplevert dat de regering in een crisissituatie met lege handen komt te staan. 
Huldigt de regering deze opvatting nog steeds? Zo nee, waarom niet? Zo ja, 
waarom is dit in het debat met de Tweede Kamer niet naar voren gebracht?  
 
De leden van de VVD-fractie constateren terecht dat de mogelijkheid uit het door 
4
de Tweede Kamer op 3 februari 2022 aangenomen amendement-Westerveld c.s. 
eerder aan de orde is geweest. Het destijds bij de parlementaire behandeling van 
de Tijdelijke wet maatregelen covid-19 (Twm) op 7 oktober 2020 ingediende 
5
amendement-Hijink beoogde op een vergelijkbare wijze als het amendement 
Westerveld c.s. in bepalende zeggenschap bij de voorhang te voorzien. Dat 
6
amendement werd door de Tweede Kamer op 13 oktober 2020 verworpen. Het 
voorstel uit dat amendement-Hijink kwam daarna onder meer aan de orde in de 
door deze leden aangehaalde brief van 28 januari 2021 over mogelijke 
modaliteiten ter invulling van de bepalende zeggenschap van het parlement bij 
7
verlenging van bepalingen van de Twm . Alvorens in te gaan op de vragen van 
deze leden over de opvatting van de regering acht ik het van belang de context te 
schetsen waarin de aangehaalde briefwisseling plaatsvond.   
 
Met inwerkingtreding van de Twm op 1 december 2020 is (onder meer) de Wet 
publieke gezondheid (Wpg) gewijzigd. Het daarin opgenomen hoofdstuk Va Wpg 
biedt sindsdien voor Europees en Caribisch Nederland het juridisch kader voor 
maatregelen ter bestrijding van de epidemie van covid-19 of een directe dreiging 
daarvan (artikel 58b Wpg). Een van de doelen van de Twm is de versterking van 
de democratische legitimatie van maatregelen. Gewaarborgd is dat het parlement 
op twee niveaus wordt betrokken, bij het nemen van maatregelen en bij de 
besluitvorming over instandhouding (verlenging) van de Twm. Maatregelen 
 
1
 Kamerstukken II 2021/22, 35 979, nr. 32. 
2
 Kamerstukken I 2020/21, 35 526, AC. 
3
 Kamerstukken I 2020/21, 35 526, L. 
4
 Kamerstukken II 2021/22, 35979, nr. 32 t.v.v. nr. 29. 
5
 Kamerstukken II 2020/21, 35526, nr. 36. 
6
 Het amendement-Hijink, (Kamerstukken II 2020/21, 35526, nr. 36) voorzag in een 
vergelijkbare regeling als het amendement-Westerveld c.s., met dien verstande dat daarin 
een voorhang van een week in plaats van twee weken werd voorgeschreven. 
7
 Kamerstukken I 2020/21, 35526, AC. 
PaginaPagina 6  6 vanvan 16 16

wetsvoorstel dat strekt tot goedkeuring van dat besluit. Beide Kamers van de 
Staten-Generaal hebben het wettelijk recht om de verlenging, door verwerping 
Kenmerk
3325132-1025194-WJZ
daarvan binnen de verlengingsduur, ongedaan te maken en daarmee de 
werkingsduur van de Twm definitief te beëindigen. 
Bij de behandeling in de Tweede Kamer op 1 februari 2022 van het wetsvoorstel 
ter goedkeuring van de vierde verlenging is het amendement-Westerveld c.s. 
ingediend. Op 3 februari 2022 heeft de Tweede Kamer het amendement-
13
Westerveld c.s. en het (daarmee gewijzigde) wetsvoorstel aangenomen. Het 
wetsvoorstel voorziet thans – naast goedkeuring van de vierde verlenging – 
tevens in een wijziging van de verlengingssystematiek. Het voorstel regelt dat 
voor de in voorbereiding zijnde vijfde verlenging die per 1 maart 2022 in werking 
zou moeten treden, de huidige goedkeuringswetsprocedure blijft gelden; voor 
eventuele daarna volgende verlengingsbesluiten geldt een voorhangprocedure 
(met een voorhangtermijn van twee weken). De zeggenschap van beide Kamers 
wordt gewaarborgd door een blokkeringsrecht: beide Kamers hebben het recht om 
onafhankelijk van elkaar bij meerderheid te besluiten niet in te stemmen met een 
voorgehangen ontwerpbesluit. In geval van niet-instemming kan ten aanzien van 
dat ontwerpbesluit geen voordracht worden gedaan. Dit wetsvoorstel ligt thans ter 
 
beoordeling bij uw Kamer voor.
 
Ik kom dan nu terug op de vragen van de leden van de VVD-fractie over de 
opvatting van de regering over het amendement-Westerveld c.s. De regering 
heeft het amendement-Hijink destijds ontraden om een aantal redenen die ook 
zijn toegelicht in de genoemde brieven van 28 januari en 19 februari 2021. Ten 
eerste was de regering in de context van toen geen voorstander van enige 
modaliteit waarvoor een wijziging van de Twm nodig was, derhalve ook niet van 
een wijziging als eerder voorzien in het amendement-Hijink. De Twm was pas zeer 
recent tot wet verheven en de regering meende dat op een eenvoudigere en 
snellere manier uitvoering kon worden gegeven aan de motie-Janssen c.s., 
namelijk door de politieke toezegging dat eventuele moties van Tweede of Eerste 
Kamer om de Twm niet langer te verlengen, zeer zwaar zullen wegen. Voorts was 
van belang dat de Tweede Kamer het amendement-Hijink had verworpen. De 
regering achtte het in dat licht niet kansrijk dat indiening van een wetsvoorstel tot 
wijziging van de verlengingssystematiek conform die modaliteit, zou worden 
aanvaard door de Tweede Kamer. Tot slot achtte de regering de modaliteit 
delegatie onder het vereiste van goedkeuring bij wet staatsrechtelijk zuiverder 
dan het amendement-Hijink, met name omdat de grondwettelijke wetsprocedure 
het geëigende staatsrechtelijke kader biedt voor de verhouding tussen de Tweede 
en Eerste Kamer. Daardoor rijst niet de vraag naar een voorziening voor 
conflicterende opvattingen tussen beide Kamers. Dit kader ontbreekt bij het 
amendement Hijink en ook bij het amendement-Westerveld c.s., evenwel is de in 
het amendement Westerveld c.s. opgenomen regeling van het blokkeringsrecht 
naar de mening van de regering niet onmogelijk. Hoewel de regering het 
amendement-Hijink destijds om bovengenoemde redenen heeft ontraden, heeft zij 
in de huidige context het oordeel over de in het amendement-Westerveld c.s. 
neergelegde regeling aan de Tweede Kamer gelaten. De regering heeft goede 
 
13
 Wet wijziging verlengingssystematiek en goedkeuring vierde verlenging geldingsduur 
Tijdelijke wet maatregelen covid-19 (Kamerstukken I 2021/22, 35979, B). 
PaginaPagina 6  6 vanvan 16 16

  
Kenmerk
3325132-1025194-WJZ
PaginaPagina 6  6 vanvan 16 16

Anders dan de leden van de VVD-fractie zou ik de huidige situatie niet willen 
kenschetsen als een waarin de Staten-Generaal niet aan het stuur zitten. 
Kenmerk
3325132-1025194-WJZ
Bepalende parlementaire zeggenschap over het voortduren van de Twm bestaat 
immers thans ook, via de goedkeuringswetsprocedure. Het verschil met de 
goedkeuringswetsprocedure is dat de zeggenschap door de voorliggende wijziging 
in een vroegtijdig stadium is gewaarborgd, namelijk bij de totstandbrenging van 
het ontwerpbesluit. Bij de goedkeuringswetsprocedure is de zeggenschap achteraf 
gewaarborgd, na vaststelling en bekendmaking van een verlengingsbesluit. Bij het 
niet-instemmen met de goedkeuringswet door een van beide Kamers vervalt de 
Twm vrijwel onmiddellijk, namelijk binnen twee dagen daarna. Bij het blokkeren 
van een ontwerpbesluit in de voorhang is er – in theorie – nog ruimte om een 
gewijzigd ontwerpbesluit in procedure te brengen. De regering merkt daarbij wel 
op dat dit in de praktijk naar verwachting lastig uitvoerbaar zal zijn, tenzij hierop 
wordt voorgesorteerd bij de planning van het ontwerpbesluit. Indien het in de tijd 
gezien niet mogelijk is om een gewijzigd ontwerpbesluit in de voorhang te 
brengen, zal net als bij de verwerping van een goedkeuringswetsvoorstel een 
nieuw wetsvoorstel moeten worden ingediend om vervallen bepalingen wederom 
in wetgeving op te nemen. Dat zal uiteraard alleen aan de orde zijn indien 
instandhouding van bepalingen nog noodzakelijk en evenredig is. 
 
In de stand van zakenbrief covid-19 van 14 december 2021 schetste de 
toenmalige minister van Volksgezondheid, Welzijn en Sport op verzoek van de 
Kamers drie opties hoe in de toekomst om te gaan met het juridisch 
instrumentarium. Naast de Twm covid-19 zijn dat opties om een beperkt aantal of 
alle bepalingen van de Twm covid-19 permanent op te nemen in de Wet publieke 
gezondheid, en een voorstel van het Eerste Kamerlid Nicolaï (PvdD), waarbij Twm 
covid-19-bevoegdheden kunnen worden opgeschort. Het kabinet gaf in de 
16
afweging de voorkeur aan de Twm covid-19. Een voorkeur die in een brief van 
de minister van Volksgezondheid, Welzijn en Sport van 31 januari 2022 als 
antwoord op een vraag van de leden van de PvdD-fractie nog eens bevestigd 
17
werd. Hoe waardeert de regering thans de verschillende opties nu de Twm 
covid-19-systematiek gewijzigd is? 
 
De wijziging van de verlengingssystematiek waarin het amendement-Westerveld 
c.s. voorziet heeft geen invloed op het standpunt van de regering ten aanzien van 
de verschillende opties zoals geschetst in de door deze leden aangehaalde brief 
18
van 14 december 2021. Zoals aangegeven in de brief van 11 februari 2022 acht 
het kabinet het noodzakelijk dat de Twm tot ten minste 1 juni 2022 voortduurt en 
is de voorbereiding voor die vijfde verlenging in gang gezet. Tevens is in de brief 
van 8 februari 2022 aangegeven dat het kabinet begin maart 2022 de 
langetermijnstrategie met u zal delen. Daarin zal ook worden ingaan op de vraag 
wat deze aanpak betekent voor het juridisch kader voor het kunnen nemen van 
19
maatregelen.  
  
 
16
 Kamerstukken I 2021/22, 35 526/25 295, DA, p. 29-33. 
17
 Kamerstukken I 2021/22, 35 526/25 295, DM, p. 20-23. 
18
 Kamerstukken I, 2021/22, 35526/35979, DO.  
19
 Kamerstukken I, 2021/22, 25295/. 35526, AB. 
PaginaPagina 6  6 vanvan 16 16

ontwerpbesluit een zo actueel mogelijk beeld te geven van de omstandigheden die 
zich gedurende de mogelijke verlengingsperiode kunnen voordoen. De Twm geeft 
Kenmerk
3325132-1025194-WJZ
daarbij het kader, toepassing van concrete maatregelen wordt geregeld in actueel 
aan te passen regelingen.  
 
Voor de volledigheid merk ik op dat ik in dit stadium kan bevestigen noch 
uitsluiten of het in de tijd gezien mogelijk zal zijn om rekening te houden met een 
eventuele tweede voorhang van een gewijzigd ontwerpverlengingsbesluit binnen 
de verlengingstermijn. Indien dat niet mogelijk is en een van beide Kamers de 
voordracht niettemin blokkeert, geldt hetzelfde als na verwerping van een 
goedkeuringswet, namelijk: indien de regering de Twm of onderdelen daarvan 
toch wenst te behouden dan dient daartoe een wetsvoorstel te worden voorbereid.  
 
Nu de Eerste Kamer ook nadrukkelijker betrokken raakt bij de afweging of het 
proportioneel is om te komen tot een voorstel om over te gaan tot verlenging, is 
het van groot belang de Eerste Kamer ook te betrekken bij de technische briefings 
over de adviezen van het Outbreak Management Team zoals die nu verzorgd 
worden voor de Tweede Kamer. Is de regering bereid daar in overleg invulling aan 
te geven? 
 
Als de Eerste Kamer er behoefte aan heeft om via technische briefings te worden 
geïnformeerd over de stand van de corona-epidemie, heeft het kabinet daar 
begrip voor. Wel is het kabinet van oordeel dat de Eerste Kamer nu ook al 
nadrukkelijk betrokken is bij de afweging of verlenging van de Twm noodzakelijk 
en evenredig is. Het amendement-Westerveld c.s. brengt weliswaar een wijziging 
in het moment van parlementaire betrokkenheid, maar wijzigt niet de bepalende 
zeggenschap die de Eerste Kamer reeds heeft. Het is uiteraard aan de Eerste 
Kamer of zij het nodig acht om een technische briefing te organiseren.   
 
Vragen en opmerkingen van de leden van de D66-fractie 
Het bij het amendement gewijzigde wetsvoorstel gaat ervoor zorgen dat de Eerste 
Kamer een voorhang van het verlengings-KB ter beoordeling krijgt van twee 
weken. Hoe verhouden deze twee weken zich tot de perioden van reces die ook 
deze Kamer in acht neemt, zo vragen de D66-fractieleden. Is het zo dat de 
beoordeling van twee weken ook geldt ten tijde van reces? Hoe gaat de regering 
ervoor zorgen dat de Eerste Kamer ook tijdens reces zich kan uitspreken over het 
verlengings-KB? 
 
Allereerst merkt de regering op dat het amendement-Westerveld c.s. niet regelt 
dat beide Kamers zich moeten uitspreken. Als de regering het ontwerp-
verlengingsbesluit voorhangt en geen van beide Kamers binnen de 
voorhangtermijn besluit om niet in te stemmen, kan het kabinet de voordracht 
aan de Koning doen. In de Aanwijzingen voor de regelgeving is aangegeven dat 
het gewenst is – teneinde zeker te stellen dat de Staten-Generaal hun rechten ook 
daadwerkelijk kunnen uitoefenen – dat rekening wordt gehouden met de 
recesperioden van de Staten-Generaal. Dat geldt zowel voor de voorhang bij de 
Tweede als bij de Eerste Kamer. Dat brengt met zich dat in beginsel niet meer dan 
een kwart van de voorhangtermijn binnen het reces van een Kamer mag vallen.  
 
  
PaginaPagina 6  6 vanvan 16 16

Vragen en opmerkingen van de leden van de PvdD-fractie 
 
Kenmerk
3325132-1025194-WJZ
De fractieleden van de PvdD merken op dat de Twm covid-19 nu voor de vierde 
keer wordt verlengd. De Eerste Kamer heeft telkens over de verlenging kunnen 
besluiten pas op een moment dat de duur van de verlenging waarover beslist 
werd, reeds ongeveer ten einde liep. De Twm covid-19 bevat bevoegdheden 
waarvan het gebruik kan leiden tot ernstige beperkingen van grondrechten. Het is 
een primaire taak van de Eerste Kamer om de rechtsstatelijkheid van wetten te 
beoordelen. Acht de regering het in overeenstemming met de basiseisen van 
rechtsstaat en democratie dat de Eerste Kamer haar primaire taak niet naar 
behoren kan en ook niet heeft kunnen uitoefenen bij het beoordelen van de 
wetsvoorstellen tot goedkeuring van verlengings-KB’s? 
 
De regering heeft zich ingespannen om conform de Twm en aan de Eerste Kamer 
gedane toezeggingen, onverwijld na plaatsing in het Staatsblad van het 
verlengingsbesluit, de goedkeuringswet in te dienen. Daaraan is ook voldaan. Het 
besluit waar de voorliggende goedkeuringswet betrekking op heeft, is op 23 
november 2021 gepubliceerd in het Staatsblad en op 23 november 2021 is het 
goedkeuringswetsvoorstel ingediend bij de Tweede Kamer. Na indiening van een 
wetsvoorstel is het aan de Kamers om het voorstel te behandelen. De regering 
betreurt het dan ook dat de Eerste Kamer wederom pas vlak voor het aflopen van 
de verlenging in staat is zich een oordeel te vormen over het voorstel. De 
vertraging leidt naar het oordeel van de regering evenwel niet tot de conclusie dat 
de Eerste Kamer haar primaire taak niet naar behoren kan uitvoeren. Daarbij 
neemt de regering in aanmerking dat zowel bij de vierde als de vijfde verlenging 
de Eerste Kamer feitelijk in de gelegenheid is (geweest) via verwerping van het 
goedkeuringswetsvoorstel de werking van de Twm te beëindigen.    
 
Het amendement dat in het bij de Kamer aanhangige wetsvoorstel is opgenomen, 
werd ondersteund door de regeringspartijen en is niet door de regering ontraden. 
Is de regering van oordeel dat het amendement voor de Eerste Kamer betere 
mogelijkheden opent om haar taak om grondrechtbeperkende wetgeving op 
rechtsstatelijkheid te toetsen, naar behoren te kunnen uitvoeren? Zo ja, waarom 
heeft de regering dan niet zelf een vergelijkbaar wetsvoorstel daartoe ingediend 
op een zodanig moment dat de daarin vervatte regeling al voor de derde 
verlenging van de Twm covid-19 zou zijn gaan gelden? 
 
Ik ben van oordeel dat dit amendement de beide Kamers in staat stelt in een 
vroegtijdig stadium zeggenschap uit te oefenen over instandhouding van de Twm. 
Dit kan – was destijds de verwachting van de regering – ook via de 
goedkeuringswetprocedure, zoals die thans geldt en die conform de wens van de 
meerderheid van uw Kamer was. Evenwel blijkt in de praktijk dat het bij uw 
Kamer voorliggende goedkeuringswetsvoorstel pas vlak voor het aflopen van de 
verlengingstermijn kan worden behandeld. In de beantwoording van de eerste 
vraag van de leden van de VVD-fractie heb ik de wetsgeschiedenis en de context 
geschetst die van belang zijn voor beantwoording van deze vraag. Daarnaar 
verwijs ik kortheidshalve. Zoals daarin aangegeven is de huidige 
goedkeuringsprocedure, delegatie onder het vereiste van goedkeuring bij wet, in 
de Twm opgenomen naar aanleiding van de door de Eerste Kamer aangenomen 
PaginaPagina 6  6 vanvan 16 16

die regeling. Artikel 58c, Wpg bepaalt dus niet dat een nagehangen regeling een 
besluit vergt waarin de Tweede Kamer haar uitdrukkelijke instemming met de 
Kenmerk
3325132-1025194-WJZ
regeling verleent. Deze procedurevoorschriften zijn bij amendement toegevoegd 
aan de Twm. Dit betreft het op 13 oktober 2020 door de Tweede Kamer 
aangenomen amendement-Buitenweg c.s. De Twm zoals destijds bij de Tweede 
Kamer ingediend, voorzag in een lichte voorhangprocedure voor ministeriële 
regelingen. Door dit amendement kwam daarvoor in de plaats een procedure 
waarbij de Tweede Kamer kan besluiten niet in te stemmen met een vastgestelde 
ministeriële regeling. Daarbij geldt voorts dat een regeling, tenzij een beroep 
wordt gedaan op de spoedprocedure, pas na de nahang in werking kan treden.  
 
De regering deelt niet het standpunt van de leden van de PvdD-fractie, dat, kort 
gezegd, de rechten van de Eerste Kamer worden beperkt door de genoemde 
procedureregels. Artikel 58c Wpg biedt juist extra waarborgen voor de 
betrokkenheid van beide Kamers bij de totstandbrenging van maatregelen. Ik 
refereer ook aan de op 20 oktober 2020 door de Afdeling advisering van de Raad 
van State op verzoek van de Eerste Kamer uitgebrachte voorlichting over het 
amendement-Buitenweg, waarin uitsluitend aan de Tweede Kamer de 
bevoegdheid toekomt om te besluiten niet in te stemmen met de overgelegde 
22
ministeriële regeling. Daarin heeft de Afdeling het oordeel uitgesproken dat er 
geen grondwettelijke bepalingen of constitutionele uitgangspunten zijn die hieraan 
in de weg staan. Daarbij is volgens de Afdeling van belang dat, hoewel beide 
Kamers deel uitmaken van de formele wetgever en voor de totstandkoming van 
een wet in formele zin instemming van beide Kamers nodig is, tegelijkertijd de 
posities van beide Kamers in het wetgevingsproces verschillen. Grondwettelijk 
gezien heeft de Tweede Kamer meer bevoegdheden en komt de Tweede Kamer in 
zoverre meer gewicht toe, aldus de Afdeling. In dat licht bezien en mede gelet op 
de bij het vaststellen van ministeriële regelingen te betrachten snelheid in de 
bijzondere omstandigheden die bij de bestrijding van het virus aan de orde zijn, 
acht de Afdeling het in dit geval verdedigbaar dat de bevoegdheid om met een 
ministeriële regeling in stemmen, alleen aan de Tweede Kamer wordt toegekend.  
 
De regering heeft kennisgenomen van deze voorlichting van de Afdeling en ziet, 
ook in de huidige epidemiologische situatie, geen aanleiding om een voorstel tot 
wijziging van deze procedurevoorschriften in te dienen. 
 
Het amendement betreft geen wijziging van de inhoud van het wetsvoorstel tot 
goedkeuring van het verlengings-KB maar een wijziging van de Twm covid-19. 
Dat roept de vraag op of de Tweede Kamer buiten de bevoegdheid tot wijziging als 
bedoeld in artikel 84, eerste lid, van de Grondwet is getreden. Uit de tekst van die 
bepaling zou kunnen worden opgemaakt dat de bevoegdheid tot wijzing 
uitsluitend het “voorstel van wet, ingediend door of vanwege de Koning” kan 
betreffen en niet een andere wet. Zou de Tweede Kamer het wenselijk vinden om 
een andere wet te wijzigen, dan ontleent zij aan artikel 82, eerste lid, van de 
Grondwet de bevoegdheid om zelf een wetsvoorstel in te dienen. In dat geval 
geldt voor dat voorstel uit hoofde van artikel 73, eerste lid, van de Grondwet de 
verplichting dat de Raad van State daarover wordt gehoord. 
 
  
 
22
 Kamerstukken I 2020/21, 35526, F. 
PaginaPagina 6  6 vanvan 16 16

Is de Eerste Kamer bevoegd om het onderhavige wetsvoorstel te verwerpen op de 
enkele grond dat naar haar oordeel een met het Grondwettelijk stelsel strijdige 
Kenmerk
3325132-1025194-WJZ
toepassing is gegeven aan artikel 84, eerste lid, van de Grondwet? Kan de 
regering bij haar motivering betrekken of artikel 9.6. van het Reglement van Orde 
van de Tweede Kamer der Staten-Generaal de eisen die voortvloeien uit het 
samenstel van de artikelen 84, eerste lid, 82, eerste lid en 73 van de Grondwet, 
opzij kan zetten?    
 
Het grondwettelijk recht van de Eerste Kamer om een wetsvoorstel te verwerpen 
is onbegrensd. Het staat de Eerste Kamer dus staatsrechtelijk volledig vrij een 
wetsvoorstel te verwerpen op elke grond die zij aangewezen acht. Overigens 
zullen die gronden in voorkomend geval per fractie of zelfs per lid zullen kunnen 
verschillen. Een reglement van orde van een der Kamers of van de verenigde 
vergadering is van lagere orde dan de Grondwet en kan dus niet de Grondwet 
opzij zetten. Op de betekenis van artikel 9.6 van het Reglement van Orde van de 
Tweede Kamer en de door deze leden genoemde grondwetsbepalingen is in het 
antwoord op de vorige vraag ingegaan. 
 
De minister van Volksgezondheid, 
Welzijn en Sport, 
 
 
 
 
 
 
Ernst Kuipers 
PaginaPagina 6  6 vanvan 16 16

