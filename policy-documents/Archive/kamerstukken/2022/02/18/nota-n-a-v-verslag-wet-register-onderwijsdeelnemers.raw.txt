TWEEDE KAMER DER STATEN-GENERAAL 
 
Vergaderjaar 2021/22 
 
 
35 963 Wijziging van de Wet register onderwijsdeelnemers en enkele andere wetten in verband 
met het uitbreiden van de wettelijke grondslagen voor de verwerking van gegevens in het 
kader van het register onderwijsdeelnemers 
 
 
Nr. xxx Nota naar aanleiding van het verslag 
 
 
Ontvangen 
 
 
 
I. Algemeen  
 
De leden van de VVD-fractie en de D66-fractie hebben met interesse kennisgenomen van 
dit wetsvoorstel. De leden van de CDA-fractie en de SP-fractie hebben kennisgenomen 
van het onderhavige wetsvoorstel. De leden van de PvdA-fractie, de GroenLinks-fractie en 
de SGP-fractie hebben met belangstelling kennisgenomen van het onderhavige 
wetsvoorstel. De regering dankt de leden van de vaste Kamercommissie voor de door hen 
gestelde vragen en gemaakte opmerkingen. In deze nota naar aanleiding van het verslag 
is de indeling van het verslag aangehouden. 
 
Deze nota naar aanleiding van het verslag wordt gegeven mede namens de Minister voor 
Primair en Voortgezet Onderwijs en gaat vergezeld van een nota van wijziging waarin 
enkele technische wijzigingen van het wetsvoorstel worden doorgevoerd. 
 
1. Hoofdlijnen wetsvoorstel 
 
1. Inleiding 
 
De leden van de D66-fractie vernemen dat met het wetsvoorstel de wettelijke 
1
grondslagen in de WRO worden uitgebreid. Zo worden gegevens uit het register 
onderwijsdeelnemers voortaan aan verschillende nieuwe instanties verstrekt. Deze leden 
hebben echter nog een vraag bij de wettelijke grondslag voor het delen van gegevens 
met nieuwe organisaties. De Afdeling van de Raad van State (RvS) wijst er immers op 
dat de verwerking van persoonsgegevens zo concreet en nauwkeurig mogelijk dient te 
zijn. Zij constateren dat de regering de aanbeveling van de RvS maar gedeeltelijk heeft 
overgenomen. Zo zijn de vereisten waaraan moet worden voldaan wel nader uiteengezet, 
maar kiest de regering voor een andere inkadering dan de RvS voorstelt. Kan zij 
toelichten waarom ze hiervoor heeft gekozen, zo vragen deze leden. 
                                        
1
 WRO: Wet register onderwijsdeelnemers 
  
1 

6
register onderwijsdeelnemers (centrale verzuimmelding). Op deze wijze wordt het 
verzuim voor alle scholen die onderwijs verzorgen in de zin van de Leerplichtwet 1969 
centraal geregistreerd. Deze centrale verzuimmelding heeft wat betreft administratieve 
lasten, volledigheid van de gegevens en informatiebeveiliging belangrijke voordelen ten 
opzichte van de decentrale verzuimmelding. 
 
De leden van de D66-fractie lezen dat de huidige praktijk van het decentraal melden van 
inschrijvingen, uitschrijvingen en verzuim door B3- en B4-scholen onwenselijk wordt 
geacht. Zij vragen de regering toe te lichten op welke wijze het melden zal plaatsvinden 
nadat deze groepen scholen zijn aangesloten op het register onderwijsdeelnemers. 
 
In plaats van de huidige melding bij de gemeente (de decentrale melding) wordt een 
melding voortaan gedaan in het register dat door DUO wordt beheerd, conform de wijze 
waarop meldingen reeds door bekostigde scholen worden gedaan. De uitwisseling gebeurt 
digitaal via goed beveiligde verbindingen tussen DUO en de school, waarbij de school de 
keuze heeft tussen het uitwisselen middels een softwarepakket 
(leerlingenadministratiesysteem) of via het verzuimloket van DUO. 
 
Deze leden vragen de regering voorts toe te lichten op welke wijze gemeenten zicht 
krijgen op kinderen en jongeren die niet op een school ingeschreven staan en dus ook 
niet in het register opgenomen zijn.  
 
Het wetsvoorstel brengt op dit punt geen verandering aan. Als een kind niet op een 
school is ingeschreven kunnen er twee situaties aan de orde zijn: het kind is vrijgesteld, 
of er is sprake van absoluut verzuim. Wat betreft vrijstellingen is de leerplichtambtenaar 
daarvan op de hoogte, omdat ouders daar bij de gemeente een beroep op doen. 
Informatie over vrijstellingen wordt ook in het register onderwijsdeelnemers opgenomen 
7
en van daaruit verstrekt aan de gemeente. Wat betreft absoluut verzuim kan de 
leerplichtambtenaar daarop zicht krijgen door de gegevens uit de basisregistratie 
personen te vergelijken met de inschrijvingsgegevens uit het register 
8
onderwijsdeelnemers die aan de gemeente worden verstrekt. Door inschrijvingsgegevens 
voor leerlingen op B3- en B4-scholen voortaan centraal te registreren, tellen leerlingen 
die op een B3- of B4-school zijn ingeschreven op landelijk niveau niet langer mee in de 
cijfers over absoluut verzuim. Er ontstaat hierdoor op landelijk niveau een beter beeld 
van absoluut verzuim. 
 
De leden van de D66-fractie vragen tevens of het klopt dat ook de gemeentelijke 
gezondheidsdienst voor de uitoefening van de jeugdgezondheidszorg toegang heeft tot 
                                        
6
 De verplichting van B3- en B4-scholen tot centrale verzuimmelding en het vervallen van de 
decentrale verzuimmelding worden gerealiseerd door de opname van deze scholen in de 
begripsbepalingen van ‘hoofd’ en ‘bestuur’ in artikel 1 WRO, in samenhang met het bestaande artikel 
12, derde lid, WRO (dat bepaalt dat het hoofd en het bestuur van de onderwijsinstelling 
verzuimgegevens aanleveren aan het register) en in samenhang met het wijzigen (artt. 18, 21a) en 
schrappen (artt. 18a, 21 en 21b) van artikelen uit de Leerplichtwet 1969 en Leerplichtwet BES 
(artikel 31). 
7
 Zie artikelen 20 en 43 BRO. 
8
 Zie artikel 31 BRO. 
  
3 

 
Naar aanleiding van de adviezen van de Autoriteit Persoonsgegevens (AP) en de Raad 
van State heeft de regering de kring van private organisaties die voor 
gegevensverstrekking in aanmerking komen zo nauwkeurig mogelijk willen afbakenen. Er 
is daarom enerzijds voor gekozen om enkele organisaties die momenteel reeds gegevens 
uit het register ontvangen voor onderzoeksdoeleinden (Studiekeuze 123, Nuffic en 
13
Kences) op het niveau van de formele wet aan te wijzen. Anderzijds is er omwille van 
een gelijk speelveld voor organisaties die belanghebbenden uit het onderwijsveld 
vertegenwoordigen en omwille van de noodzakelijke flexibiteit, voor gekozen om 
bepaalde organisaties bij amvb te kunnen aanwijzen. Momenteel worden al gegevens 
verstrekt aan JOB (voor de JOB Monitor) en de sectorraden. De regering heeft ruimte 
willen scheppen om ook andere landelijke vertegenwoordigende organisaties uit het 
onderwijsveld (bijvoorbeeld andere studentenorganisaties of lerarenorganisaties) in 
aanmerking te kunnen brengen voor gegevensverstrekking voor onderzoeksdoeleinden 
zonder dat hiervoor de wet hoeft te worden aangepast. Om die kring van organisaties ook 
goed af te bakenen zijn op wetsniveau criteria geformuleerd waaraan bij amvb aan te 
wijzen organisaties moeten voldoen. Het moet gaan om rechtspersonen die geen 
winstoogmerk hebben, die op landelijk niveau onderwijsdeelnemers, ouders, 
onderwijspersoneel of besturen van onderwijsinstellingen representeren, en die 
aannemelijk hebben gemaakt dat zij persoonsgegevens uit het register nodig hebben 
voor onderzoeksactiviteiten naar de kwaliteit, toegankelijkheid of doelmatigheid van het 
onderwijs. De wet in formele zin geeft hierdoor een behoorlijk precieze omschrijving van 
het soort organisaties waaraan verstrekt kan worden. De concrete aanwijzing geschiedt 
bij amvb. Deze amvb komt tot stand via een procedure die waarborgen bevat voor de 
rechtszekerheid, voorzienbaarheid en privacybescherming. Zo worden de AP, de Afdeling 
advisering van de Raad van State en de Staten-Generaal (via de voorhangprocedure) bij 
de amvb betrokken en wordt de voorzienbaarheid gediend door de openbare 
internetconsultatie en de publicatie van de vastgestelde amvb.  
Het aanwijzen van organisaties bij wet of amvb staat los van het feit of incidenteel of 
structureel gegevens uit het register aan de betreffende organisatie worden verstrekt.  
 
1.3.1 Uitgangspunten verstrekking uit register onderwijsdeelnemers 
 
De leden van de VVD-fractie lezen dat private organisaties toegang krijgen tot de 
gegevens uit het register. Kan de regering een overzicht geven van de verschillende 
organisaties die deze toegang krijgen, zoals Studiekeuze123, JOB en Nuffic? Daarnaast 
lezen de leden een opsomming van organisaties die hier gebruik van kunnen maken; 
14
Studiekeuze 123, JOB , Kenniscentrum voor studentenhuisvesting (Kences), Stichting 
Nuffic en verschillende sectorraden. Is dit de complete lijst van organisaties die gebruik 
mogen maken van deze gegevens of waren dit enkele voorbeelden? Indien dat laatste het 
geval is, welke andere organisaties krijgen nog meer toegang tot deze gegevens, zo 
vragen deze leden. 
 
                                        
13
 Artikel 23, eerste lid, onderdelen a t/m c WRO. In het derde lid van artikel 23 WRO zijn de 
organisaties aangewezen waaraan gegevens worden verstrekt voor het doel “ondersteuning van 
onderwijsinstellingen en samenwerkingsverbanden bij hun verantwoording”. 
14
 JOB: Jongeren Organisatie Beroepsonderwijs 
  
5 

onderzoek doen binnen het onderwijs. Hoe borgt de regering de veiligheid van 
persoonsgegevens als deze beperking eraf wordt gehaald, zo vragen deze leden. 
 
Deze organisaties zijn verwerkingsverantwoordelijke in de zin van de AVG. Zij hebben zelf 
de verantwoordelijkheid om aan de AVG te voldoen en zorgvuldig met de gegevens om te 
gaan. De AP houdt daarop toezicht. Daarnaast worden de risico’s gemitigeerd door de 
inhoud en voorwaarden van het verstrekkingsbesluit van de minister. Deze zien onder 
andere op:  
- Het opnemen van de bewaartermijnen in het besluit. Op deze wijze wordt 
geborgd dat de gegevens niet langer dan noodzakelijk worden bewaard bij de 
betreffende organisatie.  
- Het stellen van beperkingen en voorschriften, zoals de wijze van verstrekking en 
de voorwaarde dat medewerking aan privacy-audits moet worden verleend. 
Daarnaast kan het verstrekkingsbesluit worden ingetrokken als de organisatie de 
voorschriften en beperkingen zoals opgenomen in het besluit niet naleeft of als de 
organisatie de gegevens voor een ander doel gebruikt.  
 
De leden van de VVD-fractie vragen daarnaast of het voor deelnemers mogelijk is om 
ervoor te kiezen dat hun gegevens niet met deze private organisaties worden gedeeld. Zo 
nee, waarom niet, zo vragen deze leden. 
 
Er bestaat voor de onderwijsdeelnemer geen keuzemogelijkheid of, anders gezegd, geen 
mogelijkheid om wel of geen toestemming te verlenen voor het delen van de gegevens 
aan aangewezen organisaties. De grondslag voor gegevensverstrekking uit het register 
onderwijsdeelnemers is niet gebaseerd op de grondslag ‘toestemming’ maar de gegevens 
worden verstrekt op grond van de wet voor een taak van algemeen belang. In die zin 
bestaat er voor betrokkenen dus geen keuzemogelijkheid.  
 
Voor een goede uitoefening van de taken van de aangewezen organisaties en de 
totstandkoming van de informatieproducten van deze organisaties is het noodzakelijk dat 
de gegevens volledig zijn. Daarom is de grondslag voor verstrekking van gegevens in de 
wet vastgelegd. Immers, als de verstrekking afhankelijk zou zijn van toestemming van 
onderwijsdeelnemers heeft dit gevolgen voor de volledigheid van de gegevens. 
Toestemming kan immers worden geweigerd of ingetrokken. Als de gegevens niet 
volledig zijn, doet dit af aan de goede uitvoering van de taken van de betreffende 
organisaties en de betrouwbaarheid en bruikbaarheid van de informatieproducten. 
 
Daarnaast lezen de leden van de VVD-fractie dat ‘verstrekking van persoonsgegevens pas 
aan de orde is als geanonimiseerde data niet zouden voldoen en dus tot de persoon 
herleidbare gegevens noodzakelijk zouden zijn’. Op welke manier wordt deze persoon in 
kwestie betrokken bij de beslissing om dergelijke gegevens te verstrekken?  
 
Conform het uitgangspunt van het informatiebeleid van OCW en DUO worden 
geanonimiseerde open onderwijsdata beschikbaar gesteld voor geïnteresseerden. Met 
behulp van deze data kunnen onderzoekers en organisaties onderzoek doen. Echter, niet 
voor alle onderzoeken zijn geanonimiseerde open onderwijsdata toereikend. Daarom 
  
7 

aan ‘voldoende aannemelijk maken dat zij persoonsgegevens uit het register nodig 
hebben voor onderzoeksactiviteiten naar de kwaliteit, toegankelijk of doelmatigheid van 
het onderwijs’. Wanneer is iets voldoende aannemelijk gemaakt volgens de regering, zo 
vragen deze leden.  
 
Het voldoende aannemelijk maken ziet op verschillende onderdelen:  
- Er moet sprake zijn van concrete voornemens om onderzoek te verrichten naar 
de kwaliteit, toegankelijkheid of doelmatigheid van het onderwijs.  
- Het moet voldoende aannemelijk zijn dat daarvoor persoonsgegevens uit het 
register nodig zijn en dat niet kan worden volstaan met bijvoorbeeld 
geanonimiseerde gegevens.  
Een voorbeeld hiervan is als Studiekeuze123 onderzoek doet naar de doorstroomcijfers 
van onderwijsdeelnemers. Daarvoor is het nodig de onderwijsdeelnemer door de jaren 
heen te “volgen”. Geanonimiseerde data volstaan dan niet, omdat dan niet duidelijk is 
welke geanonimiseerde gegevens uit verschillende jaren op dezelfde persoon betrekking  
hebben. Door te werken met gepseudonimiseerde (persoons)gegevens is zulk onderzoek 
over de jaren heen wel mogelijk.  
 
Deze leden lezen dat er pas persoonsgegevens aan organisaties worden verstrekt als dat 
noodzakelijk is en wanneer de minister van OCW daarover een besluit heeft genomen. 
Wordt de Kamer in dergelijke gevallen dan ook op de hoogte gebracht, zo vragen deze 
leden. 
 
Het wetsvoorstel bepaalt dat het besluit van de minister wordt gepubliceerd in de 
18
Staatscourant. Door publicatie in het Staatscourant is de kenbaarheid van de 
verstrekkingsbesluiten van de minister verzekerd. De besluiten zijn dan immers voor een 
ieder toegankelijk. Dit sluit overigens aan bij de systematiek van de Wet basisregistratie 
personen. Besluiten van de minister van BZK tot verstrekking van gegevens uit de 
19
basisregistratie personen worden eveneens gepubliceerd in de Staatscourant. De Kamer 
is betrokken wanneer een organisatie in aanmerking komt om, ten behoeve van 
gegevensverstrekking voor onderzoeksdoeleinden, bij wet of bij amvb te worden 
20
aangewezen. Er geldt een voorhangprocedure bij de amvb.  
 
21
De leden van de SP-fractie vragen de regering waarom de gegevens van het CBS ten 
behoeve van onderzoeken naar de kwaliteit en toegankelijkheid van het onderwijs niet 
meer toereikend zijn om onderzoeken tijdig en volledig uit te kunnen voeren? Welke 
gegevens ontbreken er om die onderzoeken volgens de regering goed te kunnen doen? 
Welke extra gegevens zullen met dit wetsvoorstel beschikbaar komen uit het register 
onderwijsdeelnemers voor dit doel, zo vragen deze leden.  
 
Deze vraag refereert aan de passage in de memorie van toelichting over uitbreiding van 
artikel 23 WRO naar het primair en voortgezet onderwijs. In het verleden werden 
onderzoeken naar de kwaliteit en toegankelijkheid van het primair en voortgezet 
                                        
18
 Artikel 23, elfde lid, WRO. 
19
 Artikel 3.2, zesde lid, Wet basisregistratie personen. 
20
 Artikel 25 WRO.  
21
 CBS: Centraal Bureau voor de Statistiek 
  
9 

onder andere bezien of voor de verschillende gegevensverwerkingen een toereikende 
grondslag aanwezig was. Dat bleek niet voor alle verstrekkingen het geval, daarom 
voorziet deze wet hierin. Het gaat onder meer om de levering van gepseudonimiseerde 
gegevens aan organisaties zoals Studiekeuze123 en de sectorraden. De noodzaak van 
gegevensverstrekking aan deze organisaties is de afgelopen jaren niet verminderd, het 
belang van de Studiekeuzedatabase bijvoorbeeld is onverminderd groot. Daarom is 
gekozen voor deze wetswijziging. 
 
Deze leden constateren dat in het wetsvoorstel bij de verstrekking van gegevens ten 
behoeve van de ondersteuning van het onderwijs enkel de sectororganisaties expliciet 
worden benoemd. Deze leden vragen waarom hierbij niet ook organisaties zijn 
opgenomen die het belang van het personeel dienen en die bijvoorbeeld in het kader van 
het bevorderen van professionalisering gegevens nodig hebben. 
 
Gegevens kunnen worden verstrekt aan sectorraden indien dit noodzakelijk is voor de 
ondersteuning van onderwijsinstellingen en samenwerkingsverbanden bij hun 
verantwoording omtrent de kwaliteit, toegankelijkheid en doelmatigheid. De 
verantwoording is een taak van het bevoegd gezag, die ondersteund wordt met 
rapportages en benchmarks door de sectorraden. Deze taak is in het verleden in 
verschillende bestuursakkoorden, gesloten door het ministerie van OCW met de 
23
sectorraden, met hen overeengekomen. Op basis daarvan zijn websites zoals ‘Scholen 
op de kaart’ of ‘Vensters voor verantwoording’ ontwikkeld. Aangezien de verantwoording 
een taak van het bevoegd gezag is, is het niet aan de orde om deze taak ook toe te 
kennen aan bijvoorbeeld organisaties die onderwijspersoneel vertegenwoordigen. Het is 
tevens in lijn met het advies van de AP om te expliciteren dat bovengenoemde gegevens 
alleen worden verstrekt aan de sectorraden.  
Organisaties voor onderwijspersoneel kunnen wel in aanmerking komen voor 
gegevensverstrekking voor zover het gaat om gebruik voor onderzoek naar de kwaliteit , 
toegankelijkheid of doelmatigheid van het onderwijs (artikel 23, eerste en tweede lid, 
WRO). Zij kunnen bij amvb worden aangewezen, mits zij aannemelijk maken dat zij 
persoonsgegevens nodig hebben voor het doen van zulk onderzoek.  
 
1.3.3. Gegevensverstrekking aan samenwerkingsverbanden passend onderwijs 
 
De leden van de D66-fractie constateren dat met het wetsvoorstel wordt beoogd om de 
informatiepositie tussen samenwerkingsverbanden te versterken. Hoe verhoudt dit zich 
tot de verbeteraanpak passend onderwijs? Hoe draagt deze wetswijziging bij aan de 
verbeterpunten geïdentificeerd door de regering? Kan zij concreet uiteenzetten hoe deze 
wijziging de taak tot het verdelen van middelen vergemakkelijkt en verbetert? Hoe groot 
is de groep waarover samenwerkingsverbanden nu gegevens mogen ontvangen en hoe 
groot is de groep waarover zij gegevens nodig hebben, zo vragen deze leden.  
                                        
23
 PO: Bestuursakkoord voor de sector primair onderwijs 2014, Actualisatie bestuursakkoord 2018, 
Dashboard bestuursakkoord PO 2019.  
VO: Sectorakkoord 2014-2017 ‘Klaar voor de toekomst! Samen werken aan onderwijskwaliteit.’; 
Actualisatie sectorakkoord VO; Dashboard Sectorakkoord VO 2019.  
MBO: Bestuursakkoord MBO 2018-2022: Trots, vertrouwen en lef. 
HO: Sectorakkoord hoger beroepsonderwijs 2018, Sectorakkoord wetenschappelijk onderwijs 2018. 
  
11 

samenwerkingsverbanden verstrekt worden, en die noodzakelijk zijn voor een goede 
uitvoering van de wettelijke taken van de samenwerkingsverbanden, rekening gehouden. 
In de met dit wetsvoorstel samenhangende wijziging van het BRO wordt daarom 
voorgesteld de ontbrekende gegevens alsnog aan te wijzen en is de noodzaak van 
aanvullende gegevens nader onderbouwd. Ik verwijs hier tevens  naar de beantwoording 
van de vraag van de leden van de SP-fractie over de te verstrekken gegevensset 
 
verderop in deze paragraaf. 
 
De leden van de SP-fractie vragen de regering in hoeverre ouders inzage hebben in de 
gegevens over de gezondheid van hun kind zoals omschreven in het register 
onderwijsdeelnemers. In hoeverre hebben zij zeggenschap over het verstrekken van deze 
gegevens aan samenwerkingsverbanden, zo vragen deze leden. 
 
Ouders (wettelijke vertegenwoordigers) hebben op grond van de AVG een recht op inzage 
in alle persoonsgegevens die over hun kind zijn opgenomen in het register 
 27
onderwijsdeelnemers. Onderwijsdeelnemers van 16 jaar of ouder hebben ditzelfde 
inzagerecht.  
Wat betreft zeggenschap van ouders over het verstrekken van gegevens wordt het 
volgende opgemerkt. Gegevensverstrekking uit het register aan de 
samenwerkingsverbanden is niet gebaseerd op de grondslag “toestemming” van de 
28
ouders, maar op de grondslag “wettelijke verplichting” uit de AVG. 
Samenwerkingsverbanden zijn bestuursorganen met wettelijke taken, zoals het verdelen 
van ondersteuningsmiddelen- en voorzieningen. Om die taak goed te kunnen uitvoeren is 
het noodzakelijk dat zij beschikken over bepaalde gegevens uit het register 
onderwijsdeelnemers. De grondslag ”toestemming” past daar niet goed bij. Als 
toestemming geweigerd of ingetrokken wordt, zou dat er immers toe leiden dat 
samenwerkingsverbanden niet zouden kunnen beschikken over de desbetreffende 
29
noodzakelijke gegevens. Bij die noodzakelijke gegevens horen ook bepaalde gegevens 
over gezondheid (bijvoorbeeld het gegeven dat een leerling ambulante begeleiding vanuit 
30
het (v)so ontvangt). Er zijn hierbij waarborgen getroffen voor de bescherming van de 
privacy. Zo worden de gegevens beschikbaar gesteld via een gesloten omgeving die voor 
alleen enkele medewerkers van het samenwerkingsverband toegankelijk is.  
 
Voorts vragen deze leden met welke gegevens de te verstrekken gegevensset aan 
samenwerkingsverbanden precies wordt uitgebreid. In hoeverre hebben ouders hier 
                                        
27
 Artikel 15 AVG. 
28
 Zie artikel 6, eerste lid, onderdeel c, van de AVG. In dit geval bestaat voor de minister van OCW 
(DUO) op grond van artikel 30 BRO een wettelijke verplichting tot het verstrekken van de gegevens.  
29
 Dit geldt meer in het algemeen als er sprake is van gegevensverstrekking uit het register 
onderwijsdeelnemers aan bestuursorganen. De WRO kent om die reden een wettelijke grondslag 
voor gegevensverstrekking aan bestuursorganen voor zover dat noodzakelijk is voor de uitvoering 
van een wettelijke taak. De afweging of het voor de uitvoering van een wettelijke taak van een 
bestuursorgaan noodzakelijk is om bepaalde gegevens uit het register te verstrekken, wordt 
vervolgens gemaakt in de AMvB waarin het bestuursorgaan wordt aangewezen en tevens wordt 
bepaald om welke wettelijke taak en om welke gegevens het gaat.  
 
30
 Voor de verwerking van gezondheidsgegevens moet o.g.v. de AVG naast een grondslag uit artikel 
6 AVG ook een uitzonderingsgrond uit artikel 9 AVG van toepassing zijn. I.c. is de 
uitzonderingsgrond van artikel 9, tweede lid, onderdeel g, AVG van toepassing: de verstrekking van 
gegevens over gezondheid is noodzakelijk met het oog op een zwaarwegend algemeen belang. Zie 
ook memorie van toelichting, paragraaf 4.1 (Kamerstukken II, 2021/22, 35963, nr. 3, blz. 32).  
  
13 

laten overtuigen door de uitleg van de regering over proportionaliteit en subsidiariteit bij 
de noodzaak van de gegevensverstrekking aan de aangewezen organisaties. 
 
Dit kan de regering niet aangeven, aangezien - overeenkomstig de gebruikelijke gang 
van zaken - de AP, na de aanpassingen die zijn verricht na ontvangst van het advies van 
de AP, niet opnieuw om advies is gevraagd over het wetsvoorstel. De AP wordt alleen 
opnieuw om advies gevraagd als een wetsvoorstel na het advies van de AP ingrijpend is 
gewijzigd. Dat was in casu niet het geval.  
De regering is in de memorie van toelichting op het wetsvoorstel uitgebreid ingegaan op 
het advies van de AP en heeft de noodzaak van de gegevensverstrekking aan de 
aangewezen private organisaties nader onderbouwd. Daarbij is tevens ingegaan op de 
32
proportionaliteit en subsidiariteit. Tot slot wordt opgemerkt dat het aangepaste 
wetsvoorstel en de nadere onderbouwing aan  de Raad van State voor advies is 
voorgelegd. De Raad van State toetst bij de wetgevingsadvisering de noodzaak, 
proportionaliteit en subsidiariteit van in wetgeving geregelde gegevensverstrekkingen. De 
Raad zag geen aanleiding om over de noodzaak van de gegevensverstrekking aan 
aangewezen organisaties opmerkingen te maken.  
 
3. Caribisch Nederland 
 
De leden van de PvdA- en de GroenLinks-fractie merken op dat uit twee pilots werd 
geconcludeerd dat de uitwisseling tussen de onderwijsinstellingen op Caribisch Nederland 
33
en DUO onder een aantal randvoorwaarden, met name inzake instellings- en 
opleidingscodes, goed valt te regelen. Het streven is nu om onderwijsinstellingen op 
Bonaire in 2022 aan te sluiten op het register onderwijsdeelnemers en in 2023 in de rest 
van Caribisch Nederland. Welke overwegingen liggen ten grondslag aan dit onderscheid, 
zo vragen deze leden. 
 
De overweging die eraan ten grondslag ligt Caribisch Nederland gefaseerd aan te laten 
sluiten op het register onderwijsdeelnemers ligt in het feit dat Bonaire het Nederlandse 
onderwijs- en examenstelsel heeft. Saba en Sint Eustatius hebben voor het voortgezet 
onderwijs een Caribisch onderwijsstelsel. Dit zorgt voor extra aanpassingen in zowel het 
register onderwijsdeelnemers als het register instellingen en opleidingen (RIO). 
 
4. Advies en openbare consultatie 
 
4.1 Advies Autoriteit Persoonsgegevens 
 
De leden van de SP-fractie maken zich grote zorgen om de privacy van scholieren en 
studenten als meer instanties toegang tot gegevens van studenten, scholieren en 
diploma- en verzuimgegevens krijgen. Met name verzuimgegevens kunnen medische 
gegevens bevatten die extra beschermd moeten worden. Ook de Autoriteit 
Persoonsgegevens heeft zich hier eerder kritisch over uitgelaten. Daarom zijn de leden 
ook erg benieuwd wat de regering met het advies van de Autoriteit Persoonsgegevens 
                                        
32
 Memorie van toelichting, paragraaf 9.2 (Kamerstukken II 2021/22, 35 963, nr. 3, blz. 43-47). 
33
 DUO: Dienst Uitvoering Onderwijs 
  
15 

De leden van de SP-fractie vragen ten slotte of DUO voldoende is toegerust om dit alles 
uit te voeren, daar het takenpakket van DUO al zwaar is. Is de regering net als de leden 
niet bang dat de capaciteit van DUO een oorzaak kan zijn van gebrekkige taakuitvoering 
van DUO? Is de regering bereid om de capaciteit bij DUO uit te breiden? Ziet de regering 
nog andere mogelijke gevaren, zo vragen deze leden. 
 
DUO verstrekt op dit moment al gegevens aan aangewezen organisaties. Dit wetsvoorstel 
biedt daarvoor een deugdelijke wettelijke grondslag. In die zin verandert er niets aan het 
takenpakket van DUO. Wat met dit wetsvoorstel wel gaat veranderen, is dat er een 
nieuwe procedure komt voor de verstrekking van gegevens: de betreffende aangewezen 
organisatie die gegevens uit het register wil ontvangen moet daarvoor eerst een verzoek 
indienen. De minister neemt vervolgens daarop een besluit. Dit brengt voor DUO meer 
werkzaamheden met zich mee dan in de huidige situatie. DUO heeft een uitvoeringstoets 
uitgevoerd en geeft aan dat het wetsvoorstel (ook dit onderdeel van het wetsvoorstel) 
uitvoerbaar is.  
 
II ARTIKELSGEWIJS  
 
Artikel I, onderdeel E 
 
Artikel 23 
 
De leden van de SGP-fractie constateren dat de regering in het voorgestelde artikel 23, 
tweede lid, onderdeel b, spreekt van besturen van onderwijsinstellingen in plaats van aan 
te sluiten bij de definitiebepaling van bestuur. Daardoor zou er onduidelijkheid kunnen 
ontstaan over de vraag of het wetsvoorstel enkel het bestuur als orgaan bedoelt dan wel 
het bestuur als bevoegd gezag. Dat zou concreet kunnen betekenen dat een organisatie 
voor interne toezichthouders (VTOI) buiten de reikwijdte van het wetsvoorstel valt. 
Anderzijds constateren zij dat de artikelsgewijze toelichting een nog veel ruimere 
reikwijdte zou kunnen bevatten, door te spreken van organisaties die op landelijk niveau 
belanghebbenden in het onderwijs vertegenwoordigen. Deze formulering hoeft niet strikt 
beperkt te zijn tot het bevoegd gezag. Deze leden vragen de regering hierop te 
reflecteren en aan te geven waarom niet is aangesloten bij de definitie van bestuur uit de 
wet. 
 
Bij het opnemen van het begrip ”besturen van onderwijsinstellingen” in artikel 23, tweede 
lid, onderdeel b, WRO, werd niet beoogd om een smalle definitie van bestuur (enkel het 
bestuur als orgaan) te geven. Bij de uitleg van genoemd begrip zou moeten worden 
aangesloten bij de definitie van “bestuur” in artikel 1 WRO, die een bredere strekking 
34
heeft. “Bestuur” wordt daar gedefinieerd als het “bevoegd gezag”. Het bevoegd gezag is 
35
de rechtspersoon die de onderwijsinstelling in stand houdt. Hier vallen verschillende 
organen onder, niet alleen het bestuur (in enge zin) maar ook interne toezichthouders. 
                                        
34
 Wat betreft primair en voortgezet onderwijs en middelbaar beroepsonderwijs. Wat betreft hoger 
onderwijs wordt met “bestuur” in artikel 1 WRO bedoeld het instellingsbestuur. 
35
 Bij openbare onderwijsinstellingen die in stand worden gehouden door een gemeente of openbaar 
lichaam wordt het bevoegd gezag gevormd door respectievelijk burgemeester en wethouders en een 
bij gemeenschappelijke regeling aangewezen orgaan.   
  
17 

