 
Visitatierapport  
Visitatiecommissie van de Taalunie 
 
 
 
  
 
Visitatierapport van 
de Taalunie 
 
December 2021 
  
 
 
  
www.taalunie.org 

VOORWOORD
Het zal voor veel visitaties gelden in deze periode: de visitatiecommissie van de Taalunie kijkt in dit rapport 
terug op een hopelijk atypische periode, waarin veel mensen thuis hebben moeten werken, internationaal 
reizen bijna onmogelijk was, en organisaties een nieuwe balans moeten vinden. 
Voor de Taalunie geldt dat nog sterker. In de afgelopen vijf jaar hebben er drie verschillende Algemeen 
Secretarissen gediend, waarvan de laatste feitelijk alleen in de periode van Covid-19. Ruis, die anders misschien
was opgelost door regelmatiger contacten in levenden lijve, is soms wat versterkt. Een week voordat de 
visitatiecommissie langskwam op de Paleisstraat hadden de medewerkers voor het eerst in lange tijd een 
gezamenlijke bijeenkomst.
Dit inzicht droeg er binnen de commissie aan bij dat nog meer waardering ontstond voor de nauwkeurigheid en
openheid waarin het evaluatieproces door het Algemeen Secretariaat was voorbereid. In drie dagen tijd 
spraken we met ongeveer zeventig betrokkenen bij de Taalunie, waarbij in de eerste plaats opviel hoe open en 
constructief de bijdragen waren. Bovendien werd de commissie zich nog bewuster van haar eigen rol. De 
gesprekken binnen de commissie waren gericht op de toekomst van de Taalunie en dit rapport vormt daar de 
weerslag van. Eerder dan een proces van het verleden, wilde de commissie vooruitkijken. 
De commissie is uiteraard volledig verantwoordelijk voor de inhoud van het rapport, maar heeft gelukkig voor 
haar aanbevelingen beroep kunnen doen op de denkkracht en de inzichten van heel veel mensen: 
medewerkers, voormalig algemeen secretarissen, maatschappelijke partners, en andere betrokkenen. 
Sommige van onze voorstellen zijn verregaand, maar de commissie hoopt dat ze verkend kunnen worden en 
dat er minstens bereidheid is om verder te denken.
De commissie wil het Algemeen Secretariaat danken voor de voortreffelijke voorbereiding van de visitatie. Alle 
informatie waar de commissie om vroeg is ter beschikking gesteld, zowel schriftelijk als mondeling, zodat de 
commissie zich een zeer gedetailleerd beeld heeft kunnen vormen.
Bij de samenstelling van de commissie is gekozen voor een grote verscheidenheid in achtergrond en 
vertrekpunt. Toch was er een opvallende en grote eensgezindheid over het belang en de meerwaarde van de 
Taalunie en over de noodzakelijke stappen om vooruit te komen om te garanderen dat er een stevig taalbeleid 
komt en blijft voor het Nederlands. We hebben er daarbij voor willen waken niet in anekdotiek te vervallen. 
Ook willen we niet de indruk wekken dat we het definitieve of beste organisatieplan kunnen uittekenen. Wel 
hebben we de onzes inziens belangrijkste verbeterpunten benoemd en gepoogd aan te geven welke mogelijke 
manieren er zijn om zaken te transformeren.
De Taalunie heeft de pandemie ook ten positieve weten aan te wenden.  De geografische spanwijdte bleek 
plots minder een belemmering en toonde de digitale wereld welke nauwe samenwerking er mogelijk is, tussen 
Nederland, Vlaanderen en Suriname en over andere grenzen heen. De commissie wenst het de Taalunie van 
harte toe op dat elan verder te gaan.
Marc van Oostendorp, voorzitter
Karen Peters
Orsolya Réthelyi
Maya Rispens
Koen Van Bockstal

1. Visitatiecommissie: opdracht, samenstelling en werkwijze
De visitatiecommissie is door het Comité van Ministers d.d. 11 mei 2021 aangesteld en bestond uit volgende 
leden:
 Marc van Oostendorp, voorzitter
 Karen Peters
 Orsolya Réthelyi
 Maya Rispens
 Koen Van Bockstal
De opdracht aan de commissie was een ontwikkelgerichte visitatie uit te voeren. De commissie heeft dus in 
eerste instantie nagedacht over wat nodig is om de Taalunie en het Algemeen Secretariaat (als een van de vier 
organen binnen de Taalunie) te versterken in de toekomst. 
De kern van de visitatie was een werkbezoek van drie dagen met gesprekken met een divers palet aan 
veldpartijen en vertegenwoordigers van alle gremia. Daarnaast hebben commissieleden voorafgaand aan het 
werkbezoek individueel met partijen uit het veld gesproken (en de uitkomsten ervan met de andere leden 
gedeeld) aan de hand van volgende vragen:
 Wat is het gebied waarop u samenwerkt met de Taalunie en hoe ervaart u die samenwerking?
 Is die samenwerking van meerwaarde? Wat is de rol en betekenis van de Taalunie in 2021? Kunt u dit 
toelichten?
 Hoe/waardoor kan de meerwaarde versterkt worden? Wat doet de Taalunie uitstekend vandaag en 
waar laat ze (eventueel) enkele steken vallen?
 Wat zou de rol en betekenis van de Taalunie voor het komende decennium moeten zijn en welke 
veranderingen of keuzes dringen zich dan op in functie van zo'n keuze?
 Zijn er nog elementen die U met de visitatiecommissie wil delen?
Hoewel de initieel voorgestelde gesprekspartners terug te voeren waren tot de Taalunie organen en de vijf 
aandachtsgebieden, zag de commissie ook (groei van) activiteit(en) op andere gebieden zoals het basis/primair 
en voortgezet/secundair onderwijs en de academische neerlandistiek. Deze groei werd al dan niet aangestuurd 
door de politiek. De commissie heeft gemeend dat het ook die activiteiten moest onderzoeken, o.m. in het licht
van de activiteiten die ontwikkeld worden rond het leesonderwijs.
Bijlage 1 geeft een overzicht van de personen met wie de commissie heeft gesproken.
De commissie heeft tot haar spijt niet apart met het Comité van Ministers kunnen spreken, wel met het 
ambtelijke Voorbereidend Overleg. Vooral gezien de conclusie van de commissie dat het samenspel van de vier 
gremia fundamenteel is voor de toekomst van de Taalunie, hoopt de commissie dat de ministers de noodzaak 
van hun eigen rol hierin zullen onderschrijven.
Als in het rapport sprake is van ‘de Taalunie’ gaat het om het geheel en dus alle organen, te weten: het Comité 
van Ministers, de Interparlementaire Commissie, de Raad voor de Nederlandse Taal en Letteren en het 
Algemeen Secretariaat. Daar waar specifiek een apart gremium wordt bedoeld, is dit ook zo benoemd 
(bijvoorbeeld Algemeen Secretariaat, Raad voor de Nederlandse Taal en Letteren). Er wordt een onderscheid 
gemaakt tussen de algemeen secretaris, als door het Comité van Ministers aangestelde functionaris, en het 
Algemeen Secretariaat, als ondersteunend aan de algemeen secretaris.
3

3. Wie is de Taalunie?
De commissie is van mening dat het Verdrag een duidelijke en stevige basis biedt voor een goede werking van 
de Taalunie. De schijnbaar doorlopende discussie over de noodzaak van een modernisering van het Verdrag is 
volgens de commissie noch heilzaam, noch noodzakelijk. Vanzelfsprekend is de wereld niet meer dezelfde als 
41 jaar geleden. Echter, de geest van het Verdrag vat goed samen waar de Taalunie voor staat en hoe ze in een 
samenspel tussen vier gremia kan zorgen voor een sterke organisatie. 
De wereld lijkt sneller te veranderen dan vroeger en de uitdagingen die op ons afkomen zijn niet gering, ook in 
de taalpolitiek. Dit vergt grote flexibiliteit van alle onderdelen van de Taalunie en dat zal zich voor elk gremium 
anders vertalen. Wil de Taalunie in de toekomst een relevante rol blijven spelen voor het Nederlands, dan 
zullen alle gremia daarin hun verantwoordelijkheid moeten opnemen. Door samen te werken verzekeren ze dat
de Taalunie stevig verankerd blijft in de dynamische samenlevingen waarvoor ze taalbeleid ontwikkelt.
3.1 Rol en verantwoordelijkheid van de vier gremia
Hoewel de opdracht van de commissie zich in eerste instantie op de werking van het Algemeen Secretariaat 
richtte, was het voor de commissie essentieel om ook de andere gremia in haar aanbevelingen te betrekken. 
Doorheen alle gesprekken, zowel met externe veldpartijen, als met vertegenwoordigers van de verschillende 
gremia binnen het Taalunieverdrag, bleek een veelheid aan perspectieven te bestaan overw ie nu eigenlijk de 
Taalunie was. Wie welke rol al dan niet te spelen had en wie nu eigenlijk verantwoordelijk was voor wat. Ook in
het Zelfreflectierapport van het Algemeen Secretariaat wordt het probleem van rolvervaging expliciet 
benoemd. 
Omdat deze onduidelijkheid tot zeer onwenselijke situaties leidt, is het voor de commissie essentieel dat in de 
komende jaren prioritair wordt gekeken naar een goed werkende governance binnen de Taalunie. Niet alleen 
zorgt deze situatie voor veel onzekerheid op verschillende niveaus en voor een vermindering van slagkracht, 
het zorgt er ook voor dat heikele kwesties worden doorgeschoven naar elkaar en uiteindelijk niemand nog 
verantwoordelijk is. Dat kan er toe bijdragen dat de betrouwbaarheid en geloofwaardigheid van de Taalunie 
onder druk komt te staan. Wat ook weer voor de buitenwereld een probleem is.
Opvallend voor de commissie is dat in veel gesprekken, maar evengoed in het Zelfreflectierapport, de structuur
van de Taalunie als oorzaak van onduidelijkheid en/of hinder wordt aangewezen. In de SWOT-analyse komt 
onder de Zwaktes bij beleid een aantal punten aan bod die de organisatiestructuur van de Taalunie 
problematiseren (‘diversiteit van organen maakt het niet eenvoudig om samen naar buiten te treden en 
zichtbaar te zijn als geheel’, zwaar opgezette structuur …).
De commissie meent echter dat het samenspel van de organen van de Taalunie een kans biedt voor stevig 
taalbeleid en wil bepleiten om in te zetten op het activeren van (hernieuwde) samenwerking tussen de gremia.
3.1.1 Comité van Ministers
De Taalunie is een beleidsorganisatie. Taalbeleid is door de Verdragspartijen weliswaar belegd bij de Taalunie 
maar dat betekent niet dat het dermate op afstand kan worden gezet, dat er geen continue en directe link met 
het eigen beleid is. De commissie is van mening dat taalbeleid een integraal deel moet uitmaken van het 
Vlaamse, Nederlandse (en Surinaamse) beleid. Het beleidsvoorbereidende/makende (en in beperkte mate 
beleidsuitvoerende) werk van de Taalunie moet dus een reële impact hebben op het beleid van de 
Verdragspartijen, maar zal daarmee ook moeten aansluiten op de behoeftes en de werking van de overheden.
Het is duidelijk dat op dit punt, de behoeftes en de eigen werking, de verschillende perspectieven tussen de 
Verdragspartijen over wat taalbeleid inhoudt en welke rol een overheid hierin dient te spelen, verschilt. Het 
Comité van Ministers is het uitgelezen gremium om het gesprek hierover te voeren en de verschillen te 
overstijgen.
5

worden uitgevoerd, onder de Raadswerking wordt gebracht. Dat zal volgens de commissie een logischer geheel
opleveren: de ontwikkeling van een breed gedragen visie op de neerlandistiek in de 21ste eeuw kan dan bij de 
Raad worden belegd waarbij vanzelfsprekend met andere partijen wordt samengewerkt en het Algemeen 
Secretariaat het traject ondersteunt. 
Om dat te kunnen realiseren, kan ervoor gekozen worden om een apart bureau op te zetten voor 
ondersteuning van de Raad of kan bekeken worden hoe medewerkers vanuit het Algemeen Secretariaat 
werkzaamheden kunnen uitvoeren binnen het ‘secretariaat/stafbureau’ van de Raad. Dat laatste scenario zorgt
voor een personele verbinding tussen de ondersteuning van adviestrajecten van de Raad en het vervolgtraject 
(beleidsmakend/voorbereidend/uitvoerend) binnen het Algemeen Secretariaat wat ongetwijfeld voordelen 
heeft voor de coherentie van de gehele werking. Artikel 14 van het Verdrag biedt alle ruimte om na te denken 
over een passende organisatie.
3.1.3 Interparlementaire Commissie
De rol van de Interparlementaire Commissie (IPC) is die van controlerend orgaan binnen de Taalunie. Gezien 
het politieke karakter van de Taalunie, is de Interparlementaire Commissie dus een belangrijke speler in het 
geheel van organen. De IPC kan bovendien een signalerende rol vertolken: door politiek debat te entameren 
over de positie van het Nederlands kan het de vinger aan de pols houden en kan geïdentificeerd worden welke 
thema’s vanuit politiek oogpunt relevant en urgent zijn. Omgekeerd kan een actieve werking van de IPC 
bijdragen aan de kennis over de maatschappelijke impact van sommige taalkwesties en voor het politiek 
omarmen van voor taalbeleid belangrijke onderwerpen die alle aandacht verdienen.
Om de Commissie haar rol beter te laten spelen zal zij gevoed moeten worden vanuit de Raad en het Algemeen
Secretariaat en is een goede wisselwerking met het Comité van Ministers van groot belang. De commissie is 
zich bewust van de uitdagingen waarvoor de IPC zich geplaatst ziet. Kleinere fracties zorgen ervoor dat soms 
minder inzet mogelijk is, wisselende delegaties zorgen voor een minder sterke interne samenhang binnen de 
IPC. De commissie hoopt dat juist het agenderen van maatschappelijke uitdagingen in relatie tot taal die een 
verbinding leggen met de andere dossiers waar parlementsleden en Kamerleden zich over buigen, er toe 
kunnen bijdragen dat de IPC een nieuw elan kan vinden.
3.1.4 Algemeen secretaris en Algemeen Secretariaat
De algemeen secretaris en het Algemeen Secretariaat zijn de spin in het web en zorgen voor verbinding met en 
tussen alle organen. Bovendien verzekert het Secretariaat de verbinding met het veld. Het kan dus signalen en 
input meenemen in het eigen beleidsmakende/voorbereidende werk, maar dit ook agenderen bij de andere 
organen. Veldpartijen en het Zelfreflectierapport van het Algemeen Secretariaat zijn unaniem over het belang 
van de brugfunctie van algemeen secretaris en Algemeen Secretariaat.
Een rol als spin in het web veronderstelt grote responsiviteit en luisterbereidheid. Een rol ter ondersteuning 
van bijvoorbeeld de adviestrajecten van de Raad vergt wendbaarheid en deskundigheid. Een mogelijke rol in 
het faciliteren van ambtenaren in bi- (en tri-)laterale werkgroepen vraagt om handigheid in het intercultureel 
vertalen en om grondige kennis van de werking van de nationale overheden. Kortom: de eisen die gesteld 
worden aan het Secretariaat zijn hoog en divers. Het is dus zaak om de organisatie flexibel en open uit te rusten
en om ervoor te zorgen dat personeel over de nodige competenties beschikt, rekening houdend met een 
steeds veranderende context en de constante bijsturing die deze vergt. 
Het Algemeen Secretariaat hoeft overigens niet uit te breiden in een nieuw organisatie-opzet: door als 
facilitator en bruggenbouwer op te treden zal de coördinerende rol weliswaar worden versterkt, maar kan ook 
expertise van elders worden benut, bijvoorbeeld van ambtenaren uit de Vlaamse, Nederlandse en Surinaamse 
beleidsdirecties/departementen/agentschappen. Deze manier van werken is vermoedelijk efficiënter door een 
directere link met het beleid van de Verdragspartijen en draagt er automatisch aan bij dat de deuren worden 
opengezet en de wisselwerking een frisse wind door de organisatie laat waaien. 
In de hoofdstukken 6 en 7 gaan we uitgebreider in op de werking van het Algemeen Secretariaat en de plaats 
van de algemeen secretaris.
7

De Raad kan ervoor zorgen dat de Interparlementaire Commissie geïnformeerd wordt over de belangrijke 
maatschappelijke ontwikkelingen in relatie tot het Nederlands en kan zo het debat entameren, zowel binnen 
het politieke niveau als breder binnen de maatschappij. Ook de IPC kan urgente kwesties agenderen bij Comité 
van Ministers en Raad. 
3.2.2 Strategisch communicatiebeleid
Discussies rond strategische communicatie en zichtbaarheid van ‘de Taalunie’ gaan al decennia mee. In een 
golfbeweging wordt op het ene moment gevraagd om ‘meer smoel’, terwijl vervolgens een beweging meer 
achter de schermen wordt ingezet. De commissie vermoedt dat deze golfbeweging niet helemaal op te lossen 
is, maar denkt wel dat het communicatiebeleid strategischer moet worden ingezet dan nu het geval is. 
Een goed communicatiebeleid begint met een helder en ondubbelzinnig antwoord op strategische vragen: wie 
is de Taalunie? En wat is haar maatschappelijk belang? Antwoorden op deze vragen, die op dit moment niet 
eenduidig zijn, sturen de communicatie.  
Momenteel communiceert de algemeen secretaris over het algemeen niet alleen namens maar ook als de 
Taalunie (bijvoorbeeld bij dossiers als de spelling of het recente tumult rondom de Prijs der Nederlandse 
Letteren). Dat is feitelijk een wonderlijke situatie: bij ministeries wordt het beleid niet verdedigd door een 
topambtenaar, maar door de verantwoordelijke bewindspersoon of zijn of haar woordvoerder.
In strategische communicatie zouden alle gremia vanuit de eigen rol een rol hebben in het uitdragen van een – 
al dan niet gezamenlijk – standpunt.  
Een strategisch communicatieproces kan alleen worden ingericht wanneer het communicatiebeleid niet 
verengd wordt tot een taak van de algemeen secretaris, maar wanneer ook Comité, Raad en 
Interparlementaire Commissie hierin een rol spelen, en er dus strategisch communicatiebeleid wordt 
ontwikkeld, gebaseerd op gezamenlijk gedragen visie, waardoor helderheid ontstaat over doelstellingen en 
taakverdeling. Wanneer de Taalunie haar strategische communicatie inricht op deze manier geeft de Taalunie 
uiting aan haar recht om in een bepaalde sociale en politieke omgeving te opereren, evenals haar economische 
levensvatbaarheid en financiële duurzaamheid
Bij het verder uitdragen van de maatschappelijke waarden speelt het uitwerken van een ´Public affairs´ beleid 
een belangrijke rol. De hierboven geschetste aanscherping van de rollen binnen de Taalunie en een goed 
doordacht strategisch communicatieproces voorp ublic affairs moet ervoor zorgen dat de Taalunie in staat is 
om in te spelen op maatschappelijke veranderingen maar evengoed, en misschien zelfs nog meer, om de 
Taalunie een stem te geven in toekomstige ontwikkelingen.
9

gesignaleerd en ook vroeger kunnen worden aangepakt. De duidelijke afweging voor wat daarbinnen een taak 
is voor de Taalunie geeft focus en zorgt voor een gedragen idee van de rol van de Taalunie.
Op dit ogenblik gaat het meerjarenbeleidsplan uit van inhoudelijke keuzes die op een bepaald moment worden
vastgelegd. Voor de onderwerpen waar de Taalunie veeleer een beheers- of (in beperktere mate) 
uitvoeringstaak heeft, levert dat een duidelijk beeld op van de inzet voor de komende jaren. Een 
meerjarenbeleidsplan is voor deze taken dan ook een uitstekend instrument en kan functioneren als een 
beheerscontract (zie hoofdstuk 7).
Voor de meer inhoudelijke keuzes in het meerjarenbeleidsplan levert de langere doorlooptijd echter (veel) 
bijsturingen op: vanuit politiek en maatschappij is gaandeweg behoefte aan aandacht voor andere 
onderwerpen. Vraag is of een systeem waarin de gremia hun actieve rol opnieuw ten volle gaan spelen (zie 
hoofdstuk 3) het al noodzakelijk is om op voorhand in die mate specifieke inhoudelijke keuzes te maken. 
Beleidsvoorbereidend werk zal in grote mate gekoppeld zijn aan de planning van de adviezen en het politieke 
debat kan hier op verschillende moment op inpikken. De commissie geeft ter overweging mee om met 
betrekking tot de adviezen van de Raad een planning van twee jaar te hanteren, waardoor ruimte ontstaat voor
het prioriteren van ongevraagde en het gesprek over de gevraagde adviezen. 
Tot slot heeft de commissie nog twee aandachtspunten bij bovenstaand kader:
1. Ga steeds kritisch na of er bij onderwerpen al andere partijen zijn die een aangewezen en/of actieve rol 
hebben en houd hier rekening mee.
2. Stap niet (te snel) in een uitvoerende rol, vooral niet daar waar er al veldpartijen zijn die deze uitvoerende 
rol kunnen pakken.
Andere rollen van de Taalunie: kennisorganisatie en regisseur
De commissie constateert dat het Algemeen Secretariaat zich ook positioneert als kennisorganisatie. De 
commissie deelt het streven naar evidence-based beleid en ziet kennis als een voorwaarde om tot goed beleid 
te komen. Echter, kern van de rol van de Taalunie moet steeds die van intergouvernementele organisatie 
blijven. De consequentie is dat medewerkers binnen het Algemeen Secretariaat eerder de rol van 
bruggenbouwers met voldoende politieke gevoeligheid en beleidsinzicht (die in staat zijn evidence-based 
beleidstraject te begeleiden) moeten zijn dan een inhoudelijke expert.
Het Algemeen Secretariaat kan overigens prima aanjager van de ontwikkeling van kennis zijn door de (soms 
beperkte) subsidies die het ter beschikking stelt aan bijvoorbeeld platforms of netwerken. 
In de gesprekken die de commissie heeft gevoerd, werd ook een aantal maal – op uiteenlopende terreinen - de 
regierol van het Algemeen Secretariaat genoemd. Het is duidelijk dat deze rol soms erg gewenst en 
gewaardeerd werd en soms op weerstand stuitte. Zo werd de regierol op het terrein van Nederlands als 
Vreemde Taal aan kinderen en jongeren over alle regio’s heen als een grote meerwaarde geduid en een 
uitbreiding ervan naar het Caraïbisch Nederlands als gewenst ervaren. Gezien de duidelijke Verdragstaak van 
de Taalunie voor het NVT-beleid lijkt het op dit terrein onomstreden. Voor de aanvullende taken is het beeld 
echter diffuus. Het veld apprecieert duidelijk de regierol die het Algemeen Secretariaat speelt op sommige 
onderwijsdossiers, waar al veel spelers actief zijn, maar twijfelt aan de meerwaarde waar het gaat om 
cultuur/letterendossiers, tenzij deze een directe link hebben met de internationale neerlandistiek en de rol die 
de Taalunie daar vervult. Het is voor de commissie niet evident daar een duidelijke afbakening voor te geven, 
maar een verschil is misschien dat voor onderwijsdossiers de moeilijkheid er in zit dat er geen duidelijke 
regisseur is aangeduid van overheidswege (wie is nu aan zet voor het leesonderwijs) en er dus behoefte is aan 
een overstijgende regisseur. Terwijl bij de culturele en letterendossiers wel degelijk andere organisaties een rol 
hebben toebedeeld gekregen (de rol van Stichting Lezen en Iedereen Leest bij leesbevorderingscampagnes). 
Het Algemeen Secretariaat moet deze analyse steeds goed maken voor zichzelf en daarover ook duidelijk 
communiceren met de andere gremia.
11

5. Het veld omheen de Taalunie 
De visitatiecommissie heeft tijdens haar gesprekken kennis kunnen maken met de volledige breedte van het 
werkveld van de Taalunie. Het is onmogelijk om in dit rapport recht te doen aan de rijkdom van het netwerk en 
de vele activiteiten voor het Nederlands. Onderstaand overzicht zal dus niet anders kunnen zijn dan een 
impressie.
Een aantal instellingen/projecten die door of via de Taalunie worden gefinancierd of waarmee zij een 
belangrijke samenwerkingsrelatie heeft, werden in de opdracht aan de commissie apart vermeld:
i. Instituut voor de Nederlandse Taal (INT)
ii. Internationale Vereniging voor Neerlandistiek (IVN)
iii. Samenwerkingsverband Taaladvies (Genootschap Onze Taal en Taaladviesdienst Vlaamse 
Overheid) 
iv. Expertisecentrum Literair Vertalen (ELV)
v. Digitale Bibliotheek voor de Nederlandse Letteren (DBNL)
vi. Certificaat Nederlands als Vreemde Taal (CNaVT)
De commissie sprak vertegenwoordigers van deze organisaties en met vertegenwoordigers binnen de 
aandachtsgebieden Standaardtaal en taalinfrastructuur; Nederlands, andere talen en variëteiten; Literatuur en 
cultuur; Nederlands wereldwijd; Onderwijs in Nederland en Vlaanderen en het dwarsverband  Academische 
neerlandistiek.
Globaal genomen kon de commissie vaststellen dat er eensgezindheid is over het belang van de Taalunie en de 
meerwaarde van de samenwerking daarbinnen. Men is positief over de ontwikkelingen bij het Algemeen 
Secretariaat, al kwamen de hogervermelde vragen over wie de Taalunie is en of ze steeds de juiste dingen doet,
vaak terug. Er is over het algemeen veel waardering voor de inzet en betrokkenheid van medewerkers van het 
Algemeen Secretariaat.
Een aantal punten kwamen bij veel van de gesprekken terug:
 Sommige organisaties zijn bijna volledig afhankelijk van de Taalunie voor hun werking. Die 
afhankelijkheidsrelatie is uiteraard delicaat. Het is dan belangrijk dat het Algemeen Secretariaat zich steeds
bewust is van zijn (machts)positie en daar omzichtig mee omspringt. Het is bovendien van groot belang dat
er duidelijke kaders zijn voor deze samenwerking, waarbij ieders rol daarbinnen zo helder mogelijk op 
papier is gezet, om te voorkomen dat hierover ruis ontstaat.
De Covid19-situatie maakt het moeilijk te evalueren of er genoeg profijt wordt getrokken van het feit dat 
twee instellingen ondertussen met het Algemeen Secretariaat het pand delen. Het zal alleszins nog een 
inspanning vergen om meerwaarde te realiseren en daar een succes van te maken.
 De waardering voor de samenwerking met het Algemeen Secretariaat is, volgens de commissie, (te) 
duidelijk gecorreleerd met welke medewerker van het Secretariaat men te maken heeft. Daar waar 
uitgesproken waardering wordt uitgesproken of problemen werden benoemd, werd ook meteen een 
koppeling gelegd aan wie vanuit het Algemeen Secretariaat de opvolging deed. Dat is deels onvermijdelijk 
maar zou, zo meent de commissie, niet een dergelijk verschil mogen teweegbrengen als nu het geval is. 
Het zorgt bovendien ook voor de neiging te gaan ‘shoppen’: lukt het niet bij de ene medewerker, dan 
wendt men zich tot een anders – soms met succes.
 Als het gaat om samenwerking op terrein van cultuur en letteren is het zaak scherp in te zetten op waar 
een duidelijke toegevoegde waarde is van de Taalunie. Bij activiteiten die verbonden zijn/zich richten op de
internationale neerlandistiek is dat evident, bij andere activiteiten is dat minder voor de hand liggend. Zo 
kan de vraag gesteld worden of het Algemeen Secretariaat de juiste partij is om het voortouw te moeten 
nemen bij auteursrechtelijke kwesties waar sommige organisaties voor staan.
13

is, waardoor het gevaar dreigt dat de laatste periode van een mandaat nodig is om (actiever dan elders) een 
nieuwe carrièrestap te verzekeren. 
Vanzelfsprekend is het belangrijk dat het personeel goed vertegenwoordigd wordt in een organisatie. Echter, 
het feit dat de personeelsvertegenwoordiging instemmingsrecht heeft op alle beslissingen heeft grote impact 
op de beleidsruimte van een algemeen secretaris aangezien hierdoor een grote afhankelijkheid ontstaat. De 
commissie wil dat men zich bewust is van de consequenties die dit kan hebben voor de positie van een 
algemeen secretaris.
Alles overwegende is de commissie van mening dat het belangrijk is om na te denken wat er nodig is om 
duurzaam leiderschap te garanderen. Een van onze suggesties is om na te denken over het instellen van een 
positie van ‘zakelijk leider’. Samen met de algemeen secretaris zou zo’n zakelijk leider, die onder de collegiale 
aansturing van de algemeen secretaris valt, dan het dagelijks bestuur kunnen uitmaken van het Algemeen 
Secretariaat. In deze positie kan dan voldoende continuïteit worden gegarandeerd en kan worden voorkomen 
dat de verantwoordelijkheid daarvoor alleen bij het team komt te liggen. Dit kan ook voorkomen dat, zoals nu 
uit de gesprekken met veldpartijen bleek, deze partijen de indruk hebben dat bepaalde ingezette 
samenwerkingsprojecten onverwacht worden stopgezet omdat de overdracht van de ene algemeen secretaris 
op de volgende niet helemaal sluitend was.
15

multiplicator en de Nederlands/Vlaams/Surinaamse samenwerking van meerwaarde. Een aandachtspunt is wel 
dat het Algemeen Secretariaat omzichtig moet zijn met de inzet van de tijd en middelen van anderen, zeker als 
het onderwerpen betreft waar andere organisaties een sterke rol spelen. Het is goed om aan het begin van een 
dergelijk traject niet alleen doelstellingen maar ook inzet voor (het implementeren van) resultaten te 
benoemen. Voor andere organisaties kan dit helpen om af te wegen of de inzet in een (voorbereidend)traject 
een meerwaarde heeft.
Strategisch HR-beleid
Er worden hoge eisen gesteld aan het Algemeen Secretariaat. De voorbije jaren zijn al grote stappen gezet in 
een omslag van uitvoeringsorganisatie naar beleidsorganisatie. Dit proces is duidelijk in de jaarplannen van het 
Secretariaat te zien en het strategisch HR-beleid zal dit proces verder moeten ondersteunen. Door verder in te 
zetten op een eenduidiger gedragen identiteit intern zal voor externe partners duidelijker zijn waar de Taalunie 
voor staat en voor wat ze kunnen aankloppen bij de Taalunie. 
De stappen die de voorbije jaren gezet zijn, de kansen die een activering van de governance-structuur van de 
Taalunie bieden (zie hoofdstuk 3) en de rol daarbinnen van het Algemeen Secretariaat, betekenen dat goed 
moet worden gekeken naar welke profielen en welke competenties nodig zijn om als Secretariaat een 
verbindende en ondersteunende rol te spelen. 
Er is vanuit personeelsbeleid weinig ruimte om daarop te sturen: als de vaststelling is dat noodzakelijke 
profielen en competenties nu deels ontbreken in het huidige personeelsbestand, zijn er niet veel opties om hier
echt op bij te sturen. Te constateren is weinig mobiliteit en medewerkers die lang bij het Algemeen 
Secretariaat blijven, met als gevolg beperkt natuurlijk verloop, waardoor de mogelijkheid om te werven op 
basis van de nieuwe noden, (te) beperkt is. De inzet van de medewerkers is groot en de arbeidsvoorwaarden 
zijn goed. Vraag is echter wel of ondertussen geen (arbeidsrechtelijke) situatie is gecreëerd die een passende 
werking van de organisatie belemmeren. Omheen het Secretariaat wordt wel vaker gesproken over een 
‘gouden kooi’ en zijn er duidelijk kritische geluiden te horen over hoe de voorwaarden belemmerend werken 
voor vernieuwing en de mate waarin deze de attitude de beeldvorming naar de buitenwereld beïnvloeden. Om 
de organisatie veerkrachtig en slagvaardig te behouden en een belangrijke rol te laten spelen in het samenspel 
van de gremia, zal het naar het oordeel van de commissie dus essentieel zijn om zonder taboes in te zetten op 
het verder uitrollen van een flexibel HR-beleid, prestatie- en competentiemanagement en een kritische 
evaluatie van het huidige personeelsstatuut. 
17

2. Ga na waar de overheid een taak te spelen heeft: waarop moet overheidsbeleid worden ingezet als 
antwoord op onwenselijke effecten en waar om kansen te benutten? Ga na of aspecten hiervan bij andere 
partijen zijn belegd en dus al opgepakt worden.
3. Onderzoek voor welke van die overheidstaken het een meerwaarde is om het 
Nederlands/Vlaams/Surinaams op te pakken. Op die onderwerpen zal gezamenlijke visie-ontwikkeling, een
toegevoegde waarde zijn.
5. Zet in op duurzaam leiderschap binnen het Algemeen Secretariaat
o Laat een onafhankelijk onderzoeksbureau kijken naar acute knelpunten in de samenwerking tussen 
algemeen secretaris en Algemeen Secretariaat.
o Zorg ervoor dat een algemeen secretaris een sparringpartner heeft in het uitvoeren van zijn/haar 
opdracht.
o Ga na hoe bepaalde onwenselijke effecten kunnen worden tegengegaan van de mandaatsfunctie van 
een algemeen secretaris en het instemmingsrecht van het personeel.
o Overweeg het instellen van een ‘zakelijk leider’ die continuïteit garandeert en de beheerskant opvolgt.
6. Zet in op verdere professionalisering van de werking van het Algemeen Secretariaat
o Zorg voor duidelijke afspraken met andere partijen binnen vooraf afgestemd kaders over rol en 
verantwoordelijkheid. Ga het gesprek met partijen aan vanuit een gelijkwaardigheid.
o Vertaal strategische doelstellingen naar operationele en KPI’s zodat een helder toetsingskader 
ontstaat.
o Zet in op een flexibel HR-beleid en prestatie- en competentiemanagement en evalueer het huidige 
personeelsstatuut.
19

Onderwijs primair/basis en secundair/voortgezet onderwijs
 Herman Franssen (onderwijsinspectie)
 Marleen Lippens (KO)
 Jan Lecocq (GO)
 Ilonka Lourenz (VO Raad)
 Peter Lucas (VO Raad)
 Annette Thijs (PO Raad)
Academische neerlandistiek
 Inger Leemans
 Rik Vosters
 Matthias Hüning
Voormalig algemeen secretaris 2017-2020: Hans Bennis
Bestuur IVN
 Henriëtte Louwerse
 Jan Konst
 Lars Beernaerts
Hoofd communicatie
 Marc Paredis
21

