Regels inzake instelling van een Nationaal Groeifonds (Wet Nationaal  
Groeifonds) 
 
NOTA NAAR AANLEIDING VAN HET VERSLAG  
 
Hoofdstuk I Algemeen   
 
De leden van de VVD-fractie hebben kennisgenomen van het onderhavige 
wetsvoorstel en hebben hierover nog enkele vragen en opmerkingen. 
 
De leden van de D66-fractie hebben met interesse kennisgenomen van het 
wetsvoorstel en hebben hierover nog enkele vragen.   
 
De leden van de CDA-fractie hebben met belangstelling kennisgenomen van het 
wetsvoorstel. Zij hebben hierover een beperkt aantal vragen en opmerkingen. 
 
De leden van de SP-fractie hebben met zorgen naar de Regels inzake instelling 
van een Nationaal Groeifonds (Wet Nationaal Groeifonds) gekeken. 
 
De leden van de GroenLinks-fractie hebben kennisgenomen van het onderhavige 
wetsvoorstel. Zij hebben hierover een aantal vragen. 
 
De leden van de Partij voor de Dieren-fractie hebben kennisgenomen van het 
wetsvoorstel dat ertoe strekt het Nationaal Groeifonds in te stellen als 
begrotingsfonds. 
 
De leden van de ChristenUnie-fractie hebben met instemming kennisgenomen van 
de voorliggende regels inzake de instelling van een Nationaal Groeifonds. Zij 
constateren dat met deze wet het Nationaal Groeifonds vormgegeven wordt als 
een begrotingsfonds in plaats van een fonds via een niet-departementale 
begroting. Deze leden onderschrijven dat doel maar hebben nog enkele vragen 
aan de regering. 
 
De leden van de SGP-fractie hebben met belangstelling kennisgenomen van het 
voorliggende wetsvoorstel. Het is in lijn met hun eerdere pleidooi voor een 
instellingswet en het opnemen van toetsingscriteria in deze wet. Zij zijn kritisch 
over het opnemen van de pijler infrastructuur in het Groeifonds en zien de in het 
nieuwe coalitieakkoord toegezegde nota van wijziging daarom graag tegemoet. 
Deze leden hebben nog wel enkele vragen.  
 
Het lid van de BBB-fractie heeft kennisgenomen van het onderhavige wetsvoorstel 
en heeft hierover nog enkele vragen en opmerkingen.  
 
De leden van de groep-Van Haga hebben met belangstelling kennisgenomen van 
dit wetsvoorstel en hebben hierover nog enkele vragen en opmerkingen.  
 
Met belangstelling heb ik kennis genomen van de vragen van de leden van de 
fracties van de VVD, D66, het CDA, de SP, GroenLinks, de Partij voor de Dieren, 
de ChristenUnie, de SGP, de BBB en de groep-Van Haga, over het 
bovengenoemde wetsvoorstel in het verslag.  
 
Graag ga ik, mede namens de Minister van Financiën, op deze vragen in. Ik hoop 
dat de beantwoording zal bijdragen aan een voorspoedige verdere behandeling 
van dit wetsvoorstel. Indien de wet tijdig van kracht wordt, kan er voor het jaar 
2023 een begroting worden ingediend op basis van deze wet in plaats van een 
2 

 Verplichtingen Kas 
Project Budget Realisatie Verschil Budget Realisatie Verschil 
AINed 44 0 44 4,4 0 4,4 
QuantumDeltaNL 54 50 4 14,2 0 14,2 
RegMed XB 23 23 0 10,2 9,4 0,8 
HealthRI 22 0 22 2,2 0 2,2 
Groenvermogen 73 0 73 0,8 0 0,8 
Onderwijslab 0* 0 0 0 0 0 
Totaal 216 73 143 31,8 9,4 22,4 
  Voor dit project waren nog geen uitgaven geraamd in 2021. 
 
De niet-bestede middelen (€ 143 miljoen aan verplichtingenbudget en € 22,4 
miljoen aan kasbudget) worden bij Voorjaarsnota doorgeschoven naar 2022 (en 
eventueel verder). 
 
De leden van de D66-fractie onderschrijven het belang van het ontwikkelen van 
het duurzaam verdienvermogen van Nederland en ziet in het Nationaal Groeifonds 
een goed middel om dit te doen. Deze leden hebben echter ook zorgen over de 
manier waarop het Nationaal Groeifonds in de eerste tranche heeft gefunctioneerd 
en de kritiekpunten die onder andere de Raad van State en de wetenschapstoets 
hebben voortgebracht.  
 
Vraag 2 
De leden van de SP-fractie vragen de regering wat wordt bedoeld met een 
begrotingsfonds. Deze leden vragen dit omdat er onduidelijkheid heerst over de 
bevoegdheden. Kan de regering dat helder uiteenzetten? Hoe wordt bijvoorbeeld 
voorkomen dat de uitgaven van het Nationaal Groeifonds structureel worden of 
dat er uitgaven uit het Groeifonds worden gedaan die op de reguliere 
Rijksbegroting thuishoren?  
 
Een begrotingsfonds is een aparte begroting binnen de rijksbegroting, waarin 
bepaalde ontvangsten en uitgaven van het Rijk voor een specifiek doel 
geoormerkt en afgezonderd worden beheerd. Door een aparte begroting voor het 
Nationaal Groeifonds in te richten en afzonderlijk te beheren wordt beter inzicht in 
de meerjarige investeringen verschaft.  
 
Een begrotingsfonds wordt conform artikel 2.11 van de Comptabiliteitswet 2016 
bij wet ingesteld. De instellingswet bepaalt de doelen, aard van de uitgaven en 
ontvangsten, het meerjarige karakter, het inzicht in meerjarenplanning en het 
formeel beschikbaar blijven van middelen als de planning verandert waardoor de 
uitgaven in andere jaren vallen dan oorspronkelijk geraamd. De mogelijkheden 
voor parlementaire controle en autorisatie op een begrotingsfonds zijn niet anders 
dan bij reguliere begrotingen. Uit het Nationaal Groeifonds worden nadrukkelijk 
incidentele uitgaven gedaan voor investeringen die zich onderscheiden van 
reguliere begrotingsuitgaven. Het incidentele karakter van de uitgaven wordt 
geborgd doordat alleen aan voorstellen met een afgebakend einde middelen 
kunnen worden toegekend. Het incidentele karakter van projecten, oftewel het 
hebben van een duidelijk einde van de te financieren projecten, en de 
additionaliteit ten opzichte van staand beleid zijn beide geborgd in de 
toetsingscriteria voor voorstellen. Artikel 2, derde lid, onderdelen b en d van het 
wetsvoorstel regelt dat het Nationaal Groeifonds enkel wordt gebruikt voor de 
financiering van activiteiten die niet structureel van aard zijn, die additioneel zijn 
2 

kan genereren, met oog voor een economische, sociale en milieuvriendelijke 
duurzame toekomst voor de aarde en voor huidige en toekomstige generaties.  
2
Zoals in de brief van 7 september 2020 over het Nationaal Groeifonds is 
aangegeven, is een hogere economische groei geen doel op zich, maar een middel 
om maatschappelijke doelstellingen en welvaart in de brede zin te bevorderen 
waarvan iedereen de vruchten kan plukken. In de groeistrategie van het kabinet 
zijn de terreinen geïdentificeerd die het meest relevant zijn voor het nastreven 
van dit doel. Dat zijn kennisontwikkeling, infrastructuur en onderzoek, 
ontwikkeling en innovatie.  
De noodzaak voor een duidelijke focus voor het Nationaal Groeifonds is één van 
de lessen die we hebben getrokken uit de ervaringen met het voormalige Fonds 
Economische Structuurversterking (FES). Dit sluit voorstellen op het gebied van 
maatschappelijke uitdagingen zeker niet uit. Sterker nog, het kabinet is ervan 
overtuigd dat economische groei hand in hand kan gaan met het aanpakken van 
maatschappelijke uitdagingen, en dus ook met verduurzaming. Het is dan ook, in 
de ogen van het kabinet, niet zo dat het doel van het fonds ontoereikend is om 
voorstellen te bekostigen die de nodige maatschappelijke meerwaarde creëren.  
Om te voorkomen dat investeringsvoorstellen die wél het bbp verhogen, maar 
tegelijkertijd schade berokkenen aan de maatschappij gehonoreerd kunnen 
worden, is het een vereiste dat het voorstel meer maatschappelijke baten oplevert 
dan maatschappelijke kosten teweegbrengt en niet strijdig mag zijn met het 
kabinetsbeleid, waaronder ambities op het gebied van verduurzaming. Dit wordt 
geregeld in artikel 2, derde lid, onderdelen e en f van het wetsvoorstel. 
Daarnaast is de aansluiting van een voorstel op maatschappelijke uitdagingen en 
transities (zoals klimaatverandering) een van de punten die de adviescommissie 
meeweegt in haar beoordeling van het duurzaam verdienvermogen, als onderdeel 
van het criterium strategische onderbouwing. Dit is in lijn met de focus van het 
Nationaal Groeifonds op het verhogen van het duurzaam verdienvermogen. 
Het kabinet onderschrijft dan ook het belang om in het gehele proces rond 
indiening en beoordeling van voorstellen hiernaar te kijken. In het 
propositieformulier, dat partijen dienen in te vullen om in aanmerking te komen 
voor financiering vanuit het Nationaal Groeifonds, wordt om die reden ook 
gevraagd voor welke maatschappelijke uitdagingen het voorstel een oplossing 
biedt. Op deze wijze wordt rekening gehouden met aspecten van brede welvaart.  
Dat het Nationaal Groeifonds zich ook leent voor investeringen die nadrukkelijk 
aansluiten op maatschappelijke uitdagingen, laat de uitkomst van de eerste ronde 
ook zien met gehonoreerde voorstellen op het gebied van waterstof en 
gezondheid. Ook in de tweede ronde zien we wederom dat er voorstellen op het 
gebied van verduurzaming zijn ingediend.  
 
Vraag 5 
De leden van de SP-fractie willen tot slot graag een heldere uiteenzetting van de 
regering over de samenhang van dit fonds met de nieuw in te richten klimaat- en 
stikstoffondsen. 
 
Het Nationaal Groeifonds heeft als doelstelling het versterken van het duurzaam 
verdienvermogen, door te investeren in kennisontwikkeling en in onderzoek, 
ontwikkeling en innovatie. Investeringen kunnen op allerlei mogelijke thema’s 
gedaan worden, mits ze passen binnen de randvoorwaarden van het fonds. De 
klimaat- en stikstoffondsen hebben specifieke doelstellingen en daarmee een 
afgebakende thematiek. Het type investeringen dat uit deze fondsen gedaan kan 
worden beperkt zich niet tot kennisontwikkeling en onderzoek, ontwikkeling en 
innovatie. Het zou kunnen dat er voor het oplossen van de problematiek rondom 
 
2
 Kamerstukken II 2020/21, 35300, nr. 83 
2 

ruimte, in zich dragen. Hoe moeten doelmatigheids- of brede welvaartswinsten 
omgerekend worden naar een bbp-effect?  
 
De leden van de GroenLinks-fractie vragen hoe zwaar de uitkomsten van een 
maatschappelijke kosten-batenanalyse (MKBA) naar een aanvraag wegen ten 
opzichte van het bbp-effect van deze aanvraag.  
 
Uit het Nationaal Groeifonds kunnen financiële middelen ter beschikking worden 
gesteld voor investeringen waarmee het duurzaam verdienvermogen op lange 
termijn wordt vergoot. De bijdrage aan het duurzaam verdienvermogen van 
Nederland wordt in beginsel gemeten door een kwantitatieve schatting van het 
effect van een investeringsvoorstel op het bbp, in verhouding tot de omvang van 
de bijdrage uit het fonds. Het is voorstelbaar dat een voorstel voor een investering 
zich niet leent voor een kwantitatieve schatting. In dat geval moet te 
onderbouwen zijn waarom dat niet mogelijk is. In een dergelijk geval zal op 
andere wijze, bijvoorbeeld via kwalitatieve methodes, inzichtelijk moeten worden 
gemaakt wat het effect van het voorstel op het duurzaam verdienvermogen is. 
Naarmate het bbp-effect moeilijker te kwantificeren is, zal meer geleund moeten 
worden op de kwalitatieve onderbouwing. Een grotere mate van onzekerheid is op 
zichzelf echter geen reden om geen middelen uit het fonds ter beschikking te 
stellen. Zo zijn de effecten van fundamenteel onderzoek niet altijd vooraf te 
kwantificeren, terwijl dat wel grote economische kansen kan creëren. Naarmate 
een voorstel een grotere bijdrage levert aan het duurzaam verdienvermogen, zal 
het hoger gerangschikt worden door de adviescommissie en dus eerder in 
aanmerking komen voor een bijdrage uit het fonds. Zoals in reactie op vraag 4 
aangegeven, zal de adviescommissie de aansluiting van een voorstel op 
maatschappelijke uitdagingen en transities meewegen in haar beoordeling van het 
duurzaam verdienvermogen.  
 
Een voorstel moet ook een positief saldo van maatschappelijke baten en lasten 
hebben om in aanmerking te komen voor een bijdrage uit het fonds. Dit is een 
randvoorwaarde. Alle maatschappelijke baten en lasten moeten, waar mogelijk, 
gekwantificeerd en gemonetariseerd worden. Waar dat niet mogelijk is, moeten 
effecten kwalitatief in beeld gebracht worden. In het geval van fysieke 
mobiliteitsinfrastructuur (dat onderdeel was van het fonds in de eerste en tweede 
ronde) diende er een maatschappelijke kosten- en batenanalyse opgesteld te zijn 
op basis van de leidraad MKBA. In andere gevallen moeten de maatschappelijke 
effecten op een andere wijze systematische in beeld gebracht worden. 
 
Vraag 11  
De leden van de GroenLinks-fractie vragen de regering uiteen te zetten op welke 
manier aan de aanbevelingen uit de wetenschapstoets ten aanzien van de 
evaluatie van het Nationaal Groeifonds invulling gegeven gaat worden.  
 
In de wetenschapstoets worden twee aanbevelingen gedaan met betrekking tot de 
evaluatie van het Nationaal Groeifonds. Ten eerste het uitwerken van een 
Strategische Evaluatie Agenda met een ex-durante evaluatie na twee jaar en een 
ex-post evaluatie na vijf jaar (aanbeveling 12) en ten tweede het tijdig starten 
met de uitwerking van de monitoring- en evaluatieopzet (aanbeveling 13). Het 
kabinet neemt beide aanbevelingen over en is hier reeds mee aan de slag gegaan.  
 
Wat betreft de Strategische Evaluatie Agenda sluit de aanbeveling aan bij de bij 
oprichting van het Nationaal Groeifonds voorziene evaluatietijdslijn. In de 
2 

plaats het bbp. Dat de brede welvaart het belangrijkste is en leidend zou moeten 
zijn werd door het vorige kabinet, maar ook door bijvoorbeeld VNO-NCW, steeds 
meer omarmd. Onderschrijft de regering dat de brede welvaart in zijn geheel 
belangrijker is dan alleen het bbp? Zo ja, is zij dan ook bereid om de doelstelling 
van het fonds in lijn hiermee te veranderen? Zo nee, waarom niet? Is de regering 
dan in elk geval wel bereid om de brede welvaartsindicatoren klimaat en 
biodiversiteit een prominentere en doorslaggevender rol te geven in het 
toetsingskader? Het is immers de wens van de Kamer om het brede 
welvaartsbegrip verder te omarmen en het is immers nog niet te laat om alsnog 
aanvullende voorwaarden te stellen. 
 
Het doel van het Nationaal Groeifonds is het versterken van het duurzaam 
verdienvermogen, waarbij we rekening houden met de effecten op gebied van 
4
onder meer de leefomgeving. Zoals in eerdere correspondentie aan uw Kamer 
aangegeven, zal het verdienmodel (ten dele) aangepast moeten worden, 
bijvoorbeeld om te kunnen voldoen aan de gestelde klimaatdoelen. Dit wordt bij 
het Nationaal Groeifonds onder meer vertaald in de eis dat het saldo van de 
maatschappelijke baten en kosten van een voorstel per saldo positief moet zijn en 
dat een voorstel niet strijdig mag zijn met kabinetsbeleid waaronder de ambities 
van het kabinet op gebied van klimaat en circulariteit (zie ook het antwoord op 
vraag 10). Ook weegt de adviescommissie de bijdrage aan maatschappelijke 
uitdagingen mee in haar beoordeling om de bijdrage van een voorstel aan het 
vergroten van het duurzaam verdienvermogen te bepalen. Op deze manier dragen 
wij er zorg voor dat rekening wordt gehouden met de brede welvaart bij de 
beoordeling van voorstellen. Het kabinet heeft op basis van onder andere het 
5
advies van de Raad van State het doel van het fonds verduidelijkt in het 
wetsvoorstel. In artikel 1 van het wetsvoorstel is de definitie van het duurzaam 
verdienvermogen als volgt opgenomen: het bruto binnenlands product dat 
Nederland op de lange termijn op structurele basis kan genereren, met oog voor 
een economische, sociale en milieuvriendelijke duurzame toekomst voor de aarde 
en voor huidige en toekomstige generaties. Ik verwijs verder naar het antwoord 
op vraag 4. 
Aanleiding  
De leden van de CDA-fractie verwelkomen het wetsvoorstel en waarderen dat de 
regering hiermee tegemoetkomt aan de wens van het parlement om zijn 
budgetrecht en autorisatiefunctie te versterken.  
 
Vraag 14 
De leden van de CDA-fractie weten dat het Nationaal Groeifonds onderdeel 
uitmaakt van de groeistrategie van Nederland voor de lange termijn. Deze leden 
vragen de regering of zij kan toelichten welke andere acties zij, naast de instelling 
van het Nationaal Groeifonds, in het kader van deze groeistrategie heeft 
ondernomen of nog gaat ondernemen? 
 
6
Het vorige kabinet heeft een groeistrategie voor de lange termijn uitgebracht. In 
deze strategie zijn zes thema’s uitgewerkt die van belang zijn voor het duurzaam 
groeivermogen van onze economie. Op al deze thema’s zijn door de 
verantwoordelijke departementen acties ondernomen, plannen gemaakt en 
verkenningen uitgezet, waarvan de opzet van het Nationaal Groeifonds onderdeel 
 
4
 Kamerstukken II 2020/21, 35300, nr. 83 
5
 Kamerstukken II 2021/22, 35976, nr. 4 
6
 Kamerstukken II 2019/20, 29696, nr. 7 
2 

gestelde klimaatdoelstellingen bijdragen? Hoe zouden de positieve bijdragen aan 
het bestrijden van klimaatverandering alsnog meegenomen kunnen worden? 
 
Het is van belang dat het Nationaal Groeifonds een duidelijke focus heeft. Dit is 
ook een van de lessen die bij het FES is getrokken. In de wet is de definitie van 
het duurzaam verdienvermogen als volgt opgenomen: het bbp dat Nederland op 
de lange termijn op structurele basis kan genereren, met oog voor een 
economische, sociale en milieuvriendelijke duurzame toekomst voor de aarde en 
voor huidige en toekomstige generaties. Dit betekent dat er ook oog is voor het 
effect van voorstellen op klimaatverandering. Dit komt voorts tot uitdrukking in 
het criterium dat voorstellen niet strijdig mogen zijn met het kabinetsbeleid, zoals 
de ambities op het gebied van klimaatverandering, en dat voorstellen voor het 
Nationaal Groeifonds een positief saldo van maatschappelijke baten en kosten 
moeten hebben (zie ook het antwoord op vraag 10). Effecten van een voorstel op 
CO -uitstoot zijn over het algemeen onderdeel van een analyse van 
2
maatschappelijke baten en kosten en moeten waar mogelijk in kaart worden 
gebracht en worden gekwantificeerd. De aansluiting van een voorstel op 
maatschappelijke uitdagingen en transities, zoals klimaatverandering, is daarnaast 
een van de criteria die de adviescommissie meeweegt in haar beoordeling van het 
duurzaam verdienvermogen. Voor het bestrijden van het klimaatprobleem 
investeert dit kabinet bovenop het reeds bestaande instrumentarium daarnaast 
fors met een klimaat- en transitiefonds met een omvang van € 35 miljard. 
 
Vraag 17 
De leden van de CDA-fractie lezen dat het instellen van een begrotingsfonds 
gevolgen heeft voor de beheersing van het Economische-Monetaire-Unie-saldo 
(EMU-saldo). Kan de regering voor hen inzichtelijk maken wat de gevolgen zijn 
voor (de beheersing van) het EMU-saldo van Nederland? 
 
Binnen het trendmatig begrotingsbeleid beheerst het kabinet de 
overheidsfinanciën niet door te sturen op het EMU-saldo maar door te sturen op 
het uitgavenplafond en het inkomstenkader. Uitgaven via begrotingsfondsen tellen 
mee onder het uitgavenplafond. Ook tellen deze uitgaven mee voor de berekening 
van het EMU-saldo. Uitgaven via begrotingsfondsen belasten het EMU-saldo 
derhalve op dezelfde wijze als reguliere uitgaven. 
 
Vraag 18  
De leden van de CDA-fractie wijzen op de afspraak uit het coalitieakkoord van het 
kabinet-Rutte IV, dat de pijler infrastructuur wordt overgeheveld naar het 
Mobiliteitsfonds, vallende onder het ministerie van Infrastructuur en Waterstaat 
(IenW). Deze leden vragen wat dit betekent voor de (beoordeling van de) lopende 
investeringsvoorstellen uit de eerste en tweede Groeifondsronde. Wil de regering 
bovendien aangeven hoe zij ‘infrastructuur’ definieert? Welke infrastructuur gaat 
over naar het Mobiliteitsfonds en welke infrastructuur, bijvoorbeeld digitale 
infrastructuur, blijft bij het Groeifonds? 
 
In de eerste ronde van het Nationaal Groeifonds heeft het kabinet op advies van 
de adviescommissie voor drie projecten op het gebied van infrastructuur een 
reservering gedaan. Voordat de middelen definitief konden worden toegekend 
moesten aangepaste voorstellen worden ingediend. Dat is door de Minister van 
8
Infrastructuur en Waterstaat eind 2021 gedaan . In het coalitieakkoord is 
afgesproken dat de gereserveerde middelen voor deze drie projecten worden 
 
8
 Kamerstukken II 2021/22, 35925-XiX nr. 8 
2 

de ruime doelstelling van het fonds, namelijk de algemene economie. De leden 
van de SP-fractie vraagt de regering dit expliciet te benoemen. 
 
Het fonds heeft als doel het beschikbaar stellen van financiële middelen om het 
duurzaam verdienvermogen te vergroten door het doen van investeringen, op het 
gebied van i) kennisontwikkeling; en ii) onderzoek, ontwikkeling en innovatie. 
 
Vraag 21 
De leden van de SP-fractie vragen de regering of dit fonds niet wordt 
vormgegeven om te greenwashen. Deze leden vragen de regering hoe zij in de 
vormgeving van plan is greenwashing tegen te gaan. 
 
Gezien de doelstelling, de voorwaarden en de opzet van het fonds ziet het kabinet 
geen risico op greenwashing. De adviescommissie ziet erop toe dat de middelen 
worden besteed aan de doelstelling en onder de voorwaarden zoals opgenomen in 
dit wetsvoorstel. Daarnaast toetst het kabinet of voorstellen niet in strijd zijn met 
het kabinetsbeleid waaronder bijvoorbeeld de klimaatambities die opgenomen zijn 
in het coalitieakkoord.  
 
Vraag 22  
De leden van de GroenLinks-fractie vragen wat de implicaties van de wijzigingen 
inzake het Groeifonds uit het coalitieakkoord zijn op het wetgevingsproces van 
onderhavig wetsvoorstel. Is de regering van plan om met een nota van wijziging 
te komen en, zo ja, op welke termijn? 
 
In het coalitieakkoord is opgenomen dat de pijler infrastructuur uit het Nationaal 
Groeifonds komt te vervallen. Dit is verwerkt in de bij deze nota naar aanleiding 
van het verslag gevoegde nota van wijziging en maakt daarmee onderdeel uit van 
het wetsvoorstel. Het heeft geen verdere gevolgen voor het wetgevingsproces van 
het wetsvoorstel.  
In het coalitieakkoord is voorts opgenomen dat het Nationaal Groeifonds wordt 
opengesteld voor aanvragen uit het hele Koninkrijk, dus ook voor de landen 
Aruba, Curaçao en Sint Maarten. Op dit moment is het Nationaal Groeifonds alleen 
gericht op het Europese deel van Nederland en Caribisch Nederland (Bonaire, 
Saba en Sint Eustatius; de BES-eilanden). Dit zal in samenhang worden bezien 
met de eveneens in het coalitieakkoord aangekondigde openstelling van de 
garantieregelingen en de regelingen voor duurzame energieproductie (SDE++) 
voor aanvragen uit het hele Koninkrijk. Hierbij zullen we oog houden voor het 
tijdig toegankelijk maken van het Nationaal Groeifonds voor het Koninkrijk zodat 
heel het Koninkrijk aanspraak kan maken op het Nationaal Groeifonds. Dit heeft 
echter geen verdere gevolgen voor dit wetgevingsproces. Voor de goede orde 
wordt opgemerkt dat in het huidige wetsvoorstel, dat naar zijn aard alleen regels 
kan bevatten voor Nederland, geen regels kunnen worden gesteld voor de andere 
landen van het Koninkrijk.  
 
Vraag 23 
De leden van de GroenLinks-fractie vragen of de regering de additionaliteit kan 
onderbouwen van het Nationaal Groeifonds ten opzichte van bijvoorbeeld reguliere 
begrotingen. Neem de versterking voor de infrastructuur van leven lang 
ontwikkelen, een goedgekeurd project. Is dit qua doel en thematiek niet typisch 
iets dat op een reguliere begroting van het ministerie van Onderwijs, Cultuur en 
Wetenschap thuishoort? Waarom worden dit soort investeringen onder een apart 
fonds ondergebracht in plaats van ze onderdeel te laten zijn van integrale politieke 
besluitvorming?  
 
2 

Vraag 26  
De leden van de ChristenUnie-fractie wijzen erop dat over de voorgenomen 
opzetwijziging in de startnota geschreven is dat de regering dit middels een nota 
van wijziging zal regelen. De leden van de ChristenUnie-fractie vragen de regering 
wanneer zij deze wijzigingsnota kunnen verwachten. 
 
Zie het antwoord op vraag 22.  
 
Vraag 27  
De leden van de SGP-fractie horen graag hoe de wens dat met de keuze voor een 
fondsconstructie een schaalsprong of versnelling kan worden gemaakt op de 
genoemde beleidsterreinen zich verhoudt tot de in het voorgestelde artikel 2 
opgenomen criteria. Hoe wordt geborgd dat alleen middelen ter beschikking 
worden gesteld aan projecten waarmee een schaalsprong mogelijk wordt 
gemaakt, zo vragen deze leden. Gaat het om het significant vergroten van het 
duurzaam verdienvermogen? Hoe wordt, met name bij grotendeels publieke 
investeringen, de toegevoegde waarde van investeringen via het Groeifonds ten 
opzichte van investeringen via het reguliere beleid duidelijk gemaakt en geborgd? 
 
11
Zoals vermeld in de brief aan uw Kamer van 7 september 2020 en de memorie 
van toelichting van het onderhavige wetsvoorstel is het Nationaal Groeifonds 
opgericht om forse investeringen te doen waarmee in het duurzaam 
verdienvermogen van Nederland wordt vergroot. Voorstellen dienen dus een 
positief effect te hebben op het bbp dat Nederland op de lange termijn op 
structurele basis kan genereren. Een schaalsprong of versnelling op de genoemde 
beleidsterreinen is bij uitstek een manier om aan deze doelstelling te voldoen. De 
middelen in het fonds kunnen echter ook aangewend worden voor voorstellen die 
op een andere manier aan de doelstellingen van het fonds voldoen. Het is aan de 
onafhankelijke adviescommissie om, op basis van de vastgestelde criteria, 
ingediende voorstellen te beoordelen en hierover een zwaarwegend advies uit te 
brengen aan het kabinet. Er vindt een toets op additionaliteit plaats. Ook wordt 
getoetst of voorstellen niet strijdig zijn met kabinetsbeleid. Daarmee wordt de 
toegevoegde waarde van de investeringen uit fonds ten opzichte van regulier 
beleid geborgd. 
 
Vraag 28  
De leden van de SGP-fractie zijn benieuwd naar de nota van wijziging zoals 
aangekondigd in het nieuwe coalitieakkoord. In het akkoord wordt aangegeven 
dat de pijler infrastructuur overgeheveld zal worden naar het Mobiliteitsfonds. 
Deze leden willen erop wijzen dat de huidige pijler infrastructuur niet alleen 
bedoeld was voor investeringen in spoor- of (vaar)weginfrastructuur, maar ook 
voor investeringen in digitale en energie-infrastructuur. Hoe wordt omgegaan met 
noodzakelijke investeringen in digitale en energie-infrastructuur, zo vragen deze 
leden. 
 
Indien er sprake is van kennisontwikkeling of onderzoek, ontwikkeling en 
innovatie op het gebied van digitale en energie-infrastructuur of investeringen die 
onlosmakelijk onderdeel uitmaken van een project op het terrein van 
kennisontwikkeling of onderzoek, ontwikkeling en innovatie dan blijven 
investeringen uit het Nationaal Groeifonds mogelijk. Denk bijvoorbeeld aan 
digitalisering van het onderwijs of onder de pijler onderzoek, ontwikkeling en 
innovatie als er primair sprake is van onderzoek, ontwikkeling of innovatie op het 
terrein van digitalisering. Belangrijke toetssteen is of in hoofdzaak sprake is van 
 
11
 Kamerstukken II 2019/20, 35300, nr. 83 
2 

Het Nationaal Groeifonds staat open voor alle bedrijven, zowel het grootbedrijf als 
het mkb. In de eerste en tweede ronde van het Nationaal Groeifonds zien we dat 
in de consortia die hebben meegewerkt aan departementale voorstellen er 
aandacht is voor het betrekken van het mkb en het mkb ook integraal onderdeel 
is van de consortia. Diverse toegekende projecten uit de eerste investeringsronde 
kennen activiteiten specifiek gericht op het mkb, zoals een call for proposals voor 
het mkb in het Quantum Delta NL programma. Het streven is om in de derde 
ronde met een subsidieregeling te werken. Die staat ook open voor mkb-
bedrijven, al dan niet in samenwerking met grote bedrijven en andere 
organisaties. We zullen door goede communicatie richting het mkb zelf en richting 
onder meer belangen- en brancheorganisaties zorgen dat deze doelgroep goed op 
de hoogte is van de mogelijkheden. 
Ook andere organisaties kunnen een rol krijgen om het mkb te betrekken en te 
informeren, zoals de Regionale Ontwikkelingsmaatschappijen (ROMs). Een 
belangrijke rol is ook weggelegd voor de Rijksdienst voor Ondernemend Nederland 
(RVO) als uitvoerder van de subsidieregeling. RVO zal, net zoals zij doet voor 
andere regelingen, via onder meer informatiebijeenkomsten en nieuwsbrieven de 
doelgroep, informeren over de mogelijkheden en de aanvraagprocedure. 
Potentiële indieners zullen ook de mogelijkheid krijgen om de kansrijkheid van 
hun ideeën bij RVO te laten toetsen. 
 
Vraag 31 
De leden van de VVD-fractie vragen of het, in het geval dat een bepaald 
investeringsvoorstel van veldpartijen een negatief oordeel ontvangt van de 
adviescommissie, daarmee (niet meer) mogelijk is dat het desbetreffende 
investeringsvoorstel al dan niet gewijzigd wederom kan worden voorgelegd aan de 
adviescommissie. Kunnen veldpartijen bezwaar maken tegen het advies van de 
adviescommissie? Zo ja, welke procedure geldt hier? Zo nee, waarom niet?  
 
Aanvragers kunnen na een negatief advies van de adviescommissie en een 
afwijzing van hun aanvraag altijd een verbeterde aanvraag indienen in een 
volgende ronde van het Nationaal Groeifonds, waarbij gebruik gemaakt kan 
worden van gegevens die bij de eerdere aanvraag zijn ingediend. Echter 
aanvullingen en wijzigingen die zijn ingediend na het advies van de 
adviescommissie in een lopende ronde van het Nationaal Groeifonds kunnen niet 
meer worden meegenomen in de beoordeling omdat dit niet past bij de 
gelijktijdige onderlinge beoordeling en rangschikking van de ingediende aanvragen 
die in het systeem van rangschikking centraal staat.   
Er kan geen bezwaar worden gemaakt tegen het advies van de adviescommissie 
als zodanig, omdat dit geen besluit is in de zin van de Algemene wet 
bestuursrecht, maar wel tegen het daarop gebaseerde besluit van de Minister van 
Economische Zaken en Klimaat over de subsidieverlening. Tegen dit besluit staat 
op grond van de Algemene wet bestuursrecht bezwaar en beroep open, waarbij 
ook eventuele bezwaren tegen het advies van de adviescommissie waarop het 
besluit is gebaseerd, naar voren kunnen worden gebracht.  
 
Vraag 32 
De leden van de D66-fractie hebben met interesse kennisgenomen van de 
uitkomsten en aanbevelingen in de wetenschapstoets Nationaal Groeifonds en de 
bijhorende technische briefing. In de wetenschapstoets wordt aanbevolen om alle 
projecten te toetsen aan een MKBA, waar dat nu alleen gebeurt voor 
infrastructurele projecten. Waarom is ervoor gekozen dit niet van alle projecten te 
vragen? In de memorie van toelichting staat dat de maatschappelijke effecten in 
andere gevallen op een andere wijze systematische in beeld gebracht moeten 
worden. Wat wordt bedoelt met een andere systematische wijze? Waarom is dit 
2 

departementen in de eerste ronde slechts een beperkt aantal voorstellen hadden 
ontwikkeld. In de tweede ronde zijn aanzienlijk meer voorstellen ingediend. Dit 
toont aan dat er veel belangstelling is voor het Nationaal Groeifonds.  
 
Vraag 35 
De leden van de CDA-fractie lezen dat het wetsvoorstel voorziet in een grondslag 
die het mogelijk maakt dat langs twee wegen een beroep op het Groeifonds kan 
worden gedaan, ter financiering van investeringen die binnen het doel van het 
fonds passen. Deze twee wegen zijn de departementale route en de route van 
subsidieverstrekking rechtstreeks aan veldpartijen. De regering meldt dat ze op 
een later moment zal besluiten of een subsidieregeling tot stand zal worden 
gebracht, waarmee de weg van subsidieverstrekking daadwerkelijk zal worden 
opengesteld. Welke overwegingen en dilemma’s spelen hier mee en binnen welke 
termijn besluit de regering over een subsidieregeling? Hoe zou anders de 
toegankelijkheid van het Groeifonds voor veldpartijen kunnen worden versterkt? 
 
Voor directe indiening van voorstellen door veldpartijen is een subsidieregeling 
nodig. Het wetsvoorstel voor het Nationaal Groeifonds bevat daar een grondslag 
13
voor. Zoals wij u op 22 november 2021 hebben gemeld zijn wij bij de uitwerking 
van de subsidieregelgeving tegen een aantal uitdagingen aangelopen. In de eerste 
plaats bestond de vraag of de verschillende ingediende voorstellen in voldoende 
mate integraal kunnen worden gewogen, zodat de beste projecten het geld 
krijgen. Aan het eind van het beoordelingsproces moet een besluit worden 
genomen over enerzijds de projecten waarvoor subsidie is aangevraagd en 
waarvoor vooraf een budget (subsidieplafond) is vastgesteld en anderzijds de 
departementale voorstellen. Departementale voorstellen kunnen namelijk niet in 
de subsidieroute worden ingediend, aangezien ministers elkaar geen subsidie 
kunnen verstrekken. Een volledige integrale weging tussen voorstellen uit 
verschillende pijlers en tussen departementale voorstellen en voorstellen die in de 
subsidieroute worden ingediend is niet mogelijk, maar kan in voldoende mate 
worden benaderd. Om te beginnen zullen dezelfde criteria worden gehanteerd 
voor subsidieaanvragen en voor departementale voorstellen en is het tijdpad in 
beide routes gelijk. Ook hoeven budgetten niet uitgeput te worden indien er 
onvoldoende voorstellen zijn ingediend die voldoen aan de kwaliteitseisen. Met 
deze invulling wordt voorzien in een zorgvuldig beoordelingsproces waarbij de 
beste projecten gehonoreerd worden. Deze conclusie is mede gebaseerd op een 
notitie van de Landsadvocaat. Deze notitie sturen wij u als bijlage bij deze nota 
naar aanleiding van het verslag mee.  
 
In de tweede plaats was de vraag of de werkwijze van de adviescommissie, zoals 
gehanteerd in de eerste ronde, ook in het kader van een subsidieregeling 
toegepast kan worden. Daarbij gaat het bijvoorbeeld om de mogelijkheid om 
projecten deels te kunnen honoreren, voorwaardelijke toekenningen te kunnen 
doen, een lager bedrag te kunnen toekennen dan aangevraagd, en om 
reserveringen voor projecten te kunnen doen. Ook in geval van een 
subsidieregeling kan deze werkwijze toegepast worden, met uitzondering van het 
doen van reserveringen voor projecten als deze bijvoorbeeld nog onvoldoende zijn 
uitgewerkt en zal in plaats van voorwaardelijke toekenningen gewerkt worden met 
subsidieverlening met verplichtingen. Reserveringen zijn niet mogelijk in 
subsidieregelgeving. Als dit zich voordoet, zal een subsidieaanvraag worden 
afgewezen. Het staat aanvragers natuurlijk vrij om het betreffende voorstel aan te 
passen en deze in een volgende ronde opnieuw in te dienen.  
 
 
13
 Kamerstukken II 2021/22, 35925 XIX, nr. 7 
2 

Nederland kan meewegen. Immers, groeikansen zijn breed in Nederland 
aanwezig. Door rekening te houden met spreiding, kan de commissie de portfolio 
van het Nationaal Groeifonds diversifiëren, de absorptiecapaciteit van Nederland 
zo goed mogelijk benutten en het duurzaam verdienvermogen in zijn geheel 
versterken. 
 
Vraag 38  
De leden van de SP-fractie vragen de regering waarom de Nederlandse economie 
de meest concurrerende is van Europa. Deze leden vragen de regering of haar 
positie van belastingparadijs daar ook in meespeelt. Deze leden vragen de 
regering of concurrentie in een divergerend Europa nu wel zo positief is. Deze 
leden vragen de regering of een enorm handelsoverschot in Europa wel bijdraagt 
aan de convergentie van de Europese Unie. Deze leden vragen de regering voor 
wie zij de welvaartsgroei wil voorzien. Deze leden vragen de regering hoe zij 
welvaartgroei voor zich ziet wanneer de kloof tussen arm en rijk in Nederland 
steeds groter wordt. Deze leden vragen de regering of zij de mening deelt dat, als 
het doel is om welvaartsgroei te realiseren, het beter is om systeemverandering te 
verwezenlijken in plaats van klimaatverandering. Deze leden vragen de regering 
of zij een fonds wel realistisch vindt nu ze te maken heeft met klimaatapartheid. 
Deze leden vragen de regering dan ook of zij wel een groeistrategie heeft. Deze 
leden vragen de regering of de strategie wel realistisch is, aangezien de 
doelstelling om 2,5 procent van ons bbp te besteden aan onderzoek en 
ontwikkeling al jaren niet gehaald wordt. Deze leden vragen de regering of de 
onafhankelijke adviescommissie Nationaal Groeifonds daadwerkelijk uit 
onafhankelijke personen kan bestaan. Deze leden vragen dit omdat 
subsidieverstrekking slechts bij de minister van Economische Zaken en Klimaat is 
belegd. Deze leden vragen een toelichting. 
 
In de meest recente ranglijst van meest competitieve economieën ter wereld is 
15
Nederland als hoogste Europese land op de vierde plek terug te vinden. Ons land 
is destijds Zwitserland en Duitsland voorbijgestreefd. Dat is volgens deze ranking 
met name te danken aan de hoogwaardige fysieke en digitale infrastructuur, een 
stabiel macro-economisch beleid, een efficiënte overheid met goed functionerende 
instituties, en een zeer goed opgeleide beroepsbevolking. Tevens zijn er in 
Nederland steeds meer innovatieve bedrijven die groei realiseren en steeds meer 
bedrijven die disruptieve technologieën en nieuwe business modellen omarmen. 
Nederland wordt omschreven als een zeer dynamische economie gekenmerkt door 
openheid en ondernemerschap. Tenslotte, Nederland is geen belastingparadijs. 
Zowel op nationaal als op internationaal gebied wordt sterk ingezet op het 
tegengaan van belastingontwijking. 
 
Het kabinet zet zich in de EU in voor opwaartse economische convergentie. Om 
convergentie te bewerkstelligen, moeten lidstaten hun economieën en 
concurrentiepositie versterken. Onder andere de uitgaven en hervormingen uit de 
Recovery and Resilience Facility (RRF) kunnen hieraan bijdragen. Een goed 
werkende interne markt binnen de EU die de concurrentie stimuleert, is in het 
belang van alle lidstaten omdat dit consumenten meer keuze, betere kwaliteit en 
lagere prijzen biedt voor producten en diensten. Ook biedt dit bedrijven een 
grotere afzetmarkt. 
 
Het Nederlandse handelsoverschot is ondanks corona stabiel gebleven en is een 
aanwijzing dat Nederlandse bedrijven internationaal goed gepositioneerd zijn op 
de markten voor goederen en diensten. Dat Nederland ten opzichte van een ander 
 
15
 World Economic Forum, 2019, Global Competitiveness Index   
2 

Investeringen uit het fonds zouden tot verdelingseffecten kunnen leiden, al zullen 
de effecten van individuele voorstellen naar verwachting van beperkte omvang 
zijn. Om daar zo goed mogelijk rekening mee te houden, hebben wij enkele 
toezeggingen aan de Tweede Kamer gedaan. Zo wordt er een Raad voor de 
Toekomst opgericht, die onder meer zal kijken naar de effecten van het Nationaal 
Groeifonds op toekomstige generaties. Daarnaast hebben wij toegezegd te 
bekijken of een Generatietoets kan worden toegepast in het Groeifonds-proces, 
dat de maatschappelijke kosten en baten van een voorstel over verschillende 
generaties of leeftijdsgroepen in kaart moet brengen. Wij bereiden op dit moment 
een pilot voor om te bezien of en hoe de Generatietoets binnen het Nationaal 
Groeifonds gebruikt kan worden. Op dit moment wordt onderzocht of de Raad 
voor de Toekomst en Generatietoets in de derde ronde ingevoerd kunnen worden. 
Daarnaast kan de adviescommissie een redelijke spreiding van investeringen in de 
verschillende regio's door de tijd meewegen in de advisering. Doel van het fonds 
is immers om duurzaam verdienvermogen te vergroten. Zie hiervoor ook het 
antwoord op vraag 37. 
  
Vraag 41 
De leden van de ChristenUnie-fractie constateren op basis van de startnota dat 
het Groeifonds loopt tot en met 2028. Zij constateren echter dat een 
horizonbepaling in de instellingswet ontbreekt. Deze leden vragen de regering wat 
de reden is dat er, ondanks de incidentele aard van het Groeifonds, niet gekozen 
is voor een tijdelijke wet. Wat waren de bezwaren voor het opnemen van een 
horizonbepaling? Deze leden lezen daarnaast nergens in de memorie van 
toelichting het in de startnota genoemde eindpunt 2028. Deze leden vragen de 
regering wat de lengte gaat zijn van het Groeifonds. Op de website van het 
Groeifonds lezen zij dat het bedoeld is voor investeringen in de komende vijf jaar. 
Klopt dit nog? Kan de regering nader ingaan op de duur van het Groeifonds, 
tevens in relatie tot het feit dat er eigenlijk per deel meer geld beschikbaar komt 
vanwege de verplaatsing van het infrastructurele deel?  
 
17
Zoals vermeld in de brief aan uw Kamer van 7 september 2020 is het Nationaal 
Groeifonds opgericht om in de komende decennia forse investeringen in het 
duurzaam verdienvermogen van Nederland te doen. Voor de eerste tranche van 
vijf jaar is € 20 miljard in de begroting opgenomen. De uitgaven en de 
onderliggende wetgeving worden periodiek geëvalueerd. Na evaluatie zal blijken 
of er meerdere tranches volgen.  
Mocht er voor worden gekozen dat het Nationaal Groeifonds slechts eenmalig een 
tranche van € 20 miljard krijgt, dan is 2025 in beginsel het laatste jaar waarin 
vanuit het Nationaal Groeifonds verplichtingen kunnen worden aangegaan voor 
nieuwe voorstellen. De kasuitgaven van € 20 miljard staan op dit moment in de 
begroting geraamd in een kasritme tot en met 2028 met het oog op de 
uitfinanciering van voorstellen die in de periode 2021-2025 zijn toegekend en die 
meerjarige financiering kennen. Het jaar 2028 is dus niet alleen in de Startnota 
van het kabinet-Rutte IV genoemd maar ook in de meerjarenoverzichten bij de 
18
begrotingen van het Nationaal Groeifonds voor de jaren 2021 en 2022 .  
 
Vraag 42 
De leden van de ChristenUnie-fractie houden de regering de volgende 
geschiedenis voor. In 1863 diende toenmalig minister van Binnenlandse Zaken en 
Waterstaat Thorbecke het wetsvoorstel voor de aanleg van de Nieuwe Waterweg 
 
17
 Kamerstukken II 2019/20, 35300, nr. 83 
18
 Kamerstukken II 2020/21, 35570 XIX, nr. 2 en Kamerstukken II 2021/22, 35925 XIX, nr. 
2 
2 

innovatie een fonds voor onderzoek en wetenschap ingesteld zal worden. 
Daarnaast is er ook het Toekomstfonds met als doelstelling het versterken van de 
innovatieve kracht van Nederland door het beschikbaar stellen van financiering 
voor innovatief en snelgroeiend mkb en voor fundamenteel en toegepast 
onderzoek en het behouden van vermogen voor toekomstige generaties. Deze 
leden horen graag hoe deze fondsen zich tot elkaar gaan verhouden. Wat is de 
toegevoegde waarde van elk van deze fondsen ten opzichte van de andere 
fondsen, zo vragen deze leden. 
 
De doelstellingen van de fondsen zijn verschillend, maar liggen deels in elkaars 
verlengde. Het Nationaal Groeifonds heeft als doel het vergroten van het 
duurzaam verdienvermogen. Mits het daar aan bij draagt, zijn daarbij 
investeringen in fundamenteel onderzoek en wetenschap mogelijk als onderdeel 
van een breder voorstel. Er is in het coalitieakkoord in het licht van onder andere 
de Lissabondoelstelling ook geld vrijgemaakt voor vrij en ongebonden onderzoek 
en ontwikkeling. Wij zullen samen met de Minister van Onderwijs, Cultuur en 
Wetenschap uitwerken hoe beide fondsen zich tot elkaar verhouden en uw Kamer 
daar nader over informeren.  
De middelen uit het Toekomstfonds worden zoveel mogelijk met behoud van 
vermogen ingezet voor de financiering van innovatieve en snelgroeiende mkb-
bedrijven en voor fundamenteel en toepassingsgericht onderzoek. In het 
Toekomstfonds zijn verschillende financieringsinstrumenten ondergebracht zoals 
het Innovatiekrediet, de TTT-regeling, Seed Capital en de Vroege fase 
financiering. Daarnaast zijn bijvoorbeeld ook de begrotingsmiddelen voor de 
participatie van het Rijk in de ROM’s hier onderdeel van. Financiering uit het 
Nationaal Groeifonds dient additioneel aan deze middelen te zijn, zoals ook volgt 
uit de criteria van het Nationaal Groeifonds op grond van artikel 2, derde lid, van 
het wetsvoorstel. 
 
Vraag 44  
De leden van de SGP-fractie constateren dat in de eerste tranche het voor 
kennisontwikkeling en voor onderzoek, ontwikkeling en innovatie uiteindelijk ter 
beschikking gestelde budget beperkt was ten opzichte van het gereserveerde, 
beschikbare budget. Nu de pijler infrastructuur uit het Groeifonds gehaald zal 
worden, terwijl het budget gelijk blijft, is nog meer geld beschikbaar voor de 
andere twee pijlers. Hoe realistisch is de verwachting dat het budget van 20 
miljard euro de komende jaren daadwerkelijk uitgegeven kan worden zonder de 
doelmatigheid uit het oog te verliezen, zo vragen deze leden. 
 
De verwachting is dat dit mogelijk is. Het eerste jaar is naar verwachting niet 
maatgevend omdat dit nadrukkelijk een aanloopjaar was. In de tweede ronde is 
een bijdrage aangevraagd voor de pijlers kennisontwikkeling en onderzoek, 
ontwikkeling en innovatie voor een bedrag van circa € 11 miljard, terwijl er 
gemiddeld € 4 miljard per jaar beschikbaar is. Uiteraard moeten deze projecten 
nog beoordeeld worden en is het nog niet duidelijk hoeveel er in de tweede ronde 
daadwerkelijk toegekend wordt, maar dit toont wel aan dat de belangstelling groot 
is. De doelmatigheid blijft echter een belangrijk aandachtspunt. Er mogen geen 
voorstellen gehonoreerd worden omdat er nu eenmaal budget is. De 
adviescommissie zal hier ook scherp op blijven letten. 
 
Vraag 45 
De leden van de SGP-fractie hebben enkele vragen naar aanleiding van de 
wetenschapstoets en de reactie van de regering daarop. De leden van de SGP-
fractie vragen zich af hoe de regering precies vorm wil geven aan de aanbeveling 
in de wetenschapstoets om in te zetten op een portfolioaanpak met een brede 
2 

het bbp-effect geanalyseerd, mede op basis van de strategische onderbouwing, de 
kwaliteit van het plan, en de samenwerking en governance van het voorstel. 
 
De indieners van het voorstel Foodswitch hebben bij een totaal beoogde Nationaal 
Groeifonds-investering van circa € 1 miljard een beoogd bbp-effect van € 28 
miljard voorgesteld. Deze berekening is onder andere door het CPB en SEO 
geanalyseerd. Zij concluderen dat de indieners het bbp-effect overschatten. 
Daarnaast geven zowel CPB als SEO in hun analyses aan dat een groot gedeelte 
van het bbp-effect ook zonder de investering ontstaat door groei van de 
wereldmarkt. Daarnaast blijft de impact van R&D-projecten zoals Foodswitch zeer 
onzeker. Mede omdat het onduidelijk is welke knelpunten worden aangepakt, en 
omdat de kwaliteit van het projectplan als ‘gering’ is bestempeld heeft het project 
geen toekenning gekregen.    
 
Bij het voorstel versterking infrastructuur Leven Lang Ontwikkelen (LLO) is de 
commissie, op basis van uitgebreid expertadvies, positief over de onderdelen 
doorontwikkelen digitaal scholingsoverzicht en de pilot met ontwikkeladviezen. Het 
digitaal scholingsoverzicht voorziet naar het oordeel van de commissie in een 
behoefte bij werkgevers en werknemers aan een overzicht van het aanbod van 
scholing en daarvoor beschikbare financieringsmogelijkheden. De pilot met 
ontwikkeladviezen is nuttig om meer inzicht te krijgen in effectieve maatregelen 
om scholing onder praktisch geschoolden en kwetsbare werkenden (werknemers, 
zzp’ers) te bevorderen, vooral omdat deze groep tot nu toe beperkt gebruik maakt 
van instrumenten als ontwikkeladviezen en ook beperkt aan scholing doet. 
 
Het CPB verwacht een toename in de LLO-deelname van praktisch opgeleiden 
19
mochten de pilots tot opschaling komen . Dan is een structureel bbp-effect op 
lange termijn aannemelijk, hoewel dit nu gezien de vele onzekerheden niet 
kwantitatief te bepalen valt.  
 
Vraag 48 
De leden van de SGP-fractie constateren dat bestaande rapporten al inzicht geven 
in de domeinen en sectoren waar investeringen nodig zijn voor productiviteitsgroei 
op langere termijn. In haar rapport naar aanleiding van de eerste 
beoordelingsronde geeft de Adviescommissie Nationaal Groeifonds in haar 
vooruitblik al enkele aanwijzingen, onder meer met betrekking tot een impuls voor 
sleuteltechnologieën. Acht de regering het raadzaam om de adviescommissie te 
laten adviseren over een meer integraal en proactief investeringskader, zo vragen 
deze leden.  
 
De adviescommissie is ingesteld om de ingediende voorstellen voor het Nationaal 
Groeifonds te beoordelen. Zij adviseert aan de hand van vooraf vastgestelde 
randvoorwaarden en criteria voor toekenning van middelen uit het Nationaal 
Groeifonds, en brengt advies uit aan het kabinet om in een voorstel te investeren. 
De commissie adviseert niet over het investeringskader zelf. Zij kan in haar 
advisering wel aangeven welke type voorstellen aansluiten bij het doel en de 
criteria van het Nationaal Groeifonds, zoals zij heeft gedaan in het rapport over de 
20
eerste beoordelingsronde . 
 
 
 
 
19
 CPB, CPB-analyse voorstellen Nationaal Groeifonds, Eerste beoordelingsronde 2021, maart 
2021 
20
 Adviescommissie Nationaal Groeifonds, Rapport eerste beoordelingsronde, maart 2021 
2 

bevoegdheden krijgen om leden van commissie te benoemen, te ontslaan en te 
schorsen. Kan de regering nader toelichten hoe de onafhankelijkheid van deze 
commissie wordt gewaarborgd?  
 
Het wetsvoorstel voorziet in de benoeming, ontslag en schorsing van leden van de 
adviescommissie. Deze bevoegdheid moet geregeld worden, omdat de leden eerst 
benoemd moeten worden, alvorens zij met hun werkzaamheden kunnen 
beginnen. Het is ook van belang te voorzien in een bevoegdheid tot schorsing en 
ontslag (dat kan ook op eigen verzoek zijn), omdat er zich situaties kunnen 
voordoen waarbij van deze bevoegdheid onverhoopt gebruik gemaakt moet 
21
kunnen worden. Dit is ook geregeld in artikel 3, zevende lid , van het huidige 
22
Instellingsbesluit Adviescommissie Nationaal Groeifonds. Denk daarbij aan het 
geval waarin een commissielid definitief is veroordeeld voor een misdrijf waardoor 
hij geen vertrouwen meer geniet of psychische problemen heeft en niet meer in 
staat is te werken. Gelet op de vraag van de leden van de fractie van de Groep-
Van Haga, verdient het bij nader inzien wel aanbeveling om nauwer aan te sluiten 
bij de huidige tekst van artikel 3, zevende lid, van het Instellingsbesluit, zodat 
duidelijker is onder welke omstandigheden de ministers van de bevoegdheid 
inzake schorsing en ontslag gebruik kunnen maken. Deze verduidelijking is 
opgenomen in onderdeel B van de nota van wijziging. 
Los van het bovenstaande is ook voorzien in andere waarborgen inzake de 
onafhankelijkheid van de adviescommissie. Op grond van artikel 9, derde lid, van 
het wetsvoorstel stelt de adviescommissie een werkwijze vast voor de wijze 
waarop zij haar taken uitvoert en maakt deze openbaar. Voorts zullen op grond 
van artikel 9, vijfde lid, van het wetsvoorstel, bij ministeriële regeling nadere 
regels worden gesteld over onder meer de onafhankelijkheid van de leden van de 
adviescommissie. Denk hierbij aan regels over de onafhankelijke beoordeling van 
voorstellen door de adviescommissie die inhouden dat de commissieleden elke 
schijn van directe en indirecte belangenverstrengeling moeten voorkomen en 
wanneer dit aan de orde is. Dit is nu geregeld in artikel 4 van het voornoemde 
Instellingsbesluit. 
 
Vraag 54 
De leden van de Groep-Van Haga vragen de regering op welke termijn ministers 
de adviezen van de adviescommissie naar de Kamer zenden. Deze leden 
benadrukken daarbij het belang van het tijdig toezenden van informatie om zo de 
controlerende taak van de Kamer goed uit te kunnen voeren. 
 
Het advies van de adviescommissie over de voorstellen die zijn ingediend in de 
tweede ronde volgt naar verwachting eind maart of begin april dit jaar (voor 
volgend jaren kan dit nog verschillen). Dit advies zal de basis vormen voor het 
kabinetsbesluit over toekenning van middelen uit het Nationaal Groeifonds aan de 
voorstellen, en zal met uw Kamer gedeeld worden conform het proces zoals 
gevolgd in de eerste ronde en zal worden verwerkt in begrotingswetten.  
Begroting van het fonds  
De leden van de CDA-fractie verwelkomen het meerjarenprogramma met de 
tijdshorizon van tien jaar, wat het parlement inzicht moet verschaffen in de 
toekomstige en lopende investeringen die worden gefinancierd uit het Groeifonds 
 
21
 Artikel 3, zevende lid, luidt: De voorzitter en de andere leden kunnen op eigen verzoek of 
wegens ongeschiktheid, onbekwaamheid of op andere zwaarwegende gronden worden 
geschorst en ontslagen door de ministers. 
22
 Besluit van de Minister van Financiën en de Minister van Economische Zaken en Klimaat 
van 4 september 2020, nr. 167075, houdende instelling van de Adviescommissie Nationaal 
Groeifonds, Stcrt. 2020, 47298. 
2 

Vraag 56 
De leden van de GroenLinks-fractie benadrukken dat innovatieve investeringen 
gepaard gaan met grote risico’s. Het is dan ook goed dat een dergelijk fonds geen 
revolverend karakter heeft. Deze leden vragen desalniettemin of geëxpliciteerd 
kan worden wat de risicobereidheid/verliesacceptatie is van het Nationaal 
Groeifonds (binnen een portfolio).  
 
Het Nationaal Groeifonds heeft geen revolverend karakter. Dit betekent dat er 
geen rekening wordt gehouden met middelen die terugvloeien naar het Nationaal 
Groeifonds. Kenmerk van innovatie is dat er ook projecten kunnen mislukken of 
minder opleveren dan beoogd. Dat zal dus ook bij het Nationaal Groeifonds het 
geval zijn, ook omdat er wordt geïnvesteerd in nieuwe technologieën die zich pas 
op de lange termijn kunnen gaan bewijzen. Daarmee gaat het om projecten met 
een hoger risico karakter. Daar is vooraf geen expliciet cijfer voor vastgelegd. Wel 
weegt de adviescommissie mee of de Nederlandse uitgangspositie op het in te 
investeren terrein of ecosysteem voldoende kansrijk is om een dergelijke 
risicovolle impuls toe te kennen. 
Uitgaven ten laste van het Nationaal Groeifonds 
 
Vraag 57  
De leden van de CDA-fractie lezen dat de regels over subsidieverstrekking in 
uitvoeringsregelgeving zullen worden opgenomen, waarvoor is voorzien in een 
delegatiebepaling op grond waarvan er nadere regels kunnen worden gesteld bij 
of krachtens een algemene maatregel van bestuur of bij ministeriële regeling over 
onder andere aan welke activiteiten subsidies kunnen worden verstrekt, onder 
welke voorwaarden en welke procedurele regels op de subsidieverstrekking en 
verantwoording van toepassing zijn. Wordt een dergelijke algemene maatregel 
van bestuur of ministeriële regeling bij het parlement voorgehangen? 
 
Ten aanzien van de lagere regelgeving onder dit wetsvoorstel over de 
subsidieverstrekking is niet voorzien in een voorhangbepaling. In een wet wordt 
 23
alleen in bijzondere omstandigheden voorzien in een voorhang. In dit geval zie 
ik geen omstandigheden die ertoe leiden dat een voorhangbepaling moet worden 
opgenomen.  
De regels over subsidieverstrekking zullen worden vastgelegd in een ministeriële 
regeling. Wij zullen uw Kamer blijven informeren over de inrichting, vormgeving 
en voortgang van de subsidieregelgeving, zoals onze ambtsvoorgangers ook in het 
24
verleden hebben gedaan . Zie hiervoor ook het antwoord op vraag 3. 
Gevolgen van het wetsvoorstel 
 
Vraag 58  
De leden van de VVD-fractie vragen zich af op basis van welke analyse het aantal 
verwachte investeringsvoorstellen en toekenningen is gebaseerd. Kan de regering 
hier een toelichting op geven?  
 
In een eerdere pilotronde zijn ervaringen opgedaan met het indienen van 
investeringsvoorstellen waarvoor al goed uitgewerkte plannen beschikbaar waren. 
Op basis van deze ervaring en op basis van eerste inschattingen van RVO en 
 
23
 Zie aanwijzing 2.35 van de Aanwijzingen voor de regelgeving: “In de wet wordt geen 
formele betrokkenheid van het parlement bij gedelegeerde regelgeving geregeld tenzij 
daarvoor bijzondere redenen bestaan”. 
24
 Kamerstukken II 2021/22, 35925 XIX, nr. 7 
2 

voorstel uit Europees Nederland of dat voorstellen uit Caribisch Nederland 
gecombineerd worden. Wanneer ontvangt de Kamer hierover een terugkoppeling? 
Hoe staat de regering tegenover het openen van een loket voor relatief kleine 
Groeifondsprojecten die in een bepaalde context, zoals in Caribisch Nederland, 
heel cruciaal zijn, indachtig het coalitieakkoord van het kabinet-Rutte IV, waarin 
op de vijfde pagina vermeld staat dat rendabel gaat worden bijgedragen aan de 
economische ontwikkeling van de Caribische landen door garantieregelingen van 
de Rijksdienst voor Ondernemend Nederland, het Nationaal Groeifonds en 
regelingen voor duurzame energieproductie open te stellen voor aanvragen uit het 
hele Koninkrijk? 
 
In het coalitieakkoord is afgesproken dat het Nationaal Groeifonds wordt 
opengesteld voor aanvragen uit heel het Koninkrijk. Het huidige wetsvoorstel is 
alleen gericht op het land Nederland, inclusief Bonaire, Sint Eustatius en Saba.  
 
We zullen de komende maanden uitwerken op welke wijze deze openstelling van 
het Nationaal Groeifonds voor heel het Koninkrijk gerealiseerd kan worden, dit is 
een complex vraagstuk. Dit zal in samenhang worden bezien met de eveneens in 
het coalitieakkoord aangekondigde openstelling van de garantieregelingen van 
RVO en de SDE++ voor heel het Koninkrijk. Hierbij zullen we oog houden voor het 
tijdig toegankelijk maken van het Nationaal Groeifonds voor het Koninkrijk zodat 
heel het Koninkrijk aanspraak kan maken op het Nationaal Groeifonds. We zullen 
in dit kader ook kijken naar de toegankelijk van het Nationaal Groeifonds voor 
Bonaire, Sint Eustatius en Saba, en bezien hoe we dit het beste kunnen borgen. 
Uw Kamer zal hier te zijner tijd nader over worden geïnformeerd. Zie voorts het 
antwoord op vraag 22. 
 
Vraag 62  
De leden van de CDA-fractie herinneren zich dat in de technische briefing aan de 
Kamer over de wetenschapstoets Nationaal Groeifonds op 11 januari 2022 naar 
voren kwam dat de huidige opzet van het Groeifonds ervoor zorgt dat kleine en 
onervaren indieners op achterstand staan ten opzichte van de ‘usual suspects’ 
(insiders). Deelt de regering deze observatie? Hoe zou het Nationaal Groeifonds 
toegankelijker kunnen worden gemaakt voor outsiders, bijvoorbeeld door de 
samenstelling van de beoordelingsadviescommissie te wijzigen? Wat vindt de 
regering van het oprichten van een faciliteit om het Groeifonds bij outsiders onder 
de aandacht te brengen en hen te helpen met het opstellen en indienen van 
kansrijke investeringsvoorstellen? 
 
Zie hiervoor het antwoord op vraag 33. 
 
Vraag 63  
De leden van de GroenLinks-fractie vragen hoe voorkomen gaat worden dat 
insiders disproportioneel meer kans hebben op goedkeuring van hun plannen dan 
outsiders, die het aan bepaalde netwerken en sociaal kapitaal ontbeert, maar wel 
hele disruptieve projecten kunnen hebben. Welke stappen worden hierin concreet 
gezet ten opzichte van de initiële opzet van het Nationaal Groeifonds? 
 
Zie hiervoor het antwoord op vraag 33. 
2 

arbeids- en woningmarkt. Deze leden vragen de regering om een manier om 
regionale onevenwichtigheden als gevolg van investeringen uit het Groeifonds te 
signaleren, analyseren en evalueren.  
 
Hiervoor verwijzen wij naar het antwoord op vraag 37. 
 
Vraag 66  
De leden van de SGP-fractie horen graag hoe de regering de monitoring en 
evaluatie van de projecten en van het fonds als geheel uit wil gaan voeren. Hoe 
wordt gezorgd voor monitoring van alle gefinancierde projecten en hoe wordt de 
Kamer hierover geïnformeerd, zo vragen deze leden. Gaat de regering ook zorgen 
voor een tweejaarlijkse ex-durante evaluatie, zoals geadviseerd in de 
wetenschapstoets?   
 
Voor de monitoring en evaluatie zijn afspraken gemaakt met indienende 
departementen zoals beschreven in antwoord op vraag 64. De Kamer wordt 
geïnformeerd via de jaarverslagen van de commissie en van het fonds. Daarnaast 
zal de Kamer ook geïnformeerd worden via de eindevaluatie van de projecten.  
Het fonds wordt elke 5 jaar geëvalueerd, niet elke 2 jaar. In de wetenschapstoets 
wordt in aanbeveling 12 de aanbeveling gedaan om na 2 jaar een ex-durante 
26
evaluatie te doen. In de Kamerbrief Nationaal Groeifonds van 7 september 2020 
is toegezegd dat twee jaar na de oprichting ook een tussentijdse evaluatie zal 
plaatsvinden met bijzondere aandacht voor de governance. De voorbereidingen 
voor deze evaluatie zijn gestart. 
 
Vraag 67  
De leden van de Groep-Van Haga vragen de regering naar aanleiding van het 
advies van de Algemene Rekenkamer of er al meer duidelijkheid is over wie er 
verantwoordelijk is voor eventuele beheer- en onderhoudskosten van de 
investeringen die voortkomen uit het fonds. Deze leden vinden het voor alle 
betrokken partijen van belang dat hier duidelijke afspraken over worden gemaakt. 
Hiermee kan worden voorkomen dat betrokken partijen in een later stadium voor 
verassingen komen te staan. 
 
De bijdrage uit het Nationaal Groeifonds betreft een incidentele bijdrage. 
Structurele kosten voor beheer en onderhoud worden niet vanuit het fonds 
gefinancierd. Wanneer bij een project sprake is van beheer- en onderhoudskosten, 
dienen deze op een andere wijze dan via het fonds gedekt te worden. De 
verantwoordelijkheid voor eventuele beheer- en onderhoudskosten liggen, in 
geval van de departementale route, bij het indienend departement. Wanneer 
sprake is van directe financiering vanuit het fonds, ligt de verantwoordelijkheid bij 
de indienende (markt)partij. 
II. Artikelen 
Artikel 2 Instelling, doel en bereik van het fonds 
 
Vraag 68  
De leden van de VVD-fractie lezen dat het doel van het Nationaal Groeifonds het 
beschikbaar stellen van financiële middelen is, om het duurzaam verdienvermogen 
te vergroten door het doen van investeringen. In artikel 2, tweede lid, onderdeel c 
wordt infrastructuur genoemd. Is deze wetstekst daarmee in lijn met nieuwe 
 
26
 Kamerstukken II 2019/20, 35300, nr. 83, p. 4 
2 

additioneel zijn aan private investeringen. Is een toets op marktfalen en de 
onderbouwing van onderliggende knelpunten, zoals aanbevolen in de 
wetenschapstoets, integraal onderdeel van toepassing van dit criterium, zo vragen 
deze leden.  
 
De additionaliteit ten opzichte van private investeringen komt als eerste aan bod 
bij de toegangspoorttoets uitgevoerd door RVO in opdracht van de 
fondsbeheerders. Om dit criterium te toetsen kijken zij zeker naar het marktfalen 
en de onderbouwing van onderliggende knelpunten.  
 
Vervolgens, bij de beoordeling door de adviescommissie komen deze elementen 
nog nadrukkelijker terug. Eén van de vier criteria van het analysekader van de 
commissie is de strategische onderbouwing van het voorstel. Hiervoor wordt 
indieners gevraagd in het propositieformulier in te gaan op de urgentie en op de 
noodzaak voor overheidsingrijpen, dit te onderbouwen met gebruik van het begrip 
marktfalen en toe te lichten hoe het probleem zich zou ontwikkelen zonder 
interventie. Deze strategische onderbouwing is een belangrijk onderdeel van het 
advies van de commissie. 
 
Vraag 72  
Het lid van de BBB-fractie constateert, net als de Afdeling advisering van de Raad 
van State, dat het wetsvoorstel in eerste instantie geen nadere specificatie gaf 
van duurzaam verdienvermogen. In de toelichting werd wel vermeld dat het 
verdienmodel van de toekomst evenwichtig moet zijn en milieu, mensen en 
samenleving dient te respecteren. De Algemene Rekenkamer heeft geadviseerd 
deze aspecten van brede welvaart in de wet op te nemen. De regering heeft dit 
advies niet gevolgd omdat dit verder zou worden uitgewerkt in uitvoeringsregels 
of bestuurlijke afspraken. De Afdeling advisering van de Raad van State 
concludeerde ook dat de wettelijke doelomschrijving van het fonds onduidelijk is 
en dat inhoudelijke criteria ontbreken in de instellingswet. Daarmee is het voor 
het parlement onduidelijk waarmee het precies instemt en heeft het nauwelijks 
een maatstaf om te controleren of het fonds effectief is geweest. Het lid van de 
BBB-fractie vindt dat uiteraard onacceptabel. 
 
Nu is aangegeven dat de bijdrage aan het bbp gehanteerd gaat worden als 
criterium voor de toetsing van de mate waarin een investering bijdraagt aan 
duurzaam verdienvermogen. Het lid van de BBB-fractie vraagt zich af wiens 
duurzaam verdienvermogen hiervan profiteert. Al jaren is duidelijk dat het bbp en 
de brede welvaart van de burger op zijn zachts gezegd geen directe positieve 
koppeling kennen. Het lid van de BBB-fractie stelt daarom voor om, conform het 
advies van de Afdeling advisering van de Raad van State, niet te toetsen aan 
bijdrage aan het bbp maar aan de bijdrage aan de brede welvaart, zodat geborgd 
wordt dat de Nederlandse burger kan meeprofiteren van de investeringen die 
voortvloeien uit de inzet van het Groeifonds. 
 
Het Nationaal Groeifonds is een middel om welvaart in brede zin te bevorderen. 
Het versterken van het duurzaam verdienvermogen draagt daar aan bij en zal 
daarmee de bestedingsruimte van huishoudens en bedrijven vergroten. Daarnaast 
leidt duurzame economische groei tot hogere belastinginkomsten voor de overheid 
waardoor Nederland ook in de toekomst kan blijven profiteren van hoogwaardige 
collectieve arrangementen zoals onze gezondheidszorg en pensioenen.  
Over de verdere relatie tussen het duurzaam verdienvermogen en brede welvaart 
verwijs ik naar het antwoord op vraag 4.  
2 

afspraken blijken dat toch nadere regels nodig zijn in de vorm van algemeen 
verbindende voorschriften, dan bevat dit wetsvoorstel daarvoor in ieder geval een 
rechtsgrondslag.  
Bij de subsidieroute is eveneens gekozen voor een kan-bepaling. Ten tijde van de 
indiening van het wetsvoorstel was nog niet zeker of de subsidieroute opengesteld 
zou worden en of deze nadere regels derhalve gesteld zouden moeten worden. 
Inmiddels is besloten tot openstelling van de subsidieroute, zodat de 
subsidieregelgeving zal worden opgesteld.  
Ik ben het met de leden van de SGP-fractie eens dat onder meer goede 
verslaglegging over de doeltreffendheid en de effecten van uitgaven en subsidies 
in de praktijk per project goed geborgd moet zijn, zoals ook door de Algemene 
Rekenkamer is geadviseerd. Deze onderwerpen zullen nader aan de orde komen 
30
bij het opstellen van de bestuurlijke afspraken en de subsidieregelgeving.   
 
Vraag 75  
De leden van de SGP-fractie constateren dat de Adviescommissie Nationaal 
Groeifonds heeft geadviseerd om bij positief beoordeelde projecten concrete 
voorwaarden af te spreken met betrekking tot toegankelijkheid en eigendom van 
publiek bekostigde investeringen en heldere afspraken te maken met betrekking 
tot valorisatie en mogelijke verkoop. Dit om te voorkomen dat het buitenland aan 
de haal gaat met de opbrengsten van publieke investeringen. Neemt de regering 
dit mee bij de vaststelling van nadere regelgeving voor alle uitgaven en 
subsidieverstrekking, zo vragen deze leden. 
 
Achtergrond van het betreffende advies van de adviescommissie is dat een goed 
beleid op het gebied van intellectueel eigendom en valorisatie bij projecten eraan 
bijdraagt dat de doelstellingen van het Nationaal Groeifonds worden bereikt. De 
inzet op het versterken van ecosystemen gericht op vitale netwerken die in 
Nederland wortelen, helpt hier ook aan bij. Een sterk ecosysteem verplaats je niet 
zo maar naar het buitenland en trekt tevens nieuwe kennis en kapitaal aan. In het 
propositieformulier voor de tweede ronde werd hier expliciet aandacht voor 
gevraagd. Onderdeel daarvan is dat projecten daadwerkelijk toepassing vinden en 
bijdragen aan het duurzaam verdienvermogen van de Nederlandse economie. Met 
name bij subsidies voor R&D-projecten is een goed beleid met betrekking tot 
intellectuele eigendomsrechten van belang. Bij de uitvoering van de 
subsidieregelgeving zal hier aandacht voor zijn. Bij de departementale voorstellen 
zijn de ontvangende departementen verantwoordelijk voor het goed vastleggen 
van afspraken hieromtrent met de eindbegunstigden. Tussen de fondsbeheerders 
en de ontvangende departementen zijn hierover afspraken gemaakt.  
Artikel 9 Adviescommissie Nationaal Groeifonds 
 
Vraag 76  
De leden van de VVD-fractie lezen in wetsartikel 9 dat een adviescommissie is 
ingesteld, die tot taak heeft ministers te adviseren over investeringsvoorstellen 
voor het beschikbaar stellen van financiële middelen. Kan de regering toelichten 
hoe het besluitvormingsproces van een investeringsvoorstel verloopt en daarbij 
ingaan op de specifieke rol van de adviescommissie en de ministers in dit proces? 
Op welke wijze legt de adviescommissie verantwoording af? Op welke wijze wordt 
uiteindelijk verantwoording afgelegd aan het parlement wat betreft de uitgaven uit 
het fonds?  
 
 
30
 Kamerstukken II 2021/22, 35976, nr. 3, p. 15 en Kamerstukken II 2021/22, 35976, nr. 4, 
p. 8. 
2 

b. de voortgang van het Nationaal Groeifonds-project in relatie tot de planning, 
fasering, mijlpalen en KPI’s; en 
c. de (tussentijds) behaalde resultaten. 
Indien nodig worden projecten tussentijds bijgestuurd en in het meest vergaande 
scenario kunnen projecten tussentijds worden stopgezet. Dit gebeurt in overleg 
tussen de fondsbeheerders en het betreffende departement. De monitoring en 
evaluatie zal nader aan de orde komen bij het opstellen van de bestuurlijke 
afspraken en de subsidieregelgeving op basis van het onderhavige wetsvoorstel. 
De Minister van Economische Zaken en Klimaat zal daarbij verantwoordelijk zijn 
voor de uitvoering van de subsidieregeling, waaronder de monitoring van de 
toegekende voorstellen en de eventuele bijsturing op basis daarvan.  
Jaarlijks stelt de adviescommissie een openbaar jaarverslag op waarin de 
voortgang van de projecten wordt gemeld. De Minister van Economische Zaken en 
Klimaat en de Minister van Financiën stellen jaarlijks een jaarverslag op van de 
begroting van het Nationaal Groeifonds, waarmee voorts inzage in de voortgang 
van de toegekende voorstellen wordt gegeven.  
 
 
 
 
De Minister van Economische Zaken en Klimaat 
2 

