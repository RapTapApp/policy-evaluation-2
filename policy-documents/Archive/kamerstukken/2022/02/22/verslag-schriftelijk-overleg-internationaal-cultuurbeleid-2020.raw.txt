31482 Cultuursubsidies 
 
Nr.  VERSLAG   
Vastgesteld, …  
 
Binnen de vaste commissie voor Buitenlandse Zaken hebben de onderstaande fracties de 
behoefte vragen en opmerkingen voor te leggen aan het kabinet over de voortgang van het 
internationaal cultuurbeleid 2020 (Kamerstuk 31482, nr. 113). 
 
De op 2 december 2021 toegezonden vragen en opmerkingen zijn met de door het kabinet bij 
brief van … toegezonden antwoorden hieronder afgedrukt.  
 
De fungerend voorzitter van de commissie, 
Wilders 
 
Adjunct-griffier van de commissie, 
Konings  
 
Inhoudsopgave 
            
I. Vragen en opmerkingen van de leden van de VVD-fractie 
II. Vragen en opmerkingen van de leden van de D66-fractie 
 
 
Vragen en opmerkingen vanuit de fracties en reactie van de bewindspersoon  
 
I Vragen en opmerkingen van de leden van de VVD-fractie 
 
De leden van de VVD-fractie hebben met belangstelling kennisgenomen van de voortgang van 
het internationaal cultuurbeleid 2020. Zij waarderen de inzet op dit terrein en hebben hierover 
een aantal vragen.  
 
De leden van de VVD-fractie hebben kennisgenomen van het feit dat het overgebleven budget 
van 2020 overgeheveld is naar 2021. Om hoeveel budget gaat dit, en hoe zal dit extra budget 
ingezet worden?  
 
Antwoord van het kabinet: 
De posten hebben een totaal bedrag van € 296.000 meegenomen naar 2021. Dat budget is door 
de posten besteed aan reguliere, soms door COVID-maatregelen uitgestelde projecten in het 
kader van het Internationaal Cultuur Beleid (ICB). Van de ICB-middelen die via de 
rijkscultuurfondsen en ondersteunende culturele instellingen beschikbaar waren gesteld in 2020 
is circa 50 % (€ 4 miljoen) uitgegeven. De overgebleven middelen dienden in 2021 te worden 
besteed aan de doelen waarvoor zij zijn verstrekt, dus binnen de kaders van het vigerende ICB. 
 

Antwoord van het kabinet: 
De verdeling van de budgetten langs de lijnen van de drie doelstellingen in het huidige ICB stelt 
ons goed in staat om de met het ICB te dienen belangen conform de ambities van het kabinet te 
dienen. Het huidige beleidskader biedt weliswaar de mogelijkheid in te spelen op veranderende 
omstandigheden, maar daarvan is sinds de vaststelling van het kader geen sprake. 
 
De VVD-leden vragen hoe het kabinet bepaalt in hoeverre de middelen effectief worden besteed. 
In hoeverre zijn met het ingezette budget de drie doelstellingen bereikt? Welke subdoelen of 
prestatie-indicatoren worden daarvoor gebruikt? En welke criteria worden gehanteerd om 
budget aan een project toe te kennen? 
 
Antwoord van het kabinet: 
Zoals toegezegd aan de Tweede Kamer, wordt het internationaal cultuurbeleid 2017 – 2020 
momenteel geëvalueerd. Die evaluatie zal naar verwachting maart van dit jaar worden afgerond 
en daarna met de Kamer worden gedeeld. De verwachting is dat de evaluatie inzicht zal kunnen 
geven in de gerealiseerde activiteiten en de resultaten van het beleid. 
 
De bevoegdheid om subsidies al dan niet aan een project toe te kennen, is gedelegeerd aan de 
posten, rijkscultuurfondsen en instellingen, met inachtneming van de geldende richtlijnen voor 
uitvoering en beheer. Alle doelen die in het beleidskader staan omschreven – culturele, 
economische, diplomatieke, sociale, etc. – worden in de afweging over het al dan niet toekennen 
van middelen betrokken. De prioriteitsposten gaan daarnaast te werk aan de hand van een 
meerjarenplan, dat in goed overleg met de cultuurfondsen en ondersteunende instellingen wordt 
opgesteld en waarover gedurende de gehele beleidsperiode regelmatig overleg tussen deze 
partijen plaatsvindt. In deze plannen, die ook gepubliceerd worden, merken de posten bepaalde 
thema’s en sectoren als prioritair aan. Aanvragen die aansluiten bij de prioriteitsstelling scoren 
hoger bij de beoordeling. Een dergelijke aanpak schept duidelijkheid voor aanvragers, brengt 
focus aan in beleidsuitvoering en geeft richting aan de toekenning van schaarse middelen. 
Daarnaast verdelen de rijkscultuurfondsen ook ICB-middelen, aan de hand van hun regelingen. 
 
De leden van de VVD-fractie kunnen zich vinden in doel 2: Cultuur en een veilige, rechtvaardige 
en toekomstbestendige wereld. Wel vragen deze leden zich af waarom er specifiek voor gekozen 
is om ‘maatschappelijke vernieuwing en sociale verbinding’ te bewerkstelligen in de genoemde 
vier landen Egypte, Marokko, Rusland en Turkije. Is de inzet van cultuur om maatschappelijke 
vernieuwing te realiseren in deze landen effectief?  
 
Antwoord van het kabinet: 
Binnen het internationaal cultuurbeleid is bewust gekozen voor focus op een beperkt aantal 
landen. Die keuze is onderbouwd in het beleidskader ICB 2017-2020 (kamerstuk 31482 nr. 97). 
Daarin is voor doelstelling 2 Cultuur en een veilige, rechtvaardige en toekomstbestendige wereld 
gekozen voor een beperkt aantal landen waar mogelijkheden liggen om bij te dragen aan grotere 
sociale cohesie en een opener samenleving met meer ruimte voor culturele verschillen. Daarnaast 
wilde het kabinet in 2016 het wederzijds begrip en vertrouwen tussen de betrokken landen en 
Nederland versterken. Het ging in eerste instantie om zeven landen rondom Europa: Egypte, 
Libanon, Mali, Marokko, Palestijnse Gebieden, Turkije en Rusland. Deze keuze was gebaseerd 
op de relevantie van deze landen voor de hoofddoelstelling alsmede de aanwezige culturele 

Antwoord van het kabinet: 
Binnen het internationaal cultuurbeleid wordt bewust gekozen voor focus op een beperkt aantal 
landen. We concentreren het beleid daar waar voldoende vraag is naar samenwerking met 
Nederland, op landen met artistieke en economische mogelijkheden voor de Nederlandse 
culturele sector, en waar buitenlandpolitieke prioriteiten en belangen bij elkaar komen. De 
Verenigde Staten en Duitsland behoorden zowel in 2019 als in 2020 tot de vijf landen met de 
grootste uitgaven voor het internationaal cultuurbeleid.  
 
In 2019 waren dat in volgorde: de Verenigde Staten, Duitsland, Indonesië, Turkije en Rusland 
2
(zie pagina 27 Voortgangsrapportage 2019) . Deze uitgaven betreffen het gedelegeerde budget 
via de ambassades in doelstelling 1 en doelstelling 2 landen, de cultuurfondsen, EYE en Het 
Nieuwe Instituut, de uitvoeringspartners voor internationale erfgoedsamenwerking en is 
exclusief centraal gefinancierde programma’s. De posten in de ICB-prioriteitslanden beschikken 
meerjarig over min of meer vaste budgetten. Verschillen ten opzichte van vorig jaar kunnen 
gelegen zijn in de uitgaven van de cultuurfondsen en ondersteunende instellingen die per jaar 
kunnen variëren. Ook kunnen belangrijke manifestaties in een land (zoals biënnale, expo, 
gastlandschap bij film en literatuur, etc.) leiden tot hogere bestedingen dan in de jaren daarvoor 
of daarna. Tenslotte kan ook de Covid-19 pandemie hebben geleid tot verschillen in uitgaven ten 
opzichte van 2019 omdat veel grote evenementen werden uitgesteld.  
 
De leden van de D66-fractie achten de overzeese Nederlandse Koninkrijksrelaties van grote 
waarde op het internationale cultuurbeleid. Hoe denkt het kabinet meer invulling te kunnen 
geven aan de koninkrijk-brede invulling van het Nederlandse internationaal cultuurbeleid in het 
Caribische gebied en Latijns-Amerika? Wat voor activiteiten onderneemt de stichting 
DutchCulture bijvoorbeeld specifiek in deze regio? Is het kabinet het verder eens met deze leden 
dat Willemstad (behorend tot de Werelderfgoedlijst van UNESCO) een speciale plek verdiend in 
het Nederlandse internationaal cultuurbeleid? Zo ja, hoe denkt het kabinet plekken zoals deze in 
het westelijk halfrond verder te kunnen beschermen en de culturele activiteiten daar te 
bevorderen?  
 
Antwoord van het kabinet: 
Het internationaal cultuurbeleid is beleid voor het hele Koninkrijk, inclusief het Caribisch deel 
van het Koninkrijk. De subsidieregelingen van de zes rijkscultuurfondsen (dus ook die voor het 
ICB) staan open voor alle Koninkrijksdelen. Het ministerie van OCW is in gesprek met de 
rijkscultuurfondsen om de bekendheid en beschikbaarheid van deze middelen in het Caribisch 
deel van het Koninkrijk te vergroten. De Creative Europe Desk, onderdeel van Dutch Culture, 
geeft informatie en ondersteunt aanvragen in relatie tot het Europese subsidieprogramma 
Creative Europe, ook in het Caribisch gebied. Ook brengt DutchCulture cultuurprofessionals uit 
Suriname, Brazilië en Nederland samen in (digitale) bezoekersprogramma’s en bijeenkomsten, 
3
waaronder de serie livecasts Infected Cities (2020-2021). Financiële ondersteuning is er voor 
                                                 
2
 https://www.rijksoverheid.nl/documenten/rapporten/2020/12/11/voortgang-internationaal-cultuurbeleid-2019 
 
3
 https://dutchculture.nl/en/news/infectedcities 
 

Eind 2020 heeft de Raad voor Cultuur het advies ‘Onderweg naar overmorgen’ uitgebracht. Op 
basis van dat advies heeft de minister van OCW drie interdisciplinaire innovatielabs ingesteld, 
waarvan een voor digitalisering. Deze innovatielabs hebben als doel het ontwikkelen van 
toepasbare kennis en werkvormen die de sector helpen ook na de coronacrisis meer wendbaar en 
weerbaar te worden. De uitvoering van de innovatielabs ligt bij het Stimuleringsfonds voor de 
Creatieve Industrie in samenwerking met ClickNL, het topconsortium kennis en innovatie voor 
de creatieve industrie. Inmiddels is de aanvraagtermijn voor projecten voor instellingen en 
makers gesloten. Begin februari 2022 gaan de eerste digitaliseringsprojecten binnen de 
innovatielabs van start. 
 
Met ingang van 2017 is de opdracht aan het kennisinstituut voor digitalisering (DEN) verbreed 
zodat het instituut de volledige cultuursector kan ondersteunen bij de digitale transformatie. 
Daarnaast ontving DEN in 2021 een projectsubsidie van het ministerie van OCW om naast de 
reguliere activiteiten extra in te zetten op het ontwikkelen van digitale vaardigheden en een 
innovatieve organisatiecultuur bij instellingen. 
 
In de brief aan Uw Kamer van 16 november 2021 staat ook dat digitalisering voor veel kleine en 
middelgrote instellingen een grote opgave is en dat het vraagstuk van de digitale transformatie 
om een structurele en duurzame aanpak vraagt. In het kader van de contouren van een herstelplan 
zijn in die brief een aantal maatregelen geschetst waarmee betere randvoorwaarden zoals kennis 
en infrastructuur gecreëerd worden zodat alle instellingen en makers gebruik kunnen maken van 
de kansen die digitalisering biedt.   
 
De leden van de D66-fractie zijn benieuwd naar de huidige staat wat betreft de impact van de 
Covid-19 pandemie op het internationaal cultuurbeleid en de culturele samenwerking van 
Nederland met andere landen. Hoe verlopen de huidige samenwerkingen en projecten? Hoe 
wordt er in de toekomst beter geanticipeerd op belemmeringen als de Covid-19 pandemie? 
Kunnen hybride vormen van kunst hierbij een rol spelen? Kan het kabinet verder toezeggen dat 
de specifieke knelpunten die aan het licht zijn gekomen tijdens deze pandemie, bij de Europese 
collega’s worden geagendeerd om te kijken hoe de belemmeringen van deze pandemie 
gezamenlijk te verhelpen?  
 
Antwoord van het kabinet: 
Net als in 2020 hebben de beperkingen gevolgen gehad voor internationale culturele activiteiten 
en bezoekersprogramma’s aan Nederland. Tegelijk konden in tijden waarin meer mogelijk was 
uitstekende live presentaties plaatsvinden, zowel in Nederland – met een optreden van 
kunstenaars uit het buitenland – als omgekeerd. Voor sommige disciplines blijkt een digitale 
presentatie een goed alternatief te zijn en soms ook te leiden tot nieuw publiek. Samenwerking 
over disciplines heen kan daarbij de mogelijkheden voor een snelle digitale uitwisseling 
vergroten. In gesprekken met Europese collega’s vormt de impact van Covid-19 op het culturele 
en creatieve veld een belangrijk onderwerp: nu en in de toekomst. Bewindslieden en 
departementen wisselen kennis en ervaringen uit als het gaat om mogelijkheden het culturele 
veld zo goed mogelijk te ondersteunen.  
 
De leden van de D66-fractie zijn tot slot benieuwd naar de visie van het kabinet op de rol van 
kunstenaars bij het oplossen van wereldlijke vraagstukken als duurzaamheid. Hoe denkt het 

