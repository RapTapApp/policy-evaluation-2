 
Besluit van ……… 
houdende voorschriften voor een experiment met betrekking tot de toetsing 
aan de bijzondere nadere vooropleidingseisen voor de opleiding tot leraar 
basisonderwijs, met het oog op verbetering van de toegankelijkheid (Besluit 
experiment bijzondere nadere vooropleidingseisen opleiding tot leraar 
basisonderwijs) 
 
 
Op de voordracht van Onze Minister van Onderwijs, Cultuur en Wetenschap, van xxx, nr. 
xxx directie Wetgeving en Juridische Zaken; 
 
Gelet op artikel 1.7a, eerste en tweede lid, van de Wet op het hoger onderwijs en 
wetenschappelijk onderzoek; 
 
De Afdeling advisering van de Raad van State gehoord (advies van xxx, nr. xxx); 
 
Gezien het nader rapport van Onze Minister van Onderwijs, Cultuur en Wetenschap, van 
xxx, nr. xxx, directie Wetgeving en Juridische Zaken;  
 
Hebben goedgevonden en verstaan: 
 
Hoofdstuk 1. Algemene bepalingen 
 
Artikel 1. Begripsbepalingen 
 
In dit besluit wordt verstaan onder: 
bijzondere nadere vooropleidingseisen: eisen als bedoeld in artikel 7.25a van de wet; 
deelnemende instelling: een aan het experiment deelnemende instelling voor hoger 
onderwijs; 
experiment: experiment bijzondere nadere vooropleidingseisen opleiding tot leraar 
basisonderwijs; 
instellingsbestuur: instellingsbestuur als bedoeld in artikel 1.1, onderdeel j, van de wet; 
instelling voor hoger onderwijs: een bekostigde instelling, opgenomen in de bijlage van 
de wet onder g of een rechtspersoon voor hoger onderwijs als bedoeld in artikel 1.1, 
onderdeel aa, van de wet; 
Onze Minister: Onze Minister van Onderwijs, Cultuur en Wetenschap; 
studiejaar: het tijdvak dat aanvangt op 1 september en eindigt op 31 augustus van het 
daaropvolgende jaar; 
B13530.K-1 

 
 
3. Indien een aan het experiment deelnemende instelling met ingang van het volgende 
studiejaar een andere invulling wenst te geven aan het experiment dan is gemeld op 
grond van het tweede lid, onderdeel c, meldt het instellingsbestuur dit voor aanvang van 
het desbetreffende studiejaar aan Onze Minister en geeft zij aan wat deze invulling 
inhoudt. 
 
Artikel 7. Verplichtingen van het instellingsbestuur ten aanzien van de student 
1. Het instellingsbestuur is verplicht tijdig informatie aan aspirant-studenten te 
verstrekken over de invulling van het experiment, bedoeld in artikel 6, tweede lid, 
onderdeel d, en de deelname hieraan.  
2. Het instellingsbestuur toetst voor de inschrijving voor een opleiding tot leraar 
basisonderwijs of een aspirant-student aan de bijzondere nadere vooropleidingseisen 
voldoet.  
3. Indien een aspirant-student bij de inschrijving voor een opleiding tot leraar 
basisonderwijs niet aan de bijzondere nadere vooropleidingseisen voldoet, informeert 
het instellingsbestuur hem voor aanvang van de opleiding over de tijdens het eerste jaar 
van inschrijving weg te werken deficiënties. 
4. Het instellingsbestuur stelt een aspirant-student die bij de inschrijving voor een 
opleiding tot leraar basisonderwijs niet aan de bijzondere nadere vooropleidingseisen 
voldoet, in de gelegenheid uiterlijk aan het einde van het eerste jaar van inschrijving, 
een toets als bedoeld in artikel 7.25b, tweede lid, van de wet, af te leggen. Het neemt 
hierbij hetgeen op grond van het eerste lid aan aspirant-studenten is gecommuniceerd in 
acht.  
 
Artikel 8. Verplichtingen van het instellingsbestuur bij niet voldoen aan de 
bijzondere nadere vooropleidingseisen 
1. Onverminderd artikel 7.42, eerste en tweede lid, van de wet en de in het derde lid 
genoemde artikelen, beëindigt het instellingsbestuur de inschrijving aan een opleiding 
tot leraar basisonderwijs van een student die aan het einde van het eerste jaar van 
inschrijving voor deze opleiding niet voldoet aan de bijzondere nadere 
vooropleidingseisen. 
2. Het instellingsbestuur kan afzien van de beëindiging van de inschrijving, bedoeld in 
het eerste lid, indien de beëindiging zou leiden tot een onbillijkheid van overwegende 
aard. In dat geval kan de student zich, in afwijking van artikel 4, nogmaals met 
toepassing van dit besluit voor de desbetreffende opleiding inschrijven en wordt de 
inschrijving beëindigd indien niet alsnog binnen zes maanden na het eerste jaar van 
inschrijving aan de in het eerste lid bedoelde eisen wordt voldaan. 
3. Na beëindiging van de inschrijving op grond van het eerste of tweede lid, kan de 
student niet worden ingeschreven voor de postpropedeutische fase van een opleiding tot 
leraar basisonderwijs. 
 
Artikel 9. Andere verplichtingen van het instellingsbestuur 
Het instellingsbestuur is verplicht: 
a. na afloop van elk studiejaar voor 1 maart van het daaropvolgende jaar een verslag uit 
te brengen aan Onze Minister over het experiment waarin in ieder geval wordt ingegaan 
op het effect van de inschrijving van aspirant-studenten op de in artikel 11, eerste lid, 
onderdelen a, b en c genoemde elementen; en 
b. desgevraagd nadere informatie aan Onze Minister te verstrekken in verband met de 
evaluatie van het experiment.  
 
Artikel 10. Tussentijdse beëindiging deelname experiment 
1. Onze Minister kan de deelname van een instelling aan het experiment met ingang van 
het eerstvolgende studiejaar beëindigen, indien de desbetreffende instelling de 
voorschriften van dit besluit niet naar behoren naleeft.  
Bxxx.K-1 

 
 
Nota van toelichting  
 
 
ALGEMEEN DEEL 
 
1. Inleiding 
 
Het lerarentekort in het primair onderwijs is onverminderd een urgent probleem. Met tal 
van maatregelen om het beroep van leraar aantrekkelijker te maken, is in de afgelopen 
periode geïnvesteerd in de aanpak hiervan. Toch voorspellen de arbeidsmarktramingen 
nog altijd oplopende tekorten. In het schooljaar 2025/2026 wordt in het primair 
onderwijs een tekort van 1.439 fte aan leraren en directeuren verwacht, bovenop de 
1
huidige situatie. Ook de lerarenopleidingen doen er alles aan om aantrekkelijker te 
worden voor meer groepen studenten. Zo wordt er gewerkt aan meer maatwerk in het 
2
kader van het Bestuursakkoord flexibilisering lerarenopleidingen en is flexibel onderwijs 
3
mogelijk in het kader van het experiment leeruitkomsten , welk experiment de regering 
wettelijk wenst te verankeren. De instroom in de opleidingen tot leraar basisonderwijs 
(pabo) vertoont weliswaar sinds de afgelopen jaren een continue stijgende lijn, maar 
desondanks zijn er met het oog op het stijgende lerarentekort drastische maatregelen 
nodig om nog meer studenten te laten kiezen voor de pabo. Het onderhavige besluit 
beoogt hier aan bij te dragen door de onderzoeken of het toelaten van aspirant-
studenten die niet voldoen aan de bijzondere nadere vooropleidingseisen (hierna: eisen) 
en het aan hen bieden van de mogelijkheid om gedurende het eerste jaar van 
inschrijving alsnog aan deze eisen te voldoen, de toegankelijkheid van de opleidingen tot 
leraar basisonderwijs kan verbeteren, zonder dat daarbij de kwaliteit van het onderwijs 
in het gedrang komt. 
 
Het Landelijk Overleg Lerarenopleidingen Basisonderwijs (LOBO) en de Vereniging 
Hogescholen (VH) hebben onlangs het Actieplan pabo’s ontwikkeld, waarin zij 
voorstellen doen voor een inclusiever en toekomstbestendig toetsings- en 
4
toelatingsbeleid. Zo wordt een voorstel gedaan om door middel van regionale 
samenwerking tussen instellingen voor middelbaar beroepsonderwijs (mbo) en de 
pabo’s, mbo-studenten optimaal voor te bereiden op de overstap naar de pabo. Dit 
voorstel wordt inmiddels uitgewerkt in samenwerking tussen mbo-instellingen en de 
pabo’s. Een van de andere voorstellen betreft het verzoek aan de Minister van 
Onderwijs, Cultuur en Wetenschap (de minister) een experiment te starten om 
studenten een jaar langer de tijd te geven om aan de bijzondere nadere 
vooropleidingseisen te voldoen. Daarbij stellen de pabo’s voor om studenten goed 
geïnformeerd aan de pabo te laten beginnen door hen ‘voor de poort’ te informeren over 
hun kennisniveau en hetgeen er nog ontwikkeld moet worden. Met onderhavig besluit 
wordt in dit verzoek van de pabo’s voorzien.  
 
2. Probleemanalyse 
 
Sinds 2015 gelden voor aspirant-studenten afkomstig uit het hoger algemeen voortgezet 
onderwijs (havo) en het mbo die willen starten met een opleiding tot leraar 
                                                 
1
 Kamerstukken II 2020/21, 27 923, nr. 413 (Kamerbrief lerarenbeleid en onderwijsarbeidsmarkt 
d.d. 9-12-2020). 
2
 Kamerstukken II 2020/21, 27 923, nr. 412 (Bestuursakkoord flexibilisering lerarenopleidingen, 
oktober 2020).  
3
 Besluit van 8 april 2016, houdende voorschriften voor diverse experimenten op het terrein van 
flexibilisering van het hoger onderwijs, in het bijzonder van het deeltijdse en duale onderwijs, met 
het oog op verbetering van de kwaliteit, toegankelijkheid en doelmatigheid van het hoger onderwijs 
(Besluit experimenten flexibel hoger onderwijs), Stb. 2016, 145. 
4
 Kamerstukken II 2020/21, 27 923, nr. 433 (Kamerbrief Versterken toegankelijkheid pabo d.d. 12 
november 2021 met als bijlagen het Actieplan pabo’s en de aanbiedingsbrief van de Vereniging 
Hogescholen aan de minister van Onderwijs, Cultuur en Wetenschap).  
5 
 

 
 
moment wordt een kwart van de toelatingstoetsen niet gehaald. Het slagingspercentage 
voor de toetsen ligt voor mbo-studenten aanzienlijk lager dan voor leerlingen van het 
10
havo. Uit de al eerder aangehaalde CPB-notitie ‘Het effect van bijzondere nadere 
vooropleidingseisen op de pabo’ blijkt verder dat er waarschijnlijk ook aspirant-
studenten zijn die worden afgeschrikt door het feit dat zij een instroomtoets zullen 
11
moeten doen en zich hierdoor dus helemaal niet aanmelden voor de pabo. 
Bovenstaande is met het oog op het oplopende lerarentekort problematisch. 
Gemotiveerde aspirant-studenten die niet aan de gestelde eisen voldoen, worden zo 
immers al bij voorbaat uitgesloten van het volgen van een opleiding tot leraar 
basisonderwijs. 
 
3. Het experiment bijzondere nadere vooropleidingseisen opleiding tot leraar 
basisonderwijs 
 
Met het experiment waarvoor dit besluit een regeling treft, wordt meer tijd geboden aan 
aspirant-studenten om aan de bijzondere nadere vooropleidingseisen te voldoen. 
Aspirant-studenten die niet aan deze eisen voldoen, kunnen desondanks worden 
toegelaten tot de pabo. Vervolgens kunnen zij gedurende het eerste jaar van inschrijving 
aantonen aan de gestelde eisen te voldoen. Met dit experiment wordt afgeweken van de 
artikelen 7.25a, tweede lid, en 7.37 van de WHW, waarin is bepaald dat vóór de 
inschrijving voor een opleiding tot leraar basisonderwijs aan de bijzondere nadere 
vooropleidingseisen moet worden voldaan. 
 
3.1 Doel van het experiment 
 
Het doel van dit experiment is te onderzoeken of meer tijd voor aspirant-studenten om 
aan de bijzondere nadere vooropleidingseisen te voldoen, leidt tot een verbetering van 
de toegankelijkheid van de opleidingen tot leraar basisonderwijs. Hierbij kan met name 
worden gedacht aan een verbetering van de toegankelijkheid voor mbo-studenten en 
studenten met een niet-westerse migratieachtergrond, aangezien de gestelde eisen 
vooral voor deze groepen een flinke drempel opwerpen alvorens men zich kan 
inschrijven voor een pabo. Meer tijd voor aspirant-studenten om aan de eisen te 
voldoen, voorkomt dat gemotiveerde aspirant-studenten al voor de poort worden 
weggestuurd. De kennis en vaardigheden die de student gedurende het eerste studiejaar 
opdoet, kunnen helpen bij het voldoen aan de bijzondere nadere vooropleidingseisen.  
Bovendien ‘kennen’ docenten en studiebegeleiders de student die is toegelaten tot de 
opleiding. Zij kunnen de student zodoende ook beter ondersteunen in het proces om aan 
de eisen te voldoen. Ook zullen er mogelijk minder aspirant-studenten afzien van de 
pabo, bijvoorbeeld omdat zij het in het laatste jaar in het mbo of voortgezet onderwijs al 
druk genoeg hebben en het daarnaast in korte tijd afleggen van één of meer 
toelatingstoetsen veel van hen vergt. 
 
Ten tweede wordt met het experiment beoogd te onderzoeken welke effecten het 
inschrijven van aspirant-studenten die niet aan de bijzondere nadere 
vooropleidingseisen voldoen heeft op de studievoortgang en belasting van studenten en 
de belasting van deelnemende instellingen. Aspirant-studenten die niet aan deze eisen 
voldoen, maar desondanks worden toegelaten tot de opleiding, zullen zich gedurende 
het eerste jaar moeten inzetten om aan te tonen dat zij aan de gestelde eisen voldoen. 
Zij krijgen hier onder het experiment weliswaar langer de tijd voor dan momenteel het 
geval is, maar zij zullen dit wel moeten combineren met het volgen van het reguliere 
onderwijsprogramma. De kennis en vaardigheden die de student gedurende het eerste 
                                                 
10
 Uit intern onderzoek van de bekostigde pabo’s is gebleken dat voor de instroomtoets voor het 
studiejaar 2018-2019 80% van de havo-leerlingen slaagden, tegen 66% van de mbo-studenten. 
Het betreft hier de percentages geslaagden voor één toets. Aangezien mbo-studenten drie toetsen 
moeten maken en havo-leerlingen één of twee ligt het percentage mbo-studenten dat instroomt in 
de pabo nog lager.  
11
 ‘Het effect van bijzondere nadere vooropleidingseisen op de pabo’, CPB-notitie, december 2019, 
p. 11.  
7 
 

 
 
eveneens per instelling verschillen. Hoewel de WHW ook nu ruimte aan instellingen laat 
om verschillende vormen van toetsing in te zetten, ontstaat met dit experiment de 
mogelijkheid voor instellingen om ervaring op te doen met andere vormen van toetsing 
dan thans het geval is. De bekostigde instellingen zijn, onder de paraplu van het LOBO, 
tot onderlinge afstemming gekomen over het gedurende de looptijd van het experiment 
opdoen van ervaring met drie vormen van toetsing. Hiermee beogen zij te onderzoeken 
op welke wijze de toetsing van de bijzondere nadere vooropleidingseisen het beste kan 
plaatsvinden binnen het eerste jaar van inschrijving. Het experimenteren met de wijze 
van toetsing maakt formeel echter geen onderdeel uit van het met dit besluit geregelde 
experiment.  
 
3.3 Duur van het experiment 
 
Het experiment vangt aan op 1 september 2022 en zal duren tot en met 31 augustus 
2025. Er is voor deze spoedige start van het experiment gekozen vanwege het feit dat 
de problematiek omtrent het lerarentekort zo nijpend is dat van belang is zo snel 
mogelijk te onderzoeken welke maatregelen een bijdrage kunnen leveren aan de aanpak 
hiervan. Voor de termijn van drie jaar is gekozen omdat de effecten van het experiment 
op deze wijze gedurende meerdere studiejaren kunnen worden onderzocht en er zo ook 
voldoende tijd is om het experiment (tussentijds) te evalueren en – indien uit de 
evaluatie volgt dat dit wenselijk is – een wetsvoorstel voor te bereiden en in procedure 
te brengen.  
 
3.4 Deelname aan het experiment 
 
Deelname aan het experiment staat open voor alle hogescholen en rechtspersonen voor 
hoger onderwijs die een opleiding tot leraar basisonderwijs verzorgen. Universiteiten 
vallen buiten de reikwijdte van het experiment. Inschrijving tot een wo-bachelor staat 
immers enkel open voor studenten met een vwo-diploma of een graad Bachelor of 
Master en voor deze groepen studenten gelden de bijzondere nadere vooropleidingseisen 
niet op grond van het Uitvoeringsbesluit WHW 2008. Er is vanuit het LOBO en de VH zelf 
een verzoek gedaan om het onderhavige experiment te initiëren. Naar verwachting 
zullen veel of zelfs alle bekostigde instellingen deelnemen aan het experiment. 
 
Instellingen die willen deelnemen aan het experiment, dienen dit bij de minister te 
melden. Dit met het oog op de evaluatie van het experiment, het toezicht door de 
Inspectie van het Onderwijs en de bevoegdheid van de minister om het experiment bij 
een deelnemende instelling te beëindigen als de instelling zich niet aan de voorschriften 
uit het onderhavige besluit houdt. Aan de melding zijn wel een aantal eisen gesteld; zo 
moet de melding de dagtekening en de naam van de instelling en de opleiding waar het 
experiment zal worden uitgevoerd bevatten. Ook moet inzichtelijk worden gemaakt hoe 
invulling zal worden gegeven aan het experiment. Tot slot moet een verklaring worden 
overlegd, waaruit blijkt dat de studentengeleding van de medezeggenschapsraad in de 
gelegenheid is gesteld om een advies uit te brengen over de wijze waarop invulling zal 
worden gegeven aan het experiment. Deze eis is opgenomen omdat het experiment 
risico’s met zich meebrengt voor studenten. Wanneer zij zich gelijktijdig met het volgen 
van het reguliere onderwijsprogramma moeten inspannen om te kunnen voldoen aan de 
bijzondere nadere vooropleidingseisen kan dit veel vragen van hen. Ook bestaat het 
risico dat een student de opleiding zal moeten verlaten omdat niet aan deze eisen wordt 
voldaan. Met het oog hierop is het voor studenten van belang om mee te kunnen praten 
over de inrichting van het experiment. Het kan voor studenten bijvoorbeeld wenselijk 
zijn dat al voor 1 februari de mogelijkheid wordt geboden om aan de tonen dat aan de 
bijzondere nadere vooropleidingseisen wordt voldaan (zie paragraaf 3.2). Ook kan het 
voor studenten van belang zijn hoe vaak en op welke momenten zij kunnen aantonen 
aan de eisen te voldoen.  
 
3.5 Evaluatie van het experiment 
9 
 

 
 
een opleiding tot leraar basisonderwijs aanbieden, meedoen aan het experiment. In dat 
geval zal in het kader van de evaluatie(s) een vergelijking worden gemaakt met eerdere 
studiejaren, wat de in-, door- en uitstroomcijfers en de cijfers over studievoortgang 
betreft. Indien niet alle instellingen voor hoger onderwijs die een opleiding tot leraar 
basisonderwijs aanbieden aan het experiment deelnemen, zal (ook) een onderlinge 
vergelijking worden gemaakt. Er zal een onderzoeksbureau worden betrokken bij de 
uitvoering van de evaluatie.  
 
4. Gevolgen 
 
4.1 Gevolgen voor aspirant-studenten 
 
Algemeen 
Met dit experiment wordt onderzocht of het bieden van meer tijd aan aspirant-studenten 
om aan de bijzondere nadere vooropleidingseisen te voldoen, leidt tot een hogere 
instroom van pabo-studenten, in het bijzonder studenten met een mbo-achtergrond en 
studenten met een niet-westerse migratie-achtergrond. De aanname is dat de 
belangstelling onder havo-leerlingen en mbo-studenten zal toenemen en dat dit terug te 
zien zal zijn in de instroomcijfers. Omdat studenten die niet aan de bijzondere nadere 
vooropleidingseisen voldoen, gedurende het eerste jaar van inschrijving alsnog hieraan 
zullen moeten voldoen, kan het experiment ook negatieve effecten hebben voor 
studenten. Hierbij wordt met name gedacht aan mogelijke overbelasting van de student 
en negatieve effecten op de studievoortgang van de student. Deze effecten zullen tijdens 
het experiment dan ook worden geëvalueerd.  
 
Aangenomen wordt dat de kwaliteit van het onderwijs en de aan de pabo opgeleide 
leraren geborgd blijft. Studenten moeten nog altijd voldoen aan de bijzondere nadere 
vooropleidingseisen, zij het dat zij hier één jaar langer de tijd voor krijgen. Ook blijft het 
eindniveau waarmee tot uitdrukking wordt gebracht welke kwaliteiten op het gebied van 
kennis, inzicht en vaardigheden een student bij beëindiging van de opleiding moet 
hebben verworven, ongewijzigd. Eventuele indirecte effecten op de kwaliteit van het 
onderwijs door overbelasting van studenten en docenten zullen in het kader van de 
evaluatie aan bod komen. 
 
Doenvermogen 
Dit besluit heeft zeer beperkte gevolgen voor het doenvermogen van aspirant-
studenten. Het moeten voldoen aan de bijzondere vooropleidingseisen bij inschrijving 
voor een opleiding tot leraar basisonderwijs is staande praktijk en bekend bij aspirant-
studenten. Met dit experiment krijgen studenten enkel langer de tijd om aan de 
bijzondere nadere vooropleidingseisen te voldoen. Verder brengt dit besluit geen 
wijzigingen in het aanmeldings- en inschrijvingsproces aan.  
 
Bij het aanmelden voor een opleiding tot leraar basisonderwijs worden aankomende 
studenten geïnformeerd over onder andere de inhoud van de opleiding en de selectie 
13
van studenten. In onderhavig besluit is verankerd dat studenten eveneens dienen te 
worden geïnformeerd over de deelname aan het experiment en invulling van het 
experiment, zodat studenten een geïnformeerde keuze kunnen maken om zich al dan 
niet voor een opleiding tot leraar basisonderwijs in te schrijven. Studenten zullen de 
informatie over het experiment dan ook moeten verwerken en een afweging moeten 
maken over de hieraan verbonden risico’s. Een goede informatievoorziening kan deze 
lasten voor studenten zo veel mogelijk verlagen. Met die reden zijn hierover afspraken 
gemaakt met het LOBO en de VH.  
 
4.2  Gevolgen voor de regeldruk 
 
                                                 
13
 Artikel 7.15 WHW. 
11 
 

 
 
Met zowel het LOBO als de VH is intensief samengewerkt in de ontwerpfase, nu dit 
besluit een uitwerking vormt van een door hen gedaan verzoek. Bij het ontwerpen van 
onderhavig besluit is rekening gehouden met de door hen naar voren gebrachte 
aandachtspunten, zoals de bescherming van de student door een heldere 
informatievoorziening en het belang van ruimte voor maatwerk voor de instellingen. 
 
De leerlingen- en studentenorganisaties waren – voor zover zij hebben gereageerd op 
het ontwerpbesluit - overwegend positief. Wel werd erop gewezen dat studenten 
overbelast kunnen raken indien zij – naast het volgen van het reguliere 
onderwijsprogramma – ook aan de bijzondere nadere vooropleidingseisen moeten 
voldoen. Benadrukt is dat juist met het oog hierop onderhavig besluit wenselijk en 
noodzakelijk is. Onderhavig besluit maakt het immers mogelijk het effect van het 
experiment op de belasting van studenten te onderzoeken.  
 
7.2 Openbare internetconsultatie 
 
Voorts is dit besluit voor internetconsultatie opengesteld van 17 december 2021 tot en 
met 14 januari 2022. Er zijn 12 reacties binnengekomen. Het betreft reacties van 
particulieren en reacties van de Jongeren Organisatie Beroepsonderwijs (JOB), de 
Algemene Onderwijsbond (AOb), de PO-Raad, de VH en de MBO Raad. Naast positieve 
reacties zijn er ook enkele algemene opmerkingen gemaakt en enkele aandachtspunten 
naar voren gebracht.  
 
Uit de internetconsultatie volgt allereerst dat bij respondenten zorgen bestaan inzake de 
kwaliteit van de opleiding en de leraren in spé. Gevreesd wordt dat het niveau van de 
opleiding afgestemd zal worden op het niveau van de zittende studenten, en niet zozeer 
op het gewenste niveau. Benadrukt moet worden dat het doel van dit experiment is te 
onderzoeken of het bieden van meer tijd aan studenten om aan de bijzondere nadere 
vooropleidingseisen te voldoen tot een verbetering van de toegankelijkheid van de pabo 
leidt. Met dit experiment wordt niet beoogd om de kwaliteit van het onderwijs aan te 
passen. Het besluit brengt geen wijzigingen in de bijzondere nadere vooropleidingseisen, 
noch in het bestaande curriculum of de eindtermen van de opleiding (waarmee het 
eindniveau ongewijzigd blijft). Het is de eigen verantwoordelijkheid van de student om – 
naast het volgen van het reguliere onderwijsprogramma – aan de gestelde eisen te 
voldoen. Aspirant-studenten die vóór aanvang van de opleiding niet aan de bijzondere 
nadere vooropleidingseisen voldoen worden hierop gewezen door de desbetreffende 
instelling. Indien een student het niveau van het reguliere onderwijsprogramma niet kan 
bijbenen zal veelal een negatief bindend studieadvies volgen en zal de student de 
opleiding moeten verlaten. Onderhavig besluit verandert daar niets aan. Indien 
studenten voor het einde van het eerste jaar van inschrijving niet aan de bijzondere 
nadere vooropleidingseisen voldoen, kunnen zij niet doorstromen naar het tweede jaar 
van de pabo. De kwaliteit van de opgeleide leraren blijft hiermee dus in principe 
geborgd. Eventuele effecten op de belasting van studenten en het onderwijzend 
personeel (en daarmee indirect op de kwaliteit van het onderwijs) komen in het kader 
van de evaluatie aan bod.  
 
Daarnaast wordt als aandachtspunt door meerdere respondenten de eventuele 
toenemende werk- en studiedruk bij onderwijzend personeel en studenten genoemd. 
Terecht is erop gewezen dat het eventueel volgen van extra curriculaire vakken (om 
alsnog aan de nadere vooropleidingseisen te volden) en de benodigde zelfstudie naast 
het reguliere onderwijsprogramma tot meer werkdruk zouden kunnen leiden. Het punt 
van de belasting van studenten en docenten komt uitdrukkelijk aan bod bij de evaluatie 
van het experiment, waarbij groot gewicht zal worden gegeven aan de ervaringen van 
studenten en het onderwijzend personeel. 
13 
 

 
 
om aan de gestelde eisen te voldoen. Onder het voorgestelde experiment zullen 
studenten langer de tijd krijgen. Daarbij is het zo dat er destijds geen tijd was om 
uitvoerig na te denken over hoe de student het beste kon worden ondersteund; die tijd 
is er nu wel. Desondanks komen de uitstroomcijfers uiteraard in het kader van de 
evaluatie aan bod. Tot slot maakt de AOb een aantal algemene opmerkingen. De AOb 
benadrukt dat het experiment niet mag leiden tot het verder loslaten van de 
toelatingseisen. Hierover kan worden opgemerkt dat de bijzondere nadere 
vooropleidingseisen zelf ongemoeid worden gelaten met onderhavig besluit en de 
meerwaarde van deze eisen dus ook niet wordt geëvalueerd in het kader van dit 
experiment. Daarnaast maakt de AOb twee opmerkingen over het 
besluitvormingsproces. Allereerst wijst zij op de korte termijn (vier weken) en de 
ongelukkige periode waarin onderhavig besluit in internetconsultatie is gebracht 
(gedurende de kerstvakantie). Ongeacht het spoedeisende karakter van dit besluit, 
achtte de regering het noodzakelijk het besluit ook ter internetconsultatie voor te 
leggen. Gelet op het spoedeisende karakter was een langere termijn dan de 
minimumtermijn van vier weken helaas niet mogelijk. Ten tweede benadrukt de AOb het 
onjuist te vinden dat enkel formeel wordt afgestemd met werkgeverspartijen en 
vertegenwoordigers van studenten en de lerarenorganisaties niet zijn betrokken. In dit 
kader moet worden opgemerkt dat er formeel enkel is afgestemd met de pabo’s via 
LOBO/VH. Alle andere betrokkenen zijn geïnformeerd over het experiment en in de 
gelegenheid geweest hun inbreng via de internetconsultatie kenbaar te maken. 
 
De PO-Raad ziet het verhogen van de instroom in de pabo als een belangrijke sleutel in 
de aanpak van het lerarentekort en waardeert onderhavig besluit, mits de kwaliteit van 
de lerarenopleiding geborgd blijft. De PO-Raad benoemt eveneens het belang van 
handhaving van de bijzondere nadere vooropleidingseisen. De raad geeft aan een 
schatting van de verwachte toename van het aantal studenten aan lerarenopleidingen, 
te missen. Gezien de omvang van de problematiek, roept de PO-Raad beide ministers 
daarom op om samen met het veld nog meer plannen uit te voeren en initiatieven te 
nemen. Uit de evaluatie van het experiment zal moeten blijken of en in welke mate 
sprake is van een toename van het aantal studenten. Afgelopen twee studiejaren is wel, 
in het kader van de COVID-19-crisis, ervaring opgedaan met het toelaten van studenten 
die nog niet aan de bijzondere nadere vooropleidingseisen hebben voldaan. Desondanks 
zijn uiteraard meer maatregelen nodig dan enkel het experiment waarvoor dit besluit 
een regeling treft. Ten derde noemt de PO-Raad als aandachtspunt de overladenheid van 
het curriculum en de belasting van studenten. De PO-Raad vindt het met het oog hierop 
van belang te investeren in goede voorlichting voor (aankomende) studenten en het 
verder versterken van maatwerk en flexibiliteit in de opleidingen. De regering 
onderschrijft dit belang. Om die reden is ook een communicatieplicht voor deelnemende 
instellingen opgenomen in onderhavig besluit. 
 
De VH spreekt veel waardering uit voor dit besluit. Als aandachtspunt wordt genoemd 
dat het tijdpad ambitieus is en veel vraagt van de betrokken instellingen in de 
voorbereiding en de communicatie richting de aspirant-studenten. Zoals de VH zelf 
aangeeft is om deze reden in LOBO-verband afgesproken om aspirant-studenten 
maximaal te stimuleren om aankomend jaar de reguliere toelatingstoetsen te doen. 
Daarnaast zijn zowel de VH als het LOBO vanwege dit ambitieuze tijdspad intensief bij 
de voorbereiding van onderhavig besluit betrokken. Verder zou in de regelgeving een 
nadere precisering aangebracht kunnen worden, wat de gevolgen van het aan het einde 
van het eerste jaar van inschrijving niet voldoen aan de bijzondere nadere 
vooropleidingseisen betreft. Het besluit is hiertoe aangepast. Tot slot geeft de VH aan 
ervan uit te gaan dat in het kader van de evaluatie ook wordt gekeken naar het effect 
van het bieden van meer tijd om aan de gestelde eisen te voldoen op de groepen die nu 
veelal niet beginnen met de pabo (mbo-studenten en studenten met een niet-westerse 
achtergrond). In het kader van de evaluatie zal inderdaad, waar mogelijk, ook de 
15 
 

 
 
aanleiding zijn, dan kunnen daarnaast eventueel enkele interviews met de 
studentvertegenwoordigers worden gehouden. Met deze voorgestelde werkwijze wordt 
rekening gehouden met de regeldruk van instellingen en wordt tegelijk recht gedaan aan 
het belang van de opvattingen van studenten. De hieruit voortvloeiende lasten zullen 
dan ook beperkt zijn. Onderhavige besluit heeft geen gevolgen voor de bekostiging en 
uit de door de Inspectie uitgevoerde Uitvoeringstoets is niet naar voren gekomen dat het 
voorstel grote lasten voor de Inspectie met zich meebrengt. Op dit punt is onderhavig 
ontwerpbesluit dus niet gewijzigd. Wel zijn op advies van het ATR de regeldrukkosten 
verhoogd, aangezien het ATR de raming van de nalevingskosten te laag achtte. 
 
7.4 Uitvoeringstoets 
 
Zowel DUO als de Inspectie hebben een opmerking gemaakt ten aanzien van de 
bevoegdheid van de instellingen tot het beëindigen van de inschrijving van de student, 
indien de student aan het eind van het eerste jaar van inschrijving niet aan de 
bijzondere nadere vooropleidingseisen voldoet. De WHW zou hier geen bevoegdheid 
voor bieden en dus zou ter verduidelijking een bepaling moeten worden opgenomen in 
het besluit waaruit volgt dat het hier om een aanvulling ten opzichte van de wet gaat. 
Dit heeft geleid tot het aanbrengen van enkele redactionele wijzigingen in de artikelen 
en de toelichting. Daarnaast vraagt DUO om verduidelijking rondom een eventueel 
maximum aantal keren dat een student gebruik kan maken van de mogelijkheid om te 
worden ingeschreven voor een opleiding tot leraar basisonderwijs, terwijl niet aan de 
bijzondere nadere vooropleidingeisen wordt voldaan. Er zou immers de situatie kunnen 
ontstaan dat de student die per 1 september is ingestroomd en aan het einde van het 
eerste jaar niet aan de eisen voldoet, met een beroep op artikel 4 van onderhavige 
besluit opnieuw inschrijving vraagt en nogmaals een jaar de gelegenheid vraagt om aan 
de eisen te voldoen. Opgemerkt moet worden dat een student zich niet nogmaals op 
grond van onderhavig besluit kan inschrijven voor dezelfde opleiding. Dit besluit geeft 
een student immers de mogelijkheid om gedurende het eerste jaar van inschrijving aan 
te tonen dat hij aan de bijzondere nadere vooropleidingseisen voldoet. Na afloop van dit 
jaar kan de student zich wel opnieuw met toepassing van de wet inschrijven voor de 
desbetreffende opleiding. In dat geval moet hij vóór aanvang van de opleiding aantonen 
dat hij aan de bijzondere nadere vooropleidingseisen voldoet. Ook kan een student zich 
inschrijven bij een andere pabo. Indien deze pabo eveneens deelneemt aan het 
experiment, kan hij wederom gebruikmaken van de mogelijkheid om gedurende het 
eerste jaar van inschrijving aan te tonen dat hij aan de gestelde eisen voldoet. 
Onderhavig besluit is aangepast om een en ander te verhelderen.  
 
De Inspectie heeft het belang van een goede evaluatie van het experiment benadrukt. 
Het is van belang dat de juiste informatie die goed onderling vergelijkbaar is, wordt 
ontvangen. Naar aanleiding hiervan zijn enkele redactionele aanpassingen aangebracht 
in de toelichting. Ook wijst de Inspectie erop dat het de evaluatie van het experiment 
ten goede zou komen als niet alle instellingen zouden meedoen aan het experiment. Het 
is juist dat het experiment in principe openstaat voor alle instellingen. Indien 
daadwerkelijk alle instellingen zouden meedoen, hetgeen momenteel niet bekend is, zal 
hiermee in de evaluatie van het experiment rekening worden gehouden. Er zal dan geen 
onderlinge vergelijking worden gemaakt, maar een vergelijking met voorgaande jaren. 
Hierbij zal rekening worden gehouden met eventuele beleidswijzigingen die zich de 
afgelopen jaren hebben voorgedaan, zoals bijvoorbeeld de afwijkende regelgeving 
vanwege COVID-19.  
 
ARTIKELSGEWIJS DEEL 
 
Artikel 1. Begripsbepalingen 
Voor wat betreft de begripsbepalingen is zoveel mogelijk aangesloten bij de 
begripsbepalingen van artikel 1.1. WHW. Deze werken niet door in lagere regelgeving en 
dienen daarom ook in dit besluit te worden opgenomen. Daarnaast zijn in artikel 1 een 
17 
 

 
 
overleggen waaruit blijkt dat de medezeggenschap is betrokken, indien een dergelijk 
orgaan aanwezig is.  
 
Artikel 7. Verplichtingen van het instellingsbestuur ten aanzien van de student 
Artikel 7 van het onderhavige besluit bevat de aan het experiment verbonden 
verplichtingen voor het instellingsbestuur van een deelnemende instelling ten aanzien 
van de student.  
 
Op grond het eerste lid moet het instellingsbestuur tijdig informatie aan aspirant-
studenten verstrekken over de invulling van het experiment, bedoeld in artikel 6, tweede 
lid, onderdeel d, en de deelname hieraan. Voor aanvang van de opleiding moet voor een 
student dus in ieder geval helder zijn hoeveel mogelijkheden hij ten minste krijgt om 
aan de tonen dat hij aan de gestelde eisen voldoet en in welke perioden hij dit kan 
aantonen. Studenten worden hierdoor in staat gesteld om een weloverwogen keuze te 
maken om zich al dan niet voor een bepaalde opleiding in te schrijven. Ook worden 
studenten op deze manier alert gemaakt op de risico’s die deelname aan het experiment 
met zich meebrengt. 
 
Het tweede lid bevat de verplichting om ook voor de inschrijving voor een opleiding tot 
leraar basisonderwijs te toetsen of aspirant-studenten voldoen aan de bijzondere nadere 
vooropleidingseisen. Dit vanwege het belang dat de student heeft om zo snel mogelijk te 
weten of hij aan de gestelde eisen voldoet. Indien uit de toets volgt dat een aspirant-
student niet aan de bijzondere nadere vooropleidingseisen voldoet, informeert het 
instellingsbestuur de aspirant-student voor aanvang van de opleiding over de tijdens het 
eerste jaar van inschrijving weg te werken deficiënties (derde lid). Met deze 
informatieplicht wordt bewerkstelligd dat een aspirant-student die niet aan de gestelde 
eisen voldoet, weet waaraan hij begint en bewust wordt gemaakt van de risico’s die zijn 
verbonden aan de inschrijving voor de opleiding, terwijl hij (nog) niet aan de gestelde 
eisen voldoet. Indien de aspirant-student desondanks besluit om zich in te schrijven 
voor de opleiding, toetst het instellingsbestuur uiterlijk aan het einde van het eerste jaar 
van inschrijving of de student inmiddels wel aan deze eisen voldoet. Het is voor de 
student van belang dat de instelling zich houdt aan de informatie die de instelling heeft 
gemeld aan de minister en die het heeft verstrekt aan aspirant-studenten over het 
aantal toetsen en de perioden waarin deze plaatsvinden. Om deze reden bepaalt het 
vierde lid dat een aan het experiment deelnemende instelling conform het aan de 
student gecommuniceerde moet handelen.  
 
Artikel 8. Verplichtingen van het instellingsbestuur bij niet voldoen aan de 
bijzondere nadere vooropleidingseisen 
Indien blijkt dat de student aan het einde van het eerste jaar van inschrijving niet aan 
de gestelde eisen voldoet, dient het instellingsbestuur de student uit te schrijven voor de 
opleiding. Het tweede lid van artikel 8 bevat een hardheidsclausule. Indien uitschrijving 
leidt tot een onbillijkheid van overwegende aard, kan het instellingsbestuur afzien van 
uitschrijving. Ook kan de student zich dan, in afwijking van artikel 4, nogmaals 
inschrijven voor de desbetreffende opleiding met toepassing van dit besluit. De student 
krijgt vervolgens nog zes maanden om aan de bijzondere nadere vooropleidingseisen te 
voldoen.  
 
Indien een student op grond van het eerste of tweede lid is uitgeschreven voor een 
opleiding tot leraar basisonderwijs, kan de student zich niet inschrijven voor de 
postpropedeutische fase van de opleiding. Deze bepaling is opgenomen omdat artikel 
7.25a, tweede lid, WHW, stelt dat een aspirant-student voor inschrijving bij een pabo 
moet aantonen aan de gestelde eisen te voldoen. Een strikte lezing brengt met zich mee 
dat de gestelde eisen dan ook enkel gelden voor aspirant-studenten die zich voor het 
eerst voor de pabo inschrijven. Overigens is het ook mogelijk dat een student die wél 
19 
 

 
 
uitschrijving van studenten van toepassing ten aanzien van een instelling die in het 
studiejaar dat voorafgaat aan het studiejaar met ingang waarvan de deelname is 
beëindigd, deelnam aan het experiment. 
 
Artikel 13. Inwerkingtreding en horizonbepaling 
Het onderhavige besluit treedt in werking met ingang van de dag na de datum van 
uitgifte van het Staatsblad waarin het wordt gepubliceerd. Hiermee wordt afgeweken 
van het beleid inzake vaste verandermomenten. Hiervoor is gekozen omdat een 
spoedige inwerkingtreding noodzakelijk is gelet op het belang van zowel studenten als 
de deelnemende instellingen. Het is belangrijk dat studenten zich zo vroeg mogelijk 
voordat zij zich definitief voor een opleiding tot leraar basisonderwijs inschrijven, kunnen 
vergewissen van de aan het experiment verbonden risico’s. Deelnemende instellingen 
zullen zo snel mogelijk zekerheid moeten krijgen over de deelname aan het experiment, 
zodat zij hun opleiding hierop in kunnen richten en het extra toetsingsmoment kunnen 
voorbereiden. Het besluit vervalt op een bij koninklijk besluit te bepalen tijdstip.  
 
 
 
De Minister van Onderwijs, Cultuur en Wetenschap,  
 
 
 
 
Robbert Dijkgraaf  
21 
 

