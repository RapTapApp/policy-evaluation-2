35… (R…) Regels omtrent de instelling van het Caribisch orgaan voor hervorming en 
ontwikkeling (Rijkswet Caribisch orgaan voor hervorming en ontwikkeling) 
 
 
NOTA VAN WIJZIGING 
 
 
Het voorstel van rijkswet wordt als volgt gewijzigd: 
 
 
A 
 
In artikel 8, tweede lid, wordt na ‘College Aruba financieel toezicht’ ingevoegd ‘, na overleg met de 
Ministers van Algemene Zaken van de landen,'. 
 
B 
 
Aan artikel 26 wordt een zesde lid toegevoegd, luidende: 
 
6. Het COHO stuurt de goedgekeurde plannen van aanpak, bedoeld in het derde lid, ter informatie 
naar het College financieel toezicht Curaçao en Sint Maarten onderscheidenlijk het College Aruba 
financieel toezicht.  
 
C 
 
Onder vernummering van de artikelen 33 tot en met 36 tot 35 tot en met 38, wordt na artikel 32 
een paragraaf ingevoegd, luidende: 
 
§ 4.4 Begrotingstoezicht College financieel toezicht Curaçao en Sint Maarten en College Aruba 
financieel toezicht 
  
Artikel 33 (toevoeging meerjarig overzicht) 
Aan de begroting van elk land wordt een bijgewerkt meerjarig overzicht toegevoegd van de baten 
en lasten verbonden aan de uitvoering van een uitvoeringsagenda of goedgekeurde plannen van 
aanpak, opgesplitst naar de thema’s in het landspakket. Onze Minister van Financiën van elk land 
overlegt met het College financieel toezicht Curaçao en Sint Maarten onderscheidenlijk het College 
Aruba financieel toezicht over de inrichting van dit overzicht.  
 
Artikel 34 (aanvullende beoordeling begroting) 
1. Het College financieel toezicht Curaçao en Sint Maarten onderscheidenlijk het College Aruba 
financieel toezicht beoordeelt van elk land of een ontwerpbegroting, een ontwerp tot wijziging van 
een begroting, een vastgestelde begroting of een vastgestelde wijziging van een begroting van 
enig jaar onderdelen bevatten die de uitvoering van afspraken in het landspakket of de 
verwezenlijking van de daarmee verwachte resultaten, zoals geconcretiseerd in een 
uitvoeringsagenda of een goedgekeurd plan van aanpak, kennelijk belemmeren.  
2. Ten behoeve van de beoordeling, bedoeld in het eerste lid, overlegt het betreffende college met 
het COHO. Onze Minister van Algemene Zaken van elk land wordt in de gelegenheid gesteld een 
zienswijze geven ten behoeve van de in het eerste lid bedoelde beoordeling.  
3. Als het College financieel toezicht Curaçao en Sint Maarten onderscheidenlijk het College Aruba 
financieel toezicht oordeelt dat er sprake is van een belemmering als bedoeld in het eerste lid, 
stuurt het deze bevinding zo spoedig mogelijk schriftelijk en gemotiveerd aan het COHO. De 
zienswijze, bedoeld in het tweede lid, en een reactie daarop van het betreffende college worden 
opgenomen in de bevinding. Het COHO neemt de bevinding, voorzien van een eigen zienswijze, op 
in de uitvoeringsrapportage, bedoeld in artikel 21, eerste lid. 
4. Het College financieel toezicht Curaçao en Sint Maarten onderscheidenlijk het College Aruba 
financieel toezicht stuurt gelijk met de bevinding, bedoeld in het derde lid, een afschrift hiervan 
aan de Minister van Algemene Zaken van het betrokken land.  
  

 
Ter facilitering van de beoordeling door het C(A)ft, is in deze nota van wijziging de verplichting 
opgenomen dat de landen aan de begroting een bijgewerkt meerjarig overzicht toevoegen van de 
ramingen van de baten en lasten verbonden aan de uitvoering van het landspakket, opgesplitst 
naar de thema’s en maatregelen. In de raming wordt onderscheid gemaakt tussen de baten en 
lasten van een uitvoeringsagenda of goedgekeurde plannen van aanpak en globale inschattingen 
voor de maatregelen waarvoor nog geen plannen van aanpak zijn opgesteld. De te financieren 
activiteiten zullen in de opeenvolgende begrotingen worden verwerkt, naarmate deze worden 
geconcretiseerd. 
 
Over de inrichting van het meerjarig overzicht voert de Minister van Financiën van elk land overleg 
met het C(A)ft. Het overzicht heeft immers als doel het C(A)ft te vergemakkelijken diens reguliere 
begrotingstoets uit te voeren. Het C(A)ft ziet er bovendien op grond van artikel 15, tweede lid, 
onder b, Rft respectievelijk artikel 14, derde lid, onder b, LAft op toe dat de in de begroting 
opgenomen ontvangsten en uitgaven toereikend toegelicht. Deze bepalingen kunnen zo worden 
opgevat, dat ook de naleving van de verplichting om een meerjarenoverzicht aan de begroting toe 
te voegen hieronder valt. Het verdient aanbeveling dat tijdens het overleg over de inrichting van 
het meerjarig toezicht in ieder geval wordt gesproken over de mate van detail van de raming en 
over de mogelijkheid van het opstellen van een format voor dit overzicht, dat in alle drie de landen 
kan worden gehanteerd.  
 
Om een goede budgettaire beoordeling door het C(A)ft te faciliteren, wordt verder aan artikel 26 
van het voorstel een lid toegevoegd, dat het COHO ertoe verplicht de colleges de goedgekeurde 
plannen van aanpak voor de hervormingsmaatregelen ter informatie te sturen. Dit laat onverlet dat 
een plan van aanpak bij de begroting wordt gevoegd in het kader van de informatievoorziening aan 
de Staten. Door een plan van aanpak na de goedkeuring naar het C(A)ft te sturen, wordt aan deze 
colleges informatie verschaft ter ondersteuning van de toetsing of de activiteiten in het kader van 
deze rijkswet op een verantwoorde wijze zijn vertaald in de begroting. Een plan van aanpak bevat 
immers een begroting en een voorstel tot dekking van de beoogde financiële middelen. Deze 
elementen zullen, herleidbaar naar de goedgekeurde plannen van aanpak, worden verwerkt in de 
begroting, zo nodig geactualiseerd.   
  
3. Aanvullende toetsing C(A)ft op belemmering 
 
Aanvullend op het hierboven beschreven reeds bestaande toezicht, creëert deze nota van wijziging 
in artikel 34 de bevoegdheid dat de colleges kunnen toetsen of in de begroting elementen zijn 
opgenomen die de uitvoering van de afspraken neergelegd in het landspakket of de 
verwezenlijking van in verband daarmee verwachte resultaten, zoals geconcretiseerd in 
goedgekeurde plannen van aanpak en een uitvoeringsagenda, kennelijk belemmeren. Het creëren 
van deze bevoegdheid wordt wenselijk geacht om bijtijds risico’s voor het behalen van de doelen in 
het landspakket te kunnen onderkennen en ondervangen. Het is immers niet wenselijk dat de 
effecten van hervormingen, volgend uit het landspakket, ongedaan kunnen worden gemaakt door 
beleidsvoornemens die losstaan van de afspraken in het landspakket. Op grond van artikel 34 
beoordelen de colleges daarom bijvoorbeeld of in de begroting extra (kapitaal)uitgaven worden 
gedaan voor maatregelen die zich niet verhouden tot de afspraken in het landspakket of dat er 
juist minder wordt uitgegeven op begrotingsonderdelen, terwijl het landspakket de afspraak bevat 
dat erop wordt geïntensiveerd. Op deze manier ondersteunen de colleges het streven van de vier 
landen van het Koninkrijk naar het realiseren van de strategische doelen zoals neergelegd in de 
onderscheiden landspakketten. 
 
Artikel 34, eerste lid, vereist dat een belemmering ‘kennelijk’ van aard is. Hiermee wordt bedoeld 
dat er sprake dient te zijn van een evidente belemmering. Bij gerede twijfel over een mogelijke 
belemmering zal het C(A)ft dit niet kunnen aannemen. Op deze manier kan worden voorkomen dat 
het C(A)ft voor de opgave wordt geplaatst zich in beleidsmatige termen uit te laten over aspecten 
van de begroting.  
 
Het C(A)ft toetst op kennelijke belemmering van de uitvoering van afspraken in het landspakket en 
van de verwezenlijking van in verband daarmee verwachte resultaten. Het is wezenlijk de 

 
5. Toepassing Reglement Gouverneur en Statuut 
 
Indien een onderdeel van een begroting zou neerkomen op een flagrante schending van een 
verplichting op grond van de rijkswet COHO, is het in een uiterst geval ook denkbaar dat de 
toepassing van de daartoe geëigende bepalingen van het Reglement voor de Gouverneur en het 
Statuut wordt overwogen. Een dergelijke situatie wordt afgewogen binnen de geldende kaders voor 
het toepassen van die instrumenten.  
 
6. Consultatie TWO en C(A)ft 
 
De aanpassingen die zijn neergelegd in deze nota van wijziging hebben gevolgen voor de werkwijze 
en taakuitoefening van het C(A)ft en het COHO. Gelet hierop is aan het C(A)ft en de voorloper van 
het COHO, de Tijdelijke werkorganisatie (TWO), gevraagd om een uitvoeringstoets te verrichten. 
Deze uitvoeringstoetsen worden met de nota van wijziging en het bijbehorende voorstel van rijkswet 
meegezonden naar de Tweede Kamer en de Staten van Aruba, Curaçao en Sint Maarten. Waar 
mogelijk is met de adviezen van beide instanties rekening gehouden in de onderhavige nota. Op 
sommige onderdelen zijn de aanbevelingen echter niet overgenomen. Dit geldt met name voor het 
advies van het C(A)ft om ten aanzien van de naleving van artikel 34 aan te sluiten bij het reguliere 
adviestraject van de begroting in de Rft en de LAft. De regeringen van Aruba, Curaçao, Sint Maarten 
en Nederland hechten eraan te benadrukken dat de gekozen procedurele route in artikel 34, tweede 
tot en met vierde lid, geen afbreuk doet aan de onafhankelijke positie van het C(A)ft als 
toezichthouder in het kader van de Rft en de LAft. Weliswaar richt het C(A)ft zich met een bevinding 
als bedoeld in het derde lid van artikel 34 tot het COHO, deze laatste toetst, zoals hierboven reeds 
naar voren kwam, vervolgens niet of het C(A)ft terecht tot het oordeel is gekomen dat een onderdeel 
van de begroting een kennelijke belemmering vormt van de uitvoering van afspraken in het 
landspakket en van de verwezenlijking van in verband daarmee verwachte resultaten. Het COHO zet 
in een zienswijze enkel uiteen of het C(A)ft bij deze bevinding is uitgegaan van een correcte uitleg 
van de genoemde afspraken en resultaten. Deze zienswijze kan door de Minister van Binnenlandse 
Zaken en Koninkrijksrelaties en de Rijksministerraad worden betrokken bij hun beoordeling, 
ingevolge artikel 22, eerste en tweede lid, of een land zijn verplichtingen krachtens de rijkswet 
nakomt. 
    
Een ander punt uit de uitvoeringstoets van het C(A)ft dat op deze plek nog bespreking verdient, 
betreft de vraag of het begrotingstoezicht dat door deze colleges wordt verricht een beleidsmatige 
component heeft. Vooropgesteld zij dat een budgettaire beoordeling niet in een vacuüm wordt 
verricht. Terecht stelt het C(A)ft dan ook in zijn uitvoeringstoets dat een beoordeling van de 
budgettaire effecten van beleidsvoornemens tot zijn takenpakket hoort. Dat is echter niet hetgeen 
de regeringen van Aruba, Curaçao, Sint Maarten en Nederland hebben willen uitsluiten of miskennen 
met de overweging, in de eerste paragraaf van deze toelichting, dat de colleges geen oordeel geven 
over de beleidsmatige wenselijkheid van de overeengekomen hervormingen. Een beoordeling van 
de budgettaire effecten van beleid is niet hetzelfde als een beoordeling of beleid ook inhoudelijk 
wenselijk of geschikt is. Tot deze laatste beoordeling, die uiteindelijk principieel is voorbehouden aan 
de politieke instituties van de landen, is het C(A)ft op grond van de Rft en de L(A)ft niet bevoegd. 
Het COHO is in de Rijkswet COHO wel bevoegd gemaakt om de landen gedurende een periode van 
zes jaar te ondersteunen bij het ontwikkelen en uitvoeren van hervormingen.      
 
 
 
De staatssecretaris van Binnenlandse Zaken en Koninkrijksrelaties 
Digitalisering en Koninkrijksrelaties  
 
 
 
 
 
Alexandra C. van Huffelen

