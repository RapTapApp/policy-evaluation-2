> Retouradres Postbus 20350 2500 EJ  Den Haag
De Voorzitter van de Tweede Kamer
Bezoekadres
der Staten-Generaal Parnassusplein 5
2511 VX  Den Haag
Postbus 20018
www.rijksoverheid.nl
2500 EA  DEN HAAG
Kenmerk
3318854-1024424-PDC19
Bijlage(n)
Uw brief
 
Correspondentie uitsluitend 
Datum 11 februari 2022 richten aan het retouradres 
met vermelding van de 
Betreft Beantwoording verzoek commissie aangaande vijfde 
datum en het kenmerk van 
verlenging Tijdelijke wet maatregelen covid-19
deze brief.
 
 
 
 
 
Geachte voorzitter, 
Op 27 januari 2022 heeft de vaste Kamercommissie voor Volksgezondheid, 
Welzijn en Sport (Kamercommissie VWS) mij verzocht u te informeren over het te 
verwachten wetsproces en -traject na afloop van de huidige geldingsduur van de 
Tijdelijke wet maatregelen covid-19 (hierna: Twm). De Kamercommissie VWS 
heeft in het bijzonder gevraagd om een nadere duiding te geven van de 
eerstvolgende goedkeuringswet en daarbij aan te geven op welke wijze de 
regering in nieuwe wetgeving ter verlenging van de Twm omgaat met afbouw van 
maatregelen. In deze brief ga ik, mede namens de minister van Justitie en 
Veiligheid en de minister van Binnenlandse Zaken en Koninkrijksrelaties in op dit 
verzoek.  
 
Actuele ontwikkelingen 
Op 8 februari 2022 heb ik u schriftelijk geïnformeerd over de korte termijn aanpak 
1
covid-19 en heb ik u een doorkijk gegeven naar de lange termijn. Zoals 
uiteengezet in de brief is het ten minste voor de rest van deze winter mogelijk dat 
het kabinet nog maatregelen moet treffen. Dat zou het geval kunnen zijn bij 
bestrijding van de huidige omikronvariant, maar vooral ook wanneer zich 
onverhoopt een nieuwe variant aandient. Maatregelen worden (bij ministeriële 
regeling) enkel genomen indien dat noodzakelijk is en evenredig is aan het 
beoogde doel (artikel 58b, tweede lid, van de Wet publieke gezondheid (Wpg)). 
Of, en welke maatregelen nodig zijn (bij een opleving) in deze periode, wordt 
telkens beoordeeld aan de hand van de dan actuele (epidemiologische) situatie. 
Het kabinet laat zich adviseren door het OMT. Daarnaast vindt er een 
sociaalmaatschappelijke en economische reflectie plaats op de benodigde 
maatregelen en is er in de toelichting bij de regeling een grondrechtentoets 
opgenomen. 
 
1
 Kamerbrief aan de Tweede Kamer met korte termijn aanpak Covid-19 en doorkijk lange 
termijn, d.d. 8 februari 2022 
Pagina 2 van 3

Toelichting proces koninklijk besluit en goedkeuringswet Twm  
Om bepalingen van de Twm in de periode 1 maart tot 1 juni te behouden is een 
Kenmerk
3318854-1024424-PDC19
koninklijk besluit in voorbereiding. Alvorens de voordracht voor het koninklijk 
besluit wordt gedaan, wordt ingevolge artikel 58t Wpg de Afdeling advisering van 
de Raad van State (hierna: Afdeling) gehoord over de actuele geldende 
maatregelen. De Afdeling ontvangt in dat verband tevens het voorgenomen 
besluit. Daarnaast worden de openbare lichamen Bonaire, Sint Eustatius en Saba 
over het voorgenomen verlengingsbesluit geconsulteerd. Het advies van de 
Afdeling en de uitkomsten van de consultatie verwacht ik medio deze maand te 
ontvangen.  
 
Bekendmaking van het koninklijk besluit zal naar verwachting in de week van 23 
februari 2022 plaatsvinden. Na plaatsing in het Staatsblad van het vastgestelde 
koninklijk besluit zal onverwijld een voorstel van wet tot goedkeuring van het 
vijfde verlengingsbesluit bij de Tweede Kamer der Staten-Generaal worden 
ingediend. 
 
Het op 3 februari jl. door uw Kamer aangenomen voorstel van wet houdende 
wijziging van de verlengingssystematiek en goedkeuring van de vierde verlenging 
van de geldingsduur van bepalingen van de Twm brengt geen wijziging aan in de 
goedkeuringssystematiek voor dit koninklijk besluit dat ingaat op 1 maart 2022. 
Voor een eventueel daaropvolgend koninklijk besluit regelt het wetsvoorstel een 
voorhangprocedure – in plaats van de huidige nahang via een goedkeuringswet – 
waarbij beide Kamers onafhankelijk van elkaar kunnen besluiten niet in te 
3
stemmen met het voorgehangen ontwerpbesluit. De Eerste Kamer zal het 
wetsvoorstel naar verwachting op 22 februari 2022 behandelen.  
Hoogachtend, 
 
de minister van Volksgezondheid, 
Welzijn en Sport, 
 
 
 
 
 
 
Ernst Kuipers
 
3
 Kamerstukken II 2021/22, 35979,  nr. 29 (Nader gewijzigd amendement van het lid 
Westerveld c.s.). 
PaginaPagina 2  2 vanvan 3 3

