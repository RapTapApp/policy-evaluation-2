> Retouradres Postbus 20201 2500 EE  Den Haag 
Directie Directe 
Belastingen & Toeslagen
De voorzitter van de Tweede Kamer der Staten-Generaal
Korte Voorhout 7
Postbus 20018
2511 CW  Den Haag
2500EA  Den Haag
Postbus 20201
2500 EE  Den Haag
www.rijksoverheid.nl
Ons kenmerk
2022-0000043361
Uw brief (kenmerk)
2022Z01173/2022D02638
Bijlagen
1
Datum 9 februari 2022
Betreft Verzoek om een reactie op het bericht "Burgers BES 
gaan meer belasting betalen".
Geachte voorzitter, 
Op 26 januari jl. heeft de vaste commissie voor Financiën mij verzocht om binnen 
1
twee weken te reageren op het bericht uit Bonaire.nu dat burgers van de BES 
meer belasting gaan betalen en daarbij in te gaan op de wijze waarop de 
belasting gaat worden vormgegeven en waarom dit als een verrassing komt voor 
burgers van de BES eilanden. Uiteraard voldoe ik graag aan dit verzoek. 
 
Graag benadruk ik dat het kabinet voor de inwoners van Caraïbisch Nederland 
streeft naar kostenverlaging en inkomensverbetering. In dat kader is per 1 
januari 2022 een verhoging van het wettelijk minimumloon (WML) en de 
uitkeringen doorgevoerd. Dit betreft een verhoging van 10% (inclusief 
inflatiecorrectie). Bovendien is in het coalitieakkoord structureel 30 miljoen euro 
beschikbaar gesteld om op Caribisch Neerland onder andere de arbeidsmarkt te 
versterken, de armoede te bestrijden en de bestaanszekerheid te vergroten. Ik 
kom hier aan het slot van deze brief op terug. 
 
Het bericht dat burgers van de BES-eilanden in 2022 meer belasting gaan betalen 
dan in 2021 het geval was, is juist. Dit hangt samen met de jaarlijkse 
automatische inflatiecorrectie van (onder andere) de belastingvrije som. 
Belastingplichtigen gaan hierdoor maximaal circa USD 9,50 per maand extra aan 
loon- en inkomstenbelasting betalen. Oorzaak hiervan is dat mede door de 
introductie van tijdelijke COVID-19 gerelateerde subsidies van in totaal circa USD 
50 à 60 per huishouden per maand op elektriciteit, water en internet het algehele 
prijsniveau in Caribisch Nederland is gedaald. Die prijsdaling heeft met enige 
vertraging doorgewerkt naar de belastingvrije som. Ik licht dit hierna nader toe. 
 
Al vanaf het jaar van invoering van de Wet inkomstenbelasting BES in 2011 
worden enkele in die wet opgenomen bedragen, waaronder de belastingvrije som, 
jaarlijks aangepast aan de inflatie. Om die jaarlijkse aanpassing te berekenen 
wordt gebruik gemaakt van door het CBS vastgestelde prijsindexcijfers. De 
manier waarop die berekening plaatsvindt, is in de wet vastgelegd. Vanwege per 
saldo stijgende prijzen heeft deze jaarlijkse aanpassing tot en met 2021 vrijwel 
elk jaar tot een verhoging van de belastingvrije som geleid. In 2022 is echter 
 
1
 https://bonaire.nu/2022/01/19/burgers-bes-gaan-meer-belasting-betalen/ 
Pagina 1 van 2

