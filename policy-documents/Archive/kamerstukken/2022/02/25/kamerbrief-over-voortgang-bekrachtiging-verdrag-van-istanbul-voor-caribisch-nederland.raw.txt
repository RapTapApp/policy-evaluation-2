> Retouradres Postbus 20350 2500 EJ  Den Haag
De Voorzitter van de Tweede Kamer
Bezoekadres
der Staten-Generaal Parnassusplein 5
2511 VX  Den Haag
Postbus 20018
www.rijksoverheid.nl
2500 EA  DEN HAAG
Kenmerk
3324112-1025034-ZJCN
Bijlage(n)
1
Uw brief
-
Correspondentie uitsluitend 
richten aan het retouradres 
met vermelding van de 
Datum 25 februari 2022
datum en het kenmerk van 
Betreft Voortgang bekrachtiging Verdrag van Istanbul voor 
deze brief.
Caribisch Nederland
 
 
 
Geachte voorzitter, 
 
Met deze brief informeer ik uw Kamer, mede namens de minister voor 
Rechtsbescherming en de minister van Justitie en Veiligheid, over de voortgang 
van de bekrachtiging van het Verdrag van Istanbul inzake het voorkomen en 
bestrijden van geweld tegen vrouwen en huiselijk geweld in Caribisch Nederland, 
zoals toegezegd in het commissiedebat over Jeugdbeleid en huiselijk geweld op 22 
1
juni 2021. Tevens zal ik in het licht van de motie Ceder de stappen voor de 
bekrachtiging van het Verdrag voor Caribisch Nederland beschrijven. 
 
Inleiding  
 
Het Verdrag van Istanbul (hierna het Verdrag) stelt eisen aan de aanpak van 
geweld tegen vrouwen en huiselijk geweld op velerlei vlakken, zoals voorlichting, 
preventie, signaleren, interveniëren, hulpverlening, nazorg bieden en de 
strafrechtelijke aanpak van plegers. Het Verdrag trad op 1 maart 2016 voor 
Europees Nederland in werking. Het Verdrag trad destijds nog niet in werking voor 
Caribisch Nederland, omdat Caribisch Nederland nog niet voldeed aan de uit het 
Verdrag voortvloeiende verplichtingen. Zo ontbrak specifiek beleid ten aanzien van 
de aanpak van geweld tegen vrouwen en geweld in huiselijke kring. Ook was het 
nodig om te investeren in voorlichting, deskundigheidsbevordering ten behoeve 
van signalering, interventiemogelijkheden en opvangvoorzieningen voor 
slachtoffers. Daarnaast is er voor Caribisch Nederland wetgeving nodig ter 
uitvoering van het Verdrag.  
 
Sinds 2017 werk ik samen met de openbare lichamen om de situatie in Caribisch 
Nederland in overeenstemming te brengen met het Verdrag. Hiertoe is in 2017 
een eerste bestuursakkoord gesloten voor de aanpak van huiselijk geweld en 
kindermishandeling in Caribisch Nederland. U bent over de voortgang hiervan op 
2
14 mei 2020 geïnformeerd. In haar evaluatierapport van 20 januari 2020 juicht 
GREVIO – het monitoringsinstituut van het Verdrag – het toe dat er in Caribisch 
Nederland stappen zijn gezet die nodig zijn voor het bekrachtigen van het Verdrag 
 
1
 Kamerstukken II  2020/21, 31839, nr. 799. 
2
 Kamerstukken II 2019/20, 28345, nr. 231. 
Pagina 2 van 11

Hoofdstuk I (Doelstellingen, begripsomschrijvingen, gelijkheid en non-
discriminatie, algemene verplichtingen) 
Kenmerk
3324112-1025034-ZJCN
 
Begripsomschrijving (artikel 3) 
Verschillende organisaties in de uitvoering hanteren op dit moment de 
begripsbepalingen van huiselijk geweld en kindermishandeling die in de Wet 
maatschappelijke ondersteuning 2015 (Wmo 2015) zijn vastgelegd.  
 
De begripsbepaling van huiselijk geweld in de Wmo 2015 die voor Europees 
Nederland geldt, sluit echter niet geheel aan bij de culturele context van Caribisch 
Nederland, waarbij, meer dan in Europees Nederland, het sociale netwerk een 
gezin ondersteunt. Het begrip “huiselijk” reikt daardoor verder dan alleen familie 
of huisgenoten, en strekt zich uit tot een breder netwerk van betrokkenen 
waarmee een afhankelijkheidsrelatie bestaat zoals buren en huisvrienden. Er is 
een algemene maatregel van bestuur (AMvB) met regels rondom de bestrijding 
van huiselijk geweld en kindermishandeling in voorbereiding. In die AMvB zal een 
begripsbepaling van huiselijk geweld en van kindermishandeling worden 
opgenomen voor Caribisch Nederland die grotendeels aansluit bij de 
begripsbepalingen in de Wmo 2015, maar waar nodig ook tegemoetkomt aan de 
culturele context. 
 
Gelijkheid, non-discriminatie en bescherming (artikel 4 en 5) 
Ook voor de inwoners van Caribisch Nederland volgt uit de Grondwet het recht om 
in alle gevallen gelijk behandeld te worden en niet gediscrimineerd te worden. Dit 
recht is ook in andere toepasselijke regelgeving verder verankerd, zoals in de Wet 
administratieve rechtspraak BES en het Wetboek van Strafrecht BES. De 
Algemene wet gelijke behandeling is niet van toepassing in Caribisch Nederland. 
De Wet College voor de rechten van de mens geldt wel voor Caribisch Nederland. 
De meeste mensenrechtenverdragen van de Verenigde Naties en de Raad van 
Europa die Europees Nederland heeft aanvaard, zoals het Internationale Verdrag 
inzake economische, sociale en culturele rechten (IVESCR) en het Europees 
Verdrag tot bescherming van de rechten van de mens en de fundamentele 
vrijheden (EVRM), zijn ook in Caribisch Nederland van toepassing.  
 
Genderbewust beleid (artikel 6) 
De opzet van het bestuursakkoord is breed en gericht op het realiseren van een 
volwaardige en duurzame aanpak van huiselijk geweld en kindermishandeling. In 
de aanpak wordt geen onderscheid gemaakt in gender of geslacht; zowel 
mannelijke als vrouwelijke slachtoffers van huiselijk geweld of kindermishandeling 
moeten kunnen rekenen op de bescherming die zij nodig hebben. Ook in brede zin 
is er nog nauwelijks sprake van structureel genderbewust beleid, zoals 
bijvoorbeeld op de empowerment van meisjes. Genderbewuste programma’s, 
zoals het programma Veilige Steden, zijn toegankelijk voor de openbare lichamen, 
maar die nemen daar op dit moment niet aan deel. De leden Özütok en Diertens 
hebben een motie ingediend en hebben de regering verzocht te onderzoeken hoe 
5
de economische zelfstandigheid van vrouwen kan worden versterkt. De uitvoering 
van deze motie is vertraagd, echter wordt er in het huidige beleid aandacht 
besteed aan arbeidsparticipatie van vrouwen. Voorbeelden hiervan zijn 
investeringen en verbeteringen van de kwaliteit en financiële toegankelijkheid van 
de kinderopvang en naschoolse opvang. 
  
 
5
 Kamerstukken II, 2019/20, 35300-IV, nr. 60.  
PaginaPagina 2  2 vanvan 11 11

het toepassen van geweld. De eerste gesprekken over de precieze opzet van dit 
onderzoek hebben al met Unicef en het ministerie van Binnenlandse Zaken en 
Kenmerk
3324112-1025034-ZJCN
Koninkrijksrelaties (BZK) plaatsgevonden. De inzet is om het onderzoek in 2022 te 
starten.  
 
Hoofdstuk III (Preventie)  
 
Bewustwording (artikel 12 en 13) 
Binnen het bestuursakkoord aanpak huiselijk geweld en kindermishandeling in 
Caribisch Nederland 2021-2024 is afgesproken dat de openbare lichamen 
verantwoordelijk zijn voor preventie gericht op bewustwording en voorlichting 
rondom het thema huiselijk geweld en kindermishandeling.  
 
Het openbaar lichaam Bonaire (OLB) heeft begin 2021 een 
bewustwordingskalender opgesteld met als onderwerp ‘ontschaming’. De start van 
de campagnes heeft op zich laten wachten, omdat men wilde starten zodra het 
advies- en meldpunt Bonaire voor burgers bereikbaar was. Dit heeft langer 
geduurd dan verwacht door de vertraging van de aansluiting van de 
telecombedrijven en het wegvallen van de coördinator aanpak HGKM van het OLB. 
In oktober 2021 is de campagne voor de lancering van het advies- en meldpunt 
Guiami van start gegaan via advertenties, radiospots, billboards en een mediatour 
langs radio- en tv-stations. In november 2021 startte vervolgens de eerste 
campagne over ontschaming. De activiteiten in het kader van de 
bewustwordingskalender zullen doorlopen tot eind 2022. 
 
Mede door Covid-19 en lang openstaande vacatures voor de functie van 
coördinator aanpak huiselijk geweld en kindermishandeling zijn er op de 
Bovenwinden op het gebied van preventie en voorlichting in 2021 door de 
openbare lichamen geen stappen gezet. De vacatures zijn inmiddels ingevuld. Op 
Saba is de coördinator inmiddels gestart en op St. Eustatius zal deze in juni 2022 
starten.   
 
Daarnaast werk ik in het kader van preventie en bewustwording onder kinderen 
en jongeren samen met het ministerie van BZK en de Kindertelefoon Aruba toe 
naar een Kindertelefoon Caribisch Nederland: een gratis telefoonnummer dat 
kinderen anoniem kunnen bellen met allerlei vragen over bijvoorbeeld pesten, 
eenzaamheid, verliefdheid en huiselijk geweld. In samenspraak met de 
Kindertelefoon Aruba worden de eilanden geleidelijk aangesloten waarbij gestart 
wordt met de aansluiting van Sint Eustatius begin 2022. Saba en Bonaire worden 
hierna aangesloten. 
 
Deskundigheidsbevordering (artikel 15) 
Deskundigheidsbevordering ten aanzien van de aanpak huiselijk geweld en 
kindermishandeling, zoals beschreven in artikel 15, is één van de prioriteiten van 
het huidige bestuursakkoord. De openbare lichamen dienen hieraan uitvoering te 
geven. In de afgelopen drie jaren zijn er op Bonaire professionals bij diverse 
organisaties getraind als aandachtsfunctionaris huiselijk geweld en 
kindermishandeling. Daarnaast zijn de medewerkers van het AMHK Guiami op 
Bonaire getraind in het werken in casuïstiek rondom huiselijk geweld en 
crisishulpverlening. Eind 2020 heeft Stichting Kadera een training verzorgd voor 
de medewerkers van de vrouwenopvang Tabitha. De training behelsde onder 
andere bejegening van cliënten en methodisch werken in een vrouwenopvang.  
PaginaPagina 2  2 vanvan 11 11

Ook bestaat er op dit moment geen mogelijkheid tot residentiële forensische zorg 
buiten detentie. In samenwerking met de lokale ketenpartners in Caribisch 
Kenmerk
3324112-1025034-ZJCN
Nederland onderzoekt het ministerie van Justitie en Veiligheid (JenV) de precieze 
behoefte en de wijze waarop invulling kan worden gegeven aan forensische zorg 
voor niet-gedetineerde justitiabelen. 
 
Hoofdstuk IV (Bescherming en ondersteuning) 
 
Algemene verplichtingen (artikel 18, 19 en 20)  
In Caribisch Nederland zijn wetgevende en andere maatregelen van kracht ter 
bescherming van slachtoffers tegen (verder) geweld. Hiertoe staan onder meer 
bepalingen in het Wetboek van Strafrecht BES en in het Burgerlijk Wetboek BES. 
Per 1 januari 2022 is een wijziging van het BW BES in werking getreden 
inhoudende een verbod op geweld in de opvoeding. 
 
Daarnaast wordt momenteel een wijziging voorbereid ter modernisering van het 
Wetboek van Strafvordering BES. Hiermee wordt de positie van het slachtoffer in 
het strafproces versterkt. Het beoogde Wetboek van Strafvordering BES zal 
inhoudelijk hetzelfde zijn als de wetsvoorstellen in Aruba, Curaçao en Sint 
Maarten. In Aruba is de tekst inmiddels aanvaard door de Staten. In de andere 
twee landen is het parlementaire proces gaande. Zoals toegezegd is gestart met 
de voorbereiding van de wijziging van het Wetboek van Strafvordering BES nadat 
het wetsvoorstel was aangenomen door de Staten van Aruba. Tevens wordt op dit 
moment in kaart gebracht wat de implementatiekosten zullen zijn van de 
voorgenomen wetswijziging. Het streven is om het voorstel tot wijziging van het 
Wetboek van Strafvordering BES zo snel mogelijk daarna in consultatie te 
brengen. 
 
In de aanpak is sprake van samenwerking tussen verschillende instanties ter 
bescherming en ondersteuning van slachtoffers en getuigen van geweld tegen 
vrouwen en huiselijk geweld en kindermishandeling. Deze samenwerking krijgt 
onder meer vorm in de netwerksamenwerking op de drie eilanden, waarbij 
complexe problemen zoals huiselijk geweld en kindermishandeling, nazorg na 
detentie, jeugdcriminaliteit en problematisch middelengebruik integraal en 
systeemgericht worden aangepakt: op Bonaire is er het Zorg- en Veiligheidshuis, 
op Saba het Safety Network en op Sint Eustatius zijn er de Multidisciplinaire 
Overleggen (MDO). Momenteel vindt er samen met de betrokken departementen 
JenV, BZK en Sociale Zaken en Werkgelegenheid (SZW) en de openbare lichamen 
afstemming plaats over de doorontwikkeling van deze casusoverleggen, gericht op 
de structurele borging onder verantwoordelijkheid van de openbare lichamen. 
Daarnaast wordt op Bonaire door het openbaar lichaam gewerkt aan het inrichten 
van een Family Justice Center, ter verdieping van de integrale aanpak van 
specifiek huiselijk geweld en kindermishandeling in het Zorg- en Veiligheidshuis. 
 
In Caribisch Nederland kunnen slachtoffers (evenals nabestaanden of naasten) in 
aanmerking komen voor een eenmalige uitkering via het Schadefonds 
Geweldsmisdrijven. Ook is Slachtofferhulp beschikbaar voor juridische, praktische 
en emotionele ondersteuning van het slachtoffer van geweld.  
 
Gespecialiseerde ondersteuning (artikel 22) 
Voor slachtoffers van geweld tegen vrouwen en huiselijk geweld is op elk eiland 
ondersteuning beschikbaar. Onder verantwoordelijkheid van de openbare lichamen 
is maatschappelijk werk en opvoedondersteuning toegankelijk. Daarnaast kan er 
PaginaPagina 2  2 vanvan 11 11

Om verder te werken aan het opzetten van een procedure voor inter(ei)landelijke 
opvang en om de aanpak van huiselijk geweld te versterken wordt de werkgroep 
Kenmerk
3324112-1025034-ZJCN
No Mas No More met medewerkers van de zes eilanden en mijn ministerie 
ingericht. Deze werkgroep zal daarnaast samenwerken met de Taskforce 
Kinderrechten met betrekking tot de gezamenlijke aanpak van 
kindermishandeling.  
 
In het kader van het versterken van de samenwerking binnen het Koninkrijk der 
Nederlanden op het terrein van aanpak van huiselijk geweld en 
kindermishandeling organiseert en financiert VWS in samenspraak met de 
taskforce Kinderrechten eens per twee jaar de werkconferentie No Mas, No More. 
De laatste conferentie vond (online) plaats van 30 november t/m 3 december 
2021 op Bonaire. Bij deze No Mas, No More werkconferenties staat het delen van 
kennis en ervaring tussen de landen van het Koninkrijk centraal.  
 
Seksueel geweld (artikel 25) 
Voor slachtoffers van seksueel geweld zijn in Caribisch Nederland top-tot-teen-
onderzoek beschikbaar. De kinderarts, gynaecoloog of huisarts voeren dit 
onderzoek uit.  
 
Advies- en meldpunt en verplichte beschermingscode (artikelen 24, 26, 27 en 28)  
Ten behoeve van de bescherming en ondersteuning van vrouwen en meisjes in 
Caribisch Nederland zijn en zullen er dit jaar en volgend jaar belangrijke stappen 
worden gezet, waarmee invulling wordt gegeven aan de verdragsverplichtingen 
voortvloeiend uit artikel 24, 26, 27 en 28. Zoals ik u eerder kon melden, is op 
Bonaire een advies- en meldpunt huiselijk geweld en kindermishandeling (AMHK) 
gestart, met de naam Guaimi. De bezetting van het meldpunt is in 2020 
uitgebreid, er is nu sprake van een 24/7-bereikbaarheid en sinds het najaar van 
2021 is het meldpunt ook voor burgers gratis bereikbaar.  
 
Ik heb u eerder geïnformeerd dat de openbare lichamen van Saba en Sint 
Eustatius toewerken naar de opening van een gezamenlijk AMHK per 1 oktober 
2021. Zij hebben mij echter laten weten dat uitvoering van dit plan gestokt is op 
de beschikbaarheid van voldoende geschikt personeel. Zij zijn daarom afzonderlijk 
van elkaar op 1 oktober gestart met een vorm van een AMHK beschikbaar voor 
professionals binnen kantooruren. Op basis hiervan gaan ze samen verder werken 
aan een plan om ook voor burgers bereikbaar te zijn en hoe de mogelijke 
samenwerking ingevuld kan worden.  
 
Om ervoor te zorgen dat de AMHK verankerd worden in de aanpak van huiselijk 
geweld en kindermishandeling en de uitvoering van de taken een juridische basis 
hebben, is een algemene maatregel van bestuur (AMvB) met regels rondom de 
bestrijding van huiselijk geweld en kindermishandeling in voorbereiding. Artikel 
18.4.5, eerste lid, onderdeel e, van de Invoeringswet openbare lichamen Bonaire, 
Sint Eustatius en Saba vormt de delegatiegrondslag voor deze AMvB. Ik streef 
naar invoering per 1 juli 2023. Naast het vastleggen van de taken van het AMHK 
in Caribisch Nederland, zullen in de AMvB ook de definities van huiselijk geweld en 
kindermishandeling worden opgenomen, een verplichte beschermingscode 
inclusief kindcheck en een meldrecht voor professionals. Met het opstellen van 
deze AMvB wordt invulling gegeven aan de verdragsverplichtingen uit artikel 26, 
27 en 28 en geef ik invulling aan de vijfde prioriteit van het bestuursakkoord, te 
weten het aanvullen van bestaande wet- en regelgeving in Caribisch Nederland 
PaginaPagina 2  2 vanvan 11 11

zal worden bekeken of – in aanvulling op de mogelijkheden die het stellen van 
bijzondere voorwaarden reeds biedt – het contact- en gebiedsverbod wordt 
Kenmerk
3324112-1025034-ZJCN
meegenomen in uitvoeringswetgeving ten aanzien van het Wetboek van Strafrecht 
BES. 
 
Daarnaast is voor de uitvoering van een aantal andere bepalingen van Hoofdstuk 
VI van het Verdrag (evenals Hoofdstuk VIII dat ziet op internationale 
samenwerking) wetswijziging nodig voor Caribisch Nederland conform de 
eerdergenoemde uitvoeringswetgeving voor het Europese deel van Nederland.  
 
Vooruitblik bekrachtiging Verdrag van Istanbul Caribisch Nederland 
 
De motie van het lid Ceder ten aanzien van de bekrachtiging van het Verdrag voor 
Caribisch Nederland sluit aan bij de wens van de openbare lichamen en het Rijk 
om toe te werken naar bekrachtiging. De aanpak van geweld tegen vrouwen, 
huiselijk geweld en kindermishandeling is op vele vlakken ingericht, maar moet 
ook nog verder worden uitgebouwd en versterkt. Belangrijke stappen voor de 
toepassing van het Verdrag in Caribisch Nederland zijn de verdere uitrol van het 
AMHK op de Bovenwindse eilanden, de introductie, naar verwachting per 1 juli 
2023, van een verplichte beschermingscode met de AMvB ter bestrijding van 
huiselijk geweld en kindermishandeling en de pilot tijdelijk huisverbod die in 2022 
en 2023 zal lopen.  
 
Ook als het Verdrag eenmaal bekrachtigd is voor Caribisch Nederland zullen er 
bepaalde uitdagingen zijn die voortvloeien uit de kenmerken van de eilanden en 
die een effectieve aanpak van alle vormen van geweld tegen vrouwen zoals 
bedoeld in het Verdrag onder druk zetten. Zo is de directe verbondenheid van 
professionals en burgers vanwege de schaal en het insulaire karakter van 
Caribisch Nederland een belangrijke uitdaging voor de aanpak van huiselijk 
geweld en kindermishandeling. Veel professionals op de Bovenwindse eilanden 
hebben te maken met het feit dat zij eigen familieleden of vrienden tot hun 
cliënten rekenen. Andersom kan dit ook een drempel opwerpen om hulp te 
vragen, wetende dat er bekenden bij een hulporganisatie werken.  
 
Als de pilot tijdelijk huisverbod afgerond is, kan de voor bekrachtiging 
noodzakelijke uitvoeringswetgeving opgesteld worden. Dat betekent dat het 
bekrachtigen van het Verdrag van Istanbul voor Caribisch Nederland op zijn 
vroegst in 2025 verwacht kan worden. Dit vormt het sluitstuk van het proces om 
de aanpak van geweld tegen vrouwen in Caribisch Nederland in overeenstemming 
te brengen met de verplichtingen die uit het Verdrag voortvloeien. Hiervoor zetten 
we de komende periode de in deze brief beschreven noodzakelijke stappen. Ik zal 
u samen met de minister voor Rechtsbescherming en de minister van Justitie en 
Veiligheid jaarlijks over de voortgang informeren.  
 
Hoogachtend, 
 
de staatssecretaris van Volksgezondheid,  
Welzijn en Sport, 
 
 
 
 
Maarten van Ooijen
PaginaPagina 2  2 vanvan 11 11

