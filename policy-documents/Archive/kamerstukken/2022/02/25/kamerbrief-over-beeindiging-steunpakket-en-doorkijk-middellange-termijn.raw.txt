 
 
 
 
> Retouradres Postbus 20401 2500 EK Den Haag 
 
Chief Economist 
  
 
De Voorzitter van de Tweede Kamer  
Bezoekadres 
der Staten-Generaal 
Bezuidenhoutseweg 73 
Prinses Irenestraat 6 
2594 AC Den Haag 
2595 BD  DEN HAAG 
Postadres 
Postbus 20401 
2500 EK Den Haag 
Overheidsidentificatienr 
00000001003214369000 
T 070 379 8911 (algemeen) 
F 070 378 6011 (algemeen) 
www.rijksoverheid.nl/ezk 
 
 
Ons kenmerk  
Datum 25 februari 2022 
CE / 22075312 
Betreft Beëindiging steunpakket en doorkijk middellange termijn 
 
Geachte Voorzitter, 
 
Nederland gaat weer open. Dat heeft het kabinet op 15 februari jl. aangekondigd. 
Dit kan omdat we beter met het virus kunnen omgaan. Ook hebben veel mensen 
een vaccinatie gehad. Dit stemt voorzichtig optimistisch. Dat neemt niet weg dat 
Nederland twee buitengewoon zware jaren achter de rug heeft. De coronacrisis 
heeft een diepe impact gehad op de samenleving en velen zijn hard geraakt. Denk 
aan de zware belasting op de zorg, de noodzakelijke maar ook ingrijpende 
inperkingen van sociale contacten voor iedereen, ingrijpende sluitingen van 
bedrijven en de vele zorgen over kwetsbare groepen. Ook het economische leven 
is hierbij zeer ontwricht geraakt. Veel bedrijven, ondernemers en werkenden zijn 
de afgelopen twee jaren enorm op de proef gesteld. De Nederlandse economie 
heeft in deze periode grote veerkracht en aanpassingsvermogen getoond. 
Daaraan heeft iedereen bijgedragen en zonder alle inspanningen van alle 
Nederlanders samen hadden we nooit gestaan waar we nu staan. Dat was voor 
velen een zware opgave. Er is veel gevraagd van ieders uithoudingsvermogen en 
creativiteit.  
 
Deze brief gaat in op de afbouw van steun vanaf het tweede kwartaal van dit jaar 
en geeft een doorkijk naar de middellange termijn en de transitie daarnaartoe. 
Gezien de ver reikende heropening van de samenleving, het gunstige 
economische perspectief en de toenemende ondoelmatigheid van steun kiest het 
kabinet ervoor het generieke steunpakket met ingang van het tweede kwartaal 
van 2022 te beëindigen. Dat betekent concreet dat de tijdelijke Noodmaatregel 
1
Overbrugging Werkgelegenheid (NOW), de Tegemoetkoming Vaste Lasten (TVL) 
en het generieke uitstel van belastingbetalingen niet beschikbaar zijn met ingang 
van het tweede kwartaal. Met ingang van 1 april 2022 komt een einde aan de 
tijdelijk vereenvoudigde uitvoering van het Besluit bijstandverlening zelfstandigen 
(Bbz) en zal het reguliere Bbz weer zonder wijzigingen worden uitgevoerd. De 
huidige steunmaatregelen blijven wel het gehele eerste kwartaal van dit jaar nog 
van kracht.  
 
In de toekomst streeft het kabinet naar een andere aanpak omtrent het 
coronavirus. Het beleid zal niet meer primair gevoerd worden vanuit de belasting 
van de zorg, maar vanuit een breder perspectief: zowel op de maatschappelijke 
 
1
 Inclusief de regeling Ongedekte Vaste Kosten (OVK).  
 Pagina 1 van 6 
 

 
 
 
Chief Economist 
 
 
 
 
 
Ons kenmerk 
 
CE / 22075312 
Daarnaast is steun in toenemende mate ondoelmatig: steeds meer publieke 
 
middelen komen terecht bij bedrijven die door redenen ánders dan 
coronabeperkingen omzetverlies lijden. Ondernemers en bedrijven die eigenlijk 
niet levensvatbaar zouden zijn in normale omstandigheden, redden het net wel 
door de huidige steun. Tegelijkertijd bouwen zij wel schulden op tot een voor hen 
onhoudbaar niveau. Daarnaast ontstaat er ongelijk speelveld als goedlopende 
bedrijven zonder steun de concurrentiestrijd aan moeten gaan met vergelijkbare 
bedrijven die minder goed draaien, maar daardoor wel steun ontvangen. Dit alles 
schaadt de economische groei in toenemende mate. Tot slot is het wat betreft de 
steunregelingen die zijn gebaseerd op de Tijdelijke kaderregeling inzake 
staatssteun ter ondersteuning van de economie vanwege de huidige COVID-19-
uitbraak goed om op te merken dat de huidige stand van zaken is dat 
liquiditeitssteun op grond van dit steunkader niet meer mogelijk is na 30 juni 
2022. 
 
Het kabinet deelt de analyse van het Centraal Planbureau (CPB) en De 
Nederlandsche Bank (DNB) dat het voortzetten van generieke steun herstel in de 
weg zit, een verstorende werking heeft op de economie en het verdienvermogen 
van ons land schaadt. Het is daarom wenselijk om terug te keren naar een 
reguliere economische dynamiek, waarbij succesvolle bedrijven en toepassingen 
vernieuwing brengen. Dat leidt tot innovatie, economische groei en toenemende 
welvaart. 
 
Tweede kwartaal 2022   
In het licht van de afbouw van de contactbeperkende maatregelen, het centraal 
stellen van een open samenleving, de nadelige effecten van de steunpakketten en 
de huidige stand van de economie en arbeidsmarkt heeft het kabinet besloten om 
het generieke steunpakket niet te verlengen na het eerste kwartaal van 2022. Na 
een periode van langdurige en intensieve steun komt daarmee per 1 april 2022 
een einde aan de generieke steunmaatregelen. Dit betekent dat de regelingen 
3
NOW, TVL en het generieke uitstel van belastingbetalingen vanaf die datum 
ophouden. Met ingang van 1 april 2022 komt er verder een einde aan de tijdelijk 
vereenvoudigde uitvoering van het Besluit bijstandverlening zelfstandigen (Bbz) 
en zal het reguliere Bbz weer zonder wijzigingen worden uitgevoerd.  
 
Doorlopende maatregelen  
4
In de brieven van 14 en 21 december 2021 is reeds aangekondigd dat 
verschillende specifieke regelingen doorlopen tot na het eerste kwartaal van 2022. 
Dit betreft een deel van de (garantie)regelingen. De 
evenementengarantieregelingen worden samengevoegd en lopen door tot en met 
september 2022. De tijdelijke garantie- en kredietregelingen KKC en GO-C, 
evenals het borgstellingskrediet voor de landbouw (BL-C), worden voorbereid om 
te worden verlengd tot en met juni 2022. De BMKB-C blijft opengesteld tot en met 
het tweede kwartaal van 2022. Aangesloten financiers werken aan de 
voorbereiding om financieringsaanvragen met BMKB-C in behandeling te kunnen 
nemen. De Qredits overbruggingskredieten voor bestaande ondernemers en 
starters worden verstrekt tot en met juni 2022. De huidige specifieke 
 
3
 Inclusief de regeling Ongedekte Vaste Kosten (OVK). 
4
 Kamerstuk 35 420, nr.462 en Kamerstuk 35 420, nr.466. 
 
 Pagina 2 van 6 

 
 
 
Chief Economist 
 
 
 
 
 
Ons kenmerk 
 
CE / 22075312 
Transitie naar middellange termijn  
 
Het kabinet beseft daarnaast dat de situatie voor sommige burgers en bedrijven 
de komende tijd alsnog moeilijk kan zijn en dat het beëindigen van de generieke 
steunmaatregelen voor hen een moeilijke boodschap is. Het aantrekken van de 
economie en de overgang naar een nieuwe fase van leven met corona betekent 
niet dat voor elke ondernemer alle seinen weer op groen staan. Zo zijn er 
ondernemers die blijven kampen met de gevolgen van de coronacrisis. 
Bijvoorbeeld vanwege financiële problemen of problematische schulden als gevolg 
van deze crisis.  
 
Het kabinet blijft zich inspannen om die ondernemers te blijven ondersteunen en 
roept hen op zich te melden bij hun gemeente voor hulp. Het kabinet ondersteunt 
in de kern gezonde bedrijven met een hoge schuld door saneringsakkoorden 
kansrijker te maken. De Belastingdienst zal straks tijdelijk genoegen nemen met 
minder opbrengst bij saneringsakkoorden, mits andere schuldeisers ook meedelen 
in de verliezen. Daarnaast wordt door de ministeries van Sociale Zaken en 
Werkgelegenheid (SZW), Economische Zaken en Klimaat (EZK) en Financiën op 
dit moment gewerkt aan de opzet van een casuïstiektafel, onderdeel van de 
uitwerking van de motie Aartsen c.s. (35 420, nr.285) inzake 
schuldenproblematiek rondom de coronasteunmaatregelen. Voor een goede 
overgang naar de structurele situatie is het belangrijk dat voorkomen wordt dat in 
de kern gezonde ondernemingen met schulden als gevolg van corona niet 
vooruitkomen en ondernemers die een grote en/of persoonlijke schuldenlast 
meetorsen de juiste ondersteuning krijgen. Het kabinet beschikt hiervoor al over 
een breed instrumentarium, en brengt – mede op basis van een duiding van de 
schuldenpositie van ondernemers – knelpunten in kaart. Hier wordt in meer detail 
op teruggekomen in de brief over de middellange termijn rond coronasteun die 
het kabinet in maart van dit jaar verwacht te verzenden aan uw Kamer.  
 
Tot slot 
Het coronavirus heeft onze samenleving en economie de afgelopen twee jaar 
ernstig op de proef gesteld. Alleen samen zijn we erin geslaagd om deze crisis 
door te komen. Dat heeft vele offers gevraagd van allen. Persoonlijk, in werk en 
voor ondernemers die met grote onzekerheid geconfronteerd zijn. Het kabinet 
heeft in deze periode uitzonderlijke maatregelen getroffen om bedrijven, 
ondernemers en werkenden te ondersteunen. Dat is succesvol geweest; veel 
banen en bedrijven zijn behouden gebleven. De uitvoeringsorganisaties en 
gemeenten hebben een cruciale rol gespeeld om dit te bereiken. Het kabinet is 
hen dan ook zeer erkentelijk voor hun uitzonderlijke inzet.  
 
Momenteel staat de economie er goed voor en kunnen de coronamaatregelen in 
snelle en grote stappen worden afgebouwd. De voordelen van het ruime 
steunpakket wegen op dit moment niet meer op tegen de nadelen daarvan. Om 
de normale economische dynamiek ruimte te geven wordt het generieke 
steunpakket beëindigd met ingang van het tweede kwartaal van 2022. Het kabinet 
blijft zich inzetten om te voorkomen dat problematische schulden een rem op de 
economische ontwikkeling zetten. In maart zal het kabinet uw Kamer een brief 
sturen waarin de middellange termijn visie op coronasteun verder uiteen wordt 
gezet.  
 
 Pagina 2 van 6 

