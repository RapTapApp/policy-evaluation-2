 
 
 
 
>Retouradres Postbus 16375 2500 BJ Den Haag  
 
Voortgezet Onderwijs 
De voorzitter van de Tweede Kamer der Staten-Generaal  
 
Rijnstraat 50  
Postbus 20018  
 
Den Haag 
2500 EA  DEN HAAG 
Postbus 16375 
 
2500 BJ Den Haag 
  
www.rijksoverheid.nl 
   
 
Onze referentie 
31366987 
 
 
 
  
Datum 25 februari 2022   
Betreft Bijsturing NP Onderwijs: verdeling middelen en verlenging van de 
 bestedingstermijn  
 
 
 
 
 
Het Nationaal Programma Onderwijs (NP Onderwijs) beoogt via een tijdelijke 
investering in het onderwijs corona-gerelateerde leervertragingen, zowel cognitief 
1
als sociaal-emotioneel, aan te pakken . Sinds het begin van het programma in 
februari 2021, is er meer informatie beschikbaar gekomen over de omvang van 
de vertragingen die als gevolg van corona zijn ontstaan. Daarnaast krijgen we 
steeds meer signalen over hoe de uitvoering van het programma verloopt. Deze 
informatie wil ik benutten om de effectiviteit van het programma te verbeteren, 
zodat het geld daadwerkelijk ten goede komt aan de leerlingen voor wie dit 
bedoeld is.  
 
In deze brief neem ik u mee in mijn eerste beelden van het NP Onderwijs en 
informeer ik u over een aantal besluiten waarmee ik de koers van het programma 
op bepaalde punten verleg. De afgelopen tijd ben ik veel in gesprek geweest met 
het veld. De gesprekken met onder andere bestuurders, schoolleiders en leraren 
hebben ertoe geleid dat ik nu drie acties aankondig:  
1) het verlengen van de looptijd van het programma,  
2) een aanpassing in de verdeling van de middelen voor het vervolg van het 
programma en  
3) aandacht voor een soepele overgang van het NP Onderwijs naar de 
maatregelen uit het coalitieakkoord.  
Deze acties zijn op dit moment essentieel om recht te doen aan de uitdagingen 
die de coronacrisis nu opwerpt voor scholen en om het programma te verbeteren. 
Hierbij hecht ik eraan om scholen zo vroeg mogelijk te informeren over deze 
acties, om een adequate voorbereiding op volgend schooljaar mogelijk te maken. 
In april kom ik graag opnieuw terug bij uw Kamer met een tweede brief. Daarin 
zal ik u, samen met de tweede NP Onderwijs voortgangsrapportage, verder 
meenemen in mijn visie op het NP Onderwijs en in eventuele verdere 
aanpassingen die in mijn ogen nodig zijn. 
 
Reflectie op de totstandkoming NP Onderwijs 
Ondanks de grote inspanningen van het onderwijspersoneel, heeft de coronacrisis 
een forse impact op leerlingen. Aan het begin van 2021 was er nog geen goed 
                                                 
1
 In zowel Europees Nederland als Caribisch Nederland. 
 Pagina 1 van 9 
 

 
 
vertragingen voor mij prioriteit en ik zie dit als onverminderd belangrijk voor 
Onze referentie 
31366987  
leerlingen en hun toekomst.   
 
 
De eerste voortgangsrapportage, de veranderende situatie rondom het virus, de 
bijbehorende signalen over de uitvoering, alsook de kritische geluiden uit het 
veld, van de Kamer en van de Algemene Rekenkamer hebben voor mij samen de 
basis gevormd om in ieder geval nu ervoor te kiezen om het besluit over de 
looptijd van het programma eerder te nemen en om voor een andere verdeling 
van de middelen voor het vervolg van het programma te kiezen.  
 
Actie 1: Meer tijd voor scholen en gemeenten om de middelen uit te 
geven 
Bij de start van het NP Onderwijs is aangegeven dat het de bedoeling is dat 
scholen de extra middelen besteden in de schooljaren 2021/2022 en 2022/2023. 
De reden daarvoor is het belang van een snelle en effectieve aanpak van de 
coronavertragingen om de huidige generatie leerlingen weer perspectief te geven. 
De verwachting was toentertijd dat de impact van het virus zou afnemen. De 
praktijk is helaas weerbarstiger. 
 
In mijn nog korte tijd als minister heb ik al met eigen ogen kunnen zien dat de 
coronacrisis bij veel scholen nog steeds of wéér opnieuw op allerlei terreinen voor 
extra uitdagingen zorgt, ook bij de uitvoering van het NP Onderwijs. Hoewel de 
eerste voortgangsrapportage een beeld schetste van scholen die voortvarend aan 
de gang gingen, horen we nu van scholen dat deze voortvarendheid soms stokt. 
En dat kan ik me goed voorstellen. Volgens een peiling van de Algemene 
Vereniging Schoolleiders (AVS) zit bijna een kwart van de docenten op dit 
4
moment thuis . Hierdoor moeten klassen bij elkaar worden gezet of fysiek en 
digitaal onderwijs weer gecombineerd worden. Daarnaast blijkt uit ook 
gesprekken die mijn ministerie voert dat scholen in het primair en voortgezet 
onderwijs alle zeilen bij moeten zetten om lesuitval te voorkomen en het reguliere 
lesprogramma te kunnen bieden. Zij moeten er dan voor kiezen om activiteiten 
voor het NP Onderwijs te pauzeren, zodat de reguliere lessen doorgang kunnen 
vinden. Het overeind houden van het onderwijs, zodat er zo min mogelijk 
aanvullende vertragingen worden opgelopen, heeft daardoor de focus. Daarom 
neem ik nu actie, met steun van het veld. 
 
Eerder is aangegeven dat in april, bij de tweede voortgangsrapportage, een 
besluit zou worden genomen over de looptijd van het programma. Ik zie echter 
dat de uitdaging waar scholen voor staan heel groot is. Ik verleng daarom de 
looptijd van het NP Onderwijs met twee schooljaren. Scholen kunnen de middelen 
die zij ontvangen voor schooljaar 2022/2023 ook in schooljaar 2023/2024 en in 
schooljaar 2024/2025 besteden aan de interventies van de menukaart. Het blijft 
daarbij van belang dat scholen duidelijk verantwoorden in hun jaarverslag welke 
bewezen effectieve maatregelen zij hebben genomen. Bij signalen van oneigenlijk 
gebruik van de middelen, zal de inspectie optreden. Met de verlenging zal er ook 
twee jaar langer ondersteuning zijn voor scholen bij de uitvoering van het 
programma. Daarnaast blijf ik het programma twee jaar langer monitoren. Dit 
geeft scholen meer ruimte om weloverwogen interventies te treffen in plaats van 
snelle keuzes om het geld op tijd uit te geven. Hier zijn ook de leerlingen bij 
gebaat. Ik benadruk daarbij ook dat de corona-vertragingen urgent en vaak ook 
                                                 
4
 https://www.nu.nl/coronavirus/6182593/bijna-kwart-leerkrachten-zit-thuis-door-corona-
geen-vervangers-te-vinden.html 
 
 Pagina 3 van 9 
 

 
 
het basisbedrag voor leerlingen in het po. Mijn intentie is dat er voor het vo een 
Onze referentie 
8
31366987  
bedrag per leerling van circa € 820 beschikbaar is .  
 
 
Basisbedrag voor primair onderwijs minimaal € 500 per leerling 
In de Kamerbrief van 21 mei 2021 schreef mijn voorganger al dat voor schooljaar 
2022/2023 de inschatting was dat er in ieder geval € 500 per leerling beschikbaar 
9
zou zijn . Mijn intentie is om deze toezegging na te komen, zodat alle scholen 
voldoende budget hebben om een goed programma neer te zetten voor hun 
leerlingen. Scholen hebben dan ook voldoende budget om eventueel al 
voorgenomen interventies te kunnen uitvoeren en hoeven deze niet in te trekken.  
 
Hoewel in het po de leervertragingen minder groot zijn dan in het vo, zijn ook 
daar vertragingen op het terrein van de kernvakken. Het basisbedrag van € 500 
per leerling is nodig om die vertragingen het hoofd te bieden en omdat het 
programma tevens als doel heeft om naast de cognitieve leervertragingen, ook de 
10
vertragingen in executieve functies in te lopen en de sociaal-emotionele 
ontwikkeling en het welbevinden van leerlingen te herstellen. Ik heb gezien dat 
hier veel zorgen over zijn onder schoolleiders, leraren en leerlingen, zowel in het 
primair als in het voortgezet onderwijs. Ik deel die zorg. Daarom vind ik het 
belangrijk dat ook scholen in het po kunnen rekenen op in ieder geval € 500 per 
leerling. Zodat zij met de effectieve interventies uit de menukaart, naast het 
inhalen van de cognitieve leervertragingen, kunnen werken aan de executieve 
functies, de sociaal-emotionele ontwikkeling en het welbevinden van leerlingen.  
 
Hoger basisbedrag voor sbao, (v)so, pro en bovenbouw vbo 
Scholen in het speciaal basisonderwijs (sbao), (voortgezet) speciaal onderwijs 
((v)so), het praktijkonderwijs (pro) en de bovenbouw van het voorbereidend 
beroepsonderwijs (vbo) hebben doorgaans kleinere klassen. In het schooljaar 
2021/2022 is er dan ook voor gekozen om deze scholen extra middelen per 
leerling te geven. Hierdoor kregen deze scholen ongeveer evenveel middelen voor 
een klas, en zijn zij in dezelfde mate als andere scholen in staat om interventies 
vorm te geven. Voor het schooljaar 2022/2023 ontvangen scholen in het sbao, 
het pro en de bovenbouw van het vbo 1,5 keer het basisbedrag per leerling. 
Scholen in het (v)so ontvangen 2 keer het basisbedrag per leerling. Deze hogere 
basisbedragen wil ik behouden en die zullen dus ook onderdeel zijn van de 
bekostigingsregeling voor het vervolg van het NP Onderwijs. Het eerste schooljaar 
van het NP Onderwijs zijn dezelfde verhoudingen gebruikt. 
 
Meer budget naar grotere achterstanden  
Naast de verschillen tussen het po en vo blijken de door corona opgelopen 
leervertragingen bovendien niet op alle scholen gelijk. Een gegeven waar PPJ ook 
aandacht voor vraagt in zijn advies. De leerlingen op scholen met bijvoorbeeld 
een uitdagende leerlingenpopulatie of met veel leerlingen met ouders met een 
lage of midden sociaaleconomische status (SES) hebben gemiddeld hogere 
leervertragingen opgelopen. Dit is een voorbeeld van het feit dat de 
                                                 
8
 Dit bedrag ligt hoger dan in het po. Dit is gebaseerd op de verhouding in leervertragingen 
en periode van schoolsluitingen tussen vo en po. Daarnaast is er rekening gehouden met de 
gevolgen van de coronacrisis die er nu nog zijn en met het feit dat er zowel in het po als in 
het vo aan het “minder meetbare” sociaal-welzijn en de executieve vaardigheden gewerkt 
moet kunnen worden. 
9
 Kamerstukken II 2020/21, 355700-VIII, nr. 220 
10
 Zoals werkgeheugen, impulsbeheersing (in staat zijn om een reactie of impuls te 
onderdrukken die voor uitvoering van een taak niet relevant is) en flexibiliteit. 
 
 Pagina 5 van 9 
 

 
 
 Onze referentie 
31366987  
De onderzoeken laten een samenhang zien tussen de CBS-indicator en de 
 
corona-gerelateerde leervertragingen. Daarom zal in het vervolg van het 
programma een groter deel van het budget gaan naar scholen met een 
positieve achterstandsscore dan bij de verdeling van de middelen voor het 
schooljaar 2021/2022. Deze scholen krijgen een extra bijdrage, die hoger is 
naarmate het achterstandsrisico groter is. De middelen worden verdeeld met 
een bedrag per achterstandspunt. In het speciaal basisonderwijs en het 
(voortgezet) speciaal onderwijs wordt gebruik gemaakt van de cumi-indicator. 
We sluiten aan bij de bestaande cumi-regeling met een bedrag per leerling. Dit 
is de beste indicator voor het sbao en (v)so die momenteel voor handen is. 
11
Zoals gemeld in de Kamerbrief van 9 november 2021 , wordt er onderzocht of 
er een beter alternatief is voor deze indicator.  
 
Actie 3: Continuïteit via het coalitieakkoord 
Voor de verlenging van de bestedingstermijn van het NP Onderwijs is het van 
belang om een soepele overgang te organiseren tussen de middelen uit het NP 
Onderwijs en het coalitieakkoord. Daarnaast is het, zoals aangegeven, mijn 
prioriteit om de corona-gerelateerde vertragingen in te lopen en vind ik dit 
onverminderd belangrijk voor leerlingen en hun toekomst. Hiervoor is continuïteit, 
die via de structurele investeringen in het onderwijs uit het coalitieakkoord 
geboden kan worden, van belang. In het coalitieakkoord is namelijk aangekondigd 
dat er structureel wordt geïnvesteerd in goede leraren en schoolleiders, het 
vergroten van de kansengelijkheid en de kwaliteit van het onderwijs. Zo komt er 
bijvoorbeeld een ‘masterplan’ basisvaardigheden, gebaseerd op effectieve 
interventies. Ik ben op dit moment bezig met de uitwerking van de maatregelen 
uit het coalitieakkoord. Doordat zowel het NP Onderwijs als het masterplan 
basisvaardigheden gebruik maken van effectieve interventies kunnen we deze 
soepel in elkaar over laten lopen. Ook de verlenging van de looptijd van het 
programma draagt bij aan een soepele overgang. Bij de uitwerking van de 
maatregelen uit het coalitieakkoord bouw ik voort op de ervaringen uit het NP 
Onderwijs.  
 
Tijdig informeren en de wijze van uitkeren 
Scholen hebben op tijd duidelijkheid nodig over aanpassingen in het programma. 
Dit heeft invloed op de keuzes die zij maken met betrekking tot het 
schoolprogramma en de inzet van personeel. Veel scholen zijn nu aan de slag met 
hun formatieplan en zullen dit in de komende maanden afronden. Van scholen 
wordt verwacht dat zij voor de zomer de schoolscan herijken en dat zij voor 
aanvang van het schooljaar 2022/2023 de interventies die zij willen treffen 
hebben vastgelegd in een door de medezeggenschap goedgekeurd 
schoolprogramma. Het komt de doelmatigheid van de besteding van de middelen 
ten goede als scholen in deze processen op tijd weten op hoeveel middelen zij 
kunnen rekenen. Ook zie ik het belang van het tijdig infomeren van de Kamer 
over de wijzigingen in het programma. Indien gewenst kan er nog een debat 
plaatsvinden voordat de bekostigingsregeling wordt gepubliceerd.  
 
Scholen horen in het voorjaar welk bedrag ze exact krijgen op basis van de 
leerlingtelling en achterstandsscores op basis van 1 oktober 2021.Via de 
informatietool op nponderwijs.nl kunnen scholen dan opzoeken hoeveel middelen 
                                                 
11
 Kamerstukken II 2021/22, 31293 nr. 598 
 
 Pagina 7 van 9 
 

 
 
periode extra aandacht geven aan dit onderdeel van het programma (naast de 
Onze referentie 
31366987  
leervertragingen). In de brief bij de tweede voortgangsrapportage wil ik daarom 
 
ook verkennen hoe het welbevinden van leerlingen beter en structureel kan 
worden gemonitord en wat er nodig is op scholen zodat zij leerlingen goed kunnen 
begeleiden op dit vlak. 
 
Met deze eerste stappen stellen we naar mijn verwachting scholen, in deze 
uitdagende situatie, beter in staat om te werken aan het welbevinden van 
leerlingen en het wegwerken van leervertragingen.  
 
 
 
De minister voor Primair en Voortgezet Onderwijs, 
 
 
 
 
 
Dennis Wiersma 
 
 Pagina 9 van 9 
 

