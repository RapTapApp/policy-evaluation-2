 
 
 
 
> Retouradres Postbus 20401 2500 EK Den Haag 
 
Chief Economist 
  
Directie Algemene Economische 
De Voorzitter van de Tweede Kamer  
Politiek 
der Staten-Generaal 
Bezoekadres 
Prinses Irenestraat 6 
Bezuidenhoutseweg 73 
2594 AC Den Haag 
2595 BD  DEN HAAG 
Postadres 
Postbus 20401 
2500 EK Den Haag 
Overheidsidentificatienr 
00000001003214369000 
T 070 379 8911 (algemeen) 
F 070 378 6100 (algemeen) 
www.rijksoverheid.nl/ezk 
 
 
Datum 7 februari 2022 
Ons kenmerk  
CE-AEP / 22045165 
Betreft Hoofdlijnen beleid Minister van Economische Zaken en Klimaat 
 
Geachte voorzitter, 
 
In het coalitieakkoord zijn de ambities om de brede welvaart van Nederland te 
verhogen voor de komende kabinetsperiode geschetst. Van klimaatverandering tot 
woningtekorten, van de stikstofcrisis tot de coronapandemie: de uitdagingen waar 
Nederland voor staat zijn groot.  
 
Al deze vraagstukken zijn onlosmakelijk verbonden met onze economie. De 
noodzaak van emissiereductie zal bijvoorbeeld grote gevolgen hebben voor de 
manier waarop we in Nederland ons geld verdienen. Een sterke economie maakt 
meer investeringen mogelijk. Creativiteit en innovatie zorgen voor nieuwe 
oplossingen, zoals arbeidsbesparende technologieën die hard nodig zijn nu de 
personeelstekorten oplopen. De economie is meer dan lopende banden en 
rokende schoorstenen, meer dan een geïsoleerd proces van productie: de 
economie draait om wat mensen voor elkaar doen en is verbonden met al die 
zaken die ons welzijn beïnvloeden.  
 
Het is daarbij de ambitie van het kabinet om de koopkracht van Nederlanders te 
verhogen. Economische voorspoed is onmisbaar om de kwaliteit van onze publieke 
voorzieningen zoals zorg en onderwijs te behouden. Dit betekent een stevige 
opgave: het stimuleren van de economische groei én tegelijk het oplossen van 
een aantal grote maatschappelijke vraagstukken.   
 
De economie is constant in beweging en in staat zichzelf te vernieuwen, waarbij 
twee transities in het bijzonder aandacht verdienen: verduurzaming en 
digitalisering. Zowel de reikwijdte als de urgentie van deze maatschappelijke 
transities is groot. Beide hebben grote invloed, van de manier waarop we leven 
tot de manier waarop we zaken doen: de elektrische auto wint aan terrein, online 
platforms voor tweedehands artikelen groeien gestaag en bedrijven zetten 
belangrijke stappen om hun productieprocessen te verduurzamen. We staan aan 
het begin van twee ongekende en noodzakelijke verbouwingen van samenleving 
en economie. Niets doen is geen optie: het gaat om grensoverschrijdende 
uitdagingen, die we aanpakken in een Europese en mondiale context. Onze 
huidige manier van produceren en consumeren voldoet straks niet meer. 
 
Sturing van de overheid is nodig om publieke belangen zoals energiezekerheid of 
digitale veiligheid en de benodigde snelheid voor de transities te borgen. 
 Pagina 1 van 13 
 

 
 
 
Chief Economist 
 
Directie Algemene Economische 
 
Politiek 
 
 
 
Ons kenmerk 
groei goed. De verwachting is dat het bbp-volume permanent zo’n 1,5% lager zal 
CE-AEP / 22045165 
 
blijven.  
 
Tegelijkertijd zijn er economische uitdagingen. Bedrijven lopen door tekorten aan 
personeel en materiaal, stijgende prijzen en verstoorde toeleveringsketens tegen 
hun capaciteitsgrenzen aan. Het gevolg is dalende investeringen en, tezamen met 
de hoge energieprijzen, een sterk stijgende inflatie. De aanhoudende 
personeelstekorten onderstrepen het belang om de arbeidsproductiviteit te 
vergroten, zodat we onze ambities waar kunnen maken. Inzet op 
arbeidsbesparende technologie en versterking van kennis en vaardigheden van 
werkenden zijn hierin belangrijke pijlers.   
 
De coronacrisis heeft daarnaast veel gevraagd van de samenleving, van 
werkenden en van ondernemers. Met het uitgebreide steun- en herstelpakket 
ondersteunt het kabinet bedrijvigheid en banen waar mogelijk. Hoe groot de steun 
ook is, het kan de pijn niet wegnemen bij ondernemers die niet of beperkt kunnen 
ondernemen. Daarom kijkt het kabinet met sectoren vooruit: wat zijn de opties op 
de lange termijn. Dit is met name nodig voor sectoren die flink door de 
coronacrisis zijn geraakt – zoals de (nacht)horeca- en evenementensector – en 
sectoren waar al gaande transities zijn versneld, zoals de detailhandel en 
toerisme. De combinatie van sluitingen en omvangrijke steunpakketten is op de 
lange termijn onhoudbaar.  
 
Toekomstbestendige groei vraagt om de terugkeer van natuurlijke dynamiek. 
Daarom werkt het kabinet aan een middellangetermijnvisie op het steun- en 
herstelpakket. Dit kwartaal zullen wij uw Kamer daarover informeren. Onderdeel 
van deze visie is het opstellen van een aanpak voor de aan corona gerelateerde 
schuldenproblematiek. Daar waar in de kern gezonde ondernemingen door corona 
niet vooruitkomen door opgelopen schulden, zal het kabinet zich inspannen om tot 
oplossingen te komen. Dit is een belangrijk onderdeel van het 
ondernemerschapsbeleid. 
 
Ook Caribisch Nederland is hard getroffen door de coronacrisis. Niet alleen door de 
uitbraak zelf, maar ook door de gevolgen daarvan. Dat de eilanden hard zijn 
geraakt is goed terug te zien in de economische en financiële gevolgen. De 
inkomsten uit toerisme, de belangrijkste economische sector, waren zo goed als 
volledig weggevallen. Onder coördinatie van de minister van BZK zet ik mij in om 
bij te dragen aan de toekomstige economische vitaliteit in Caribisch Nederland, 
waarbij het versterken en diversifiëren van de economie, stimuleren van 
ondernemerschap en verduurzamen van de energievoorziening voor EZK de 
belangrijkste kernopgaven zijn. 
 
Vestigings- en investeringsklimaat  
Een aantrekkelijk vestigings- en investeringsklimaat draagt bij aan de welvaart en 
het welzijn van Nederlanders. Daarvoor is het belangrijk dat bedrijven, van groot 
tot klein en zowel Nederlands als buitenlands, kiezen om in ons land te 
ondernemen en zo bijdragen aan onze welvaart en ontwikkeling. Het 
vestigingsklimaat wordt bepaald door veel factoren, zoals talent, (digitale) 
infrastructuur, sterke (kennis)clusters en de kwaliteit van leven.  
 
 Pagina 2 van 13 

 
 
 
Chief Economist 
 
Directie Algemene Economische 
 
Politiek 
 
 
 
Ons kenmerk 
thema’s als het missiegedreven innovatie- en topsectorenbeleid, energietransitie, 
CE-AEP / 22045165 
 
verduurzaming van de industrie, scholing via leven lang ontwikkelen (LLO), 
digitalisering van het mkb en het benutten van innovaties. Op deze manier wordt 
de effectiviteit van zowel het EZK-beleid als dat van de regionale overheden 
versterkt. Ik ga hierover in gesprek met de regionale partners. Hiervoor benut ik 
het bestaande bestuurlijk overleg Regionale Economie.  
 
Er moet fysieke ruimte zijn én blijven voor economische activiteiten. Op de korte 
termijn werkt EZK daarom samen met de ministeries van BZK en IenW en met de 
provincies in het project Grip op Grootschalige bedrijfsvestigingen. Deze zomer 
volgt een Tweede Kamerbrief over een structurele aanpak voor werklocaties, 
bijvoorbeeld als programma onder de NOVI. Daarnaast informeer ik de Tweede 
Kamer in het tweede kwartaal van 2022 over ontwikkelingen rondom Brainport 
Eindhoven. 
 
Belang van een Europees en mondiaal perspectief 
De uitdagingen en opgaves voor Nederland vragen steeds vaker om oplossingen 
op een Europese en mondiale schaal. Duurzaamheid, digitalisering en een 
veranderd internationaal speelveld hebben effect in heel Europa. Nederland werkt 
proactief, constructief en in wisselende coalities samen met Europese partners aan 
het verder versterken van het Europees concurrentievermogen om economische 
groei, welvaart en weerbaarheid te borgen.  
 
Goed functionerende markten  
Goed functionerende markten zijn een motor voor economische ontwikkeling, 
innovatie en brede welvaart. Dit geldt zowel voor de Nederlandse markt als de 
Europese interne markt. De Europese interne markt levert door de schaalgrootte 
nieuwe afzetmogelijkheden, de mogelijkheid om meer te specialiseren en voor 
2
nieuwe uitdagers de ruimte om snel op te schalen. Ik zet mij daarom nationaal, 
Europees en internationaal in voor regels en afspraken die ervoor zorgen dat: (1) 
consumenten keuzevrijheid hebben, (2) bedrijven op een gelijk speelveld 
opereren en (3) markten open en transparant zijn.  
 
In Nederland doe ik dat onder meer met het vierjarige programma Beter 
Aanbesteden, dat samen met VNO-NCW/MKB-Nederland en de VNG is opgezet. 
3
Dit geeft een impuls aan de verbetering van de aanbestedingen. Om de groene 
transitie te ondersteunen, wordt het wetsvoorstel “ruimte voor duurzaamheids-
initiatieven” aangepast. 
 
In Europees verband ondersteun ik de ambitie van de Europese Commissie in het 
zetten van mondiale standaarden, bijvoorbeeld op het terrein van omgang met 
data. Begin februari is in dat verband de Europese standaardisatiestrategie 
4
gepubliceerd. De taskforce voor handhaving op de interne markt en het nog dit 
jaar door de Commissie te presenteren noodinstrument voor de interne markt 
moeten een concrete bijdrage gaan leveren aan het voorkomen en wegnemen van 
belemmeringen en versterken van de handhaving. 
 
2
 CPB (2022) Notitie handelsbaten van de EU en de interne markt. 
3
 Kamerstuk II 34252, nr. 22. 
4
 Kamerstuk II 22112, nr. 334. 
 
 Pagina 2 van 13 

 
 
 
Chief Economist 
 
Directie Algemene Economische 
 
Politiek 
 
 
 
Ons kenmerk 
speelveld en weerbaarheid, zijn extra inspanningen en investeringen nodig van 
CE-AEP / 22045165 
 
zowel het bedrijfsleven als de overheid; zowel regionaal, nationaal als Europees.  
 
Van de overheid vraagt dit om een meer sturend, “strategisch” industriebeleid 
rond knelpunten die marktpartijen niet eigenhandig of niet snel genoeg kunnen 
oplossen. Dit betekent dat ik inzet op verdere stimulering van innovatie, versnelde 
opschaling en bevordering van internationale samenwerking van industriële (met 
name Europese) consortia. De overheid stelt, vanuit het publieke belang, kaders 
en normen (wet en regelgeving) en neemt een regisserende rol bij het oplossen 
van coördinatieproblemen. Tegelijkertijd geeft de overheid de markt de ruimte 
wanneer bedrijven en consumenten zelf met oplossingen komen. De extra 
inspanningen van de overheid en industrie vragen om wederzijds commitment die 
verdergaat dan intenties. Ik verwacht uw Kamer voor het zomerreces met een 
industriebrief nader te informeren over de concrete invulling van het 
industriebeleid voor de komende kabinetsperiode. 
 
Duurzaamheid 
Verduurzaming van de industrie vraagt om actie, zowel voor het terugbrengen van 
emissies als het circulair maken van grondstof- en materiaalstromen. Het 
coalitieakkoord geeft aan dat de doelstellingen hiervoor aangescherpt worden, 
waarbij tegelijkertijd gestreefd wordt naar het benutten van kansen voor 
toekomstig verdienpotentieel en concurrentiekracht van de Nederlandse industrie. 
Om dit te realiseren is een integrale aanpak nodig, onder meer om versneld 
knelpunten weg te nemen (infrastructuur, regelgeving, vergunningen) die 
duurzame, private investeringen nu in de weg staan. Het is van belang het geld 
uit het Klimaatfonds tijdig, doelmatig en doeltreffend te gebruiken om de 
klimaatdoelen te halen. De ministers voor Klimaat en Energie en van Financiën 
zullen dit fonds gezamenlijk uitwerken. Uiterlijk bij Voorjaarsnota zal de minister 
van Financiën de Kamer informeren over de vormgeving van het fonds. Ook volgt 
een beleidsprogramma Klimaat en een nationaal energieprogramma 
(infrastructuur).  
 
Daarnaast komt er een wetswijziging ter aanpassing van de CO2-heffing. Ook 
volgt een uitwerking van de individuele en bindende maatwerkafspraken voor de 
grootste vervuilende industrieën (groene industriepolitiek) waarbij wederkerigheid 
centraal staat, verduurzaming van het mkb en de versterking van investeringen in 
R&D in klimaatneutrale technologieën. Dit voorjaar volgt een nadere uitwerking 
van de Nederlandse inzet op voor de Brusselse onderhandelingen over het 
Europese Fit-for-55%-pakket en het Circular Economy Action Plan.  
 
Internationale en Europese samenwerking 
Voor versterkte internationale samenwerking is aansluiting op de EU-
industriepolitiek cruciaal. Economische veiligheid en de behoefte aan strategische 
autonomie maakt dat de interne Europese markt belangrijker is dan ooit. Dit 
betreft niet alleen een interne markt met zo min mogelijk belemmeringen, maar 
ook actiever beleid zoals de Chips Act en waar passend de IPCEI’s, zoals de IPCEI 
Micro-elektronica 2. Deze initiatieven zijn van strategisch belang om de rol van 
Europa op deze essentiële markten te versterken. De industrie zal van haar kant 
 
 Pagina 2 van 13 

 
 
 
Chief Economist 
 
Directie Algemene Economische 
 
Politiek 
 
 
 
Ons kenmerk 
 
CE-AEP / 22045165 
 
Toegepaste Onderzoeksinstellingen 
Als minister van EZK ben ik verantwoordelijk voor het stelsel van toegepaste 
onderzoeksinstellingen (TO2). De TO2’s zijn TNO, Wageningen Research, NLR, 
Deltares en MARIN. Het TO2-stelsel is in 2020-2021 succesvol geëvalueerd 
(Kamerstuk II 32637, Nr. 453). De TO2’s spelen een belangrijke rol in het tot 
stand brengen van oplossingen voor de grote maatschappelijke uitdagingen. Als 
meer duidelijk is over de inzet van het extra geld uit het regeerakkoord voor 
onderzoek en innovatie en wat dit voor de TO2-instellingen betekent, zal ik de 
Kamer hier na de zomer over informeren.    
 
Ruimtevaart 
Ruimtevaart is van toenemend belang en kent een grote internationale en 
strategische component. Nederland is een lidstaat van het Europese 
Ruimtevaartagentschap (ESA) en gastheer van ESTEC, het R&D- en testcentrum 
van ESA in Noordwijk. De Europese Commissie stelt op 15 februari 2022 twee 
nieuwe ruimtevaartprogramma’s voor. Ik zal u informeren over de voorlopige 
Nederlandse reactie hierop in een verslag van de Europese ruimtevaarttop in 
Toulouse op 16 februari 2022. In lijn met het coalitieakkoord wil ik de basis van 
het Nederlandse groeiende en innovatieve ruimtevaart-ecosysteem versterken. 
We moeten in 2022 keuzes maken over de omvang en inzet van het 
ruimtevaartbudget, ook met het oog op onze inzet tijdens de ESA Ministeriële 
Conferentie in november 2022. Ik zal u – onder voorbehoud van de voortgang van 
de gesprekken met ESA - vóór de zomer 2022 informeren over de 
kabinetsvoorstellen op dit thema.  
 
Internationale innovatiesamenwerking 
Bij de onderwerpen missiegedreven beleid (technologie en kennis voor transities), 
sleuteltechnologieën en ruimtevaart is internationale innovatiesamenwerking van 
groot belang. In lijn met het coalitieakkoord zal ik deze zoveel mogelijk 
stimuleren, van deelneming aan voor Nederland essentiële IPCEI’s tot bilaterale 
innovatiesamenwerking, zoals in het Duits-Nederlandse Technologie en 
Innovatiepact. Daarbij kijk ik ook naar de samenwerking met internationale 
grootschalige onderzoekinfrastructuren zoals CERN en de Einsteintelescoop. 
 
De motie-Klink c.s. van 23 november 2021 (35925-XVII, nr. 21) verzoekt de 
regering om internationale innovatiesamenwerking en handelsbevordering 
optimaal met elkaar te verbinden. Ik zal hier in goed overleg met de minister van 
Buitenlandse Handel en Ontwikkelingssamenwerking verdere invulling aan geven 
de komende maanden.  
 
4. Ondernemerschap 
Ondernemers zijn onmisbaar voor de samenleving vanwege hun innoverend 
vermogen waarmee ze in brede zin welvaart creëren. Ze zijn essentieel in 
(internationale) waardeketens, vaak in samenwerking met het grootbedrijf. 
Daarnaast hebben ondernemers een maatschappelijke functie doordat ze 
bijvoorbeeld ook een rol spelen bij integratie en de benutting van talent. Hiervoor 
is een goed en stabiel ondernemersklimaat noodzakelijk dat structureel groei- en 
 
 Pagina 2 van 13 

 
 
 
Chief Economist 
 
Directie Algemene Economische 
 
Politiek 
 
 
 
Ons kenmerk 
van het kabinet blijft om voor startups en scale-ups het sterkste ecosysteem van 
CE-AEP / 22045165 
 
Europa te worden. Techleap wordt in 2022 geëvalueerd omdat zij medio 2023 
stopt als externe aanjager van het startup en scale-up ecosysteem. De lessen uit 
deze evaluatie gaan mee in een eventuele vervolgaanpak voor technologie-
gedreven ondernemerschap, waarover de Kamer begin 2023 wordt geïnformeerd. 
Een specifiek aandachtspunt dat het kabinet wil stimuleren, is de benutting van 
publieke kennis (valorisatie), waarin Nederland internationaal gezien achterblijft. 
De Tweede Kamer wordt hier voor de zomer over geïnformeerd.  
 
Een ander aandachtspunt is de vermindering van regeldruk. Het kabinet komt 
deze zomer met een programma voor een meetbare en merkbare vermindering 
hiervan. Ook gaat het kabinet werken aan de bestendiging van het Adviescollege 
Toetsing Regeldruk. Het belang van maatschappelijk verantwoord ondernemen 
neemt toe. Een manier om dat te doen is de maatschappelijke BV (BVm). Er wordt 
gewerkt aan een wetsvoorstel om dat te introduceren. Dit wetsvoorstel bevat ook 
bepalingen voor rapportage-eisen. Het concept-wetvoorstel is uiterlijk eind 2022 
gereed voor consultatie. In het eerste kwartaal van 2023 informeer ik uw Kamer 
over de vorderingen.  
 
5. Digitale economie 
De digitale transitie is geen keuze. Voor een succesvolle digitale transitie is het 
essentieel dat iedereen meedoet. De digitale transitie levert ongekende kansen op 
voor economie en samenleving. Het kabinet wil die kansen benutten. Op die 
manier zorgen we voor duurzame economische groei en de aanpak van 
maatschappelijke uitdagingen rond onderwijs, zorg, klimaat en vergrijzing. 
Vertrouwen is bij de digitale transitie van essentieel belang. Daarom moeten 
belangrijke randvoorwaarden als innovatie, veiligheid, eerlijke concurrentie en 
grip op gegevens geborgd zijn.  
 
Zowel het nationale als het Europese handelingsniveau is daarbij cruciaal. Het 
kabinet wil de samenwerking met Europese lidstaten daarom versterken en 
ongewenste afhankelijkheden tegengaan. Op die manier kunnen wij wereldwijd de 
standaard zetten voor een open, eerlijke en veilige digitale economie.   
 
Voor de komende tijd zie ik een viertal prioriteiten: investeringen in digitale 
innovatie en vaardigheden, goedwerkende digitale markten en diensten, het 
duurzaam verbeteren van cybersecurity, en een veilige, hoogwaardige en 
betrouwbare digitale infrastructuur. 
 
Digitale innovatie en vaardigheden 
Digitale vaardigheden en de toepassing van nieuwe digitale technologieën zijn 
essentieel voor de digitale transitie en het verdienvermogen van Nederland. In het 
coalitieakkoord staat dat het kabinet wil investeren in digitale innovatie en het 
versterken van digitale vaardigheden, o.a. via om- en bijscholing. Om deze 
ambities te realiseren zijn onder andere investeringsvoorstellen op het terrein van 
artificial intelligence (AI) en cloud-technologie (IPCEI Cloud) in voorbereiding.  
 
Op het terrein van digitale vaardigheden ben ik voornemens best practices op het 
terrein van human capital op te schalen en zal via het Nationaal Groeifonds 
 
 Pagina 2 van 13 

 
 
 
Chief Economist 
 
Directie Algemene Economische 
 
Politiek 
 
 
 
Ons kenmerk 
laatste is de samenwerking van het Digital Trust Center (DTC) en het Nationaal 
CE-AEP / 22045165 
 
Cyber Security Centrum om zo sneller en gemakkelijker informatie te kunnen 
delen over digitale kwetsbaarheden en hacks.  
 
Tot slot 
Het coalitieakkoord is ambitieus en mijn takenpakket breed. De succesvolle 
uitwerking van deze brief is afhankelijk van de inzet van veel partijen: burgers, 
bedrijven, maatschappelijke organisaties en overheden. Maar ook van de 
samenhang van de verschillende acties. Samen met het kabinet en beide Kamers 
der Staten Generaal zal ik alles op alles zetten om de plannen in het 
coalitieakkoord met vaart en met zorgvuldigheid ten uitvoering te brengen. 
 
 
 
 
M.A.M. Adriaansens 
Minister van Economische Zaken en Klimaat 
 
 
 Pagina 2 van 13 

