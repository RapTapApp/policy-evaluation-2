> Retouradres Postbus 20011 2500 EA  Den Haag
Ministerie van 
 
Binnenlandse Zaken en 
Aan de Voorzitter van de Eerste Kamer 
Koninkrijksrelaties
der Staten-Generaal 
Turfmarkt 147
Postbus 20017 
Den Haag
Postbus 20011
2500 EA  DEN HAAG
2500 EA  Den Haag
Kenmerk
2022-0000063181
Uw kenmerk
Datum 7 februari 2022
Betreft Mogelijkheden geschilbeslechting Caribische landen
 
1. Inleiding 
In uw brief van 12 oktober jl. verzoeken de leden van de vaste commissie voor 
Koninkrijksrelaties (KOREL) de staatssecretaris van Binnenlandse Zaken en 
Koninkrijksrelaties om een zo extensief mogelijk overzicht toe te zenden van de 
mogelijkheden die de Caribische landen hebben om een (voorgenomen) besluit 
van de Koninkrijksregering dat is genomen op basis van het Statuut voor het 
Koninkrijk der Nederlanden in rechte te bestrijden. Meer specifiek wensen de 
betreffende leden te vernemen wat deze mogelijkheden zijn op grond van daartoe 
strekkende bepalingen in specifieke rijksregelgeving, op grond van de Algemene 
wet bestuursrecht (Awb) of op grond van het burgerlijk recht. Ik ga graag op dit 
verzoek in. Daarbij teken ik wel aan dat het overzicht dat u hieronder aantreft in 
sterke mate beschrijvend van aard is, in die zin dat ik vooral in kaart heb 
proberen te brengen wat de stand van de rechtspraak en van de literatuur is met 
betrekking tot bovengenoemde mogelijkheden. Uit die rechtspraak en literatuur 
valt niet altijd een eenduidig standpunt te distilleren over wat wel en niet mogelijk 
is.  
  
2. Afbakening 
Voordat ik inga op de drie categorieën van rechtsgebieden die in uw brief worden 
onderscheiden, hecht ik er om te beginnen aan kort stil te staan bij de verdere 
afbakening van het verzoek. Deze verdere afbakening is er in drie opzichten: 
 
Rechtzoekende partijen 
Een eerste afbakening van het verzoek ligt besloten in de omschrijving van de 
rechtzoekende partijen. In het verzoek wordt gesproken over de mogelijkheden 
waarover de Caribische landen, dat wil zeggen Aruba, Curaçao en Sint Maarten, 
beschikken om in rechte op te komen. De vraagstelling strekt zich dus niet uit tot 
(Caribische) burgers of andere (rechts)personen. Gelet op het feit dat het verzoek 
zich niet beperkt tot een analyse op het terrein van het burgerlijk recht, ben ik 
ervan uitgegaan dat de commissie KOREL tevens het oog heeft op de juridische 
mogelijkheden voor geschillenbeslechting van de verschijningsvormen van de 
Caribische landen in het publieke recht, te weten de verschillende organen van de 
overheden van Aruba, Curaçao en Sint Maarten. 
 
Pagina 1 van 5

Ministerie van 
Binnenlandse Zaken en 
Koninkrijksrelaties
Datum
4. Geschilbeslechting op grond van de Algemene wet bestuursrecht 
Kenmerk
In de juridische literatuur wordt wisselend gedacht over de vraag of een 
2022-0000063181
bestuursorgaan van een Caribisch land de mogelijkheid heeft om op grond van de 
3
Awb op te komen tegen besluiten van de Koninkrijksregering. Jurisprudentie ter 
zake is niet voorhanden. De Afdeling heeft zich in een voorlichting uit 2015 op het 
standpunt gesteld dat deze mogelijkheid er niet is: volgens de Afdeling zijn 
Nederlandse bestuursrechters niet bevoegd kennis te nemen van geschillen waar 
een orgaan van het Koninkrijk partij bij is, omdat de bevoegdheid van deze 
4
rechters beperkt is tot Nederlandse bestuursorganen. Binnen deze lezing bestaat 
dus een wezenlijk conceptueel onderscheid tussen organen van het Koninkrijk en 
organen van de landen van het Koninkrijk. 
 
Ik deel de mening van de Afdeling dat het zaak is om te onderscheiden tussen 
organen van het Koninkrijk en organen van de landen. De praktijk wijst echter uit 
dat daarmee niet automatisch is gezegd dat Nederlandse bestuursrechters zich 
onbevoegd achten om op basis van de Awb te oordelen over besluiten van 
bestuursorganen die handelen als orgaan van het Koninkrijk. Zo kan er bij de 
Nederlandse bestuursrechter worden geprocedeerd tegen besluiten van 
Nederlandse ministers in hun hoedanigheid van minister van het Koninkrijk, onder 
5
meer in het kader van de Rijkswet op het Nederlanderschap en de Paspoortwet. 
Op basis hiervan zou kunnen worden verondersteld dat het wellicht ook mogelijk 
is dat wordt opgekomen tegen een besluit van de regering van het Koninkrijk, op 
voorwaarde dat rijkswetgeving aan dit orgaan bevoegdheden toekent, het een 
voor Awb-beroep vatbaar besluit betreft en de criteria voor het begrip 
6
belanghebbende worden vervuld. 
  
Ik hecht er evenwel aan om te benadrukken dat het scenario van een onder de 
Awb procederend Caribisch bestuursorgaan een sterk theoretisch karakter heeft, 
zeker nu de onder 3 beschreven regelingen een bijzondere rechtsgang voor 
bestuursgeschillen bevatten. Voor een dergelijke bijzondere rechtsgang bestaan 
goede argumenten. Deze argumenten, variërend van de aard van zulke geschillen 
tot de samenstelling van de geschilinstantie, vormen ook een verklaring waarom 
in 2010 in het Statuut de opdracht werd opgenomen om een generieke wettelijke 
regeling in het leven te roepen voor de behandeling van geschillen tussen het 
7
Koninkrijk en de landen.  
 
  
    
 
3
 Zie o.a. L.C.J. van Apeldoorn, ‘Overheidsaansprakelijkheid voor Koninkrijkshandelen’, 
Rechtsgeleerd Magazijn Themis, 2021-2, p. 74; T. Barkhuysen, A. Hoeneveld & J.J. Nuijten, 
‘Het Kroonberoep leek dood, leve het Kroonberoep? Beslechting van bestuursgeschillen 
binnen het Koninkrijk’, NTB 2000/4; J.J.J. Sillen, ‘De geschillenregeling van artikel 12a 
Statuut’, in: P.P.T. Bovend’Eert e.a. (red.), De verhoudingen in het Koninkrijk der 
Nederlanden, Oisterwijk: Wolf Legal Publishers 2016, p. 49. 
4
 Advies W04.15.0112/I/Vo, 17 september 2015, p. 10. 
5
 Rb. ’s-Gravenhage 14 juli 2010, ECLI:NL:RBSGR:2010:BN4120; Rb. ’s-Gravenhage 27 
oktober 2010, ECLI:NL:RBSGR:2010:BO4154. 
6
 De wetsgeschiedenis rond de Awb lijkt deze lezing te onderschrijven. Zie Kamerstukken 
TK, 1992-1993, 23252 (R 1477), nr. 3, p. 5.   
7
 Artikel 12a Statuut. 
Pagina 4 van 5

Ministerie van 
Binnenlandse Zaken en 
Koninkrijksrelaties
Datum
oordeel geeft over een besluit van de Koninkrijksregering, zeker niet zolang geen 
Kenmerk
uitvoering is gegeven aan artikel 12a van het Statuut.  
2022-0000063181
 
6. Afsluiting 
Het vraagstuk van de beslechting van interbestuurlijke geschillen houdt de 
gemoederen binnen het Koninkrijk al jaren bezig. Het Statuut bevat in artikel 12a 
een verplichting voor de rijkswetgever om een regeling tot stand te brengen die 
voor dit vraagstuk een oplossing biedt. Deze verplichting is niet van de baan door 
de intrekking van de rijkswet Koninkrijksgeschillen, in september van vorig jaar. 
Tijdens het afgelopen IPKO hebben de delegaties van de vier landen afgesproken 
dat nu aan de regeringen van Aruba, Curaçao en Sint Maarten wordt gevraagd om 
met een nieuw initiatief te komen voor een geschillenregeling. Ik zie uit naar de 
uitkomsten van dit initiatief en ben graag bereid hierover mee te denken.           
 
 
De staatssecretaris van Binnenlandse Zaken en Koninkrijksrelaties 
Digitalisering en Koninkrijksrelaties 
 
 
 
 
 
Alexandra C. van Huffelen
Pagina 4 van 5

