  
 
Regeling van de Minister van Economisc he Zaken en Klimaat van                   
, nr. WJZ/ 21315158, tot wijziging van de Regeling nationale EZK- en 
LNV-subsidies en de Regeling openstelling EZK- en LNV-subsidies 2022 in 
verband met het opnieuw vaststellen en de openstelling van de 
subsidiemodules Garantie Ondernemingsfinanciering uitbraak coronavirus 
(GO-C) en Klein Krediet Corona (KKC)  
 
De Minister van Economische Zaken en Klimaat, 
 
Gelet op artikelen 2, 4, 5, 7, tweede lid, 16, 17, eerste, vierde en zevende lid en, 
18, eerste lid, 19, 25, 30, vierde en vijfde lid, 32, derde lid, 34, eerste lid, van het 
Kaderbesluit nationale EZK- en LNV-subsidies; 
 
Besluit: 
 
Artikel I  
 
De Regeling nationale EZK- en LNV subsidies wordt als volgt gewijzigd: 
 
A 
 
Voor titel 3.14 wordt een titel ingevoegd, luidende: 
 
Titel 3.13b. Garantie ondernemingsfinanciering uitbraak coronavirus 
 
Artikel 3.13b.1. Begripsbepalingen 
 
1. In deze titel wordt verstaan onder: 
 
fundingkosten: kosten die de bank maakt om geld aan te trekken op de 
kapitaalmarkt; 
 
investeringskosten: kosten voor investeringen die noodzakelijk zijn voor de 
bedrijfsvoering dan wel waarvoor reeds verplichtingen zijn aangegaan die moeten 
worden nagekomen en waarvan de nakoming niet kan worden uitgesteld; 
 
lening: niet achtergestelde lening van geld door een financier aan een 
ondernemer, welke lening: 
 
a. al dan niet door enige vorm van zekerheid is gedekt; 
 
b. niet converteerbaar is; 
 
c. is afgesloten met de afspraak dat de rente vast is, of een gedeelte van de rente 
vast is en een gedeelte van de rente flexibel is en gekoppeld is aan Euribor, met 
het oog op de financiering door deze onderneming van eigen activiteiten; 
 
d. wordt verstrekt om te voorzien in de liquiditeitsbehoefte voor werkkapitaal of 
investeringskosten van een ondernemer, die is ontstaan als gevolg van de 
uitbraak van het coronavirus; 
 
e. een hoofdsom kent die niet meer bedraagt dan: 
 
 Pagina 1 van 11 
 

 
a. onroerend goed voor zover de activiteiten gericht zijn op het behalen van 
resultaten door waardestijging van onroerend goed zonder dat er sprake is van 
significante waardetoevoeging door eigen productieve activiteiten; 
 
b. de financiële sector voor zover de ondernemer het bank-, verzekerings- of 
beleggingsbedrijf uitoefent, of een participatiemaatschappij heeft; 
 
c. de gezondheidszorg, voor zover de onderneming een aanbieder is als bedoeld in 
artikel 1, onderdeel c, van de Wet marktordening gezondheidszorg. 
 
2. De financier verstrekt geen lening aan een instelling als bedoeld in artikel 70 
van de Woningwet. 
 
Artikel 3.13b.4. Omvang garantstelling 
 
1. Er wordt garant gestaan voor 90 procent van het nog niet afgeloste deel van de 
lening indien deze is verstrekt aan een MKB-ondernemer en 80 procent van het 
nog niet afgeloste deel van de lening indien deze is verstrekt aan een grote 
onderneming. 
 
2. Indien de financier bij het verkrijgen van een lening een gedeelte daarvan niet 
onder de garantstelling van de Staat brengt, zijn de bepalingen van deze titel 
slechts van toepassing op het gedeelte van de verkregen lening dat onder de 
garantstelling is gebracht. 
 
Artikel 3.13b.5. Hoogte lening voor garantstelling 
 
1. De garantstelling heeft uitsluitend betrekking op een lening waarbij de aan de 
ondernemer verstrekte lening niet minder bedraagt dan € 1.500.000. 
 
2. De garantstelling heeft uitsluitend betrekking op een lening waarbij de aan de 
ondernemer of, indien de ondernemer deel uitmaakt van een groep, aan de groep 
verstrekte lening tezamen met 
 
a. het nog niet afgeloste deel van een of meer leningen of 
 
b. een of meer bankgarantiefaciliteiten als bedoeld in artikel 3.14.2 
 
die door een financier met toepassing van deze titel, de titels 3.13 en 3.14 en titel 
3.13a, zoals deze luidde in de periode van 1 augustus 2017 tot 1 juli 2020 aan de 
ondernemer onderscheidenlijk de groep is of zijn verstrekt of gelijktijdig wordt of 
worden verstrekt niet meer bedraagt dan € 150.000.000. 
 
3. De garantstelling heeft uitsluitend betrekking op een lening waarbij de aan de 
ondernemer of, indien de ondernemer deel uitmaakt van een groep, aan de groep 
verstrekte lening tezamen met andere leningen die door een financier met 
toepassing van deze titel aan de ondernemer onderscheidenlijk de groep is of zijn 
verstrekt of gelijktijdig wordt of worden verstrekt niet meer bedraagt dan het 
maximum bedoeld in artikel 3.13b.1, eerste lid, onderdeel e. 
 
Artikel 3.13b.6. Adviescommissie 
 
De in artikel 3.13.6, eerste lid, genoemde adviescommissie heeft tevens tot taak 
de minister op zijn verzoek te adviseren omtrent: 
 
 Pagina 2 van 11 

 
b. voor het tweede en derde jaar na verstrekking van de lening: 
 
1°. voor een MKB-onderneming: 50 basispunten; 
 
2°. voor een grote onderneming: 100 basispunten; 
 
c. voor het vierde, vijfde en zesde jaar na verstrekking van de lening: 
 
1°. voor een MKB-onderneming: 100 basispunten; 
 
2°. voor een grote onderneming: 200 basispunten. 
 
Artikel 3.13b.11. Informatieverplichtingen 
 
Een aanvraag om een garantstellingsovereenkomst op grond van deze titel, bevat 
in ieder geval: 
 
a. gegevens over de aanvrager, waaronder de naam van de organisatie, het 
nummer waarmee de onderneming is geregistreerd bij de Kamer van Koophandel, 
het post- en bezoekadres en het rekeningnummer; 
 
b. gegevens over de contactpersoon bij de aanvrager, waaronder de naam, het 
telefoonnummer en het e-mailadres; 
 
c. kerngegevens over de organisatie, waaronder de funding, de deskundigheid, 
het financieringsbeleid, het financieringsproces, het beheer, en het 
uitwinningsbeleid van krediet. 
 
Artikel 3.13b.12. Staatssteun 
 
De subsidie, bedoeld in artikel 3.13b.2 bevat staatssteun en wordt 
gerechtvaardigd door staatssteunmaatregelen SA.56914 (2020/N), SA.59925 
(2020/N), SA.62944 (2021/N) en SA.[pm] (2022/N). 
  
Artikel 3.13b.13. Vervaltermijn 
 
Deze titel en bijlage 3.13b.1 vervallen met ingang van 1 juli 2022, met dien 
verstande dat deze van toepassing blijven op subsidies die voor die datum zijn 
verleend. 
 
B 
 
Na titel 3.24 wordt een titel ingevoegd, luidende: 
 
Titel 3.25. Garantie Klein Krediet Corona 
 
Artikel 3.25.1. Begripsomschrijvingen 
 
1. Voor de toepassing van deze titel wordt als financier aangewezen een bank en 
een ingevolge artikel 3.11.1, eerste lid, door de minister aangewezen 
kredietverstrekker. 
 
2. Voor de toepassing van artikel 3.25.2, vierde lid, wordt als financier 
aangewezen een kredietinstelling in de zin van de Wet financiële markten BES die 
 
 Pagina 2 van 11 

4. In aanvulling op het eerste lid kan de minister ook subsidie verstrekken aan 
een financier voor het sluiten van kredietovereenkomsten met MKB-ondernemers 
die gevestigd zijn in het openbaar lichaam Bonaire, Sint Eustatius of Saba. 
 
Artikel 3.25.3. Afwijzingsgronden 
 
1. Voor subsidie komt niet in aanmerking een financier die een 
kredietovereenkomst sluit met een MKB-ondernemer die: 
 
a. een onderneming in stand houdt waarvan de activiteiten in overwegende mate 
betrekking hebben op; 
 
1°. onroerende zaken voor zover de activiteiten gericht zijn op het behalen van 
resultaten door waardestijging van onroerende zaken zonder dat er sprake is van 
een significante waardetoevoeging door eigen productieve activiteiten; 
 
2°. de financiële sector voor zover de ondernemer het bank-, verzekerings- of 
beleggingsbedrijf uitoefent, of een participatiemaatschappij heeft; 
 
b. een onderneming in stand houdt die een aanbieder als bedoeld in artikel 1, 
onderdeel c, van de Wet marktordening gezondheidszorg is; 
 
c. een onderneming in stand houdt die actief is in: 
 
1°. de sector visserij en aquacultuur; 
 
2°. de primaire productie van landbouwproducten, of 
 
3°. de sector verwerking en afzet van landbouwproducten; 
 
d. een onderneming in stand houdt waarvoor de totale ontvangen steun die wordt 
gerechtvaardigd door paragraaf 3.1 van de Tijdelijke kaderregeling inzake 
staatssteun ter ondersteuning van de economie vanwege de huidige COVID-19-
uitbraak (PbEU 2020, C 91 I) na toepassing van deze titel meer bedraagt dan € 
2.300.000 waarbij uit wordt gegaan van bruto bedragen; 
 
e. gelijktijdig met een kredietovereenkomst als bedoeld in artikel 3.25.2. eerste 
lid, een andere kredietovereenkomst met dezelfde financier heeft gesloten of dit 
voorzienbaar op korte termijn zal doen; 
 
f. een onderneming in stand houdt waarbij het uitstaand obligo bij financiers en 
financier-gelieerden na verstrekking van het krediet meer is dan € 250.000 
waarbij alle zakelijke financieringen, met uitzondering van een zakelijke 
hypotheek, worden meegenomen; 
 
g. een onderneming in stand houdt waarmee een kredietovereenkomst is gesloten 
of waaraan een lening is verstrekt met toepassing van de titels 2.5, 3.11, 3.13, of 
3.13b of titel 3.13a, zoals deze luidde in de periode van 1 augustus 2017 tot 1 juli 
2020; 
 
h. een onderneming in stand houdt die geen winst heeft gemaakt in 2019; 
 
i. een onderneming in stand houdt: 
 
 
 Pagina 2 van 11 

De subsidie, bedoeld in artikel 3.25.2, eerste lid, bevat staatssteun en wordt 
gerechtvaardigd door staatssteunmaatregelen SA.57397 (2020/N), SA.59925 
1
(2020/N), SA.62944 (2021/N), SA.[PM] (2022/N) en SA.[PM] (2022/N). 
 
Artikel 3.25.10. Vervaltermijn 
 
Deze titel en de bijlage 3.25.1 vervallen met ingang van 1 juli 2022, met dien 
verstande dat deze van toepassing blijven op subsidies die voor die datum zijn 
verleend. 
 
C 
 
Voor bijlage 3.14.1 wordt een bijlage ingevoegd, luidende:  
 
Bijlage 3.13b.1. behorende bij de artikelen 3.13b.7 en 3.13b.9, onderdeel 
b, van de Regeling nationale EZK- en LNV-subsidies 
 
Model garantstellingsovereenkomst 
 
Overeenkomst tussen: 
 
1. De Staat der Nederlanden, hierna te noemen: de Staat, 
 
vertegenwoordigd door de Minister van Economische Zaken en Klimaat; 
 
2. ..., hierna te noemen de financier; 
 
Partijen zijn het volgende overeengekomen: 
 
Artikel 1. Definitiebepalingen 
 
In deze overeenkomst wordt verstaan onder: 
 
a. minister: de Minister van Economische Zaken en Klimaat; 
 
b. bank: binnen het grondgebied van de Europese Unie gevestigde bank die is 
toegelaten het bedrijf van bank uit te oefenen; 
 
c. investeringskosten: kosten voor investeringen die noodzakelijk zijn voor de 
bedrijfsvoering dan wel waarvoor reeds verplichtingen zijn aangegaan die moeten 
worden nagekomen en waarvan de nakoming niet kan worden uitgesteld; 
 
d. lening: niet achtergestelde lening van geld door een financier aan een 
ondernemer, welke lening: 
 
1°. al dan niet door enige vorm van zekerheid is gedekt, 
 
2°. niet converteerbaar is, 
 
3°. is afgesloten met de afspraak dat de rente vast is, of een gedeelte van de 
rente vast is en een gedeelte van de rente flexibel is en gekoppeld is aan Euribor, 
met het oog op de financiering door deze onderneming van eigen activiteiten, 
 
 
1
 Aanvullen na voorhang en besluiten Europese Commissie 
 
 Pagina 2 van 11 

b. laatstbedoelde rechtspersonen of vennootschappen; 
 
i. financier: een bank; 
 
j. onderneming: iedere eenheid, ongeacht haar rechtsvorm of wijze van 
financiering, die een economische activiteit uitoefent; 
 
k. fundingkosten: kosten die de bank maakt om geld aan te trekken op de 
kapitaalmarkt; 
 
l. MKB-ondernemer: ondernemer die een kleine onderneming of een middelgrote 
onderneming in stand houdt in de zin van artikel 2, onderdeel 2, van de algemene 
groepsvrijstellingsverordening; 
 
m. grote onderneming: onderneming als bedoeld in artikel 2, onderdeel 24, van 
de algemene groepsvrijstellingsverordening; 
 
n. algemene groepsvrijstellingsverordening: verordening (EU) nr. 651/2014 van 
de Commissie van 17 juni 2014 waarbij bepaalde categorieën steun op grond van 
de artikelen 107 en 108 van het Verdrag met de interne markt verenigbaar 
worden verklaard (PbEU 2014, L 187). 
 
Artikel 2. Garantstelling 
 
1. De Staat stelt zich tegenover de financier garant voor 90 procent van de 
waarde van door de financier verstrekte leningen indien deze zijn verstrekt aan 
een MKB-ondernemer en 80 procent van de waarde van door de financier 
verstrekte leningen indien deze zijn verstrekt aan een grote onderneming, voor 
welke garantstelling de financier een provisie is verschuldigd. 
 
2. De garantie wordt verleend voor de duur van deze leningen met een maximum 
van zes jaar. 
 
3. De garantstelling heeft alleen betrekking op leningen die: 
 
a. worden verstrekt overeenkomstig de in artikel 3 genoemde voorwaarden; 
 
b. onder de garantstelling zijn gebracht overeenkomstig de procedure van artikel 
4. 
 
4. Indien de financier bij de verstrekking van een lening een gedeelte daarvan niet 
onder de garantstelling van de Staat brengt, is deze overeenkomst slechts van 
toepassing op het gedeelte van de lening dat onder de garantstelling is gebracht, 
tenzij uitdrukkelijk anders is bepaald. 
 
Artikel 3. Randvoorwaarden lening 
 
Een lening aan een ondernemer kan onder de garantstelling van de Staat worden 
gebracht indien wordt voldaan aan de volgende voorwaarden: 
 
a. de rentabiliteits- en continuïteitsperspectieven van de onderneming van de 
ondernemer zijn bevredigend; 
 
b. in de voorafgaande periode van twaalf maanden zijn niet meer middelen ten 
behoeve van derden aan de onderneming onttrokken dan noodzakelijk voor een 
 
 Pagina 2 van 11 

 
j. de lening dient niet ter vervanging van een bestaande lening die is opgezegd 
om de reden dat een ondernemer niet meer aan de financiële ratio’s uit de 
leningovereenkomst kan voldoen, behoudens indien de bestaande lening wordt 
overgenomen door een andere financier die geen deel uitmaakt van de groep van 
de bestaande financier; 
 
k. de lening dient in overwegende mate niet ter vervanging door dezelfde financier 
of door een financier die deel uitmaakt van de groep van dezelfde financier van 
aan een ondernemer verschaft krediet waarvan de aflossing is vervroegd; 
 
l. de lening dient niet ter overname van een aandelenkapitaal of ter vervanging 
van een converteerbare achtergestelde lening; 
 
m. de lening dient niet ter vervanging van een bestaande lening, indien dit 
uitsluitend ten doel heeft betere leningsvoorwaarden te verkrijgen; 
 
n. de lening heeft niet als doel de afwenteling van bestaande risico’s op de Staat; 
 
o. de lening wordt na verloop van ieder kalenderkwartaal afgelost met een 
zodanig vast bedrag, dat de lening op de laatste datum waarop het moet zijn 
afgelost, maar uiterlijk na verloop van zes jaar, nihil bedraagt; 
 
p. het eerste kalenderkwartaal van aflossing van de lening vangt aan uiterlijk 
achttien maanden nadat de lening is verstrekt indien de lening is verstrekt aan 
een MKB-ondernemer en twaalf maanden indien de lening is verstrekt aan een 
grote onderneming; 
 
q. de financier spant zich ervoor in dat, naast de op het moment van verstrekken 
van de gegarandeerde lening reeds bestaande zekerheden, de ondernemer ten 
gunste van de financier aanvullende zekerheden vestigt, zo hoog mogelijk in rang, 
tot zekerheid voor nakoming van de verplichtingen van de ondernemer jegens de 
financier uit hoofde van de gegarandeerde lening. Bij uitwinning wordt de 
opbrengst van deze aanvullende zekerheden in eerste instantie aangewend voor 
het aflossen van de gegarandeerde lening. Bij uitwinning wordt de opbrengst van 
de reeds bestaande zekerheden in eerste instantie aangewend voor het aflossen 
van de overige niet gegarandeerde financieringsfaciliteiten, voor zover deze 
financieringsfaciliteiten voor het moment van verstrekken van de gegarandeerde 
lening door de financier zijn verstrekt, en in tweede instantie voor het aflossen 
van de gegarandeerde lening; 
 
r. de lening wordt uitsluitend verstrekt aan ondernemingen die een substantieel 
deel van hun activiteiten in Nederland uitvoeren; 
 
s. de afsluitprovisie bedraagt nooit meer dan 1 procent van de lening. 
 
Artikel 4. Aanmelding en toetsing 
 
1. De financier stelt de Staat in kennis van een voorgenomen verstrekking van 
een lening met gebruikmaking van een formulier, overeenkomstig een model dat 
als bijlage bij deze overeenkomst is gevoegd, onder bijvoeging van de 
bescheiden, genoemd in het model. 
 
2. Indien de verstrekking van de lening naar het oordeel van de Staat voldoet aan 
de in artikel 3 bedoelde voorwaarden, geldt de garantstelling op grond van deze 
 
 Pagina 2 van 11 

6. De financier komt met een ondernemer aan wie een gegarandeerde lening is 
verstrekt slechts een wijziging van het aflossingsschema overeen na voorafgaande 
toestemming van de Staat, tenzij: 
 
a. de wijziging een versnelde aflossing betreft; of 
 
b. de wijziging een opschorting van de aflossing betreft gedurende ten hoogste 
acht kalenderkwartalen en de financier gedurende de duur van de opschorting 
uitstel verleent van de verplichting tot aflossing van: 
 
1°. alle financieringsfaciliteiten van de ondernemer bij de financier, bij een gehele 
opschorting van de aflossing; 
 
2°. eenzelfde gedeelte van alle financieringsfaciliteiten van de ondernemer, bij 
een gedeeltelijke opschorting van de aflossing. 
 
7. De Staat verleent de in het zesde lid bedoelde toestemming indien aannemelijk 
is dat: 
 
a. de ondernemer niet in staat is te voldoen aan het bestaande aflossingsschema; 
 
b. adequate maatregelen worden genomen ter verbetering van de liquiditeit van 
de onderneming, rekening houdend met het belang van rentabiliteit en continuïteit 
van de onderneming; 
 
c. rekening is en wordt gehouden met het belang van de Staat als garantsteller, 
onder meer door een evenwichtige aanwending van de beschikbare middelen van 
de ondernemer voor de aflossing van bestaande leningen, met inachtneming van 
de eventuele achterstelling en zekerheden die voor de gegarandeerde lening 
gelden. 
 
8. De Staat kan op verzoek van de financier besluiten om de afdracht van de 
provisie, bedoeld in artikel 6.1, op te schorten in geval dat: 
 
a. er voor de financier geen mogelijkheden meer zijn om de renteverplichtingen te 
incasseren bij de ondernemer; en 
 
b. aannemelijk is dat rekening is gehouden en wordt gehouden met het belang 
van de Staat als garantsteller, onder meer door een evenwichtige aanwending van 
de beschikbare middelen van de ondernemer voor de verplichtingen van 
bestaande leningen, met inachtneming van de eventuele achterstelling en 
zekerheden die voor de gegarandeerde lening gelden. 
 
9. De financier vervreemdt de lening slechts na voorafgaande toestemming van de 
Staat. 
 
10. De financier verleent slechts gehele of gedeeltelijke kwijtschelding van 
verplichtingen voortvloeiende uit de leningovereenkomst, uit hoofde waarvan de 
gegarandeerde lening is verstrekt, na voorafgaande toestemming van de Staat. 
 
11. De financier brengt slechts wijzigingen aan in de leningovereenkomst na 
voorafgaande toestemming van de Staat. De Staat kan toestemming geven indien 
de wijziging noodzakelijk is voor de continuïteit van de onderneming waarvoor de 
lening is verstrekt en indien rekening is en wordt gehouden met het belang van de 
Staat als garantsteller, onder meer door een evenwichtige aanwending van de 
 
 Pagina 2 van 11 

indien sprake is van klemmende redenen, gelegen in het belang van de 
onderneming van de ondernemer. 
 
Artikel 7. Administratieve en informatieverstrekkingsverplichtingen 
 
1. De financier draagt er voor zorg dat een administratie wordt gevoerd die 
zodanig is ingericht, dat daaruit te allen tijde op eenvoudige en duidelijke wijze 
gegevens kunnen worden afgelezen over de verstrekkingen, het beheer en de 
vervreemdingen van gegarandeerde leningen en van ander kapitaal dat zij aan 
dezelfde ondernemer heeft verstrekt. Deze administratie moet ten minste tien jaar 
na het verstrekken van de lening worden bewaard. 
 
2. De financier informeert de Staat binnen acht weken nadat de desbetreffende 
gebeurtenis heeft plaatsgevonden schriftelijk over wezenlijke wijzigingen in het 
financieringsbeleid of de organisatie van de financier en over wijzigingen ten 
aanzien van gegarandeerde leningen, waaronder: 
 
a. een aflossing van een lening, tenzij deze aflossing overeenkomt met een 
aflossingsschema waarover de Staat eerder is geïnformeerd; 
 
b. een wijziging van de looptijd van een lening; 
 
c. de materiële verslechtering van de kredietwaardigheid van de ondernemer. 
 
3. De financier verstrekt de Staat jaarlijks zijn jaarverslag. 
 
4. Desgevraagd verstrekt de financier de Staat gegevens en bescheiden over de 
verstrekkingen, het beheer en de vervreemdingen van gegarandeerde leningen en 
van ander kapitaal dat zij aan dezelfde ondernemer heeft verstrekt, en de 
jaarrekeningen van de ondernemingen waaraan kapitaal is verstrekt, vergezeld 
van desbetreffende accountantsverklaringen als bedoeld in artikel 393, vijfde lid, 
van Boek 2 van het Burgerlijk Wetboek of een mededeling waarom deze 
ontbreekt, en van de bijbehorende toelichtingen voor het bestuur van de 
onderneming. 
 
5. De financier doet onverwijld mededeling aan de Staat van de indiening bij de 
rechtbank van een verzoek tot verlening van surséance van betaling aan hem, een 
verzoek tot faillietverklaring van hem of een verzoek om ten aanzien van hem de 
schuldsaneringsregeling natuurlijke personen van toepassing te verklaren. 
 
Artikel 8. Reikwijdte garantie 
 
1. De financier kan een beroep doen op de garantie indien zij op een 
gegarandeerde lening verwacht verlies te lijden: 
 
a. bij gehele of gedeeltelijke vervreemding van de lening; 
 
b. door gehele of gedeeltelijke kwijtschelding van de lening door de financier; 
 
c. door het onvermogen van de ondernemer om de lening af te lossen; 
 
d. als gevolg van een faillietverklaring, een surséance van betaling of een van 
toepassing verklaren van de schuldsaneringsregeling natuurlijke personen met 
betrekking tot de ondernemer waaraan de lening is verstrekt; 
 
 
 Pagina 2 van 11 

natuurlijke personen, bedoeld in het eerste lid, aanhef en onder d, wordt aanwezig 
geacht: 
 
a. voor zover aannemelijk is dat de financier bij het einde van het faillissement, 
van de surséance onderscheidenlijk van de toepassing van de 
schuldsaneringsregeling een verlies als bedoeld in het achtste lid zal leiden; 
 
b. mits aannemelijk is dat rekening is gehouden met het belang van de Staat als 
garantsteller. 
 
7. De minister kan het beroep afwijzen of een korting toepassen op het gevraagde 
bedrag indien de financier tekort is geschoten bij de naleving van verplichtingen 
op grond van deze overeenkomst of indien de financier niet kan aantonen die 
maatregelen te hebben genomen die een redelijk handelend en redelijk bekwaam 
beheerder zou hebben genomen in het kader van een actief en winstgericht 
beleid. 
 
8. Het verlies wordt berekend op basis van de waarde van de lening of, indien het 
verlies slechts op een deel van de lening is geleden, het hiermee overeenkomende 
deel van die waarde, in een voorkomend geval verminderd met: 
 
a. in geval van vervreemding: de prijs waarvoor die vervreemding heeft 
plaatsgevonden; 
 
b. in geval van ontbinding: de liquidatie-uitkering; 
 
c. in geval van homologatie van een akkoord als bedoeld in het eerste lid, onder 
e, de in het kader van het akkoord voor de lening verrichte uitkering. 
 
9. Indien de financier meermalen gegarandeerde leningen aan een ondernemer 
heeft verstrekt en slechts op een deel daarvan verlies lijdt, wordt het verlies 
geacht te zijn geleden op de lening die de financier het eerst heeft verstrekt. 
 
10. Indien de financier aan een ondernemer leningen heeft verstrekt die slechts 
ten dele onder de garantstelling zijn gebracht en slechts op een deel daarvan 
verlies lijdt, wordt het verlies, onverminderd het zesde lid, naar rato toegerekend 
aan de leningen die onder de garantstelling zijn gebracht. 
 
11. Voor de toepassing van het eerste lid, onderdeel g, is sprake van wanbetaling 
wanneer een MKB-ondernemer een achterstand heeft van meer dan 90 
kalenderdagen in de betaling van de lening. 
 
Artikel 9. Inroepen van garantie en toetsing 
 
1. De financier verzoekt de Staat binnen zes maanden nadat zich de in artikel 8, 
eerste lid, bedoelde situatie heeft voorgedaan om betaling op grond van de 
garantie met gebruikmaking van een formulier, overeenkomstig een model dat als 
bijlage bij deze overeenkomst is gevoegd, onder bijvoeging van een kopie van de 
vervreemdingsovereenkomst, de inschrijving in het register van de ontbinding van 
de rechtspersoon of van de in artikel 8, eerste lid, onderdeel e, bedoelde 
akkoorden en van andere bescheiden als genoemd in het model. 
 
2. Indien op grond van de feiten die door de financier aan de Staat zijn 
medegedeeld blijkt dat sprake is van een verlies als bedoeld in artikel 8, maakt de 
financier aanspraak op betaling van 90 procent van het geleden verlies indien de 
 
 Pagina 2 van 11 

gevestigde zekerheden nog niet is voltooid en ook niet aannemelijk is geworden 
dat geen opbrengsten meer zijn te verwachten die in mindering komen op de 
gegarandeerde lening, brengt de financier de minister ten minste jaarlijks verslag 
uit over de voortgang van de uitwinning. 
 
3. De minister kan over het verloop van de uitwinning binnen een door hem te 
stellen termijn nader gegevens van de financier verlangen. 
 
4. De financier zal, binnen drie maanden nadat alle ten gunste van de financier 
gevestigde zekerheden zijn uitgewonnen, aan de minister verslag uitbrengen en 
de definitieve afrekening ter goedkeuring aan de minister voorleggen. 
 
Artikel 14. Opzegging en wijziging 
 
1. De Staat is gerechtigd deze overeenkomst schriftelijk op te zeggen indien: 
 
a. de financier tekort schiet bij de nakoming van één van zijn verplichtingen uit 
hoofde van deze overeenkomst; 
 
b. ten aanzien van de financier een verzoek bij de rechtbank is ingediend tot 
verlening van surseance van betaling, een verzoek tot faillietverklaring of een 
verzoek tot van toepassing verklaring van de schuldsaneringsregeling natuurlijke 
personen of een buitengerechtelijk akkoord aan crediteuren wordt aangeboden; 
 
c. de financier, in geval deze rechtspersoonlijkheid heeft, is ontbonden; 
 
d. de bepalingen in titel 3.13b van de Regeling nationale EZK- en LNV-subsidies 
niet langer verenigbaar zijn met de regels van de Europese Unie ten aanzien van 
staatssteun. 
 
2. Een opzegging op grond van het eerste lid, onder a, geschiedt uitsluitend nadat 
de Staat de financier op de hoogte heeft gesteld van het voornemen tot opzegging 
en nadat deze in de gelegenheid is gesteld om een tekortschieten dat hersteld kan 
worden te herstellen binnen een redelijke termijn. 
 
3. Een opzegging in verband met de in het eerste lid, onderdeel b of d, bedoelde 
omstandigheid heeft geen gevolgen voor de verplichtingen ten aanzien van 
verstrekkingen van leningen die voor het tijdstip van de opzegging onder de 
garantstelling zijn gebracht. 
 
4. Een opzegging heeft geen gevolgen voor de verplichtingen ten aanzien van 
verstrekkingen van leningen die voor het tijdstip van de opzegging onder de 
garantstelling zijn gebracht, indien overdracht van verplichtingen, bedoeld in 
artikel 11, van toepassing is. 
 
5. De inwerkingtreding van een wijziging van het besluit, of van titel 3.13b van de 
Regeling nationale EZK- en LNV-subsidies leidt terzelfder tijd tot een gelijke 
wijziging van deze overeenkomst. 
 
6. Een wijziging als bedoeld in het vijfde lid heeft geen gevolgen ten aanzien van 
verstrekkingen van leningen die voor het tijdstip van de wijziging onder de 
garantstelling zijn gebracht of voor leningen die zijn of zullen worden verstrekt uit 
hoofde van een overeenkomst die is aangegaan voor het tijdstip van 
inwerkingtreding van de wijziging. 
 
 
 Pagina 2 van 11 

Partijen zijn het volgende overeengekomen: 
 
Artikel 1. Definitiebepalingen 
 
1. De begrippen die in het Kaderbesluit nationale EZK- en LNV-subsidies en artikel 
1.1 en paragraaf 3.25 van de Regeling nationale EZK- en LNV-subsidies zijn 
gedefinieerd hebben in deze overeenkomst de in deze regelingen gegeven 
betekenis. 
 
2. Voorts wordt in deze overeenkomst verstaan onder: 
 
a. financier-gelieerde: een rechtspersoon waaraan de Financier direct of indirect 
meer dan de helft van het geplaatste kapitaal verschaft of voor het handelen 
waarvan de Financier volledig aansprakelijk is, en die als Financier-gelieerde is 
vermeld in artikel 18 van deze overeenkomst; 
 
b. garantstellingskrediet: krediet of een deel van een krediet dat overeenkomstig 
artikel 5 is gemeld; 
 
c. investeringskosten: kosten voor investeringen die noodzakelijk zijn voor de 
bedrijfsvoering dan wel waarvoor reeds verplichtingen zijn aangegaan die moeten 
worden nagekomen en waarvan de nakoming niet kan worden uitgesteld; 
 
d. krediet: bedrag dat de Financier uit hoofde van een kredietovereenkomst 
verstrekt of zal verstrekken; 
 
e. kredietovereenkomst: overeenkomst uit hoofde waarvan: 
 
1°. de Financier aan een MKB-ondernemer geld ter leen verstrekt of zal 
verstrekken, of 
 
2°. de MKB-ondernemer tot een bepaald bedrag trekt of zal kunnen trekken op de 
Financier, of 
 
3°. de Financier tegenover een derde, niet zijnde een rechtspersoon waarmee de 
Financier in een groep verbonden is of een Financier-gelieerde, onherroepelijk een 
verplichting is aangegaan om ten laste van de MKB-ondernemer aan de derde een 
of meer betalingen te doen, welke verplichting niet afhankelijk is van voorwaarden 
op de vervulling waarvan het handelen van de Financier van invloed is; 
 
f. minister: de Minister van Economische Zaken en Klimaat; 
 
g. uitwinning: 
 
1°. uitwinning door de Financier, naar normaal bankgebruik, van de door de MKB-
ondernemer aan de Financier verstrekte zekerheden; 
 
2°. onderhandse verkoop met toestemming van de Financier door de MKB-
ondernemer van de vermogensbestanddelen van de MKB-ondernemer, inning van 
vorderingen daaronder begrepen; en 
 
3°. executoriale verkoop van de vermogensbestanddelen van de MKB-
ondernemer; 
 
 
 Pagina 2 van 11 

Financier aan de Staat is betaald binnen 35 dagen na het verstrekken van het 
krediet; 
 
d. de kredietovereenkomst in schriftelijke vorm of langs elektronische weg tot 
stand is gekomen; 
 
e. de relaties tussen de Financier en de bij zijn onderneming betrokkenen 
enerzijds, en de ondernemers aan wie kapitaal wordt verschaft anderzijds, 
transparant zijn. 
 
2. De toepasselijkheid van deze garantstellingsovereenkomst kan slechts worden 
ingeroepen indien en voor zover door de melding, bedoeld in het eerste lid, 
onderdeel b, de som van de in een kalenderjaar gemelde kredieten of delen 
daarvan de door de minister op grond van artikel 3.25.5, tweede lid, van de 
Regeling nationale EZK- en LNV-subsidies met betrekking tot dat kalenderjaar 
vastgestelde maximumbedrag per financier niet is overschreden. 
 
3. Indien de MKB-ondernemer een rechtspersoon is of een personenvennootschap 
met een rechtspersoon als vennoot, geldt een persoonlijke borgstelling van 10 
procent van de hoofdsom van het garantstellingskrediet. 
 
4. De MKB-ondernemer kan het garantstellingskrediet slechts zonder vergoeding 
aflossen wanneer de hoofdsom in zijn geheel wordt afgelost. 
 
5. De MKB-ondernemer kan het garantstellingskrediet tussentijds aanvullend 
aflossen onder voorwaarde dat dit eenmaal per jaar gebeurt voor minimaal 20 
procent van de hoofdsom van het garantstellingskrediet (of openstaand saldo bij 
krediet in rekening-courant) of volgens een andere afspraak conform de 
Gedragscode Kleinzakelijke Financiering zoals toegepast door de Financier. 
 
6. Het garantstellingskrediet heeft niet als doel de afwenteling van bestaande 
risico’s op de Staat. 
 
7. Het garantstellingskrediet wordt niet later aangevraagd dan 15 juni 2022 en 
wordt verstrekt uiterlijk tot en met 30 juni 2022. 
 
8. De opschorting, bedoeld in artikel 3, lid 1, onderdeel a, onder 2, vereist niet de 
voorafgaande goedkeuring van de Staat. 
 
Artikel 4. Criteria voor MKB-ondernemer bij verstrekken 
garantstellingskrediet 
 
Ten tijde van het sluiten van een kredietovereenkomst uit hoofde waarvan een 
garantstellingskrediet aan een MKB-ondernemer wordt verstrekt, moet aan de 
volgende criteria zijn voldaan: 
 
a. de MKB-ondernemer heeft verklaard: 
 
1°. dat het krediet dient ter financiering van het door de MKB-onderneming 
geleden of te verwachten verlies aan inkomsten of wordt verstrekt om te voorzien 
in de liquiditeitsbehoefte voor investeringskosten van een MKB-onderneming, dat 
of die is ontstaan of naar verwachting ontstaat tussen 19 maart 2020 en 30 juni 
2022, als gevolg van het coronavirus; 
 
 
 Pagina 2 van 11 

12°. geen onderneming in stand te houden waarbij het uitstaand obligo bij 
financiers en financier-gelieerden na verstrekking van het krediet meer is dan € 
250.000,– waarbij alle zakelijke financieringen, met uitzondering van een 
zakelijke hypotheek, worden meegenomen. 
 
Artikel 5. Kredietmelding 
1. De Financier meldt ten minste eens per kwartaal aan de Staat de in dat 
kwartaal verstrekte kredieten waarop deze garantstellingsovereenkomst van 
toepassing is, onder de gelijktijdige verstrekking van de door de minister 
gevraagde informatie. 
 
2. De minister bevestigt de ontvangst van een melding binnen 35 dagen na 
ontvangst. 
 
3. Voor de toepassing van artikel 3, tweede lid, is de volgorde van ontvangst van 
de meldingen door de minister bepalend. 
 
Artikel 6. Provisie 
 
1. Het tarief van de provisie bedraagt voor een kredietovereenkomst met een 
MKB-ondernemer eenmalig 2 procent van het kredietbedrag. 
 
2. Indien overeenkomstig artikel 3, eerste lid, onderdeel c, een provisie is betaald 
met betrekking tot een kredietovereenkomst en indien het desbetreffende krediet 
niet is opgenomen vanwege omstandigheden die niet zijn toe te rekenen aan de 
kredietnemer of aan de Financier, wordt de provisie door de Staat terugbetaald 
aan de Financier mits de Financier binnen een jaar na het sluiten van de 
kredietovereenkomst daartoe een verzoek aan de Staat heeft gedaan. 
 
Artikel 7. Verzoek om betaling uit hoofde van de 
garantstellingsovereenkomst 
 
1. De Staat stelt zich garant voor 95 procent van ieder garantstellingskrediet, 
bestaande uit de hoofdsom van dat krediet, de verschuldigde achterstallige rente 
en de voor dat krediet gemaakte kosten, waaronder kosten voor de uitwinning. 
 
2. De Financier kan, zodra er sprake is van een wanbetaling onder een 
garantstellingskrediet, een verzoek doen aan de Staat tot betaling van het 
verwachte verlies, bedoeld in artikel 8. Dit verzoek wordt ingediend in ieder geval 
binnen negen maanden na de datum waartegen het garantstellingskrediet is 
opgeëist of, indien dit eerder is, na de datum van het faillissement. 
 
3. Voor de toepassing van het tweede lid is sprake van wanbetaling wanneer een 
MKB-ondernemer een achterstand heeft van meer dan 90 kalenderdagen in de 
betaling van een verplichting onder het krediet. 
 
4. Het verzoek wordt ingediend onder gelijktijdige verstrekking van de door de 
minister gevraagde informatie. 
 
5. De minister geeft binnen 35 dagen na de ontvangst uitvoering aan het verzoek 
aan de Financier. 
 
Artikel 8. Berekening verlies 
De omvang van het verwachte verlies bedraagt per krediet 95 procent van 
hetgeen de MKB-ondernemer ten tijde van het overeenkomstig artikel 7 
 
 Pagina 2 van 11 

getroffen worden met een maximale looptijd van drie jaar. Individuele 
omstandigheden kunnen aanleiding zijn voor kwijtschelding. 
 
6. De Financier kan de restschuld van de borg (max. 10 procent) herfinancieren 
door omzetting in consumptief of hypothecaire krediet, waarbij de looptijd van de 
restschuldregeling in acht wordt genomen en het nieuwe krediet moet passen 
binnen de geldende leennormen. Kosten van herstructurering en uitwinning 
kunnen conform regulier beleid van de Financier worden verhaald op de MKB-
ondernemer. Dit is inclusief de kosten die zijn gemaakt door inschakeling van een 
derde partij. Hierbij geldt ook de reguliere incassovergoeding (provisie) van 20 
procent. 
 
7. De BKR registratie in het geval van wanbetaling wordt gedaan conform bancair 
gebruik. 
 
Artikel 11. Eindafrekening 
 
1. Uiterlijk het tweede kwartaal na de maximale looptijd van het laatste verstrekte 
krediet wordt het totale verlies vastgesteld. Het totale verlies wordt gebaseerd op 
de uit hoofde van de garantstellingskredieten pro resto verschuldigde 
hoofdsommen, de verschuldigde achterstallige rentes en de voor die kredieten 
gemaakte kosten, waaronder de kosten voor de uitwinning, minus de opbrengsten 
van de uitwinning, met inachtneming van de omvang van de garantstelling door 
de Staat als bepaald in artikel 7, eerste lid, en de verdeling van de 
uitwinningsopbrengsten conform artikel 10, vierde lid. Op basis daarvan vindt 
verrekening plaats met de reeds betaalde verwachte verliezen met betrekking tot 
de garantstellingskredieten. 
 
2. Afhankelijk van het resultaat van de in het eerste lid genoemde verrekening, 
betaalt de Staat of de Financier hetgeen zij uit hoofde daarvan aan de andere 
partij verschuldigd is op het door die partij opgegeven rekeningnummer. 
 
Artikel 12. Procedure bij aanleveren onjuiste gegevens door Financier 
 
Reeds uitgekeerde bedragen zijn terstond en zonder enige ingebrekestelling 
opeisbaar zodra de minister blijkt dat de Financier zodanig onjuiste of onvolledige 
informatie heeft verschaft dat hij op een verzoek om betaling een andere 
beslissing zou hebben genomen, indien hem de juiste gegevens volledig waren 
verschaft, terwijl de Financier wist of behoorde te weten dat deze onjuist of 
onvolledig waren en dat de verstrekking van deze gegevens tot een onjuiste 
beslissing op het verzoek zou leiden. 
 
Artikel 13. Informatieverplichting 
 
1. De Financier draagt er zorg voor dat een administratie wordt gevoerd die 
zodanig is ingericht, dat daaruit te allen tijde op eenvoudige en duidelijke wijze 
gegevens kunnen worden afgelezen over de verstrekkingen, het beheer en de 
vervreemdingen van gegarandeerde leningen en van ander kapitaal dat zij aan 
dezelfde ondernemer heeft verstrekt. Deze administratie moet ten minste tien jaar 
na het verstrekken van de lening worden bewaard. 
 
2. De Financier doet aan de minister onverwijld mededeling van de indiening bij 
de rechtbank van een verzoek tot verlening van surseance van betaling aan hem, 
een verzoek tot faillietverklaring van hem of een verzoek om ten aanzien van hem 
de schuldsaneringsregeling natuurlijke personen van toepassing te verklaren 
 
 Pagina 2 van 11 

1. Tijdens de looptijd van de kredietovereenkomst uit hoofde waarvan een 
garantstellingskrediet wordt verstrekt en tijdens de uitwinning zal de Financier 
waken over de belangen van de Staat als garant. 
 
2. De Financier zal er voor zorg dragen dat het garantstellingskrediet niet wordt 
gebruikt voor de nakoming van verplichtingen van de MKB-ondernemer aan de 
Financier die het garantstellingskrediet verstrekt, aan een financier-gelieerde. Dit 
verhindert de Financier echter niet om in het geval het garantstellingskrediet 
wordt verstrekt in de vorm van een rekening-courant krediet, de verschuldigde 
rente van de rekening-courant incasseren. 
 
Artikel 15. Hardheidsclausule 
 
Indien naar het oordeel van de minister de kans dat de toepasselijkheid van deze 
overeenkomst op een garantstellingskrediet of een deel van een 
garantstellingskrediet wordt ingeroepen in belangrijke mate wordt verkleind of 
indien naar het oordeel van de minister aannemelijk is dat daardoor het bedrag 
waarvoor de toepasselijkheid van deze overeenkomst wordt ingeroepen in 
belangrijke mate wordt verlaagd, kan de minister voor de toepassing van deze 
overeenkomst met betrekking tot dat krediet instemmen met een gemotiveerd 
verzoek van de Financier om afwijking van deze overeenkomst. 
 
Artikel 16. Communicatie 
 
Waar in deze overeenkomst sprake is van een vorm van communicatie geschiedt 
deze langs elektronische weg. De aanlevering door de Financier kan in afwijking 
en bij wijze van alternatief en ter keuze van de Financier ook geschieden in 
schriftelijke vorm en door aanlevering van een fysieke gegevensdrager. 
 
Artikel 17. Overige bepalingen 
 
1. De inwerkingtreding van een wijziging van het Kaderbesluit nationale EZK- en 
LNV-subsidies of paragraaf 3.25 van de Regeling nationale EZK- en LNV-subsidies 
leidt te zelfder tijd tot een gelijke wijziging van deze overeenkomst. 
 
2. Deze overeenkomst kan worden gewijzigd door een schriftelijke mededeling 
van de minister aan de Financier. 
 
3. Deze overeenkomst is aangegaan voor onbepaalde tijd en kan door de minister 
en de Financier schriftelijk worden opgezegd met inachtneming van een 
opzegtermijn van drie hele kalendermaanden. 
 
4. In afwijking van het derde lid kan deze overeenkomst door de minister met 
onmiddellijke ingang worden ontbonden, indien de Financier in strijd heeft 
gehandeld met het gestelde in deze overeenkomst. 
 
5. In afwijking van het derde lid kan de Financier deze overeenkomst met 
onmiddellijke ingang opzeggen binnen een termijn van een maand na publicatie in 
het Staatsblad van een wijziging van het Kaderbesluit nationale EZK- en LNV-
subsidies, publicatie in de Staatscourant van een wijziging van paragraaf 3.25 van 
de Regeling nationale EZK- en LNV-subsidies of een schriftelijke mededeling van 
de minister, inhoudende een wijziging van deze overeenkomst. 
 
 
 Pagina 2 van 11 

XXXXX, nr. 
WJZ/ 
21315158, tot 
wijziging van de 
Regeling 
nationale EZK- 
en LNV-
subsidies en de 
Regeling 
openstelling 
EZK- en LNV-
subsidies 2022 
in verband met 
het opnieuw 
vaststellen en 
de openstelling 
van de 
subsidiemodule
s Garantie 
Ondernemingsfi
nanciering 
uitbraak 
coronavirus 
(GO-C) en Klein 
Krediet Corona 
(KKC) in 
werking treedt 
t/m 15-06-2022 
 
 
B 
 
Boven de rij met betrekking tot titel 3.26 wordt een rij ingevoegd, luidende:  
 
Titel 3.25: 3.25.2   tijdstip waarop € 100.000.000 
Garantie Klein de regeling van 
Krediet Corona de Minister van 
Economische 
Zaken en 
Klimaat van 
XXXXX, nr. 
WJZ/ 
21315158, tot 
wijziging van de 
Regeling 
nationale EZK- 
en LNV-
subsidies en de 
Regeling 
openstelling 
EZK- en LNV-
subsidies 2022 
in verband met 
het opnieuw 
vaststellen en 
 
 Pagina 2 van 11 

TOELICHTING 
 
ALGEMEEN 
 
1. Aanleiding en doel 
 
Met de onderhavige regeling wordt de Regeling nationale EZK- en LNV-subsidies 
(hierna: RNES) gewijzigd, in verband met steun aan bedrijven die worden 
getroffen door het coronavirus. Met deze wijzigingsregeling worden de 
subsidiemodule Garantie ondernemingsfinanciering uitbraak coronavirus (hierna: 
GO-C) en de subsidiemodule Garantie Klein Krediet Corona (hierna: KKC), die zijn 
vervallen met ingang van 1 januari 2022 opnieuw ingevoerd. Hiermee wordt 
uitvoering gegeven aan de brief van 14 december 2021 aan de Tweede Kamer 
over het steunpakket in het eerste kwartaal van 2022 (Kamerstukken II, 2021-22, 
35420, nr. BL), waarin onder andere is aangekondigd dat de voornoemde 
subsidiemodules beschikbaarheid worden gemaakt tot en met het tweede kwartaal 
van 2022. Daarnaast worden met deze wijzigingsregeling de voornoemde 
subsidiemodules voor de eerste helft van 2022 opengesteld.   
 
Overeenkomstig artikel 4.10 van de Comptabiliteitwet 2016 moeten 
subsidieregelingen een datum bevatten waarop zij komen te vervallen, welke 
datum niet later mag liggen dan vijf jaar na inwerkingtreding van die regeling. 
Ten aanzien van de subsidiemodules GO-C en de KKC was de vervaldatum 1 
januari 2022. Deze datum volgde uit de Tijdelijke kaderregeling inzake 
staatssteun ter ondersteuning van de economie vanwege de huidige COVID-19-
uitbraak (PbEU 2020, C 91 I) (hierna: Tijdelijke kaderregeling). Doordat de 
Tijdelijke kaderregeling is verlengd, is het mogelijk de subsidiemodules GO-C en 
de KKC ook in de eerste helft van 2022 te continueren. Omdat beide 
subsidiemodules per 1 januari 2022 zijn komen te vervallen, worden de 
subsidiemodules door middel van deze wijzigingsregeling opnieuw ingevoerd. Op 
grond van artikel 4.10, zesde lid, van de Comptabiliteitswet 2016 moet de 
invoering van een subsidieregeling die strekt tot het verstrekken van subsidie 
onder hoofdzakelijk dezelfde voorwaarden voor overwegend dezelfde activiteiten 
als een vervallen subsidieregeling bij de Tweede Kamer worden voorgehangen. 
Onderhavige regeling is daarom aan de Tweede kamer overgelegd (Kamerstukken 
4
II, 2021/22, 35420, nr. PM ). 
 
De subsidiemodule GO-C is inhoudelijk niet gewijzigd. De subsidiemodule KKC 
wordt inhoudelijk ongewijzigd ingevoerd met uitzondering van enkele wijzigingen 
die verderop worden behandeld. Er is voorzien in een nieuwe openstellingsperiode 
voor de eerste helft van 2022. Waar nodig zijn bepalingen in de subsidiemodules 
en de bijbehorende bijlagen hierop aangepast. Daarnaast is ten aanzien van beide 
subsidiemodules geregeld dat het mogelijk is om kredieten die zijn gesloten na 1 
januari 2022 en die voldoen aan de criteria van de betreffende subsidiemodule na 
inwerkingtreding van de huidige regeling opnieuw te verstrekken en onder de 
betreffende subsidiemodule te brengen (herfinanciering). De beide 
subsidiemodules komen overeenkomstig de Tijdelijke kaderregeling met ingang 
van 1 juli 2022 te vervallen. Ten behoeve van transparantie is ervoor gekozen om 
de beide subsidiemodules (opnieuw) volledig toe te lichten en voor de toelichting 
niet enkel te verwijzen naar eerdere relevante publicaties in de Staatscourant.   
 
2. Subsidiemodule GO-C 
 
 
4
 Aanvullen na voorhang 
 
 Pagina 2 van 11 

• Er geldt een minimumprovisie. 
Bij het artikelsgewijze deel van deze toelichting komen enkele andere verschillen 
aan de orde. 
 
2.3 Vervalbepaling 
 
Ingevolge artikel 4.10, tweede lid, van de Comptabiliteitswet 2016 en in 
overeenstemming met de looptijd van de Tijdelijke kaderregeling en het daarop 
gebaseerde goedkeuringsbesluit van de Europese Commissie is een 
horizonbepaling opgenomen. De regeling vervalt met ingang van 1 juli 2022, met 
dien verstande dat deze van toepassing blijft op subsidies die voor die datum zijn 
verleend.  
 
2.4 Openstelling 2022 
 
Voor het eerste half jaar van 2022 kunnen aanvragen worden ingediend vanaf de 
datum van inwerkingtreding van de onderhavige regeling tot en met 15 juni 2022. 
Deze periode is iets korter dan de looptijd van de regeling, zodat er voldoende tijd 
is om de ingediende aanvragen te kunnen beoordelen en – in overeenstemming 
met de Tijdelijke kaderregeling – uiterlijk op 30 juni 2022 daarover te kunnen 
besluiten. Evenwel is het mogelijk dat het subsidieplafond in deze periode eerder 
wordt bereikt dan op 15 juni 2022 en dat er om die reden in dat jaar geen 
subsidie meer verstrekt kan worden. Dit plafond is opgenomen in artikel II, 
waarmee de Regeling openstelling EZK- en LNV-subsidies 2022 wordt gewijzigd. 
De GO-C deelt het subsidieplafond met de bestaande GO-modules (titel 3.13, 
subsidiemodule Garantie Ondernemingsfinanciering en titel 3.14, subsidiemodule 
Garantstelling gericht op bankgaranties). Het subsidieplafond voor 2022 bedroeg 
voor de bestaande GO-modules € 300.000.000. Het subsidieplafond wordt echter 
aanzienlijk verhoogd met toevoeging van de GO-C tot € 600.000.000. 
 
3. Subsidiemodule KKC 
 
3.1 Aanleiding en doel 
 
Het coronavirus zorgt voor een breed scala aan negatieve economische effecten. 
Bedrijven die voor corona in de kern gezond waren, kunnen hierdoor in 
liquiditeitsproblemen komen. Het kabinet wil de toegang tot liquiditeit voor MKB-
ondernemingen vergemakkelijken. Het gaat specifiek om ondernemingen met een 
relatief kleine financieringsbehoefte tussen de € 10.000 en € 50.000. Dit betreft 
naar schatting enkele duizenden ondernemingen in Nederland. De relatief kleine 
financieringsomvang waar deze ondernemingen naar op zoek zijn, in verhouding 
tot de handelingskosten maakt dat dit type ondernemingen een extra zetje nodig 
heeft. Het doel van de KKC is om op een verantwoorde wijze een zo breed 
mogelijke groep MKB-ondernemingen tegen relatief gunstige voorwaarden in hun 
financieringsbehoefte tot € 50.000 te voorzien. 
 
De subsidiemodule KKC wordt inhoudelijk ongewijzigd ingevoerd met uitzondering 
van enkele wijzigingen: 
• Naast verlies aan inkomsten kunnen ook investeringskosten om terug te 
komen tot pré corona niveau worden gefinancierd. Uit de crisis investeren 
geniet in economische perspectief de voorkeur boven verliesfinanciering 
voor behoud van economische activiteit. Daarom wordt naast het 
financieren van verlies aan inkomsten ook mogelijk om investeringskosten 
te financieren om terug te komen tot pré corona niveau. Hiermee wordt de 
KKC gelijkgetrokken met de GO-C en BMKB-C die dit ook mogelijk maken. 
 
 Pagina 2 van 11 

gelijktijdig met het KKC-krediet geen ander krediet afgesloten en zal dat op korte 
termijn ook niet doen en heeft geen ander krediet ten aanzien waarvan de Staat 
borg of garant staat. 
• Indien het MKB-bedrijf een rechtspersoon is of een personenvennootschap met 
een rechtspersoon als vennoot, dan geldt een persoonlijke borgstelling van 10% 
van de hoofdsom van de lening. De financier heeft een inspanningsverplichting om 
deze zekerheid zo goed mogelijk te borgen. 
• Alleen kredieten voor ondernemingen die op 31 december 2019 niet al in 
moeilijkheden waren, komen in aanmerking. 
 
3.3 Uitvoering 
 
Gezien de relatief lage kredietbehoefte en de relatief hoge handlingskosten voor 
deze kredieten is in de algemene systematiek van de KKC gekozen voor uitvoering 
door middel van een (deels) geautomatiseerd proces. De MKB-ondernemer moet 
verklaren over de verschillende afwijzingsgronden en de financier gaat in beginsel 
uit van de verklaring van de ondernemer. Dit geldt niet voor de criteria waar de 
financier zelf geautomatiseerde gegevens over heeft en die ook geautomatiseerd 
getoetst kunnen worden. Hiermee wordt op een redelijke wijze invulling gegeven 
aan een controle die de snelheid van het proces niet in de weg staat. De financier 
moet er echter wel voor waken dat geen evident onjuiste gegevens worden 
verstrekt, zoals ook terug te zien in artikel 12 van de bij deze subsidiemodule 
behorende modelovereenkomst. 
 
Om de snelheid van de kredietverstrekking te garanderen richten financiers een 
eigen (gedeeltelijk) digitale omgeving in. Binnen deze digitale omgeving moet het 
mogelijk zijn om op basis van de aangeleverde gegevens geheel of gedeeltelijk 
geautomatiseerde verwerking en beoordeling te bewerkstelligen. Daarbij streven 
financiers ernaar om tussen het indienen van de aanvraag en de uitbetaling van 
het krediet maximaal vijf werkdagen te laten zitten. Uitgangspunt hierbij is dat er 
sprake is van een complete aanvraag en er geen aanvullende onderzoeken of een 
Customer Due Diligence-toets nodig zijn. 
 
Voor de uitvoering van de KKC wordt in grote mate aangesloten bij het vigerende 
beleid van financiers en bij de bestaande gedragscodes, als de Gedragscode 
Kleinzakelijke Financiering. Voor het kredietbeoordelingsproces geldt dat 
financiers zelf het proces invullen. Zoals eerder aangegeven wordt van de 
financier verwacht dat dit proces deels geautomatiseerd verloopt. 
 
Voorafgaand aan de individuele kredietverstrekking vindt geen melding aan RVO 
noch controle door RVO plaats. Direct na verstrekking van het eerste krediet, en 
daarmee bij het openen van een Klein Krediet Corona portfolio, kan wel een 
controle plaatsvinden. Na het de kredietverstrekking wordt hiervan melding 
gedaan bij RVO. Pas na deze melding is er sprake van subsidieverstrekking zoals 
bedoeld in artikel 3.25.2 RNES. De controle op de KKC zal voor de minister door 
RVO steekproefsgewijs worden uitgevoerd. Met de steekproef wordt getoetst of de 
financier conform de procesafspraken en normaal bancair gebruik heeft 
gehandeld. In het geval er ernstige afwijkingen worden geconstateerd bij de 
steekproef kan de overeenkomst met de financier worden opgezegd. Deze 
opzegging heeft geen gevolgen voor de bestaande uitstaande leningen en de 
daarbij behorende garantie. Zie hiervoor ook artikel 13 van de 
modelovereenkomst. 
 
Gedurende de looptijd van de KKC bouwt de financier een portfolio op met 
betrekking tot de KKC. Deze portfolio bestaat uit kredietovereenkomsten waarvoor 
 
 Pagina 2 van 11 

5.2 GO-C 
 
Er is voor gekozen om de GO-C naast de bestaande subsidiemodule Garantie 
Ondernemingsfinanciering in te voeren en om deze in belangrijke mate te baseren 
op die module. Ook voor de GO-C geldt dat de ondernemer afspraken zal moeten 
maken met de bank over het afsluiten van een lening. Procedure en kosten zijn 
voor de ondernemer niet anders dan voor het afsluiten van een lening zonder 
overheidsgarantstelling. Deze regeling heeft derhalve geen invloed op de 
regeldruk voor de ondernemer. Voor de banken geldt het volgende. Omdat is 
uitgegaan van de procedure zoals bij de bestaande GO-module, wordt ook met 
deze regeling gekozen voor een vorm met de minste regeldrukeffecten. 
Administratief loopt ook deze regeling op een wijze die gelijk is aan de bestaande 
GO-module via de GO postbus bij RVO. Ook de werkwijze met betrekking tot het 
factureren van de provisie is gelijk aan die bij de GO-module. De GO-C module 
bevat echter ook additionele informatieverplichtingen voor de banken in verband 
met de eisen die voortvloeien uit de Tijdelijke kaderregeling. De banken zullen 
naar verwachting hierover extra vragen stellen aan RVO. Hierdoor zijn de 
administratieve lasten per aanvraag naar schatting ca. 2 uur hoger dan voor de 
andere GO-modules. De tijdsbesteding bij een reguliere GO bedraagt 2 uur. 
Uitgaande van een uurtarief van € 77,– en circa 15 verwachte aanvragen, leidt dit 
derhalve tot circa 4*77*15 = € 4620  – aan regeldruk voor de banken van de GO-
C. Dit staat los van de gebruikelijke kosten die de bank moet maken voor het 
verstrekken en beheren van een lening, maar deze kosten zijn voor de bank niet 
anders dan voor een lening zonder overheidsgarantstelling en vloeien derhalve 
niet voort uit deze regeling. 
 
5.3 KKC 
 
In tegenstelling tot een gewone lening vindt er controle door de overheid op de 
verstrekte lening plaats. Hierbij wordt gekeken of de regeling op een correcte 
wijze is ingezet. De controle hierop vindt plaats door RVO. De opzet van de 
controle is, gezien de verstrekte kredieten, gering van omvang en vindt 
steekproefsgewijs plaats. Financier dient hiervoor alleen RVO toegang te geven tot 
de gegevens. Voor de controle dienen ten opzichte van een normale lening geen 
extra gegevens bewaard te worden. Deze dienen volgens de geldende 
voorschriften, zoals onder andere de interne controle en de CRR-voorschriften, al 
bewaard te worden. Daarom gaat het bij de inschatting om gemiddeld 10 minuten 
per dossier om de gegevens op te halen. Om deze vervolgens in gereedheid te 
brengen voor RVO wordt naar een ruime schatting nogmaals 30 minuten per 
dossier gerekend. Hiermee komt de totale tijdsduur op 40 minuten per dossier. 
Met de verlenging van de regeling wordt verwacht dat er per financier ongeveer 2 
dossiers van de nieuwe kredietverstrekkingen worden nagevraagd. Indien er 
ernstige afwijkingen worden geconstateerd kan dit aantal oplopen. Daar wordt 
hier niet van uitgegaan. Per financier gaat het dus om 1 uur en 20 minuten. 
Uitgaande van in totaal 7 verstrekkende financiers komen de kosten voor controle 
daarmee op: 1,33 uur x € 54 x 7 financiers = € 502,74. 
 
5.4 Adviescollege toetsing regeldruk 
 
Een concept van de regeling is voorgelegd aan het Adviescollege toetsing 
regeldruk (ATR). ATR heeft het dossier niet geselecteerd voor een formeel advies, 
omdat het geen omvangrijke gevolgen voor de regeldruk heeft. 
 
6. Inwerkingtreding  
 
 
 Pagina 2 van 11 

In artikel 3.13b.1, eerste lid, onderdeel g, is opgenomen dat voor een lening die 
onder de garantstelling wordt gebracht een rente in rekening wordt gebracht die 
gelijk is aan de rente die voor een vergelijkbare lening die zonder garantie wordt 
verstrekt, in rekening wordt gebracht. Dit betekent dat GO-C leningen door de 
bank marktconform moeten worden geprijsd, volgens de eigen rating- en 
risicomodellen van de bank, alsof er geen garantie is. De bank draagt een deel 
van de rentemarge als garantieprovisie af aan de Staat, conform de berekening 
die is opgenomen in art. 3.13b.10 (zie de toelichting bij dat artikel). De 
onderneming betaalt geen garantieprovisie bovenop de rente die wordt betaald 
aan de bank. De garantie van de Staat werkt aldus niet kostenverhogend voor de 
onderneming. Overigens zou ook zonder deze bepaling de bevoegdheid van de 
minister om op grond van artikel 3.13b.10, tweede lid, een hoger tarief voor de 
provisie vast te stellen, indien de provisie te laag is in relatie tot het risico dat de 
Staat loopt, tot eenzelfde resultaat leiden. Er is echter voor gekozen dit te 
expliciteren, mede in het licht van de mogelijkheid die is opgenomen in artikel 4, 
vierde lid, van de model garantstellingsovereenkomst (zie de toelichting bij dat 
artikel), voor de minister om af te wijken van de aanvraagprocedure. 
 
Artikel 3.13b.2 (Subsidieverstrekking) 
 
Leningen met een maximumduur van zes jaar kunnen onder de garantstelling 
worden gebracht. 
 
Artikel 3.13b.3 (Uitsluitingen) 
 
Anders dan op grond van de bestaande GO-modules kunnen ook garantstellingen 
worden verstrekt voor leningen aan een ondernemer wiens activiteiten in 
overwegende mate betrekking hebben op landbouw, visserij en aquacultuur. Ook 
deze sectoren worden hard geraakt door de coronacrisis. Daarom is de GO-C ook 
voor deze voor Nederland belangrijke sectoren toegankelijk. 
 
Artikel 3.13b.4 (Omvang garantstelling) 
 
Er wordt bij de GO-C garant gestaan voor 90 procent van het nog niet afgeloste 
deel van de lening indien deze is verstrekt aan een MKB-ondernemer en 80 
procent indien deze is verstrekt aan een grote onderneming. Bij de GO is dit 50 
procent. Het begrip MKB-ondernemer is gedefinieerd in artikel 1.1. van de RNES. 
In dit artikel wordt in de definitie van kleine onderneming en middelgrote 
onderneming verwezen naar hoe deze begrippen worden gebruikt in de algemene 
groepsvrijstellingsverordening. Zie hiervoor artikel 2, onderdeel 2, en bijlage I van 
deze verordening. Volgens bijlage I van deze verordening wordt daar onder 
verstaan ondernemingen waar minder dan 250 personen werkzaam zijn en 
waarvan de jaaromzet € 50 miljoen of het jaarlijkse balanstotaal € 43 miljoen niet 
overschrijdt. Grote ondernemingen zijn volgens artikel 2, onderdeel 24, van deze 
verordeningen, alle ondernemingen die niet aan de in bijlage I vastgestelde 
criteria voldoen. 
 
Artikel 3.13b.5 (Hoogte lening) 
 
De garantstelling voor de GO-C heeft uitsluitend betrekking op een lening waarbij 
de aan de ondernemer verstrekte lening niet minder bedraagt dan € 1.500.000 
(artikel 3.13b.5, eerste lid). 
 
In artikel 3.13b.5, tweede lid, is een maximum bepaald voor de aan één 
ondernemer, met toepassing van deze titel, titel 3.13 (subsidiemodule Garantie 
 
 Pagina 2 van 11 

de garantstelling wordt gebracht. Op grond van de Tijdelijke kaderregeling 
(paragraaf 3.2, onderdeel 25, onder d) geldt dit maximum niet alleen voor de 
individuele lening, maar is dit tevens het maximum voor de som van alle leningen 
die aan de ondernemer worden verstrekt en onder de garantstelling worden 
gebracht op grond van de Tijdelijke kaderregeling. Het is dus niet mogelijk om 
meer dan één lening te verstrekken, en deze onder de garantstelling te brengen, 
als deze gezamenlijk leiden tot overschrijding van dit maximum. Om die reden is 
in artikel 3.13b.5, derde lid, opgenomen dat dit maximum ook van toepassing is 
als er meer leningen op grond van de GO-C onder de garantstelling worden 
gebracht. Herhaald zij dat zowel het maximum van het tweede als het derde lid in 
acht genomen moeten worden. 
 
Artikel 3.13b.6 (Adviescommissie) 
 
De adviescommissie die is ingesteld op grond van de subsidiemodule GO (artikel 
3.13.6) adviseert desgevraagd ook over de afwijzingsgronden voor aanvragen om 
het sluiten van een garantstellingsovereenkomst op grond van deze nieuwe 
module (dit is de model garantstellingsovereenkomst in bijlage 3.13b.1) en de 
afwijzingsgronden voor aanvragen om een garantstelling, bedoeld in artikel 
3.13b.9. 
 
Er is geen advies nodig over de afwijzingsgronden voor aanvragen om het sluiten 
van een garantstellingsovereenkomst indien dit advies al is verkregen bij het 
sluiten van de garantstellingsovereenkomst op grond van de subsidiemodules GO 
en GO-bankgaranties en de GO-C zoals deze gold in de periode van 29 april 2020 
tot en met 31 december 2021 (dus tot het moment van verval van de GO-C). De 
adviescommissie adviseert in dat verband met name over de deskundigheid, 
betrouwbaarheid, integriteit en financiële draagkracht en stabiliteit van de 
financier. Indien deze toets al heeft plaatsgevonden in het kader van de toelating 
tot de GO en GO-bankgaranties, waarmee deze subsidiemodule grote gelijkenis 
vertoont, is een nieuw advies niet nodig. Dit laat onverlet dat deze financiers aan 
de gestelde eisen van de artikelen 22 en 24 moeten (blijven) voldoen. Deze 
afwijkende procedure geldt uiteraard niet voor het advies dat de adviescommissie 
desgevraagd geeft voor individuele aanvragen om een garantstelling. Deze 
adviesprocedure blijft ongewijzigd. In het kader van die adviesaanvraag wordt 
immers niet geadviseerd over de financier, maar over de lening en de gevraagde 
garantstelling. 
 
Artikel 3.13b.8 (Verdeling van het subsidieplafond) 
 
De minister verdeelt het subsidieplafond voor garantstellingen op volgorde van 
binnenkomst van de aanvragen. Zie in dit verband artikel 4 van de model 
garantstellingsovereenkomst. In het vierde lid, onderdeel c, is voorzien in de 
situatie dat niet langer een aanvraag moet worden ingediend, maar kan worden 
volstaan met een melding. In dat geval is voor de toepassing van artikel 3.13b.8, 
de volgorde van ontvangst van de meldingen door de minister bepalend. 
 
Artikel 3.13b.9 (Afwijzingsgronden) 
 
De minister beslist afwijzend op een aanvraag voor een garantstelling, onder 
andere indien met de financier geen garantstellingsovereenkomst is gesloten en 
voorts indien niet voldaan wordt aan de voorwaarden, bedoeld in artikel 3 van de 
model garantstellingsovereenkomst zoals opgenomen in bijlage 3.13b.1. Indien 
wordt besloten tot een meldingsprocedure in plaats van een aanvraagprocedure, 
zijn deze voorwaarden uiteraard onverkort van toepassing en is het aan de 
 
 Pagina 2 van 11 

Tot slot is in artikel 6 van de model garantstellingsovereenkomst, anders dan bij 
de GO, geen bepaling opgenomen die ertoe leidt dat provisie ook bij vervroegde 
aflossing volledig verschuldigd is. In artikel 6, vijfde lid, is nu alleen opgenomen 
dat indien een lening waarvoor een garantie is verstrekt, geheel vervroegd wordt 
afgelost, de te betalen reeds verschuldigde provisie betaald wordt bij de 
beëindiging van de garantstelling. De reden hiervoor is dat zowel de financier, als 
de Staat als de onderneming er belang bij hebben dat er zo snel mogelijk op de 
GO-C wordt afgelost. Hierdoor vermindert het risico voor alle partijen. 
 
Artikel 3.13b.13 (Vervaltermijn) 
 
In dit artikel is de vervaltermijn van de subsidiemodule opgenomen. Deze is 
gesteld op 1 juli 2022, met dien verstande dat deze van toepassing blijft op 
subsidies die voor die datum zijn verleend. Na deze datum is het derhalve niet 
langer mogelijk om nieuwe garantstellingen te verlenen. Voor de goede orde 
wordt opgemerkt dat ook de reeds voor die datum gesloten 
garantstellingsovereenkomsten (zoals opgenomen in bijlage 3.13b.1) na die 
datum geen grondslag meer bieden voor het verlenen van nieuwe 
garantstellingen. De overeenkomsten blijven wel gelden voor reeds verleende 
garantstellingen. 
Hiermee is de looptijd van deze subsidiemodule gelijk aan de looptijd van de 
Tijdelijke kaderregeling (tot en met 1 juli 2022) op grond waarvan deze 
steunmaatregel is goedgekeurd door de Europese Commissie. Hiermee wordt 
tevens gehandeld overeenkomstig artikel 4.10, tweede lid, van de 
Comptabiliteitswet 2016. 
 
Artikel I, onderdeel B 
 
Met dit onderdeel wordt de KKC weer ingevoerd. Voor de vormgeving van deze 
module is aansluiting gezocht bij de BMKB (titel 3.11 RNES), omdat dit een voor 
de MKB-ondernemers bekende module van de RNES is. Bij de onderhavige module 
is daarentegen wel voor een eenvoudiger opzet gekozen vanwege onder andere 
de lagere kredietbedragen en het aanhaken bij de accreditatie van de BMKB-
module. De verschillende artikelen uit de KKC worden hierna toegelicht. 
 
Artikel 3.25.1 (Begripsomschrijvingen) 
 
In dit artikel wordt voor de verstrekking van het krediet bepaald dat als financier 
worden aangewezen zowel banken als (andere) kredietverstrekkers die 
geaccrediteerd zijn onder de module BMKB van de RNES. Met deze waarborg zijn 
er afdoende garanties ingebouwd dat alleen betrouwbare financiers kredieten 
verstrekken. 
 
Ook kredieten die worden verstrekt in Caribisch Nederland vallen onder deze 
subsidiemodule. Deze kredieten mogen verstrekt worden door kredietinstellingen 
in de zin van de Wet financiële markten BES die op grond van die wet bevoegd 
zijn in Bonaire, Sint Eustatius of Saba het bedrijf van kredietinstelling uit te 
oefenen en onder de BMKB geaccrediteerde, op Bonaire, Sint Eustatius of Saba 
gevestigde, kredietverstrekkers. 
Voor de definitie van het begrip winst is aangesloten bij het begrip winst zoals 
gedefinieerd in artikel 3.8 van de Wet inkomstenbelasting 2001. 
 
Artikel 3.25.2 (Subsidieverstrekking) 
 
 
 Pagina 2 van 11 

verwezen naar hoe deze begrippen worden gebruikt in de algemene 
groepsvrijstellingsverordening. Zie hiervoor artikel 2, onderdeel 2, en bijlage I van 
deze verordening. Volgens bijlage I van deze verordening wordt daar onder 
verstaan ondernemingen waar minder dan 250 personen werkzaam zijn en 
waarvan de jaaromzet € 50 miljoen of het jaarlijkse balanstotaal € 43 miljoen niet 
overschrijdt. 
Ondernemingen waarvan de activiteiten betrekking hebben op onroerend goed en 
de financiële sector zijn uitgesloten (eerste lid, onderdeel a). Dat geldt ook voor 
aanbieders als bedoeld in artikel 1, onderdeel c, van de Wet marktordening 
gezondheidszorg (eerste lid, onderdeel b). Ook onder artikel 3.11.3 van de BMKB 
zijn dergelijke ondernemingen (grotendeels) uitgesloten. Daarnaast is in punt 20 
bis van de Tijdelijke kaderregeling, waar voor deze subsidiemodule gebruik van 
wordt gemaakt, expliciet opgenomen dat steun aan financiële instellingen niet 
onder de Tijdelijke kaderregeling dient te worden beoordeeld. Ook ondernemingen 
die actief zijn in de sector visserij en aquacultuur, de primaire productie van 
landbouwproducten en de sector verwerking en afzet van landbouwproducten, zijn 
uitgesloten van deze subsidiemodule in verband met de diverse steunregelingen 
die voor dergelijke ondernemingen reeds in het leven zijn geroepen, waaronder de 
subsidiemodule Borgstelling MKB-landbouwkredieten en tijdelijke borgstelling 
MKB-visserij- en aquacultuurkredieten (titel 2.5 van de RNES) en de verruiming 
daarvan in verband met Corona (BL-C) (eerste lid, onderdeel c). Deze uitsluiting 
geldt ook voor ondernemingen die gedeeltelijk actief zijn in de hiervoor genoemde 
sectoren. Daarnaast is de kredietbehoefte bij MKB-ondernemingen in de sector 
visserij en aquacultuur, de primaire productie van landbouwproducten en de 
sector verwerking en afzet van landbouwproducten vaak groter dan het 
maximumbedrag van deze subsidiemodule. 
De afwijzingsgrond in het eerste lid, onderdeel d, is overgenomen uit punt 22, 
onder a, van de Tijdelijke kaderregeling. De bedragen die voor dit 
maximumbedrag in acht dienen te worden genomen, moeten brutobedragen zijn, 
dat wil zeggen de bedragen vóór aftrek van belastingen of andere heffingen. 
Het eerste lid, onderdeel e, is opgenomen om te voorkomen dat er meerdere 
kredieten, anders dan de KKC, worden afgesloten bij dezelfde financier. De KKC is 
bedoeld voor MKB-ondernemers met een maximale kredietbehoefte van € 50.000. 
De voorzienbaarheid moet hier nader ingekleurd worden naar wat voorzienbaar is 
voor de financier. 
In het eerste lid, onderdeel f, is geregeld dat de openstaande 
betalingsverplichtingen die een MKB-ondernemer mag hebben na verstrekking van 
het krediet niet meer mag zijn dan € 250.000, waarbij alle zakelijke 
financieringen, met uitzondering van een zakelijke hypotheek, worden 
meegenomen. Het gaat hierbij om betalingsverplichtingen bij financiers en 
financier-gelieerden (een rechtspersoon waaraan de een financier direct of indirect 
meer dan de helft van het geplaatste kapitaal verschaft of voor het handelen 
waarvan de een financier volledig aansprakelijk is). 
De in het eerste lid, onderdeel g, opgenomen afwijzingsgrond is opgenomen ter 
voorkoming dat er enige vorm van overlap bestaat tussen de verschillende 
subsidiemodules uit de RNES. De onderhavige subsidiemodule dient specifiek voor 
MKB-ondernemingen die bij de andere subsidiemodules buiten de boot vallen 
vanwege de geringe omvang van het kredietbedrag en de hoge handlingskosten 
die hiermee gepaard gaan. Een aanvraag om subsidie wordt daarom afgewezen 
als de MKB-ondernemer al een kredietovereenkomst of lening heeft waarvoor met 
toepassing van de titels 2.5, 3.11, 3.13, of 3.13b of de thans vervallen titel 3.13a  
subsidie is verstrekt. Het is niet bedoeld hier uit te sluiten dat een MKB-
ondernemer die nu gebruik maakt van de onderhavige regeling in de toekomst 
gebruik kan maken van de andere genoemde modules onder de RNES. 
 
 Pagina 2 van 11 

 
Met dit onderdeel wordt bijlage 3.13b.1. ingevoegd. Deze bijlage bevat het model 
voor een garantstellingsovereenkomst voor de GO-C. De inhoud van enkele van 
de ten aanzien van de GO-C toegelichte artikelen (artikel I, onderdeel A) komt ook 
terug in de modelovereenkomst. Voor een toelichting op die onderdelen van de 
modelovereenkomst wordt verwezen naar de hierboven gegeven toelichting op 
deze artikelen. In aanvulling daarop wordt de volgende toelichting gegeven. 
 
Artikel 3 (Randvoorwaarden lening) 
 
Gelet op de aard van de problematiek waarmee de ondernemingen als gevolg van 
de uitbraak van het coronavirus worden geconfronteerd en de periode tussen het 
verval van de GO-C en het moment waarop deze module opnieuw wordt 
ingevoerd, is gebleken dat het voor in sommige gevallen noodzakelijk zou kunnen 
zijn om reeds vooruitlopend op de inwerkingtreding van deze regeling de 
benodigde kredieten te verstrekken. Om die reden is ervoor gekozen om leningen 
die dienen ter vervanging van een krediet dat is verstrekt vanaf 1 januari 2022 tot 
de datum van inwerkingtreding van deze regeling, ook in aanmerking te nemen 
voor deze subsidiemodule. Hiervoor wordt een vergelijkbare afwijking opgenomen 
als die in artikel 3, onderdeel c, van de garantstellingsovereenkomst, zoals deze 
voor de GO geldt, op grond waarvan de verstrekking van de lening niet dient ter 
vervanging van aan een ondernemer verschaft krediet of risicokapitaal door 
dezelfde financier. Hierop wordt, in vergelijking met de GO, een andere 
uitzondering geformuleerd, namelijk alleen voor reeds verstrekte kredieten 
(artikel 3, onderdeel c). De uitzondering geldt derhalve niet voor reeds verstrekt 
risicokapitaal. Daarop ziet deze subsidiemodule immers niet. 
De toepassing van deze bepaling leidt tot het volgende. De lening die onder de 
garantstelling wordt gebracht is net als op grond van de GO een nieuwe lening: de 
overeenkomst is nog niet gesloten. Alleen dient deze lening in dit geval ter 
vervanging van financiering die de bank al heeft verstrekt omdat de nood hoog 
was. Het gaat hier dus uitdrukkelijk om een herfinanciering van reeds verleende 
kredieten. De nieuwe lening en de in de leningovereenkomst op te nemen 
voorwaarden zullen moeten voldoen aan deze subsidiemodule, inclusief de 
bepalingen uit de modelovereenkomst. Dit zal getoetst worden in het kader van 
de aanmelding en toetsing in de zin van artikel 4 van de modelovereenkomst. Om 
die reden kunnen alleen nieuwe leningen onder de subsidiemodule worden 
gebracht. Naar verwachting gaat het om een gering aantal kredieten dat vanaf 1 
januari 2022 is verstrekt. Onder de huidige omstandigheden zal het daarbij gaan 
om additioneel krediet om te voorzien in liquiditeit in de vorm van rekening 
courant. Voor de goede orde: doordat de lening moet voldoen aan de 
voorwaarden van de GO-C, zal ook het krediet dat met de GO-C lening wordt 
geherfinancierd aan de kernvoorwaarden van de GO-C moeten voldoen. Voldoet 
dit krediet daar niet aan, dan kan de GO-C lening daar evenmin aan voldoen. 
In artikel 3, onderdeel l, is opgenomen dat de GO-C lening niet dient ter 
overname van een aandelenkapitaal of ter vervanging van een converteerbare 
achtergestelde lening. Dit is vergelijkbaar met het regime bij de GO. Bij de GO 
geldt hierop echter een uitzondering wanneer dit een concrete verbetering in het 
ondernemingsbeleid ten doel heeft. Deze uitzondering is bij de GO-C niet 
opgenomen, omdat de GO-C in geen enkel geval kan worden gebruikt voor 
overname van een aandelenkapitaal of ter vervanging van een converteerbare 
achtergestelde lening. Daar is de GO-C immers niet voor bedoeld. 
In artikel 3, onderdeel n, is opgenomen dat de lening niet als doel heeft de 
afwenteling van bestaande risico’s op de Staat. Ook een door de bank 
doorgevoerde vermindering van een rekening-courant faciliteit zal hier aan 
getoetst worden en mag dus niet leiden tot een risico-verschuiving naar de Staat. 
 
 Pagina 2 van 11 

Artikel 3, onderdeel r. De onderhavige module is bestemd voor garanties voor 
leningen aan ondernemingen die een substantieel deel van hun activiteiten in 
Nederland uitvoeren. Dit volgt uit artikel 3, eerste lid, van het Kaderbesluit 
nationale EZK- en LNV-subsidies. Dit artikel schrijft voor dat een subsidie alleen 
wordt verstrekt aan een natuurlijke persoon, rechtspersoon of vennootschap die 
voor eigen rekening en risico activiteiten uitvoert die ten goede komen aan de 
Nederlandse economie of andere Nederlandse belangen. Deze eis wordt in artikel 
3, onderdeel r, opgelegd aan de financier. Dit op grond van artikel 31, onderdeel 
b, van het Kaderbesluit nationale EZK- en LNV subsidies.  
In artikel 3, onderdeel s, is opgenomen dat de afsluitprovisie van de lening nooit 
meer bedraagt dan 1 procent van de lening. Zie in dit verband de toelichting bij 
artikel 3.13b.10 (Provisie). 
 
Artikel 4 (Aanmelding en toetsing) 
 
Voor leningen die niet meer bedragen dan € 25.000.000, is in het vierde lid de 
mogelijkheid opgenomen voor de minister om af te wijken van de 
aanvraagprocedure, zoals opgenomen in het eerste tot en met het derde lid. 
Hiervan zal gebruik worden gemaakt als het aantal verstrekkingen de 
beoordelingscapaciteit van RVO te boven gaat. Deze procedure is ontleend aan die 
van de subsidiemodule Borgstelling MKB-kredieten, zoals opgenomen in titel 3.11 
van de RNES. Zie hiervoor artikel 6 van de bij deze module behorende model 
garantstellingsovereenkomsten (de bijlagen 3.11.1, 3.11.2 en 3.11.3. van de 
RNES). De overige voorwaarden van de model garantstellingsovereenkomst 
blijven onverkort van toepassing, zodat alleen leningen onder de garantie kunnen 
worden gebracht die aan de voorwaarden voldoen, in het bijzonder die van artikel 
3 van de model garantstellingsovereenkomst. Bij twijfel of een lening aan de 
gestelde voorwaarden voldoet, kan de financier altijd contact opnemen met RVO. 
Indien de minister gebruik maakt van het vierde lid, ontvangt de financier een 
mededeling met daarin opgenomen de omstandigheden waarin en de 
voorwaarden waaronder van deze meldingsprocedure gebruik gemaakt kan 
worden. 
 
Artikel 5 (Verplichtingen beheer) 
 
In artikel 5 zijn de bepalingen opgenomen over het beheer door de bank. Deze 
zijn gelijkluidend aan de bepalingen in de bestaande GO-module, op de 
onderstaande wijziging na. In verband met de bestaande bepalingen wordt nog 
het volgende opgemerkt. Het eerste lid bevat een algemene verplichting voor de 
financier om te zorgen dat een actief en winstgericht beleid wordt gevoerd voor 
het verstrekken, beheren en vervreemden van leningen, waarbij rekening wordt 
gehouden met het belang van de Staat als garantsteller. In verband met het 
verstrekken van de lening is deze bepaling onder meer relevant bij de 
beschikbaarstelling van de lening. Hierover kunnen geen specifieke bepalingen in 
de modelovereenkomst worden opgenomen, omdat dit nu eenmaal maatwerk is 
en afhankelijk van de omstandigheden van het geval. Het spreekt voor zich, maar 
deze bepaling verzekert dat prudent kredietbeheer ook wordt gevoerd bij deze 
beschikbaarstelling. Prudent kredietbeheer bepaalt de keuze of de lening in één 
keer wordt uitgeboekt, of dat dit in tranches moet plaatsvinden. Hierbij zullen 
factoren als de behoefte aan liquiditeit volgens de liquiditeitsplanning van de 
ondernemer, het bedrag van de lening en de inschatting van de risico’s, een rol 
spelen. 
 
Artikel 5, zesde lid, van de model garantstellingsovereenkomst bevat een ruimere 
mogelijkheid tot opschorting van de aflossing dan de GO. De financier heeft onder 
 
 Pagina 2 van 11 

KKC en het moment waarop deze module opnieuw wordt ingevoerd, is gebleken 
dat het in sommige gevallen noodzakelijk zou kunnen zijn om reeds vooruitlopend 
op de inwerkingtreding van deze regeling de benodigde kredieten te verstrekken. 
Om die reden is ervoor gekozen dat de garantstelling door de Staat ook kan 
worden ingeroepen voor een kredietovereenkomst die is verstrekt of aangeboden 
vanaf 1 januari 2022. De toepassing van deze bepaling leidt tot het volgende. Het 
krediet dat onder de garantstelling wordt gebracht is een nieuw krediet: de 
overeenkomst is nog niet gesloten. Alleen dient de kredietovereenkomst in dit 
geval ter vervanging van financiering die de bank al heeft verstrekt omdat de 
nood hoog was. Het gaat hier dus uitdrukkelijk om een herfinanciering van reeds 
verleende kredieten. Het nieuwe krediet en de in de kredietovereenkomst op te 
nemen voorwaarden zullen moeten voldoen aan deze subsidiemodule, inclusief de 
bepalingen uit de modelovereenkomst. De financier heeft een 
inspanningsverplichting ten aanzien van het zeker stellen van de persoonlijke 
borgstelling naar normaal bancair gebruik. Gezien de beoogde snelheid van 
verwerking van de kredietaanvraag en gezien het feit dat het gaat om beperkte 
zekerheden, kan het lastig zijn om de borgstelling zeker te stellen naar normaal 
bancair gebruik. Om die reden is er ten aanzien van de persoonlijke borgstelling 
sprake van een inspanningsverplichting. 
In het zesde lid van dit artikel is expliciet gemaakt dat het garantstellingskrediet 
niet is bedoeld om bijvoorbeeld door middel van de herfinanciering van lopende 
leningen het risico van de bestaande leningen neer te leggen bij de Staat. 
 
Artikel 4. Criteria voor MKB-ondernemer bij verstrekken garantstellingskrediet 
 
Een van de criteria is dat een MKB-ondernemer moet verklaren dat het 
garantstellingskrediet dient ter financiering van de geleden schade of het te 
verwachten verlies aan inkomsten of wordt verstrekt om te voorzien in de 
liquiditeitsbehoefte voor investeringskosten van een ondernemer als gevolg van 
het coronavirus. De regeling is expliciet bedoeld voor het opvangen van de 
economische gevolgen als gevolg van het coronavirus. Dit wordt in de praktijk 
door de financier getoetst aan de hand van de winstgevendheid van de 
onderneming vóór de coronacrisis. Was er toen sprake van een winstgevende 
onderneming dan is de conclusie dat de huidige kredietbehoefte van de MKB-
onderneming het gevolg is van de economische impact van het coronavirus. In de 
praktijk betekent dit dat de KKC open staat voor MKB-ondernemingen die in 2019 
winst hebben gemaakt.  
 
Artikel 7. Verzoek om betaling uit hoofde van de garantstellingsovereenkomst 
 
De garantie is vormgegeven als een eigen, afzonderlijke verplichting van de Staat 
(geen hoofdelijkheid, geen borgtocht). De kredietovereenkomst verandert niet 
door een betaling onder de garantie zodat de financier gerechtigd blijft tot 
uitwinning. 
De betaling, zoals die voortkomt uit het in het tweede lid van dit artikel genoemde 
verzoek, wordt aangemerkt als een voorschot. Dit voorschot wordt in beginsel niet 
in mindering gebracht op de volledige bij de financier bestaande vordering op het 
kredietbedrag van de MKB-ondernemer. Uiteindelijk wordt dit voorschot verrekend 
conform de eindafrekening uit artikel 11 van deze modelovereenkomst. 
 
Artikel 9. Betaling door de Staat 
 
In het tweede lid van dit artikel is vastgelegd dat de Staat niet is verplicht tot 
betaling op het verzoek van de financier in de onder sub a, sub b en sub c 
genoemde gevallen. 
 
 Pagina 2 van 11 

 
Artikel II 
 
Met dit artikel wordt de Regeling openstelling EZK- en LNV-subsidies 2022 
gewijzigd in verband met de openstelling van de GO-C en de KKC. Voor een 
toelichting hierop wordt verwezen naar de paragrafen 2.4 en 3.5 van het 
algemeen deel van deze toelichting. 
 
Artikel III 
 
Voor een toelichting op de inwerkingtreding van deze regeling wordt verwezen 
naar paragraaf 5 van het algemeen deel van deze toelichting. 
 
De Minister van Economische Zaken en Klimaat, 
 
 Pagina 2 van 11 

