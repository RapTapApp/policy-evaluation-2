> Retouradres Postbus 20011 2500 EA  Den Haag
Ministerie van Binnenlandse 
Aan de voorzitter van de Tweede Kamer der Staten-
Zaken en Koninkrijksrelaties
Generaal
Directoraat-Generaal 
Koninkrijksrijksrelaties
Postbus20018
Turfmarkt 147
Den Haag
Postbus 20011
2500 EA  Den Haag
2500 EA  Den Haag
Kenmerk
2022-0000692832
Uw kenmerk
2022Z18570
Datum 16 december 2022
Betreft Beantwoording Kamervragen over het onderzoek ‘The Impacts 
of Climate Change on Bonaire’ (2022Z18570)
  
Hierbij zend ik u, mede namens de ministers voor Klimaat en Energie en 
Volkshuisvesting en Ruimtelijke Ordening en de minister van Infrastructuur en 
Waterstaat, de antwoorden op de vragen van het Kamerlid 
Bouchallikht (GroenLinks) aan de staatssecretaris van Binnenlandse Zaken en 
Koninkrijksrelaties en de minister voor Klimaat en energie over het onderzoek 
‘The Impacts of Climate Change on Bonaire’ (ingezonden 5 oktober 2022). 
  
De staatssecretaris van Binnenlandse Zaken en Koninkrijksrelaties, 
Digitalisering en Koninkrijksrelaties 
 
 
 
 
 
Alexandra C. van Huffelen 
 
 
 
 
 
  
Pagina 1 van 6

Ministerie van Binnenlandse 
Zaken en Koninkrijksrelaties
Kenmerk
te maken voor klimaatverandering. Het kabinet heeft voor de periode 2022-2024 
2022-0000692832
35 mln. Euro beschikbaar gesteld voor de eerste fase van het NMBP. Samen met 
de openbare lichamen van Caribisch Nederland is gestart met de uitvoering 
hiervan. Daarnaast is door de minister voor VRO het traject gestart om te komen 
tot een Ruimtelijke Ontwikkelingsprogramma (ROP), waarin ook rekening 
gehouden wordt met klimaatverandering. Dit ROP zal in 2023 gereed zijn.  
Naast bovengenoemde trajecten, kunnen de openbare lichamen gebruik maken 
van kennis en tools die door het Rijk beschikbaar worden gesteld om stresstesten 
en risicodialogen te organiseren, o.a. via de kennisportaal klimaatadaptatie 
(klimaatadaptatienederland.nl). Verder beschikken de openbare lichamen over 
wettelijke bevoegdheden om te sturen op ruimtelijke ordening en inrichting. Denk 
hierbij aan het uitsluiten van nieuwbouw in laag gelegen gebieden (direct aan 
zee) en het inperken van het gebruik van kwetsbare gebieden. Verder is van 
belang dat de openbare lichamen, anders dan een groot deel van Europees 
Nederland boven de zeespiegel zijn gelegen. Dat geeft de lokale overheden tijd 
om klimaatadaptatiestrategieën te formuleren voor de effecten van 
zeespiegelstijging. Daar waar in Europees Nederland de nadruk ligt op 
bescherming tegen overstromingen, ligt het handelingsperspectief in Caribisch 
Nederland in het tijdig waarschuwen van de bewoners en het inzetten van de 
crisisorganisatie om voorbereid te zijn op stormen en orkanen.  
Vraag 4 
Deelt u de mening dat er meer moet gebeuren om de ernstige gevolgen van 
klimaatverandering voor mens en natuur op Bonaire en de andere Caribische 
eilanden te voorkomen? Zo ja, wat gaat u concreet extra doen? Zo nee, waarom 
deelt u deze mening niet 
 
Het kabinet vindt het belangrijk dat er goed inzicht komt in de gevolgen van 
klimaatverandering voor Caribisch Nederland en dat op basis daarvan 
adaptatiestrategieën worden opgesteld en geïmplementeerd. Belangrijke 
oplossingsrichtingen liggen op het vlak van ruimtelijke regels en maatregelen 
waarvoor de openbare lichamen de instrumenten en bevoegdheden hebben. Dit is 
conform de verantwoordelijkheid van gemeenten in Europees Nederland.  
 
In het kader van het opstellen van klimaatscenario’s van het KNMI wordt 
bovendien in meer detail gekeken naar klimaatverandering in Caribisch 
Nederland, bijvoorbeeld naar zeespiegelstijging en de ontwikkeling van stormen 
en droogte in het zuidelijk deel van de Caribische Zee.  
 
Het uitvoeren van stresstests en risicodialogen is van belang om risico’s verder in 
kaart te brengen en gerichte adaptatiestrategieën op te stellen. Hoewel zowel 
gemeenten in Europees Nederland als de Caribische openbare lichamen hier zelf 
verantwoordelijk voor zijn, heeft de minister van Infrastructuur en Waterstaat 
aangeboden de openbare lichamen hierbij te ondersteunen in de vorm van kennis 
en tools, zoals het ontwikkelen van een klimaateffectatlas zoals ook door het Rijk 
is gedaan voor de gemeenten in Europees Nederland.   
 
 
 
Pagina 3 van 6

Ministerie van Binnenlandse 
Zaken en Koninkrijksrelaties
Kenmerk
Deze mening deel ik niet. Geografisch verschillen Europees en Caribisch 
2022-0000692832
Nederland sterk en zelfs tussen de openbare lichamen onderling zijn er verschillen 
in de gevolgen van klimaatverandering. Nederland kent met haar polders en 
dijkdoorbraken een lange geschiedenis van watersnoden. Caribisch Nederland 
kent deze door haar ligging boven de zeespiegel niet.  De huidige risico’s in 
Caribisch Nederland zijn grotendeels storm-gerelateerd. Dat geldt met name op 
Saba en Sint Eustatius. De ontwikkeling van stormen en de mogelijke paden van 
stormen wordt daarom nauwlettend door de meteorologische diensten gevolgd. 
Het KNMI besteedt in het kader van het opstellen van nieuwe klimaatscenario’s 
ook aandacht aan het Caribisch gebied. Zie verder ook vraag 3 met uitleg over 
het NMBP voor Caribisch Nederland en het traject om te komen tot een Ruimtelijk 
Ontwikkelingsprogramma, waarin ook rekening wordt gehouden met 
klimaatverandering.  
 
Vraag 8 
Deelt u de mening dat Nederlandse overheid dit onderzoek - gelet op de 
consequenties voor gezondheid, cultureel erfgoed en economie - zelf had moeten 
doen? Zo nee, waarom niet? 
 
Er is eerder onderzoek gedaan voor Caribisch Nederland. In 2016 heeft het 
ministerie van Infrastructuur en Waterstaat een quickscan uitgevoerd naar 
overstromingsrisico’s als gevolg van orkanen, tsunami’s en neerslag op Caribisch 
Nederland. Door het KNMI is vervolgens extra geïnvesteerd in de verbetering van 
het inzicht in het golfsysteem in het gebied, zodat betere voorspellingen kunnen 
worden gedaan ten aanzien van golfopzet.  
 
Eind volgend jaar verschijnen de nationale klimaatscenario’s van het KNMI. De 
klimaatscenario´s voor Caribisch Nederland zijn daar onderdeel van. Naast de 
vooruitzichten voor zeespiegelstijging is er momenteel aanzienlijke onzekerheid 
over de mate waarin de eilanden in de toekomst door droogte zullen worden 
getroffen. Er is meer inzicht nodig in de ontwikkelingen van stormen en van 
droogte in het gebied van de eilanden, om zo een goede inschatting te maken van 
de risico’s die naar verwachting optreden.  
 
Overigens kunnen de openbare lichamen ook nu al maatregelen te nemen door te 
sturen op ruimtelijke ordening en inrichting (zie ook het antwoord op vraag 2 en 
4). 
   
Vraag 9 
Is het kabinet zich ervan bewust dat door het onrechtvaardige sociaal-
economische beleid van de Nederlandse overheid voor Caribisch Nederland (veel 
mensen kunnen niet of nauwelijks rondkomen, doordat het minimumloon en 
uitkeringen niet gebaseerd zijn op de kosten voor het levensonderhoud - in 
tegenstelling tot in Europees Nederland) mensen op Bonaire onvoldoende 
middelen hebben om de persoonlijke gevolgen van klimaatverandering op te 
vangen?   
 
Het kabinet heeft meer dan gewone aandacht voor de positie van de inwoners van 
Bonaire, Sint Eustatius en Saba. Het kabinet rekent de bestaanszekerheid in 
Pagina 5 van 6

