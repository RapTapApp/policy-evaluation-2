> Retouradres Postbus 20350 2500 EJ Den Haag
De Voorzitter van de Tweede Kamer
Bezoekadres
der Staten-Generaal
Parnassusplein 5
2511 VX Den Haag
Postbus 20018
www.rijksoverheid.nl
2500 EA  DEN HAAG
Kenmerk
3477297-1040651-PG
Bijlage(n)
4
Correspondentie uitsluitend 
richten aan het retouradres 
met vermelding van de 
Datum 16 december 2022 datum en het kenmerk van 
deze brief.
Betreft Ontwikkelingen in de bevolkingsonderzoeken naar kanker 
2022 en monitors 2021
 
 
 
 
Geachte voorzitter, 
Met deze brief wil ik uw Kamer graag informeren over de ontwikkelingen in de 
bevolkingsonderzoeken naar kanker. Zo zijn de eerste stappen gezet om een 
ontwikkelagenda op te stellen. Ook zijn de monitors van de 
bevolkingsonderzoeken over 2021 beschikbaar. Deze monitors zijn als bijlage aan 
deze brief toegevoegd en zijn ook gepubliceerd op de website van het RIVM. In de 
brief licht ik ze graag verder aan uw Kamer toe. Verder sta ik stil bij diverse 
andere ontwikkelingen in de bevolkingsonderzoeken: de impact die Covid-19 in 
2022 nog heeft, de trend in deelname aan de bevolkingsonderzoeken, deelname 
van transgender, non-binaire en intersekse personen, duurzaamheid, de 
Raadsaanbeveling over prostaatkanker en de adviesaanvraag over 
longkankerscreening en de bevolkingsonderzoeken in Caribisch Nederland. 
 
Ontwikkelagenda 
In de brief van 4 maart 2022 over de aanvulling planning uitwerking 
coalitieakkoord op het terrein van Volksgezondheid, Welzijn en Sport is 
aangegeven dat ik uw Kamer na de zomer zou informeren over het opstellen van 
een ontwikkelagenda voor de bevolkingsonderzoeken naar kanker en de 
1
screenings rond zwangerschap en geboorte (Kamerstuk 35 925, nr. 170) . Met 
een ontwikkelagenda verwacht ik beter zicht te hebben en sneller te kunnen 
anticiperen op relevante ontwikkelingen en innovaties, met borging van de 
kwaliteit en toegankelijkheid van het huidige aanbod. De behoefte om flexibeler 
om te gaan met innovaties en deze sneller te kunnen doorvoeren, is immers 
groot.  
 
1
 De ontwikkelagenda is niet alleen gericht op de bevolkingsonderzoeken naar kanker, maar ook op de 
screenings rond zwangerschap en geboorte. Het gaat hierbij om de prenatale screening op infectieziekten 
en erytrocytenimmunisatie (PSIE), de counseling, de niet-invasieve prenatale test (NIPT), de 20-
wekenecho, de 13-wekenecho die wordt aangeboden in een landelijk wetenschappelijk onderzoek en de 
neonatale hielprikscreening.  
 
Pagina 1 van 16

Bevolkingsonderzoek baarmoederhalskanker 
Het bevolkingsonderzoek baarmoederhalskanker richt zich op deelnemers van 30 
Kenmerk
3477297-1040651-PG
tot 60 jaar. Cliënten in de doelgroep ontvangen periodiek een uitnodiging voor een 
onderzoek. Dit onderzoek bestaat uit afname via een uitstrijkje en het testen 
hiervan op de aanwezigheid van het hoog risico Humaan Papilloma Virus (hrHPV). 
Deelnemers kunnen ook een zelfafnameset aanvragen. Voor deelnemers met een 
2
testuitslag die hrHPV-positief is, volgt cytologisch onderzoek . Bij gebruik van een 
zelfafnameset is voor het cytologisch onderzoek nog wel een uitstrijkje nodig. 
 
Monitor baarmoederhalskanker 2021 
 
3
Op 4 oktober 2022 bracht het RIVM de monitor over 2021 uit . De belangrijkste 
uitkomsten zijn:  
  In 2021 was de deelnamegraad 54,8%. Om de achterstand in de 
deelname door Covid in 2020 in te halen, zijn in 2021 ongeveer 200.000 
uitnodigingen extra verstuurd. In totaal deden daardoor 555.515 
deelnemers mee aan het bevolkingsonderzoek. De licht dalende trend over 
de jaren zet echter door: 57,0% in 2017, 57,6% in 2018, 56,0% in 2019 
en 49,7% in 2020; 
  De sterke daling in 2020 is veroorzaakt door de Covid-pandemie. Mede 
door extra maatregelen (zie verder) is de deelname inmiddels redelijk 
bijgetrokken.; 
  In 2021 hebben weer meer deelnemers gebruikgemaakt van de 
zelfafnameset: 22,1% koos hiervoor, ten opzichte van 16,3% in 2020; 
  Het aantal hrHPV-positieve deelnemers is stabiel en bedraagt 9,5%;  
  Ongeveer een derde van de hrHPV-positieve deelnemers (dat zijn 14.973 
personen) werd verwezen naar de gynaecoloog, omdat er afwijkende 
cellen werden waargenomen;  
  In totaal werd bij 6.246 deelnemers (een voorstadium van) 
baarmoederhalskanker gevonden. Dat is 1,1% van alle deelnemers; 
 
Ontwikkelingen bevolkingsonderzoek baarmoederhalskanker 
 
Stand van zaken verbeteringen bevolkingsonderzoek baarmoederhalskanker 
Het in 2017 vernieuwde bevolkingsonderzoek baarmoederhalskanker is op grond 
van de bevindingen uit de eerste screeningsronde (2017-2021) en het advies van 
4
de Gezondheidsraad uit 2021 verder aangepast. In de Kamerbrief van 17 
december 2021 (Kamerstuk 32 793, nr. 579) over de ontwikkelingen in de 
bevolkingsonderzoeken naar kanker, is aangegeven dat de aanbevelingen uit het 
advies van de Gezondheidsraad worden overgenomen. Hieronder wordt de stand 
van zaken weergegeven. 
 
  
 
2
 Met cytologisch onderzoek worden de lichaamscellen nader onderzocht. 
3
 Zie bijlage 1. Tevens online te raadplegen via: Monitor bevolkingsonderzoek baarmoederhalskanker 
2021 | RIVM 
4
 Te raadplegen via: https://www.rijksoverheid.nl/documenten/rapporten/2021/10/19/advies-
verbetermogelijkheden-bevolkingsonderzoek-baarmoederhalskanker.  
PaginaPagina 3  3 vanvan 16 16

Inzet zelfafnameset n.a.v. amendement Paulusma 
Tijdens de begrotingsbehandeling van het ministerie van Volksgezondheid, Welzijn 
Kenmerk
3477297-1040651-PG
en Sport (VWS) is het amendement Paulusma (TK 36 200 XVI, nr. 28) 
aangenomen. Met dit amendement wordt voor 2023 extra budget vrijgemaakt om 
de inzet van de zelfafnameset (ZAS) te vergroten. Dit sluit ook aan bij het advies 
van de Gezondheidsraad uit 2021. Uitgangspunt is dat drempels voor deelname 
worden verlaagd. In het amendement wordt verzocht om voor het eind van het 
jaar inzichtelijk te maken hoe hier in 2023 (en verder) invulling aan wordt 
gegeven. Met deze brief geef ik aan deze oproep gehoor.  
 
Onderdeel van de vergrote inzet van de ZAS is dat cliënten een gelijkwaardige 
keuze kunnen maken tussen het uitstrijkje en de ZAS. De uitvoering van het 
amendement gebeurt in twee fasen. De voorbereidingen voor de eerste fase zijn 
inmiddels gestart. Deze zijn erop gericht dat cliënten bij de uitnodiging voor het 
bevolkingsonderzoek kunnen kiezen of zij een afspraak maken voor een uitstrijkje 
bij de huisarts of gebruik willen maken van de ZAS die volgt op de uitnodiging. 
Ook kunnen zij in reactie op de uitnodiging aangeven dat zij niet deel willen 
nemen aan het bevolkingsonderzoek. Aan alle cliënten die geen uitstrijkje hebben 
laten maken of zich niet hebben afgemeld, wordt na twaalf weken een nieuwe 
brief gestuurd die vergezeld gaat van een ZAS. Zodra de lopende aanbestedingen 
voor het bevolkingsonderzoek baarmoederhalskanker zijn afgerond, komen 
voldoende zelfafnamesets en analysecapaciteit beschikbaar om deze werkwijze 
door te voeren. De verwachting is deze aanpak de tweede helft van 2023 kan 
starten.  
 
De tweede fase van de vergrote inzet van de ZAS houdt in dat dertigjarigen die 
voor het eerst een uitnodiging voor het bevolkingsonderzoek ontvangen, de ZAS 
direct bij de uitnodiging toegestuurd krijgen. Om dit te realiseren, is meer tijd 
nodig en daarom wordt de beschreven gefaseerde aanpak gehanteerd. Om de 
directe verzending van de ZAS aan dertigjarigen te kunnen doorvoeren, moet 
namelijk een parallelle lijn binnen het bevolkingsonderzoek worden ontwikkeld. 
Hiervoor is onder meer een nieuwe ICT-module, andere communicatiemiddelen en 
een aangepast aanbiedingspakket nodig. De inzet is erop gericht dat aan 
dertigjarigen eind 2023 direct een ZAS wordt opgestuurd met hun uitnodiging 
voor het bevolkingsonderzoek. Na invoering wordt gevolgd wat de effecten van de 
nieuwe werkwijze rond de ZAS op de deelname zijn en hoeveel verspilling van 
niet-gebruikte zelfafnamesets het oplevert.  
 
Instroom HPV-gevaccineerden 
De eerste vrouwen die zijn gevaccineerd, worden in 2023 30 jaar en zullen vanaf 
dat moment worden uitgenodigd voor het bevolkingsonderzoek. De 
voorbereidingen voor de instroom van HPV-gevaccineerden zijn afgerond. In 
eerste instantie krijgen zij het reguliere screeningsschema aangeboden. De 
doelmatigheid van het reguliere screeningsschema voor HPV-gevaccineerden zal 
worden gemonitord en ter advisering worden voorgelegd aan de Gezondheidsraad. 
 
 
  
PaginaPagina 5  5 vanvan 16 16

Als gevolg hiervan is het op dit moment niet mogelijk om in de monitor inzicht te 
geven in het aantal fout-positieve uitslagen en het aantal opgespoorde (voorstadia 
Kenmerk
3477297-1040651-PG
van) tumoren in 2020. Het RIVM werkt er met zorgpartijen hard aan om deze 
gegevensuitwisseling alsnog tot stand te brengen. In nauwe afstemming tussen 
RIVM en VWS wordt daarnaast onderzocht of er een wettelijke grondslag kan 
worden gecreëerd om gegevensdeling mogelijk te maken, specifiek ten behoeve 
van monitoring en kwaliteitsborging van de bevolkingsonderzoeken. De 
verwachting is dat deze gegevensuitwisseling dan opnieuw tot stand kan komen 
en dat de gegevens ook retrospectief kunnen worden verzameld. Het opnieuw tot 
stand komen van deze gegevensuitwisseling is belangrijk voor de noodzakelijke 
monitoring van het bevolkingsonderzoek. 
 
Ontwikkelingen bevolkingsonderzoek borstkanker 
 
Screeningsinterval 
Als gevolg van het tekort aan screeningslaboranten en de verminderde capaciteit 
tijdens de coronacrisis, was het noodzakelijk om het screeningsinterval bij het 
bevolkingsonderzoek borstkanker tijdelijk te verlengen tot maximaal drie jaar. Met 
deze tijdelijke verlenging is ruimte geboden aan Bevolkingsonderzoek Nederland 
voor het werven en opleiden van nieuwe medewerkers. Daarnaast maakt deze 
verlenging het mogelijk dat regio’s elkaar kunnen ondersteunen, waardoor de 
verschillen in screeningsinterval tussen de regio’s zijn afgenomen. In de monitor is 
te zien dat in 2021 in ongeveer 95% van de gevallen het screeningsinterval 
minder was dan de tijdelijke verlenging tot eens in de drie jaar.  
 
Op 22 juni jl. informeerde ik uw Kamer over de stand van zaken rond het 
terugbrengen van het screeningsinterval naar eens in de twee jaar (Kamerstuk 32 
793, nr. 611). Met deze brief kom ik de toezegging na om uw Kamer ieder halfjaar 
te informeren over de voortgang van het terugbrengen van het screeningsinterval. 
Deze toezegging is gedaan tijdens de begrotingsbehandeling van 2021.  
 
De licht dalende trend van het uitnodigingsinterval van begin dit jaar heeft zich 
voortgezet. Op basis van modellen van Bevolkingsonderzoek Nederland is de 
inschatting dat het interval in 2023 verder gaat dalen. Waar in de eerste helft van 
2022 het gemiddelde interval tussen twee uitnodigingen voor het 
bevolkingsonderzoek borstkanker net onder de 32 maanden lag, ligt dat op dit 
moment onder de 30 maanden. Dit betekent dat cliënten op dit moment 
gemiddeld op die termijn worden uitgenodigd voor een volgende screeningsronde.  
 
Er zijn regionale verschillen in interval tussen twee uitnodigingen; met name de 
regio Zuidwest behoeft hierin aandacht. Daar blijven de achterstanden bij het 
uitnodigen voor het bevolkingsonderzoek relatief groot. In de tweede helft van 
2022 is er bij Bevolkingsonderzoek Nederland een nieuwe groep van 25 leerlingen 
gestart met de opleiding tot screeningslaborant. Er was capaciteit voor 26 
leerlingen. Een extra trainingscentrum in het noordelijke deel van het land maakt 
dat de capaciteit iets kon worden opgehoogd, voorheen startten klassen van 23 
kandidaten. Op 22 juni jl. informeerde ik uw Kamer dat er met twee ziekenhuizen 
detacheringsovereenkomsten getekend zijn, zodat er medewerkers vanuit 
ziekenhuizen na scholing kunnen worden ingezet voor het bevolkingsonderzoek. 
Met name de toegenomen personele krapte in de ziekenhuizen maakt dat deze 
hulp niet of nauwelijks meer kan worden uitgebreid.  
 
 
PaginaPagina 7  7 vanvan 16 16

van de coalitiemiddelen voor volksziektes kan pas nadat de behandeling van de 
ontwerpbegroting 2023 van VWS in de Tweede en Eerste Kamer is afgerond. Dit is 
Kenmerk
3477297-1040651-PG
eveneens vermeld in de Kamerbrief van 14 oktober. Hierna zal ik mij inzetten, 
samen met ZonMw en het RIVM, om zo snel mogelijk een aangepaste 
subsidieoproep te publiceren, waarbij ik mij richt op begin 2023. Na honorering 
van een onderzoeksaanvraag kan het proefbevolkingsonderzoek van start gaan. 
Hierbij zullen de eerste stappen het treffen van voorbereidingen voor screening 
met CEM en het aanvragen van een vergunning op grond van de Wet op het 
bevolkingsonderzoek zijn. Aangezien met al deze stappen diverse 
afhankelijkheden zijn gemoeid, kan ik op dit moment nog niet zeggen wanneer de 
studiepopulatie daadwerkelijk een aanvullende screening met CEM kan worden 
aangeboden. Uiteraard probeer ik dit conform de motie van de leden Mohandis en 
Westerveld zo snel als mogelijk te realiseren. Ik zal uw Kamer voor de zomer 
daarom opnieuw informeren over de laatste stand van zaken rond het 
proefbevolkingsonderzoek.  
 
Studie naar gebogen plaat in de mammograaf 
De compressie van de platen waarmee de röntgenfoto’s worden gemaakt bij het 
bevolkingsonderzoek borstkanker, wordt door een deel van de cliënten als 
onplezierig of zelfs zeer pijnlijk ervaren. Dit kan een belemmering vormen voor 
deelname. Zoals ook gemeld in de brief van 20 december 2019 over de 
bevolkingsonderzoeken naar kanker (Kamerstuk 32 793, nr. 469), werd er 
onderzoek uitgevoerd naar de inzet van de zogenaamde curved paddle, een 
gebogen plaat in de mammograaf waar de borst onder geplaatst wordt. Dit was 
beoogd als alternatief voor een platte plaat. Het Landelijk Expertisecentrum voor 
Bevolkingsonderzoek (LRCB) en Bevolkingsonderzoek Nederland hebben dit 
onderzoek uitgevoerd met als doel om te kijken of deze techniek kan bijdragen 
aan pijnreductie tijdens het bevolkingsonderzoek. De resultaten lieten een zeer 
beperkte pijnreductie met dit alternatieve systeem zien, maar ook een 
verminderde zichtbaarheid van structuren op de foto. Dit kan het opsporen van 
(voorstadia van) borstkanker bemoeilijken. Het LRCB adviseert om die reden dit 
systeem met de gebogen plaat niet te gebruiken in het bevolkingsonderzoek 
borstkanker. Overigens kwam uit dit onderzoek naar voren dat op een schaal van 
0 (geen pijn) tot 10 (zeer veel pijn) er gemiddeld een pijnscore 4 werd gegeven 
door de deelnemers. 
 
Gezondheidsraadadvies optimalisering bevolkingsonderzoek borstkanker 
Eerder heeft mijn ambtsvoorganger de Gezondheidsraad om advies gevraagd over 
mogelijke verbeteringen van het bevolkingsonderzoek borstkanker (de 
adviesaanvraag was een bijlage van Kamerstuk 32 793, nr. 546). In de 
adviesvraag wordt de Gezondheidsraad gevraagd te kijken naar ontwikkelingen op 
het gebied van onder andere risicostratificatie en mogelijke nieuwe technologieën, 
zoals beeldvormende technieken en digitale leesstrategieën en wat deze kunnen 
betekenen voor de nut-risicoverhouding van het bevolkingsonderzoek. Daarnaast 
is gevraagd om te kijken naar de leeftijdsselectie en screeningsfrequentie. Ook is 
de Gezondheidsraad gevraagd om opnieuw te kijken naar het vraagstuk over 
screening van cliënten met zeer dicht borstweefsel.  
 
  
PaginaPagina 9  9 vanvan 16 16

recente signalen, lijkt de wachttijd in 2022 weer op gelijk niveau te zijn als 
vóór 2021. 
Kenmerk
3477297-1040651-PG
Ontwikkelingen bevolkingsonderzoek darmkanker 
 
Het bevolkingsonderzoek is in 2014 gestart en is gefaseerd ingevoerd. 2019 was 
het eerste jaar waarin de totale doelgroep kon worden uitgenodigd. Een aantal 
ontwikkelingen en patronen tekenen zich af. 
 
Vrouwen deden in 2021, net als in eerdere jaren, meer mee dan mannen, zowel 
naar verhouding (73,4% van de vrouwen deed mee versus 67,6% van de 
mannen) als absoluut (864.972 vrouwen namen deel versus 767.521 mannen). Bij 
8
mannen bedroeg de deelnamegraad 58,2% voor de eerste screeningsronde en 
69,1% voor de vervolgrondes. Bij vrouwen waren deze percentages respectievelijk 
68,0% en 74,2%. In 2020 was wat betreft totale deelname van mannen en 
vrouwen hetzelfde patroon zichtbaar. Toen namen 700.685 vrouwen en 631.189 
mannen deel aan het bevolkingsonderzoek. De deelnamegraad was toen 74,2% 
voor de vrouwen en 68,9% voor de mannen. Het RIVM gaat de verschillen in 
deelnamepercentage tussen mannen en vrouwen nader onderzoeken. 
 
Mannen worden meer doorverwezen voor een kijkonderzoek van de darm dan 
vrouwen. Dit komt omdat darmkanker vaker bij mannen voorkomt dan bij 
vrouwen. In 2020 werden in totaal 41.470 mannen verwezen voor een 
kijkonderzoek van de darm na een ongunstige ontlastingstest. Het aantal 
doorverwezen vrouwen bedroeg 32.839. Zowel bij mannen als bij vrouwen steeg 
het verwijscijfer in 2021 in vergelijking met voorgaande jaren. Bij mannen nam 
het verwijscijfer in de eerste ronde toe van 5,1% in 2019 naar 5,8% in 2021 en 
bij vrouwen van 3,4% naar 3,9% in dezelfde periode. In de vervolgrondes steeg 
het verwijscijfer bij mannen van 5,2% in 2019 naar 5,4% in 2021 en bij vrouwen 
van 3,6% naar 3,8%. 
 
Gezondheidsraadadvies evaluatie bevolkingsonderzoek darmkanker 
Op 14 december publiceerde de Gezondheidsraad het advies met een evaluatie 
van het bevolkingsonderzoek darmkanker. Ik heb uw Kamer dit advies op 14 
9
december toegestuurd en zoals in die brief vermeld staat, stuur ik binnen drie 
maanden mijn beleidsreactie op dit advies.  
 
 
Overige ontwikkelingen in de bevolkingsonderzoeken  
 
Covid-19 
 
De impact die de Covid-19 pandemie in 2022 nog heeft, verschilt per programma. 
Bij de bevolkingsonderzoeken baarmoederhals- en darmkanker zijn de 
achterstanden met het versturen van uitnodigingen inmiddels ingehaald. Bij het 
bevolkingsonderzoek borstkanker wordt nog steeds tegen achterstanden 
aangelopen, ook als gevolg van het tekort aan screeningslaboranten. Eerder in 
deze brief ben ik hier al uitgebreider op ingegaan.  
 
 
8
 De eerste ronde betreft mensen die voor de eerste keer worden uitgenodigd voor het 
bevolkingsonderzoek. Bij het bevolkingsonderzoek darmkanker worden mensen momenteel op 55-jarige 
leeftijd voor het eerst uitgenodigd. 
9
   Te raadplegen via: 
https://www.tweedekamer.nl/kamerstukken/brieven_regering/detail?id=2022Z25111&did=2022D53997. 
PaginaPagina 11  11 vavan 16n 16

Het RIVM blijft de ontwikkelingen rondom Covid-19 volgen en monitort eventuele 
effecten op de bevolkingsonderzoeken en op de beschikbare capaciteit voor 
Kenmerk
3477297-1040651-PG
vervolgzorg. Mocht de zorg opnieuw onder druk komen te staan door een nieuwe 
opleving van het virus, dan kunnen er verschillende maatregelen getroffen worden 
om de bevolkingsonderzoeken zo goed mogelijk doorgang te laten vinden. In de 
beantwoording van de vragen over het Jaarverslag van het Ministerie van VWS 
2021 van 8 juni 2022 is uw Kamer meegenomen in deze mogelijke maatregelen 
(TK 36 100-XVI, nr. 10).  
 
Deelname bevolkingsonderzoeken 
 
Ondanks dat de deelnamecijfers van de bevolkingsonderzoeken naar 
baarmoederhalskanker en borstkanker hoger liggen dan in 2020, zien we over de 
jaren heen een dalende trend in deelname. Een deel van deze daling is toe te 
schrijven aan de gevolgen van de coronacrisis die ook nog in 2021 een rol speelde 
en in enige mate in 2022. Er was sprake van terughoudendheid om naar de 
huisarts te gaan voor een uitstrijkje of naar een (mobiel) borstonderzoekcentrum. 
Over 2021 zien we ook een lichte daling in deelname aan het bevolkingsonderzoek 
darmkanker. In het algemeen geldt dat deelname aan een bevolkingsonderzoek 
een vrije keuze is en dat de inspanningen erop zijn gericht cliënten de nodige 
handvatten te bieden om een goed geïnformeerde keuze te maken en niet zozeer 
gericht zijn op een zo’n hoog mogelijke deelname. Iedereen moet immers zijn of 
haar eigen keuze maken om al dan niet deel te nemen aan het 
bevolkingsonderzoek. Desalniettemin vind ik deze daling in deelname zorgelijk. 
Mijn inzet is daarom gericht op het wegnemen van drempels voor deelname aan 
de bevolkingsonderzoeken, zodat iedereen binnen de doelgroep die dat wil, kan 
deelnemen aan de bevolkingsonderzoeken en er zoveel mogelijk gezondheidswinst 
kan worden gerealiseerd.  
 
Het Centrum voor Bevolkingsonderzoek van het RIVM en Bevolkingsonderzoek 
Nederland werken continu aan het optimaliseren van de toegankelijkheid van de 
bevolkingsonderzoeken. De toegankelijkheid is één van de drie publieke waarden 
op basis waarvan de ontwikkelingen binnen de bevolkingsonderzoeken worden 
vormgegeven. Getracht wordt om zoveel mogelijk mensen uit de doelgroep te 
informeren over (het belang van) de bevolkingsonderzoeken, waarbij een 
zorgvuldige balans wordt gezocht tussen voor- en nadelen van deelname en 
waarbij de benodigdheden voor het maken van een goedgeïnformeerde keuze 
aandacht krijgen. Het RIVM past de communicatiematerialen en -kanalen steeds 
aan, aan de hand van de meest recente inzichten over hoe de doelgroep het best 
kan worden geïnformeerd. Betrouwbare, volledige en begrijpelijke voorlichting 
over de programma’s staat hoog in het vaandel, waarbij aandacht uitgaat naar het 
verhogen van de bekendheid, toegankelijkheid en participatie, met als doelen dat 
meer mensen zich informeren en dat iedereen die wil deelnemen ook 
daadwerkelijk deelneemt. Hierbij wordt gezocht naar een optimale verdeling 
tussen informatieverstrekking per post en digitaal.  
 
  
PaginaPagina 13  13 vavan 16n 16

Raadsaanbeveling over prostaatkanker en adviesaanvraag longkankerscreening 
 
Kenmerk
3477297-1040651-PG
De Raadsaanbeveling over een EU-aanpak van kankerscreening, die op 9 
december 2022 tijdens de formele EU-Gezondheidsraad is aangenomen, bevatte 
onder andere adviezen over prostaat- en longkankerscreening. Met betrekking tot 
prostaatkanker luidt het advies om de haalbaarheid en doeltreffendheid van 
prostaatkankerscreening door middel van een PSA-test en een aanvullende MRI-
scan te onderzoeken. Dit is nu alleen onderzocht in een klinische populatie en 
heeft nog meer onderzoek nodig in een Nederlandse screeningspopulatie. 
 
Tegelijkertijd zien we in Nederland een stijgende lijn in het aantal mensen met 
kanker en hier zitten ook veel gevallen van prostaatkanker bij: jaarlijks in 
Nederland circa 13.000. Ik vind het zorgwekkende cijfers, met grote gevolgen 
voor patiënten en hun naasten. De overlevingskansen bij kanker zijn veel hoger 
als je er vroeg bij bent en daarom is vroege opsporing heel belangrijk. De 
komende tijd ga ik mij beraden over welke mogelijkheden er zijn om de vroege 
opsporing van prostaatkanker te verbeteren. 
 
In mijn antwoord op de schriftelijke vraag 211 over de VWS-begroting (Kamerstuk 
36 200 XVI, nr. 15) en tijdens het Commissiedebat van 30 november over de 
formele EU-Gezondheidsraad (9 december) gaf ik al aan dat ik voornemens was 
om de Gezondheidsraad om advies vragen over longkankerscreening. Inmiddels 
heb ik de adviesaanvraag naar de Gezondheidsraad verstuurd en u vindt een 
afschrift hiervan als bijlage bij deze brief. Hierin vraag ik de GR om mij te 
adviseren over een screening op longkanker, indachtig de relevante criteria voor 
verantwoorde screening. Mocht een bevolkingsonderzoek nu niet aangewezen zijn, 
dan verzoek ik de Raad om aan te geven of hiervoor wel perspectief is in de 
toekomst. Ik heb de GR ook gevraagd om KWF Kankerbestrijding en Longkanker 
Nederland te betrekken bij de totstandkoming van het advies. 
 
Caribisch Nederland 
 
Samen met het Centrum voor Bevolkingsonderzoek van het RIVM en de 
ketenpartners in de uitvoering in Caribisch Nederland werkt de staatssecretaris 
van VWS toe naar een op maat gemaakt aanbod van bevolkingsonderzoeken naar 
borst-, baarmoederhals- en darmkanker, op een gelijkwaardig niveau als de 
bevolkingsonderzoeken naar kanker in Europees Nederland. Het streven is dat het 
structurele en volwaardige aanbod van bevolkingsonderzoeken naar kanker eind 
2025 volledig ingericht zal zijn.  
  
Samen met de ketenpartners voor de uitvoering in Caribisch Nederland is een 
volgorde van de uitrol van de bevolkingsonderzoeken vastgesteld. De pilot 
bevolkingsonderzoek borstkanker op Bonaire loopt sinds voorjaar 2021. Inmiddels 
zijn daar bijna 1100 van de in totaal 3700 vrouwen tussen de 50 en 75 jaar 
gescreend. In november is op Bonaire gestart met het bevolkingsonderzoek 
baarmoederhalskanker. Op Saba en Sint Eustatius is de pilot bevolkingsonderzoek 
baarmoederhalskanker dit jaar gestart; hiervoor is een deel van de doelgroep tot 
dusverre drie keer uitgenodigd. De introductie van het bevolkingsonderzoek 
borstkanker op Saba en Sint Eustatius staat begin 2023 gepland. Ook de 
voorbereidingen voor het bevolkingsonderzoek darmkanker op de drie eilanden 
starten dit najaar, met als doel om in de loop van 2023 te starten.  
  
  
PaginaPagina 15  15 vavan 16n 16

