 
 
 
 
>Retouradres Postbus 16375 2500 BJ Den Haag  
 
Erfgoed en Kunsten 
De voorzitter van de Eerste Kamer der Staten-Generaal 
Rijnstraat 50  
Postbus 20017 
Den Haag 
 
Postbus 16375 
2500 EA  DEN HAAG 
 
2500 BJ Den Haag 
www.rijksoverheid.nl 
 
Onze referentie 
35260199 
 
 
 
Datum 27 december 2022 
Betreft Beleidsreactie advies Onvervangbaar en Onmisbaar 
 
 
 
 
De collectie Nederland is nooit af. Het advies ‘Onmisbaar en Onvervangbaar. Naar 
een dynamisch beschermingsmodel voor de Collectie Nederland van de Commissie 
Collectie Nederland’, onder leiding van de heer Van Haersma Buma en de Raad 
voor Cultuur, biedt waardevolle inzichten en handvatten om de Collectie 
Nederland actueel en relevant te houden voor een divers en inclusief publiek. Ik 
ben de commissie en de Raad hiervoor zeer erkentelijk. 
Naar aanleiding van vragen van de leden Klip-Martin, Atsma, Fiers en Frentrop, 
stuur ik u conform mijn toezegging, de kabinetsreactie op het advies van de 
Commissie Collectie Nederland van de Raad van Cultuur over de dynamische 
Collectie Nederland. 
In deze brief schets ik eerst kort de hoofdlijnen van mijn reactie, die ik vervolgens 
1
verder toelicht. De opbouw is daarbij als volgt: ik zet uiteen wat het kabinet 
verstaat onder de Collectie Nederland. Dan ga ik in op het belang van 
particulieren en hun ondersteuning. Vervolgens omschrijf ik mijn visie op de 
bescherming van cultuurgoederen voor de Collectie Nederland, inclusief de daarbij 
horende criteria. Ten slotte ga ik in op het aankoopbeleid ter versterking van de 
Collectie Nederland.  
 
Reactie op hoofdlijnen 
De Collectie Nederland is een dynamisch geheel van roerend cultureel erfgoed, 
deels te vinden in musea, deels bij talloze particulieren. Geregeld is dit 
particuliere bezit voor het brede publiek toegankelijk door middel van bijvoorbeeld 
bruiklenen of in particuliere musea. Particuliere verzamelaars en eigenaars zijn 
van cruciaal belang voor de ontwikkeling en instandhouding van de Collectie 
Nederland en zij verdienen maatschappelijke erkenning. Daar hoort ook een 
betrokken en actieve overheid bij die oog heeft voor hun bijdrage. Ik vind het 
belangrijk om particulieren en private organisaties te ondersteunen en te 
waarderen voor hun inzet. Met kennisdeling, (fiscale) regelingen, en in 
gezamenlijkheid met de musea geef ik invulling aan die rol en ontstaat er een 
goed klimaat voor particulier mecenaat. Ook zal ik de kennis die bij de Rijksdienst 
voor Cultureel Erfgoed (RCE) beschikbaar is, toegankelijk maken voor de 
specifieke vraagstukken waar private eigenaren mee te maken hebben.  
 
Er blijft een risico bestaan dat belangwekkende cultuurgoederen Nederland 
definitief verlaten. Door af te stappen van het eerdere terughoudende 
aanwijsbeleid, is de weg vrij voor een meer betrokken rol van de overheid. 
Daarom kan de verantwoordelijk bewindspersoon cultuurgoederen van 
                                                 
1
 Deze brief wordt ook aan de Tweede Kamer verzonden. 
 Pagina 1 van 12 
 

 
 
2
Onze referentie 
overheid verantwoordelijkheid heeft genomen.» Ook objecten die nu nog niet in 
35260199 
beeld zijn, kunnen waardevol blijken.  
 
Ik deel de door de commissie geformuleerde visie op de collectie Nederland: ‘De 
Collectie Nederland geeft een dynamisch beeld van de rijkdom, complexiteit en 
diversiteit van het Nederlands roerend cultureel erfgoed, en fungeert daarmee als 
een spiegel en drager van de Nederlandse (tijdgebonden) identiteit in al haar 
verscheidenheid. Alle cultuurgoederen en verzamelingen in zowel publiek als 
particulier bezit die openbaar zichtbaar zijn, dragen bij aan dat dynamische 
beeld’. Culturele verzamelingen vormen zich continu, in het verre en recentere 
verleden, bepaald door de voorkeuren uit de tijd waarin ze zijn ontstaan. Dit geldt 
uiteraard voor iedere museumcollectie, particuliere verzameling en de Collectie 
Nederland als geheel. Het resultaat biedt een fascinerende verzameling van 
objecten, maar ook sporen van de koloniale geschiedenis of het slavernijverleden, 
en opvallende omissies. Ik vind het waardevol dat er tegenwoordig steeds meer 
aandacht is voor vrouwelijke kunstenaars of juist voor hun afwezigheid in 
publieke collecties. Ook voor het erfgoed van culturele minderheden is steeds 
meer aandacht. Zo levert de Collectie Nederland een unieke bijdrage aan onze 
gedeelde geschiedenis voor een breed en inclusief publiek.  
 
De definitie van cultureel erfgoed in de Erfgoedwet komt voort uit het Verdrag van 
Faro van de Raad van Europa. Onder dit overkoepelende begrip kan naast 
onroerend en roerend cultureel erfgoed ook bijvoorbeeld immaterieel cultureel 
erfgoed en digital born erfgoed vallen. Ook geologische en biologische specimina 
kunnen ertoe behoren, mits de menselijke hand er een rol in heeft gespeeld. De 
wetgever heeft aldus beoogd om het begrip cultureel erfgoed breed op te vatten, 
van objecten uit het verre verleden tot aan de meest jonge kunstuitingen. Op dit 
punt is er dan ook geen reden het advies van de commissie over te nemen om 
het woord “recent” toe te voegen aan het begrip cultureel erfgoed.  
 
Erfgoed bij musea en bij particulieren zijn verzamelingen die elkaar aanvullen. Ik 
ben mij daarbij bewust van de verschillende rollen en verantwoordelijkheden van 
musea en particulieren. Zo bestaat voor musea de professionele museale praktijk 
van het behoud en beheer, vastgelegd in onder andere de Leidraad Afstoting 
Museale Objecten. Voor particulieren geldt dit niet. Het advies ‘Onmisbaar en 
Onvervangbaar’ richt zich met name op het belang en de bescherming van 
cultuurgoederen in particulier bezit en de ondersteuning van particulieren. In de 
context van de Collectie Nederland staat daarom de particuliere eigenaar centraal 
in deze beleidsreactie op dit rapport.  
 
De particuliere eigenaar 
De Collectie Nederland is in de loop van de tijd ontstaan en verrijkt dankzij vele 
schenkingen en legaten van particulieren en private organisaties. De oorsprong 
van veel musea ligt, anders dan in veel andere landen, in Nederland meer in 
particuliere initiatieven dan in koninklijke collecties. Het is te danken aan de grote 
inzet van vele verzamelaars dat in de loop der tijd bijzondere cultuurgoederen 
bijeen zijn gebracht en nu publiek toegankelijk zijn. De rol van de particulier in 
het ontstaan van de Collectie Nederland is daarmee van onschatbare waarde. Met 
regelmaat doen zij met durf aankopen van opkomend talent dat nu nog niet tot 
de canon behoort. Zij hebben vele objecten en verzamelingen toevertrouwd aan 
musea om het behoud ervan te garanderen en ze toegankelijk te maken voor 
toekomstige generaties. Pieter Teyler, Hélène Kröller-Müller, Frans Boijmans en 
Daniël George van Beuningen zijn slechts enkele bekende verzamelaars die hun 
kostbare collecties hebben toegevoegd aan de Collectie Nederland.  
 
                                                 
2
 Kamerstuk 32820, nr. 332.  
 
 Pagina 3 van 12 
 

 
 
Onze referentie 
het publiek. Toch lukt dit niet altijd. Daarom onderzoek ik de komende tijd of het 
35260199 
digitale platform collectienederland.nl een rol kan spelen voor particulieren en 
private organisaties die hun collectie digitaal zichtbaar willen maken voor een 
groter publiek. Het is de ambitie dat in de toekomst gebruikers van het platform 
selecties kunnen verwerken op een eigen website of thematische site.  
 
De commissie merkt op dat Caribisch Nederland vooral behoefte heeft aan steun 
van Europees Nederland bij behoud en beheer van cultuurgoederen, zowel op het 
gebied van kennis als voorzieningen. De commissie adviseert mij daarom hierover 
in gesprek te gaan met de Openbare Lichamen. Ik zet mijn gesprekken met hen 
hierover voort. De RCE beschikt daarbij over kennis op het gebied van collecties, 
waar het gehele Caribisch deel van het Koninkrijk naar behoefte gebruik van kan 
maken. De RCE gaat daarnaast in samenwerking met de Erfgoedacademie een 
serie van webinars ontwikkelen over het behoud en beheer van cultuurgoederen 
die ook voor de eilanden beschikbaar komen. 
 
De commissie constateert op basis van de gesprekken die zij heeft gevoerd dat er 
een enorm potentieel is voor particulier mecenaat in Nederland en bij 
Nederlanders woonachtig in het buitenland. Voor de financiële gezondheid van het 
culturele en museale veld zijn publiek-private samenwerkingen erg belangrijk. De 
huidige fiscale regelingen vormen een belangrijk onderdeel van de geefcultuur in 
Nederland en zijn vaak ook een eerste aanzet tot de gedachtevorming over 
schenking. Om het ook voor musea makkelijker te maken donateurs aan zich te 
binden zijn fiscale regelingen behulpzaam. Het relatiemanagement van musea 
met hun vriendenkringen dient ook een maatschappelijk belang. Het creëert 
draagvlak voor cultuur, versterkt de binding van het museum met de samenleving 
en biedt een sociaal netwerk voor de leden. Ik noem in dit kader ook het initiatief 
Nalaten aan Cultuur, dat als doel heeft de bewustwording te vergroten van de 
mogelijkheid om na te laten aan een culturele instelling. De waarde van de 
bestaande fiscale regelingen onderschrijf ik en over de aanbevelingen hieromtrent 
ben ik in gesprek met de staatssecretaris van Financiën. 
 
Bescherming van de Collectie Nederland 
Door in 2021 af te stappen van een terughoudend aanwijsbeleid, waarbij alleen in 
spoedeisende gevallen overgegaan werd tot bescherming van belangrijke 
cultuurgoederen, werd de weg vrijgemaakt voor een meer betrokken rol van de 
overheid. Met kennisdeling, (fiscale) regelingen, en aandacht van musea voor 
particulieren geef ik invulling aan die rol en ontstaat er een goed klimaat voor 
particulier mecenaat. Tegelijkertijd blijft het risico bestaan dat belangwekkende 
cultuurgoederen Nederland definitief verlaten. Daarom kan de verantwoordelijk 
bewindspersoon van OCW cultuurgoederen van particuliere eigenaren in 
Nederland nu een beschermde status toekennen. Het object of de verzameling 
wordt dan opgenomen in het register beschermde cultuurgoederen en mag alleen 
met toestemming van de bewindspersoon naar het buitenland worden verplaatst.  
 
Functie register van beschermde cultuurgoederen 
De commissie beargumenteert in haar advies dat het register op dit moment 
onvoldoende flexibel is voor de dynamische beschermingssystematiek die zij voor 
ogen heeft. Een register werkt goed voor gecanoniseerde, bekende objecten, 
maar kan maatschappelijke ontwikkelingen en belangen onvoldoende meenemen. 
Eigenaren zijn terughoudend om informatie over hun eigendom te delen, onder 
andere vanwege de onrust die spoedaanwijzingen voor hen met zich mee kunnen 
brengen. Hierdoor is het onmogelijk te weten wat zich in Nederland bevindt en 
bescherming verdient, en kunnen objecten onbekend blijven of ongezien naar het 
buitenland verdwijnen. Daarom adviseert de commissie het huidige 
beschermingssysteem van een register te veranderen: in aanvulling op het 
bestaande vergunningensysteem voor uitvoer uit de Europese Unie adviseert de 
commissie om hierop aanvullend een nationaal vergunningensysteem in te voeren 
 
 Pagina 5 van 12 
 

 
 
Onze referentie 
vraag de RCE hiermee aan de slag te gaan in samenwerking met andere partijen 
35260199 
zoals Kenniscentrum Immaterieel Erfgoed Nederland (KIEN). Ik wil de herziening 
en aanvulling van het register blijven faciliteren.  
 
Vergunningensysteem 
Het is wenselijk om het nieuwe vergunningensysteem voor uitvoer uit Nederland 
aan te laten sluiten bij de huidige praktijk voor vergunningen buiten de EU, zodat 
het aanvragen ook op één plek kan plaatsvinden. De hoeveelheid aanvragen en 
de administratieve lasten hangen af van de drempelwaarden die uiteindelijk zullen 
worden gebruikt: hoe hoger de financiële drempelwaarden, hoe minder 
uitvoervergunningen er aangevraagd dienen te worden. De commissie adviseert 
daarom ook hogere drempelwaarden in te stellen voor deze vergunningen in 
vergelijking met de vergunningen die nodig zijn voor buiten de EU. Financiële 
drempels zijn over het algemeen een indicatie voor het belang van een voorwerp. 
Echter geldt ook hoe hoger de drempelwaarden, hoe beperkter de 
“signaalfunctie”. Een zorgvuldig afgewogen set drempelwaarden en criteria is 
daarom noodzakelijk. Om de handel niet onnodig te frustreren en de 
administratieve lasten te beperken stelt, de commissie daarnaast de invoering 
van een paspoort voor bij cultuurgoederen die vaker landsgrenzen passeren, en 
uitzonderingen voor musici, musea en erfgoedinstellingen. Dit, inclusief 
randvoorwaarden als snelheid en transparantie, neem ik op in de verdere 
uitwerking van het systeem.  
 
Door de actuele internationale politieke aandacht voor, en maatschappelijke 
discussie over het tegengaan van handel in roofkunst is de herkomst van een 
cultuurgoed steeds belangrijker. Goede controle van musea en grote veilinghuizen 
op vergunningen voor cultuurgoederen die binnen de drempelwaarden vallen, is 
dus in de eerste plaats ook in hun eigen belang. Effectieve bescherming kan 
echter niet zonder toezicht en handhaving. De kans bestaat altijd dat er – 
onbewust of bewust – niet wordt voldaan aan de vergunningsplicht. Waar controle 
op goederen mogelijk is bij het overschrijden van de buitengrenzen van Europa, is 
dat sinds het Verdrag van Maastricht (1992) niet meer mogelijk bij het 
overschrijden van de binnengrenzen van de 27 lidstaten van Europa. Wel kunnen 
lidstaten beperkende maatregelen treffen ter bescherming van hun nationale 
erfgoed (art. 36 VWEU). In het nationaal vergunningensysteem is handhaving dus 
niet op voorhand geregeld. Daarom moet in onze nationale regelgeving een 
wettelijke grondslag komen waarin toezicht- en eventuele 
opsporingsbevoegdheden worden toebedeeld, zodat passieve danwel actieve 
controle door Inspectie en Douane en terugvordering in geval van onrechtmatige 
verzending mogelijk is. Een deel van een zo adequaat mogelijke controle en 
handhaving is dus gestoeld op wetgeving, een ander deel op vertrouwen – in het 
goede gedrag van particulieren, handelaren en veilinghuizen – en weer een ander 
deel op de wisselwerking en samenwerking tussen particulieren en overheid.  
 
De verplichting om een vergunning aan te vragen voor goederen die binnen 
bepaalde drempelwaardes vallen, geldt nu en in de toekomst voor elke particulier, 
dus ook voor leden van de Koninklijke familie. Ik maak hierbij geen onderscheid. 
Particulieren kunnen voor het aanvragen van een vergunning, eerst toetsen via de 
RCE of zij mogelijk iets beschermwaardigs in handen hebben, als zij plannen 
hebben voor uitvoer of verkoop. De invoering van de in deze brief beschreven 
beschermingssystematiek biedt hiermee waarborgen dat belangrijke kunstwerken 
niet ongezien naar het buitenland verdwijnen. In het geval van beschermwaardige 
cultuurgoederen leidt dit ertoe dat er eerst een kans is deze te behouden voor 
Nederland en dat er meer grip is op kunstwerken die van dusdanige waarde zijn 
dat we ze graag in Nederland voor iedereen toegankelijk willen houden. Dit heb ik 
besproken in mijn reguliere contacten met de Dienst Koninklijk Huis. Op deze 
wijze geef ik uitvoering aan de motie Kwint c.s. om in gesprek te gaan met de 
Koninklijke familie teneinde te komen tot een eerste recht op koop wanneer zij 
 
 Pagina 7 van 12 
 

 
 
Onze referentie 
om de afspraken over de bescherming van cultuurgoederen in particulier bezit in 
8 35260199 
internationaal verband tegen het licht te houden. Door aan te sluiten bij andere 
landen in de wijze van bescherming, en eigenaren van belangrijke 
cultuurgoederen stimulansen te bieden om hun werken publiek toegankelijk te 
maken, geef ik uitvoering aan deze motie.  
 
Rol adviescommissie 
Sinds 2020 heeft de huidige Ad Hoc Commissie Onvervangbaar en Onmisbaar mij 
geadviseerd over de beschermwaardigheid van cultuurgoederen. Hun expertise is 
ingeschakeld bij exportvergunningen voor cultuurgoederen die buiten de EU 
worden gebracht en in spoedeisende gevallen. De huidige commissie bestaat uit 
een vaste deskundige voorzitter, prof. dr. Rudi Ekkart, en wordt per casus 
aangevuld met experts. Ik ben de heer Ekkart zeer dankbaar dat hij mij hierbij 
adviseert. Ik ga over tot het samenstellen van een permanente commissie die als 
primaire taak heeft te adviseren over de beschermwaardigheid van roerende 
cultuurgoederen. Daarnaast vraag ik de commissie een start te maken met de 
herbeoordeling van het register volgens de nieuw vorm te geven criteria. Deze 
commissie zal ook als taak krijgen om, in voorkomende gevallen, mij te adviseren 
over beschermwaardigheid van objecten en collecties waarvoor niemand de 
verantwoordelijkheid wil nemen en waarvoor ik een wettelijke aanvaardingsplicht 
heb. Ook gaat deze commissie mij adviseren bij vervreemding uit de Rijkscollectie 
van mogelijk beschermwaardige objecten. Het komende jaar informeer ik u wie 
zitting neemt in de commissie. Ik vraag de RCE – die reeds het secretariaat voert 
van de ad hoc commissie – dat ook te doen voor de permanente commissie. 
 
Beschermingscriteria 
Een helder systeem voor bescherming heeft ook behoefte aan goede 
beschermingscriteria. Deze criteria bepalen immers of een cultuurgoed belangrijk 
genoeg is om het voor Nederland te behouden. De huidige aanwijzingscriteria zijn 
‘onmisbaar en onvervangbaar’. Deze hangen samen met de criteria bijzondere 
cultuurhistorische betekenis, bijzondere wetenschappelijke betekenis en 
uitzonderlijke schoonheid. De commissie beveelt aan om de hele set criteria te 
heroverwegen en ook de onderlinge verhouding tussen criteria te verhelderen. 
Verder vraagt de commissie aandacht voor de mogelijkheden om naast het 
historische belang ook het actuele maatschappelijk belang van erfgoed in de 
beschermingssystematiek op te nemen.  
 
Ik werk daarom toe naar een set van criteria die – wanneer ze worden toegepast 
- als uitkomst heeft dat een cultuurgoed of verzameling in particuliere handen 
onmisbaar is voor het Nederlands cultuurbezit. Onmisbaar is derhalve geen 
criterium in zichzelf. Ik werk aan enerzijds een set indicatieve kenmerken en 
anderzijds een set beschermingscriteria voor cultuurgoederen en verzamelingen. 
De indicatieve kenmerken geven een eerste indicatie voor de mogelijke 
beschermwaardigheid van cultuurgoederen en/of verzamelingen. Die indicatie van 
beschermwaardigheid moet vervolgens worden getoetst aan de hand van de set 
beschermingscriteria. De huidige beschermingscriteria uit 1985 worden 
verhelderd en logischer met elkaar in samenhang gebracht. Daarbij ga ik 
nadrukkelijker aansluiten op de RCE-methode ‘Op de museale weegschaal – 
collectiewaardering in zes stappen (2013)’. Op deze wijze creëer ik de 
mogelijkheid voor een bredere toepassing van de criteria in het erfgoedveld. Het 
actuele maatschappelijke belang van erfgoed zal één van de beschermingscriteria 
worden. Dit criterium zal echter altijd in combinatie met andere criteria worden 
toegepast. 
 
Ook deze criteria vragen een wetswijziging, maar alvorens de Erfgoedwet 
gewijzigd is, ga ik wel de nieuwe permanente commissie vragen te bezien wat 
                                                 
8
 Kamerstuk 35 984, nr. 12. 
 
 Pagina 9 van 12 
 

 
 
Onze referentie 
binnen Nederland, wordt het cultuurgoed opgenomen in het register en is 
35260199 
aankoop door de Staat niet nodig. Indien de verkoop doorgezet wordt en geen 
binnenlandse particulier geïnteresseerd is, zal gekeken worden of het cultuurgoed 
door musea met behulp van de Staat gekocht kan worden. Het Museaal 
Aankoopfonds moet in die gevallen voldoende gevuld zijn. Ik ga daarom de 
doelstellingen wettelijk vastleggen. Op deze manier kan het Aankoopfonds in de 
toekomst alleen ingezet worden ten behoeve van de Collectie Nederland. De visie 
van een dynamische collectie vraagt ook dynamische budgetten, en daarom leg ik 
het financiële kader niet wettelijk vast. Hiermee geef ik ook uitvoering aan de 
9
motie van het lid Werner c.s..  
 
Aankoop door de Staat is niet de enige manier om cultuurgoederen voor 
Nederland te behouden. Ook andere potentiële kopers kunnen zich bij mij melden. 
Zowel de commissie-Pechtold als de Commissie Collectie Nederland geven in hun 
adviezen aan dat de huidige wettelijke termijn waarbinnen potentiële kopers zich 
kunnen melden (zes weken – art. 4.10, lid 1 EW) te krap is. In dat tijdsbestek is 
het moeilijk de benodigde middelen bij elkaar te krijgen, en het verlengen van de 
meldtijd kan particulier en museaal initiatief verder stimuleren. Een reëlere 
aankooptijd zou zes maanden zijn, die indien de eigenaar hiermee akkoord gaat, 
nogmaals met zes maanden te verlengen is. In de reactie op het advies van de 
commissie-Pechtold is reeds aangegeven dat deze verlenging van de termijn 
meegenomen wordt in de uiteindelijke aanpassing van de Erfgoedwet.  
 
Beide adviezen benadrukken het belang van transparantie over het proces hoe 
een bod van de Staat tot stand komt. De Commissie Collectie Nederland vraagt 
hierbij eigenaren een aankoopprijs te garanderen gebaseerd op een taxatie of 
waarde-inschatting door twee internationaal georiënteerde, onafhankelijke 
taxateurs. Het lid Veldhoen vroeg mij om te bezien of er met andere 
kunstminnende Europese landen afspraken kunnen worden gemaakt om te 
voorkomen dat de prijzen bij aankoop door de Staat door verkopers van 
10
kunstwerken tot grote hoogten worden opgedreven. Ik voorzie niet dat ik met 
gerichte beleidsontwikkeling kan komen naar aanleiding van deze toezegging. De 
kunstmarkt is een vrije markt en particuliere eigenaren of handelaren hebben in 
beginsel de vrijheid om zelf de prijs van hun eigendom te bepalen in geval van 
verkoop. Prijsafspraken maken tussen kunstminnende landen gaat in tegen vrije 
handel. Wel neem ik het advies van de commissie over om bij toekomstige 
prijsonderhandelingen met de Staat gebruik te maken van twee internationaal 
georiënteerde onafhankelijke taxateurs. Ik vertrouw erop dat dit de juiste 
voorwaarden creëert om tot een eerlijke prijs te komen.  
 
Tot slot 
Zoals aan het begin opgemerkt, bouwt het advies Onmisbaar en Onvervangbaar 
voort op inzichten uit eerdere adviezen. Dat geldt ook voor deze beleidsreactie die 
niet het laatste woord bevat over de dynamische Collectie Nederland en de 
bescherming ervan voor toekomstige generaties. De uitwerking en implementatie 
van de adviezen die de commissie doet, gaat tijd kosten en niet alles kan 
tegelijkertijd. Nieuwe inzichten in criteria en beschermingsregimes zullen in de 
komende tijd worden vertaald naar een nieuw stelsel en wettelijk kader. Ik hecht 
daarbij aan de continuïteit van de Collectie Nederland, en zal mij inzetten voor 
vernieuwing van de bescherming van Collectie Nederland in publiek en particulier 
bezit. De Collectie Nederland is nooit af en het denken daarover ook niet. Ik neem 
het advies van de commissie over door de samenstelling van de Collectie 
Nederland en de visie hierop ook in de toekomst periodiek te evalueren. Met deze 
                                                 
9
 Kamerstuk 35 984-11.  
10
 Toezegging 03352. 
 
 Pagina 11 van 12 
 

