BZK/CZW/S&B
Aan de Voorzitter van de Tweede Kamer der Staten-
Generaal
Turfmarkt 147
DEN HAAG
2321PN
Nederland
Postbus 20018
www.rijksoverheid.nl
www.facebook.com/minbzk
2500 EA DEN HAAG
www.twitter.com/minbzk
www.linkedin.com/company/
ministerie-van-bzk
Kenmerk
2022-0000708470
Uw kenmerk
2022Z17821
Datum 23 december 2022
Betreft Reactie op rapport digitalisering in wetgeving en rechtspraak
Naar aanleiding van het verzoek aan mij van de vaste commissie voor Digitale 
Zaken van 23 maart 2022 om een reactie op het Raad van State rapport (hierna: 
het rapport) over digitalisering in wetgeving en bestuursrechtspraak, geef ik U 
hierbij aan hoe ik met mijn werkagenda Waardengedreven digitaliseren van 
november jl. uitvoering geef aan het Rapport van de Raad van State over 
digitalisering in wetgeving en bestuursrechtspraak.  
 
1. Inleiding 
 
Het kabinet zet in op een door publieke waarden gedreven digitale transitie en 
heeft daarover in november 2022 de werkagenda Waardengedreven digitalisering 
(hierna: de werkagenda) uitgebracht. Uit de werkagenda moge blijken dat het 
rapport over digitalisering van de Afdeling Bestuursrechtspraak en de Afdeling 
Advisering van de Raad van State daarvoor een belangrijke inspiratiebron was. Op 
rapporten van de Raad van State (hierna: de Raad) die niet de status hebben van 
een advies aan de regering, geeft het kabinet doorgaans geen reactie in de 
richting van de Tweede Kamer. Op uw verzoek doen we dat in dit geval hierbij 
graag.  
 
Digitalisering biedt kansen voor de dienstverlening van de overheid en zorgt voor 
uitdagingen voor de rechtsstaat. Het borgen van de rechtsstaat vraagt continu 
aandacht. Digitalisering heeft een grote impact op wetgeving en rechtspraak. Het 
is met oog op de borging van de rechtsstaat van belang dat de verschillende 
actoren die hierin een rol spelen -niet in de laatste plaats de Raad zelf- door de 
manier waarop de rechtspraak en het wetgevingsproces en de wet- en 
regelgeving zijn ingericht, de rol kunnen spelen die hen in een goed 
functionerende rechtsstaat toebehoort.  
 
Hoewel de wetgever en de rechter dit in belangrijke mate zelf moeten bewaken is 
hierin ook een bijzondere rol weggelegd voor de Minister voor 
Rechtsbescherming, als verantwoordelijke voor wetgevingsbeleid. Daarnaast 
spelen de Minister van Binnenlandse Zaken en Koninkrijksrelaties en de minister 
voor Rechtsbescherming gezamenlijk een rol als verantwoordelijken voor de 
Algemene wet bestuursrecht.  
Pagina 1 van 11

CZW
Kenmerk
2022-0000708470
Afdeling Advisering bij haar beoordeling van wetgeving met 
digitaliseringsaspecten hanteert. Het onderwerp behoort niet tot mijn portefeuille 
en het ligt overigens ook niet op de weg van andere bewindspersonen van het 
kabinet dit toetsingskader inhoudelijk te becommentariëren. Dat zou zich slecht 
verhouden tot de onafhankelijke positie van de Raad. Het kader is wel opgenomen 
in de handreiking constitutionele toetsing.  
 
Vanwege uw vraag aan mij als verantwoordelijk bewindspersoon voor de 
werkagenda, is gekozen voor een brede beschouwing en een concreet overzicht 
van aanbevelingen en de daaraan gerelateerde acties van het kabinet volgende 
uit de werkagenda. Deze brief bevat geen nieuwe acties ten opzichte van die 
agenda. 
 
3. (Be)grip en (be)sturing, kan iedere actor in de rechtsstaat zijn rol 
spelen in een snel digitaliserende samenleving? 
 
De Raad signaleert uitdagingen waarvoor digitalisering de rechtsstaat stelt. Het 
betreft de wijze waarop de overheid enerzijds -als zij daarop niet voldoende alert 
is- op macroniveau de grip dreigt te verliezen op ontwikkelingen in de 
maatschappij, binnen overheidsorganisaties en op bestuurlijke vraagstukken. 
Anderzijds betreft het hoe zij zich moet inspannen om op microniveau namelijk in 
de concrete besluiten met impact op burgers alert te blijven op de kwaliteit en 
uitlegbaarheid daarvan. Ook schetst hij de gevolgen die digitalisering voor de 
procespositie van burgers ten opzichte van de overheid en daarmee voor het werk 
van de bestuursrechter heeft. De gesignaleerde vraagstukken zijn terechte 
zorgen, waar dit kabinet dan ook actief actie op onderneemt, zoals uit de 
werkagenda moge blijken. 
 
In de werkagenda is een veelheid aan acties genoemd die met name de 
versterking van de positie van de burger betreffen ten opzichte van de overheid 
en bedrijven waarvan zij afhankelijk zijn voor hun deelname aan de 
gedigitaliseerde samenleving. De Raad richt zich op de actoren die van invloed 
zijn op het goed functioneren van de rechtsstaat. Ter illustratie: op p. 45 van het 
Rapport zegt hij: ‘Wel zal worden verkend welke bijdrage de wetgever kan 
leveren aan goede rechtsbescherming van de bestuursrechter bij algoritmische 
besluiten. In dat kader zal worden bezien of de bestuursrechter beschikt over 
adequaat gereedschap en op algoritmische besluiten toegesneden procesrecht. 
Dat is noodzakelijk om de bestuursrechter in staat te stellen rechtsbescherming te 
bieden en om te kunnen bijdragen aan een eigentijdse toepassing van bestaande 
rechtsnormen of het formuleren van nieuwe rechtsnormen die de individuele 
casus overstijgen. Normen die zich laten vertalen in de uitvoeringspraktijk, zodat 
alle burgers die (in)direct te maken hebben met de toepassing van algoritmen 
door de overheid daarvan profiteren en niet alleen die burgers die hun zaak aan 
de rechter voorleggen.’’ 
 
Om al deze actoren in staat te stellen hun rol goed te kunnen blijven uitoefenen 
zijn er interventies nodig op diverse niveaus. De werkagenda bevat acties op 
zowel het macro-niveau (maatschappelijke impact en gevolgen voor en binnen 
Pagina 3 van 11

CZW
Kenmerk
2022-0000708470
Een bijzondere plek in dezen is weggelegd voor het monitoren hoe algemene 
wetten voldoende blijven aansluiten op deze maatschappelijke ontwikkelingen. 
Daarvoor hebben de betrokken departementen doorgaans ontwikkelprogramma’s 
waarin ze gestructureerd de toepasbaarheid en toekomstbestendigheid van deze 
wetten onderzoeken, vaak ook aan de hand van wetsevaluaties. Te denken valt 
bijvoorbeeld aan het wetsvoorstel voor een meer mensgerichte Awb die de 
waarborgfunctie van de Awb voor burgers in hun relatie met de overheid 
2
versterkt.   
 
Ad B. 
 
Overheidsorganisaties moeten in staat worden gesteld om rondom digitalisering 
‘het goede te doen’. Daarbij gaat het om de manier waarop deze organisaties in 
staat zijn nieuwe wet- en regelgeving, al of niet uit Brussel in hun bedrijfsvoering 
te implementeren. Bij die ontwikkelingen biedt het kabinet ondersteuning via 
programmalijn 1 van de werkagenda. Een onderwerp dat in de ondersteuning van 
toekomstige wet- en regelgeving bijzonder de aandacht krijgt is voor wie de 
regels gelden en wie er binnen een organisatie een besluit over neemt. 
Voorkomen moet worden dat in de omzetting van regels door ICT-ers op eigen 
titel keuzes moeten worden gemaakt die thuishoren op bestuurlijk niveau binnen 
een organisatie. 
 
Waar deze regels persoonsgegevens betreffen is via het uitvoeren van een DPIA 
steeds geborgd dat binnen de organisatie de juiste afstemmingslijnen gevolgd 
worden. Voor ICT-toepassingen waarin geen persoonsgegevens worden benut, ligt 
dit anders. Daarom zal ik in de ondersteuning van omzetting van regelgeving die 
ik via actielijn 1 van de werkagenda bied steeds in de producten onderscheid 
maken in verschillende doelgroepen binnen organisaties tot wie de informatie zich 
richt. Denk bijvoorbeeld aan het implementatiekader algoritmes.  
Bij de reactie op aanbeveling V. wordt overigens verder ingegaan op dit 
vraagstuk. 
 
Ad C.  
 
De overheid dient in control te zijn van zijn ICT. Dit betreft onder meer het 
borgen van veiligheid van de ingezette middelen, het adequaat beschermen van 
persoonsgegevens als het weten welke rol ICT-toepassingen spelen in de 
uitkomsten van afwegingen die overheidsbesluiten betreffen. Hiervoor is een 
veelheid aan instrumenten in gebruik waaraan ik in mijn werkagenda een logische 
aanscherping geef.  
 
In mijn werkagenda stel ik het perspectief van de burger centraal. Daarom 
benoem ik acties t.b.v. een goed inzicht in de gevolgen van de toepassing van 
overheids-ICT voor de rechtspositie van de burger, die een positieve bijdrage 
leveren aan het goed functioneren van de rechtsstaat. 
 
 
2
 Kamerstukken II, 2021/2022, 35510, nr. 102. 
Pagina 5 van 11

CZW
Kenmerk
2022-0000708470
beginselen en eisen, zoals non­discriminatie, privacy, gegevens­bescherming en 
(andere) grondrechten, gewaarborgd worden.” 
 
Deze aanbeveling betreft wetgevingsbeleid. De werkagenda kondigt hier geen 
beleid voor aan, maar meldt wel een aantal acties die het gemakkelijker maken 
de aanbevelingen van de Raad op dat gebied te volgen, het betreft het 
voornemen van het kabinet (zie werkagenda 3.3, onder actiepunt 2) dat alle 
uitvoeringsregels publiek toegankelijk in te zien moeten zijn bij alle 
uitvoeringsorganisaties, tenzij er een wettelijke grondslag is dit niet te doen 
(zoals bijv. in het justitiële domein).  
 
Daarnaast wordt er door BZK gewerkt aan een praktische werkmethode voor de 
omzetting van wettelijke regels naar ICT. Zie hierover aanbeveling IV.  
 
Aanbeveling III. “Weeg als wetgever af wanneer de techniek in de wet moet 
worden geregeld en wanneer delegatie aanvaardbaar is. Techniek is weliswaar 
van onschatbare waarde, maar is niet waardeneutraal.” 
 
Deze aanbeveling betreft wetgevingsbeleid. De werkagenda vermeldt hierover in 
actiepunt 14 van 4.3 p. 49 werkagenda: Anticiperen op digitale consequenties 
door het verplichten van een informatieparagraaf bij elk nieuw stuk beleid, 
uitvoering, toezicht en handhaving, en het uitbreiden van de uitvoeringstoets met 
een digitale component. ICT is namelijk mensenwerk: digitaal werken moet het 
hart vormen van beleid en uitvoering. De plannen die we als overheid maken 
moet dus niet alleen financieel maar ook digitaal onderbouwd en verankerd zijn. 
Overigens is de wijze van vormgeving van regelgeving altijd een onderwerp van 
expliciete afweging die volgens aanwijzing 2.19 en volgende van de Aanwijzingen 
voor de regelgeving duidelijk moet worden verwoord in de toelichting bij de 
regeling.  
 
Aanbeveling IV. Wees zo transparant, consistent en controleerbaar mogelijk bij 
de geautomatiseerde uitvoering van wet­ en regelgeving. Stel eenvormige 
(kwaliteits­)eisen aan de vertaalslag van wet­ en regelgeving naar digitale 
uitvoering, aan software en aan onderhoud­ en evaluatieprocessen daarvan. 
 
Er zijn verschillende methoden ontwikkeld om een goede vertaling van wetgeving 
naar specificaties voor ICT-toepassingen te ondersteunen, zodat de democratische 
legitimatie en praktische werkbaarheid in de uitvoering verzekerd worden. 
Voorbeelden hiervan zijn Wetsanalyse en Calculemus Flint.  
Hiermee is ervaring opgedaan in een aantal pilots. Op dit moment loopt er een 
pilot met de Vreemdelingenwet bij de IND. 
 
Om deze methoden praktisch werkbaar te maken wil het Ministerie van BZK een 
handzaam instrument voor “Uitvoeringsgericht wetgeven’ ontwikkelen dat 
multidisciplinair kan worden ingezet door wetgevingsjuristen, beleidsmakers en 
uitvoerders bij het ontwikkelen van digitaal werkbare wetgeving.  In de lopende 
pilot wordt het instrument beproefd. Indien deze tool een succes blijkt, zal deze 
verder binnen de Rijksoverheid kunnen worden ingezet.  
 
Pagina 7 van 11

CZW
Kenmerk
2022-0000708470
De Raad van State doet verspreid in het rapport diverse aanbevelingen op het 
terrein van het (algemene)bestuursrecht en de bestuursrechtspraak. Het kabinet 
maakt op diverse manieren werk van deze aanbevelingen. 
 
Betere (digitale) dienstverlening. 
Ten eerste wordt de publieke dienstverlening aan burgers, bedrijven en 
instellingen verbeterd. Dit ziet zowel op digitale als analoge dienstverlening.  
Onderdeel hiervan is de 1-loketfunctie waarbij het gaat om eenduidige en 
makkelijke toegang tot informatie en dienstverlening van de overheid. Dit is 
vooral van belang als meer overheidsorganisaties gelijktijdig betrokken zijn. De 
loketfunctie van de overheid heeft drie functionaliteiten. Het gaat ten eerste om 
gestandaardiseerde dienstverlening. Ten tweede heeft het loket een 
wegwijsfunctionaliteit: een persoonlijk overzicht op maat. Ten derde wil de 
overheid mensen de helpende hand bieden, inclusief casemanagement indien 
nodig. 
 
Publieke dienstverlening wordt momenteel zo ingericht dat burgers hier 
gemakkelijk gebruik van kunnen maken. Levensgebeurtenissen en andere 
klantreizen waarin mensen zich bevinden staan hierbij centraal, niet de processen 
en organisatie van de overheid. Mensen kunnen altijd zelf kiezen via welk kanaal 
(digitaal, telefonisch of fysiek) ze gebruik willen maken van de dienstverlening. En 
ze worden daar geholpen. Met het wetsvoorstel Wet elektronisch bestuurlijk 
3
verkeer dat momenteel in de Eerste Kamer ligt , wordt bovendien in artikel 2:1 
van de Awb een zorgplicht ingevoerd voor bestuursorganen om passende 
ondersteuning te bieden aan mensen bij het verkeer met de overheid. Het 
ministerie van BZK ondersteunt gemeenten en uitvoeringsorganisaties bij de 
invoering hiervan. 
 
De gemeente Amsterdam begint eind dit jaar in samenwerking met 
uitvoeringsorganisaties en sociaal raadslieden met een fysieke ingang op afspraak 
op de locaties Noord, Zuidoost en West. De gemeenten Utrecht en Enschede 
starten in 2023 ook met zo’n loket. Op deze manier kijken we wat goed werkt en 
dat wordt meteen toegepast en ingevoerd.   
 
Nu al kunnen mensen op rijksoverheid.nl voor dertig levensgebeurtenissen een 
persoonlijk overzicht samenstellen. Alles wat je moet regelen met de overheid of 
waar je recht op hebt, wordt door het beantwoorden van een beperkt aantal 
vragen voor je op een rijtje gezet. Bijvoorbeeld als je een woning gaat huren, een 
samenlevingscontract afsluit of een kind wil adopteren. 
Daarnaast wordt gewerkt aan de (door)ontwikkeling van een landelijke website 
inclusief contactfunctionaliteit over publieke dienstverlening, waar informatie in 
samenhang wordt aangeboden op basis van levensgebeurtenissen van mensen. 
 
Amicus curiae in Awb  
Ten tweede is bij wet van 20 november 2020 de zogeheten amicus curiae in de 
4
Algemene wet bestuursrecht (hierna; Awb) geïntroduceerd. Deze wet regelt in de 
 
3
 Kamerstukken I, 2021/22, 35261, nr. A. 
4
 Stb. 2020, 416.  
Pagina 9 van 11

CZW
Kenmerk
2022-0000708470
etc.) er thans zijn om gevallen waarin maatwerk wenselijk is op te sporen. Dit 
geeft mogelijk ook al een eerste indruk van hoe te voorkomen dat 
maatwerkgevallen worden gemist, bijvoorbeeld met de inzet van ICT. Maatwerk 
wordt hierbij breed opgevat en kan dus ook zien op de situatie dat iemand in 
aanmerking zou moeten komen voor een begunstigende regeling. Het genoemde 
onderzoek is onlangs van start gegaan. Naar verwachting wordt het begin 2023 
afgerond en daarna aan de Tweede Kamer aangeboden.  
 
6. Conclusie 
 
Het rapport van de Raad is een belangrijke inspiratiebron geweest voor de 
werkagenda van dit kabinet die ik coördineer en zal waarschijnlijk ook volgende 
kabinetten helpen om de gevolgen die digitalisering heeft voor de rechtsstaat te 
kunnen duiden en gericht actie te ondernemen om de uitdagingen waar deze 
ontwikkelingen de rechtsstaat voor stelt, het hoofd te kunnen bieden. Ik ben de 
Raad dan ook erkentelijk voor deze inspiratie en verbind me via de werkagenda 
om hierin concrete acties te ondernemen. 
 
 
De staatssecretaris van Binnenlandse Zaken en Koninkrijksrelaties 
Digitalisering en Koninkrijksrelaties 
 
 
 
 
 
Alexandra C. van Huffelen 
Pagina 11 van 11

