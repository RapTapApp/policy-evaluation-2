Directoraat-generaal 
Aan de voorzitter van de Tweede Kamer 
Koninkrijksrelaties
Kenmerk
der Staten-Generaal
2022-0000685806
Uw kenmerk
Postbus 20018
2500 EA  DEN HAAG
Datum 23 december 2022
Betreft Stand van zaken enkele dossiers Koninkrijksrelaties 
Voorafgaand aan het kerstreces informeer ik u over de stand van zaken van 
enkele dossiers op het terrein van Koninkrijksrelaties. 
 
Voortgang hervormingen  
In de afgelopen maanden is door de Tijdelijke Werkorganisatie samen met de 
Landen verder gewerkt aan de hervormingen zoals overeengekomen in de 
Landspakketten. Bijgaand ontvangt uw Kamer de vierde Uitvoeringsrapportage 
over 2022 met een beschrijving van de voortgang en de Uitvoeringsagenda’s met 
afspraken voor het eerste kwartaal van 2023. 
 
Nadere informatie over uitvoering van de motie Wuite en Van Raan 
(36100 IV, nr. 17) inzake de koninkrijksconferentie 
Inzake de uitvoering van de motie Wuite en Van Raan hecht ik eraan om – 
voordat ik uw Kamer hierover informeer – te overleggen met de regeringen van 
Aruba, Curaçao en Sint Maarten over hun wensen en ideeën voor een 
Koninkrijksconferentie. Vanwege agendatechnische redenen heeft een bestuurlijk 
overleg hierover nog niet plaatsgevonden. Dit staat nu gepland in januari 2023. 
Gelet hierop, informeer ik uw Kamer dat u de toegezegde informatie over de 
uitvoering van deze motie zult ontvangen in februari 2023, en niet zoals eerder 
toegezegd in de Kamerbrief van 14 oktober 2022 (Tweede Kamer, 2022/23, 
36200-IV, nr. 8) voor het einde van dit jaar. 
 
Toezegging uit te zoeken of het CBS ook informatie verzamelt op de 
eilanden over vertrouwen in de politiek en instituties (TZ202211-167) 
Op dit moment verzamelt het CBS geen informatie op de eilanden van Caribisch 
Nederland over het vertrouwen dat de inwoners hebben in de politiek en de 
instituties. Eerder is dit wel gedaan in het kader van de Omnibusenquête.  
 
Het CBS voert om de vier jaar een Omnibusenquête uit op de eilanden van 
Caribisch Nederland. Het doel van de enquête is om informatie te verzamelen 
over de leefsituatie van mensen op Bonaire, Saba en Sint Eustatius op het gebied 
van gezondheid, welzijn, religie, veiligheid, communicatie en wonen. In 2017-
2018 zijn hierin vragen opgenomen over de tevredenheid van het functioneren 
van de politie en van het functioneren van de overheid als het gaat om de aanpak 
Pagina 1 van 2

