 
 
 
Aa n de Voorzitter van de 
Tw eede Kamer der Staten-Generaal
Rijnstraat 8
Prinses  Irenestraat 6
2515 XP Den Haag 
De n Haag
Postbus 20061
 
Nederland
 
www.rijksoverheid.nl
 
 
 
Onze Referentie
 
BZDOC-126117838-16
 
 
 
Bijlage(n)
Datum 23 december 2022 
 
Betreft Ondersteuning aan de Caribische Landen bij de totstandkoming van 
 
internationale verdragen 
 
 
 
Geachte voorzitter, 
 
 
Graag bied ik u, mede namens de Staatssecretaris voor Koninkrijksrelaties en 
Digitalisering, hierbij de reactie aan op het verzoek van de vaste commissie voor 
Buitenlandse Zaken tijdens de behandeling door de Tweede Kamer van het 
wetsvoorstel over een verdrag met de Dominicaanse Republiek inzake de 
afbakening van de maritieme zeegrens. Een afschrift van deze brief zal ook 
verzonden worden aan de Staten van Curaçao. 
 
In de onderhandelingsfase van verdragen worden Aruba, Curaçao en Sint Maarten 
(hierna: ‘de Landen’) op verschillende manieren zo vroeg mogelijk geïnformeerd. 
Het doel van het vroegtijdig informeren is dat de Landen al in een vroeg stadium in 
de totstandkomingsfase kunnen overwegen of een verdrag voor het Land relevant 
kan zijn en wat eventueel voor de implementatie van een verdrag nodig zou zijn. 
 
Elk kwartaal ontvangen de Landen  de periodieke lijst met ontwerpverdragen, 
waarop alle  verdragen staan vermeld die nog niet tot stand gekomen zijn. 
Daarnaast ontvangt de werkgroep vroegsignalering, waarin ook een 
vertegenwoordiger van elk van de Landen zitting heeft, nadere informatie over de 
strekking van de ontwerpverdragen die nieuw op de periodieke lijst met 
ontwerpverdragen staan. Zodra de onderhandelingen over een verdrag gaande zijn, 
wordt een informerende brief toegezonden aan elk van de Landen, waarin  wordt 
toegelicht wat het betreffende verdrag beoogt te regelen. In een later stadium, 
wanneer de onderhandelingen zijn afgerond, wordt aan de Landen de vraag 
voorgelegd of zij medegelding wensen bij een verdrag. In  toenemende mate vinden 
bovendien virtuele overleggen plaats tussen de ministeries in Den Haag en de 
Landen om nader te spreken over specifieke verdragen. 
 
Op 25 oktober jl. heb ik tijdens het Koninkrijksoverleg Buitenlandse Betrekkingen 
met de premiers van Aruba, Curaçao en Sint Maarten kort gesproken over de 
onderlinge samenwerking op het gebied van verdragen. Er is een groot aantal 
verdragen, waarvan de medegelding door de Landen wordt gewenst, maar waarvan 
de medegelding nog niet is gerealiseerd. Reden hiervoor is meestal dat 
implementatiemaatregelen, waaronder uitvoeringswetgeving, nog niet gereed zijn. 
1 

