> Retouradres Postbus 20011 2500 EA  Den Haag
Ministerie van 
 
Binnenlandse Zaken en 
Aan de Voorzitter van de Tweede Kamer
Koninkrijksrelaties
der Staten-Generaal
Turfmarkt 147
Postbus 20018
Den Haag
Postbus 20011
2500 EA  DEN HAAG
2500 EA  Den Haag
Kenmerk
2022-0000711049
Uw kenmerk
Bijlage(n)
0
Datum 23 december 2022
Betreft Stand van zaken van een aantal openstaande toezeggingen 
inzake Digitale Zaken
Hierbij informeer ik uw Kamer over de stand van zaken van een aantal 
openstaande toezeggingen en Kamervragen waarvan de opvolging gepland stond 
voor het eind van 2022. In deze brief ga ik in op de onderwerpen waarover ik uw 
Kamer niet dit jaar meer kan informeren en de bijgestelde planning.  
 
Voortgang digitale inclusie 
In het verleden werd uw Kamer jaarlijks aan het einde van elk kalenderjaar 
geïnformeerd over de voortgang ten aanzien van digitale inclusie. Het kabinet zet 
zich in voor een digitale samenleving waarin iedereen mee kan doen. Daarom is 
digitale inclusie een belangrijk onderdeel van de Werkagenda Waardengedreven 
Digitaliseren die uw Kamer recent ontving (Kamerstuk 26 643, nr. 940). Meer in 
het bijzonder gaat het daarbij om lijn 1: Iedereen kan meedoen in het digitale 
tijdperk. In de toekomst zal ik uw Kamer over de voortgang op dit terrein dan ook 
rapporteren in het kader van de voortgang van de Werkagenda Waardengedreven 
Digitaliseren. Omdat de rapportage over de voortgang van de Werkagenda 
voorzien is voor het vierde kwartaal van 2023 zal ik u in het eerste kwartaal van 
2023 nog wel beknopt informeren over de voortgang die in 2022 is geboekt op 
digitale inclusie. 
 
RAAS-DOBbox 
In de voortgangsbrief van het programma Verbetering van het 
reisdocumentenstelsel (VRS) (Kamerstuk 25 764, nr. 138) heb ik toegezegd om u 
voor het einde van het jaar een brief te sturen over mijn beslissing rondom de 
RAAS-DOBbox. RAAS-DOBbox (Reisdocumenten Aanvraag en Archief Station - 
Decentrale Opslag Biometrie), betreft een voorziening waarin de biometrische 
gegevens (gezichtsopname, handtekening en voor productiedoeleinden tijdelijk de 
vingerafdruk) apart decentraal worden opgeslagen. Hiermee is een centrale 
opvraag mogelijk van gezichtsopname en handtekening door uitgevende 
instanties bij de behandeling van een aanvraag voor een reisdocument (in plaats 
van zoals nu per mail/post). De DPIA op het gehele programma VRS is nog niet 
gereed. Dit zal tegen het einde van het eerste kwartaal in 2023 wel het geval zijn. 
Ik zal uw Kamer kort daarna informeren over mijn besluit.  
 
Maatregelen ter voorkoming van identiteitsfraude met paspoorten  
Pagina 1 van 5

Ministerie van 
Binnenlandse Zaken en 
Koninkrijksrelaties
Kenmerk
2022-0000711049
het bestaande juridische en beleidsmatige kader van het BSN (met als één van de 
uitgangspunten dat een burger niet een tweede of nieuw BSN kan krijgen). Er 
wordt onder andere nagedacht over het afschermen en minimaliseren van gebruik 
van het BSN. Dit wordt meegenomen in het tweede onderzoek. In het eerste 
kwartaal van 2023 wordt de Kamer nader geïnformeerd over de uitkomsten van 
het eerste onderzoek en over de stand van zaken van het tweede. Ook wordt de 
Kamer dan geïnformeerd over de aanpak van het invoeren van het BSN in 
Caribisch Nederland. 
 
Kamervragen buitensporige inzage BRP 
De antwoorden op vragen van het lid Leijten (SP) over het bericht dat er 
buitensporig vaak inzage in de persoonsgegevens – via de BRP - van slachtoffers 
van het toeslagenschandaal heeft plaatsgevonden (ingezonden 13 oktober 2022, 
Kamerstuknummer 2022Z19382, uitstelbericht gestuurd op 3 november 2022) 
zullen in januari aan de Tweede Kamer worden gezonden. Over enkele details in 
de beantwoording vindt nog afstemming plaats tussen het ministerie van BZK en 
het ministerie van Financiën. 
 
Handreiking sociale media monitoring door gemeenten  
Er wordt voortvarend gewerkt aan de handreiking sociale media monitoring door 
gemeenten die aan uw Kamer is toegezegd bij brief van 29 april 2022 (Kamerstuk 
32 761, nr. 224). Het streven was om voor het eind van dit jaar het juridisch 
kader voor sociale media monitoring door gemeenten te verhelderen en een 
handreiking hieromtrent op te stellen voor gemeenten in het kader van de 
Openbare Orde en Veiligheid (OOV). Tevens is in de brief toegezegd dat het 
kabinet in het najaar van 2022 uw Kamer informeert over de voortgang. Mede 
namens de minister van Binnenlandse Zaken en Koninkrijksrelaties (BZK) en de 
minister voor Rechtsbescherming deel ik u hierbij mee dat de verheldering van 
het juridisch kader en de handreiking helaas niet meer dit jaar met uw Kamer en 
de gemeenten kunnen worden gedeeld. De onderzoekers hebben namelijk laten 
weten dat verbreding van de oorspronkelijke reikwijdte van de handreiking nodig 
is, zodat deze betere aansluiting zal vinden bij de behoefte in de gemeentelijke 
praktijk.  
 
De ministeries van Binnenlandse Zaken en Koninkrijksrelaties en van Justitie en 
Veiligheid blijven de komende periode intensief doorwerken, samen met de 
onderzoekers en de VNG, om het juridisch kader te verhelderen en de handreiking 
zo praktisch mogelijk te maken. Het kabinet zal naar verwachting in het eerste 
kwartaal van 2023 zowel het juridisch kader als de handreiking voor 
gemeentelijke monitoring in het kader van OOV met uw Kamer delen.  
 
Vormgeving en het kader voor de informatieparagraaf  
Op 5 oktober jl. heb ik tijdens het commissiedebat Digitaliserende overheid 
toegezegd om voor het eind van dit jaar de vormgeving en het kader voor de 
informatieparagraaf voor nieuw beleid aan uw Kamer aan te bieden. Er is een 
eerste interdepartementale verkenning gedaan naar wat op dit moment al wordt 
gedaan aan vormen van toetsing op digitale consequenties van nieuw beleid, 
uitvoering of handhaving. Daarnaast is besproken dat de informatieparagraaf 
idealiter de uitkomst is van een proces waarbij de CIO vroegtijdig aan tafel zit 
Pagina 3 van 5

Ministerie van 
Binnenlandse Zaken en 
Koninkrijksrelaties
Kenmerk
2022-0000711049
Tot slot 
In lijn met het verzoek van de vaste Kamercommissie voor Digitale Zaken, zal ik 
na het kerstreces, doch uiterlijk 25 januari 2023, uw Kamer het 
planningsoverzicht voor 2023 doen toekomen. Dit betreft een overzicht van 
stukken, wetsvoorstellen, brieven, onderzoeken en dergelijke die ik voornemens 
ben naar uw Kamer te verzenden in 2023. Daarbij is het belangrijk om te 
benoemen dat in de Werkagenda Waardengedreven Digitaliseren die ik u op 4 
november jl. heb aangeboden (Kamerstuk 26 643, nr. 940), ook acties staan voor 
2023 en verder.  
 
 
De staatssecretaris van Binnenlandse Zaken en Koninkrijksrelaties 
Digitalisering en Koninkrijksrelaties 
 
 
 
 
 
Alexandra C. van Huffelen 
Pagina 5 van 5

