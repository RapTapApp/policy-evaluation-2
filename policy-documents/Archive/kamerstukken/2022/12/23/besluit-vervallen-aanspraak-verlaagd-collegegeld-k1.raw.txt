 
 
Besluit van …  
tot wijziging van het Uitvoeringsbesluit WHW 2008 in verband met het 
vervallen van de aanspraak van eerstejaarsstudenten in het hoger onderwijs en 
tweedejaarsstudenten aan lerarenopleidingen op het verlaagd wettelijk 
collegegeld  
 
 
Op de voordracht van Onze Minister van Onderwijs, Cultuur en Wetenschap, van           , 
nr. WJZ/…, directie Wetgeving en Juridische Zaken; 
 
Gelet op de artikelen 7.45, vijfde lid, 7.45a, vijfde lid, 7.45b, tweede lid en 7.48, 
zevende lid, van de Wet op het hoger onderwijs en wetenschappelijk onderzoek; 
 
De Afdeling advisering van de Raad van State gehoord (advies van xxx, nr. xxx); 
 
Gezien het nader rapport van Onze Minister van Onderwijs, Cultuur en Wetenschap van 
xxx, nr. xxx, directie Wetgeving en Juridische Zaken;  
 
Hebben goedgevonden en verstaan: 
 
ARTIKEL I. WIJZIGING UITVOERINGSBESLUIT WHW 2008 
 
Het Uitvoeringbesluit WHW 2008 wordt als volgt gewijzigd: 
 
A  
 
Hoofdstuk 2, afdeling 2, paragraaf 3 vervalt. 
 
B 
 
Na artikel 7.1b wordt een artikel ingevoegd, luidende: 
 
Artikel 7.1c Overgangsbepaling verlaagd wettelijk collegegeld voor 
tweedejaarsstudenten aan een lerarenopleiding 
De artikelen 2.4b, 2.4d, 2.4e en 2.4f, derde en vierde lid, zoals deze luidden op 31 
augustus 2024, blijven voor het studiejaar 2024-2025 van toepassing ten aanzien van 
een student die op 1 september 2023 stond ingeschreven voor een opleiding als bedoeld 
in artikel 2.4d, eerste lid, onderdeel c, zoals dat luidde op 31 augustus 2024, met dien 
B14471.K-1                                                       1 
 

 
 
Nota van toelichting  
 
ALGEMEEN DEEL 
 
1. Inleiding  
1
Op 1 september 2018 is de Wet verlaagd wettelijk collegegeld in werking getreden 
waarmee een grondslag in de Wet op het hoger onderwijs en wetenschappelijk 
onderzoek (WHW) is geïntroduceerd om groepen aan te wijzen die aanspraak maken op 
het betalen van een verlaagd bedrag aan collegegeld. In het Uitvoeringsbesluit WHW 
2008 (UWHW 2008) is bepaald dat eerstejaarsstudenten in het hoger onderwijs 
aanspraak maken op het verlaagd wettelijk collegegeld, evenals tweedejaarsstudenten 
aan lerarenopleidingen. Met onderhavig besluit komt deze aanspraak vanaf het 
studiejaar 2024-2025 te vervallen.  
 
2. Hoofdlijnen van het besluit 
 
2.1 Aanleiding  
Uit de evaluatie van de Wet verlaagd wettelijk collegegeld is gebleken dat de maatregel 
van het verlagen van het collegegeld voor eerstejaarsstudenten en 
2
tweedejaarsstudenten aan lerarenopleidingen niet aantoonbaar heeft bijgedragen aan 
een hogere instroom in het hoger onderwijs en de lerarenopleidingen en een specifieke 
maatregel – zoals een wijziging in de aanvullende beurs - wellicht effectiever en 
3
doelmatiger was geweest. In de memorie van toelichting bij het Wetsvoorstel 
herinvoering basisbeurs hoger onderwijs is reeds aangekondigd dat de aanspraak op het 
verlaagd wettelijk collegegeld zal komen te vervallen en 170 miljoen van het vrijvallende 
budget zal worden benut om de basisbeurs te verhogen en de aanvullende beurs te 
4
verbreden, zodat meer studenten hiervoor in aanmerking komen. De regering acht dat 
een doelmatigere aanwending van de rijksbijdrage. Hiermee wordt uitvoering gegeven 
5
aan de motie-Van der Molen en Van der Laan.  
 
2.2 Probleembeschrijving 
 
Achtergrond van de maatregel 
 
In 2017 heeft het kabinet besloten om het collegegeld voor eerstejaarsstudenten aan 
associate degree- en bacheloropleidingen in het hoger onderwijs en 
6
tweedejaarsstudenten aan een lerarenopleiding te halveren. Hiertoe is met de Wet 
verlaagd wettelijk collegegeld een grondslag in de WHW geïntroduceerd om bij algemene 
maatregel van bestuur de omvang van het verlaagd wettelijk collegegeld en de groepen 
studenten die voor dit verlaagd collegegeldtarief in aanmerking komen vast te stellen, 
waarbij onderscheid kan worden gemaakt naar opleiding, leerjaar, de wijze waarop een 
                                                 
1
 Wet van 11 juli 2018 tot wijziging van de Wet op het hoger onderwijs en wetenschappelijk 
onderzoek in verband met de introductie van een grondslag voor de verlaging van het wettelijk 
collegegeld voor groepen van studenten (verlaagd wettelijk collegegeld) (Stb. 2018, 225). 
2
 In plaats van over de maatregel van het verlagen van het collegegeld, wordt ook wel gesproken 
over de maatregel van het halveren van het collegegeld. Het verlaagd wettelijk collegegeld betreft 
doorgaans namelijk de helft van het volledige collegegeldtarief dat op de student van toepassing is 
(zie artikel 2.4b UWHW 2008). 
3
 L. Das, F. Wartenbergh, J. Bendig, W. Reijngoud, S. Sapulete, ‘Rapportage. Evaluatie Wet 
verlaagd wettelijk collegegeld’, Utrecht: Berenschot november 2021, p. 32-34. 
4
 Kamerstukken II 2022/23, 36229, nr. 3.  
5
 Kamerstukken II 2021/22, 24724, nr. 180.  
6
 Regeerakkoord 2017-2021, ‘Vertrouwen in de toekomst’, VVD, CDA, D66 en ChristenUnie, 10 
oktober 2017, p. 12. 
         B14471.K-1                                                       3 

 
 
onderzoek naar voren dat, hoewel deze resultaten gezien het lage aantal respondenten 
met voorzichtigheid moeten worden geïnterpreteerd, van de studenten die niet op de 
hoogte waren van de maatregel en besloten hadden om niet te gaan studeren, slechts 
een klein aantal na bekendwording met de maatregel aangaf alsnog te gaan overwegen 
12
om door te studeren. Al met al concludeerde de onderzoekers dan ook dat de 
aantrekkelijkheid van het onderwijs vooralsnog niet enorm lijkt toe te nemen door de 
halvering van het collegegeld. Voor zover de toegankelijkheid van het hoger onderwijs 
wel wordt vergroot door de halvering van het collegegeld, lijkt dit, volgens studenten 
zelf, met name te gelden voor studenten en scholieren met een niet-westerse 
migratieachtergrond en mbo-studenten waarvan ouders het financieel minder goed 
13
hebben. Wat betreft de tweede onderzoeksvraag bleek het aantal respondenten te 
beperkt te zijn om een eenduidige conclusie te kunnen trekken. De onderzoekers 
concludeerde echter voorzichtig dat deze maatregel geen effect op mbo-studenten heeft 
gehad. Als mogelijke reden hiervoor werd genoemd dat de groep die kiest voor een 
14
lerarenopleiding minder vaak redeneert vanuit financiële overwegingen. De regering 
heeft in reactie op deze evaluatie toegezegd om jaarlijks in de Monitor 
beleidsmaatregelen te rapporteren over de effecten van de halvering van het 
15
collegegeld.  
 
In september 2019 is de jaarlijkse Monitor beleidsmaatregelen hoger onderwijs 2018-
16
2019 gepubliceerd. Deze monitor heeft als doel om ontwikkelingen op het gebied van 
instroom, doorstroom, studiekeuze, studiegedrag en studiefinanciering in kaart te 
brengen. Om na te gaan of er gevolgen van de halvering van het collegegeld zichtbaar 
zijn in de instroom van nieuwe studenten, zijn voor dit rapport de instroomcijfers 
geanalyseerd voor de associate degrees en bacheloropleidingen in het algemeen en voor 
de lerarenopleidingen in het bijzonder. Conclusie was dat over het algemeen de instroom 
bij associate degrees en bacheloropleidingen in 2018-2019 weliswaar was toegenomen, 
maar minder sterk dan in het jaar daarvoor. Met andere woorden, de instroom groeit het 
laatste jaar minder hard in plaats van harder (zowel bij de opleidingen met één als met 
twee jaar collegegeldhalvering), aldus de onderzoekers. Enkel bij de pabo was een 
stijging zichtbaar in de instroom. Volgens de onderzoekers gaven de instroomcijfers in 
studiejaar 2018-2019 dan ook nog geen indicatie dat de halvering van het collegegeld 
leidt tot een toename in de instroom in het hoger onderwijs in het algemeen of in de 
17
lerarenopleidingen in het bijzonder. 
 
Een jaar later werd de maatregel van het halveren van het collegegeld opnieuw 
18
onderzocht met de Monitor beleidsmaatregelen hoger onderwijs 2019-2020. Uit deze 
monitor bleek dat 88% van de eerstejaarsstudenten naar eigen zeggen op de hoogte is 
van het feit dat het collegegeld in het eerste studiejaar is gehalveerd. In de 
lerarenopleiding betrof dit 94%. 75% van de studenten die een lerarenopleiding volgen 
gaf aan op de hoogte te zijn van zowel de halvering van het collegegeld in het eerste als 
in het tweede jaar. Voorts bleek uit dit onderzoek dat bij slechts één op de acht van de 
                                                 
12
 76% van de ondervraagde havo-/vwo-scholieren gaf aan bekend te zijn met de maatregel van 
het halveren van het collegegeld. Van de mbo-studenten gaf 65% van de studenten aan op de 
hoogte te zijn van de maatregel. Dit percentage komt overeen met het percentage scholieren/mbo-
studenten dat bekend is met de hoogte van het collegegeld. In 80% van de gevallen geldt dat als 
men op de hoogte is van de hoogte van het collegegeld, men zich ook bewust is van de ingevoerde 
maatregel. 
13
 M. van Essen, F. Wartenbergh, B. Kurver, ‘Halvering collegegeld: helpt het twijfelende studenten 
over de streep? Eindrapport’,  Nijmegen: ResearchNed november 2018, p. 24. 
14
 Ibid., p. 19. 
15
 Kamerstukken I 2018/19, 34911, K. 
16
 Kamerstukken II 2018/19, 31288, nr. 783. 
17
 A. Van den Broek, J. Warps, J. Cuppen e.a., ‘Monitor Beleidsmaatregelen 2018-2019’, Nijmegen: 
ResearchNed augustus 2019, p. 67. 
18
 Zie A. Van den Broek, J. Warps, J. Cuppen, T. Termorshuizen en J. Lodewick, ‘Monitor 
Beleidsmaatregelen 2019-2020’, Nijmegen: ResearchNed september 2020.  
                                                    B14471.K-1                                                       5 
 

 
 
geweest, aldus de onderzoekers. Daarmee had de overheid maatwerk kunnen bieden, 
21
met als resultaat waarschijnlijk een hogere effectiviteit.  
 
Politieke ontwikkelingen  
 
De discussie rondom het voortbestaan van de maatregel van het verlagen van het 
collegegeld voor eerstejaarsstudenten en tweedejaarsstudenten aan lerarenopleidingen 
heeft een nieuwe wending gekregen naar aanleiding van de tijdens het Notaoverleg over 
de hoofdlijnenbrief herinvoering basisbeurs ingediende motie-Van der Molen en Van der 
22
Laan. De regering werd in deze motie verzocht te onderzoeken hoe ook studenten met 
ouders met een middeninkomen extra financieel ondersteund kunnen worden en om met 
een voorstel te komen hoe middelen aangewend kunnen worden voor scholing richting 
specifieke tekortberoepen. In de overwegingen bij deze motie is aangegeven hier de 
middelen voor te gebruiken die vrijvallen indien de halvering van het collegegeld wordt 
stopgezet. De Tweede Kamer heeft deze motie aangenomen. 
 
2.3 Probleemaanpak en instrumentkeuze 
De regering heeft naar aanleiding van de resultaten uit de evaluaties en politieke 
ontwikkelingen besloten om de aanspraak van eerstejaarsstudenten en 
tweedejaarsstudenten aan lerarenopleidingen op het verlaagd wettelijk collegegeld te 
laten vervallen en om de vrijvallende middelen doelmatiger en doeltreffender in te 
zetten. Zoals aangekondigd in de memorie van toelichting bij het Wetsvoorstel 
herinvoering basisbeurs hoger onderwijs zal 170 miljoen van de vrijvallende middelen 
worden gebruikt om de basisbeurs te verhogen en de aanvullende beurs te verbreden.  
 
Om de aanspraak van eerstejaarsstudenten en tweedejaarsstudenten aan 
lerarenopleidingen op het betalen van verlaagd wettelijk collegegeld te laten vervallen, 
dient het UWHW 2008 te worden gewijzigd. Het UWHW 2008 bepaalt momenteel 
namelijk de omvang van het verlaagd wettelijk collegegeld (artikel 2.4b), de 
voorwaarden waaronder eerstejaarsstudenten aanspraak maken op verlaagd wettelijk 
collegegeld en de duur van deze aanspraak (artikelen 2.4c en 2.4f, eerste en tweede lid) 
en de voorwaarden waaronder tweedejaarsstudenten aan een lerarenopleiding 
aanspraak maken op een extra jaar verlaagd wettelijk collegegeld en de duur van deze 
aanspraak (artikelen 2.4d, 2.4e en 2.4f, derde en vierde lid). Er is voor gekozen om de 
met de Wet verlaagd wettelijk collegegeld in de WHW opgenomen grondslag te 
behouden (artikelen 7.45, vijfde lid en 7.45a, vijfde lid, WHW). Hiermee wordt de 
mogelijkheid behouden om – mochten zich in de toekomst daartoe ontwikkelingen 
voordoen -  het wettelijk collegegeld voor groepen van studenten te verlagen. 
 
3. Gevolgen  
 
3.1 Gevolgen voor het doenvermogen 
Dit besluit heeft zeer beperkte gevolgen voor het doenvermogen van aspirant-
studenten. Studenten worden reeds in oktober 2023, voorafgaand aan het studiejaar, 
geïnformeerd over de collegegeldtarieven. Studenten hoeven verder geen handelingen 
te verrichten. 
 
3.2. Gevolgen voor de regeldruk 
Bij de voorbereiding van onderhavig besluit is nagegaan of sprake is van gevolgen voor 
de regeldruk van hogeronderwijsinstellingen en studenten. De gevolgen zijn in kaart 
gebracht met behulp van het standaardkostenmodel voor de regeldruk.  
 
                                                 
21
 Ibid., p. 34. 
22
 Kamerstukken II 2021/22, 24724, nr. 180.  
                                                    B14471.K-1                                                       7 
 

 
 
Onderhavig besluit brengt eveneens aanpassingen in het aanvraagproces van het 
levenlanglerenkrediet en collegegeldkrediet en de communicatie met zich mee. 
    
DUO heeft in de uitvoeringstoets aangegeven dat de benodigde aanpassingen maakbaar 
en haalbaar zijn per 1 oktober 2023 (zie paragraaf 6.2).  
 
4.2. Gevolgen voor hogeronderwijsinstellingen 
Zoals reeds aangegeven wordt de ISC afgegeven door DUO, waardoor de instellingen 
voor de uitvoering van dit besluit afhankelijk zijn van de tijdige en correcte informatie 
van DUO. Daarnaast zijn de instellingen eveneens (mede) afhankelijk van de 
informatievoorzieningen vanuit het Ministerie van Onderwijs, Cultuur en Wetenschap, 
aangezien hoger onderwijstellingen studenten via de eigen communicatiekanalen 
doorverwijzen naar websites die in het beheer zijn bij de rijksoverheid.  
 
5. Financiële gevolgen 
 
5.1 Gevolgen voor de Rijksbegroting 
Sinds de invoering van de Wet verlaagd wettelijk collegegeld heeft het Ministerie van 
Onderwijs, Cultuur en Wetenschap ieder jaar een bedrag aan hogeronderwijsinstellingen 
overgemaakt ter compensatie voor de misgelopen inkomsten. Met het laten vervallen 
van de aanspraak op het verlaagd wettelijk collegegeld hoeven instellingen niet meer 
gecompenseerd te worden voor de misgelopen inkomsten. Hogeronderwijsinstellingen 
zullen in het studiejaar 2024-2025 enkel nog worden gecompenseerd voor studenten 
23
aan lerarenopleidingen die onder het overgangsrecht vallen. Hiermee levert onderhavig 
besluit een besparing op. Oorspronkelijk betrof het bedrag dat instellingen op jaarbasis 
ter compensatie ontvingen in totaal ca. €170 miljoen. Bij berekening naar prijspeil 2022 
blijkt dat het terugdraaien van de maatregel structureel € 190 miljoen per jaar oplevert.  
 
Tabel: Financiële gevolgen (bedragen x € 1 miljoen) 
 
 2023 2024 2025 2026 Struct. 
Besparing stopzetten halvering 0 -41,9 -125,7 -125,7 -125,7 
collegegeld hbo 
Besparing stopzetten halvering 0 -21,5 -64,4 -64,4 -64,4 
collegegeld wo 
Kosten overgangsrecht hbo 0 4,9 9,8 0 0 
lerarenopleiding 
Kosten overgangsrecht wo 0 0,3 0,6 0 0 
lerarenopleiding 
Totaal hbo 0 -37 -115,9 -125,7 -125,7 
Totaal wo 0 -21,2 -63,8 -64,4 -64,4 
Totaal hbo + wo 0 -58,2 -179,7 - 190,1 - 190,1 
 
Het kabinet kiest ervoor om de motie-Van der Molen en Van der Laan met het 
oorspronkelijke bedrag van € 170 miljoen in te vullen. De extra middelen van de 
berekening naar prijspeil 2022 worden ingezet op coalitieakkoordmaatregelen in het 
mbo (€ 7,1 miljoen), waaronder investeringen in het mbo niveau 2 en doorstroom 
24
beroepskolom. Over het resterende deel (€ 12,9 miljoen) wordt later besloten.  
 
                                                 
23
 Zie paragraaf 7. 
24
 Oorspronkelijk was beoogd hierover bij Voorjaarsnota te beslissen. Tijdens de 
begrotingsbehandeling zijn echter amendementen ingediend over de besteding van deze middelen, 
waarover op 6 december wordt gestemd. 
                                                    B14471.K-1                                                       9 
 

 
 
5.3. Gevolgen voor hogeronderwijsinstellingen 
De hogeronderwijsinstellingen zullen als gevolg van dit besluit vanaf het studiejaar 
2024-2025 meer collegegeld in rekening brengen bij eerstejaarsstudenten, en zullen 
daarom niet meer worden gecompenseerd. Instellingen zullen slechts nog 
gecompenseerd worden voor de tweedejaarsstudenten aan lerarenopleidingen, die onder 
het overgangsrecht vallen. 
 
6. Advies en consultatie  
 
6.1 Internetconsultatie 
Onderhavig besluit is van 29 augustus 2022 tot en met 26 september 2022 opengesteld 
voor openbare internetconsultatie. Daarop zijn zeven reacties ontvangen. Vier reacties 
betreffen de gevolgen van dit besluit voor (studenten aan) lerarenopleidingen, één 
reactie betreft de gevolgen van het besluit voor deeltijdstudenten, één reactie ziet op de 
reikwijdte van het overgangsrecht en één reactie, tot slot, betreft de beleidskeuze om 
het met dit besluit vrijvallende budget te gebruiken voor maatregelen op het gebied van 
studiefinanciering.  
 
Gevolgen voor studenten aan lerarenopleidingen 
 
Meerdere respondenten hebben de zorg geuit dat het stopzetten van het verlaagd 
collegegeld de lerarenopleidingen minder aantrekkelijk zou maken, wat vanwege het 
lerarentekort onwenselijk is. Met dit besluit vervalt immers de financiële prikkel om een 
lerarenopleiding te volgen. Een van de respondenten gaat daarbij in op de effectiviteit 
van de maatregel en geeft aan dat hoewel de halvering van het collegegeld dan wel niet 
tot een hogere instroom heeft geleid, de instroom in ieder geval niet is gedaald. De 
ineffectiviteit van de maatregel kan volgens de respondent ook aan gebrekkige 
communicatie van de overheid liggen; ongeveer 80% van de studiekiezers zou namelijk 
niet bekend zijn met de extra verlaging van het collegegeld voor tweedejaarsstudenten 
aan een lerarenopleiding. Door een aantal respondenten worden tot slot suggesties 
gedaan om lerarenopleidingen aantrekkelijker te maken, bijvoorbeeld door het 
kwijtschelden van het collegegeld voor de gehele duur van een lerarenopleiding. 
 
Voorop dient te worden gesteld dat zowel in de wetsevaluatie als de jaarlijkse Monitor 
beleidsmaatregelen hoger onderwijs expliciet is ingegaan op het effect van de maatregel 
op de toegankelijkheid en aantrekkelijkheid van lerarenopleidingen. Uit meerdere 
evaluaties is gebleken dat het verlagen van het collegegeld niet aantoonbaar heeft 
bijgedragen aan een hogere instroom. De evaluaties laten namelijk zien dat de keuze 
voor het volgen van een lerarenopleiding niet uit een financiële overweging wordt 
gedaan, doch op de intrinsieke motivatie van de student en interesse voor de inhoud van 
de studie is gebaseerd (zie paragraaf 2.2 van deze toelichting). Wat betreft het feit dat 
de ineffectiviteit van de maatregel veroorzaakt zou zijn door gebrekkige communicatie 
het volgende. De overheid heeft zich ingezet voor het communiceren van de maatregel 
28
richting studenten. Hiertoe is ook een communicatieplan opgesteld. Uit evaluatie is 
echter gebleken dat – ondanks de inspanningen van de overheid - 80% van de 
studiekiezers en twee derde van de eerstejaarsstudenten aangeeft niet op de hoogte te 
zijn van het extra jaar halvering van het collegegeld. Uit evaluatie blijkt echter eveneens 
dat zij – na op de hoogte van de maatregel te zijn gesteld - geen andere keuze zouden 
maken en het volgen van een lerarenopleiding dus niet alsnog zouden overwegen. De 
mate van bekendheid met de maatregel doet dus niet af aan de conclusie uit de 
evaluaties dat de maatregel geen effectief instrument is. Wat betreft de gedane 
suggesties om lerarenopleidingen aantrekkelijker te maken geldt tot slot dat de regering 
zich uiteraard in blijft zetten voor het aantrekkelijk maken van de lerarenopleidingen en 
het bestrijden van het lerarentekort. Daarbij zet zij in op het aantrekkelijk maken van de 
                                                 
28
 Zie ook paragraaf 10 in de memorie van toelichting bij de Wet verlaagd wettelijk collegegeld 
(Kamerstukken II 2017/18, 34911, nr. 3).  
                                                    B14471.K-1                                                       11 
 

 
 
rijksbijdrage wordt bezien. De conclusie uit de wetsevaluatie luidt dat niet een 
generieke, maar een specifieke maatregel gericht op specifieke doelgroepen, zoals een 
wijziging in de aanvullende beurs, effectiever en doelmatiger was geweest. Met het oog 
hierop gaat de regering over tot het afschaffen van het verlaagd wettelijk collegegeld en 
het investeren van de vrijvallende middelen in het studiefinancieringsstelsel. Daarnaast 
blijft de regering zich uiteraard inzetten voor het aantrekkelijker maken van de 
lerarenopleidingen en het bestrijden van het lerarentekort. 
 
6.2. Uitvoeringstoets en instellingtoets 
 
DUO, de Inspectie van het Onderwijs en de Auditdienst Rijk hebben een ontwerp van dit 
besluit getoetst op uitvoerbaarheid en handhaafbaarheid. Daarnaast is ook Studielink 
verzocht om een analyse te maken voor het veld om de gevolgen in de keten van 
Studielink, de onderwijsinstellingen en eventuele andere uitvoeringsorganen in kaart te 
brengen.    
 
DUO heeft aangegeven dat de benodigde aanpassingen aan de systemen en 
uitvoeringsprocessen van DUO maakbaar en haalbaar zijn, zodat DUO per 1 oktober 
2023 (de start van de aanmeldingen voor het studiejaar 2024-2025) is ingericht op het 
niet meer afgeven van een indicatie verlaagd wettelijk collegegeld voor 
eerstejaarsstudenten. Voor inschrijvingen per 1 september 2024 (studiejaar 2024-2025) 
zal uitsluitend een indicatie ‘verlaagd wettelijk collegegeld’ worden afgegeven voor de 
tweedejaarsstudenten aan een lerarenopleiding die onder het overgangsrecht van dit 
29 30
besluit vallen. Vanaf 1 september 2025 zal deze indicatie niet meer worden verstrekt. 
De Inspectie heeft aangegeven geen opmerkingen te hebben. De ADR heeft geen reactie 
aangeleverd. 
 
Studielink heeft in de instellingstoets gewezen op onduidelijkheden omtrent de restitutie 
van collegegeld bij tussentijdse beëindiging van een inschrijving en de aanspraak op 
verlaagd collegegeld van studenten die op een niet-regulier instroommoment met een 
studie zijn gestart. Deze opmerkingen hebben geleid tot het aanbrengen van een aantal 
redactionele wijzigingen in de toelichting. Daarnaast hebben de instellingen gewezen op 
het belang van tijdige en heldere communicatie richting studenten en de behoefte aan 
een webpagina, waarop is uitgewerkt wat de maatregel terugdraaien verlaagd 
collegegeld betekent voor de persoonlijke situatie van de student. De regering 
onderschrijft het belang van tijdige en heldere communicatie richting studenten en zal 
de nodige aanpassingen doen op de beschikbare communicatiekanalen.   
 
6.3 Parlementaire betrokkenheid 
Dit besluit is in de periode […] conform artikel 7.50a WHW voorgehangen bij de Eerste 
en Tweede Kamer. PM resultaten. 
 
7. Overgangsrecht en inwerkingtreding 
Dit besluit zal op 1 september 2024 in werking treden. Alle eerstejaarsstudenten zijn 
dan ook vanaf studiejaar 2024-2025 het volledige collegegeldtarief dat op hen van 
toepassing is verschuldigd. Dit geldt zowel voor studenten die met ingang van 1 
september 2024 voor een opleiding zijn ingeschreven, als voor de studenten die reeds 
vóór 1 september 2024 voor een opleiding zijn ingeschreven (bijvoorbeeld de februari-
instroom). Deze laatste groep maakt de maanden dat zij tot 1 september 2024 staan 
ingeschreven aanspraak op het betalen van verlaagd wettelijk collegegeld, en betaalt 
vanaf 1 september 2024 het volledige collegegeldtarief.  
                                                 
29
 Zie paragraaf 7 van deze toelichting. 
30
 Omdat de wettelijke grondslag voor het verlagen van het wettelijk collegegeld in de WHW blijft 
bestaan, betekent dit dat ook de indicatie verlaagd wettelijk collegegeld in het systeem blijft staan, 
maar de facto niet meer functioneel is.   
                                                    B14471.K-1                                                       13 
 

 
 
student wordt geacht te voldoen aan de in onderdeel b van dat lid, bedoelde 
voorwaarde. In dat onderdeel is bepaald dat een student om aanspraak te maken op 
verlaagd collegegeld op grond van artikel 2.4d UWHW 2008, niet tegelijk aanspraak 
moet kunnen maken op het verlaagd wettelijk collegegeld op grond van artikel 2.4c 
UWHW 2008 (verlaagd collegegeld voor eerstejaarsstudenten). Artikel 2.4c komt met dit 
besluit te vervallen. Daarmee kan ook niet meer worden getoetst of aan deze 
voorwaarde is voldaan. Materieel heeft het buiten toepassing laten van de voorwaarde 
uit artikel 2.4d, eerste lid, onderdeel b geen consequenties. Artikel 7.1c geldt voor 
studenten die op 1 september 2023 stonden ingeschreven voor een lerarenopleiding. 
Hun aanspraak op verlaagd wettelijk collegegeld op grond van artikel 2.4c UWHW 2008 
zal op 1 september 2024 (het moment van inwerkingtreding van artikel 7.1c) reeds zijn 
uitgewerkt. Een student kan dus nooit tegelijk aanspraak maken op het verlaagd 
collegegeld op grond van artikel 2.4c UWHW 2008 en – via het overgangsrecht van 
artikel 7.1c – 2.4d UWHW 2008.  
 
 
De Minister van Onderwijs, Cultuur en Wetenschap, 
 
 
 
 
 
Robbert Dijkgraaf 
 
 
 
 
                                                    B14471.K-1                                                       15 
 

