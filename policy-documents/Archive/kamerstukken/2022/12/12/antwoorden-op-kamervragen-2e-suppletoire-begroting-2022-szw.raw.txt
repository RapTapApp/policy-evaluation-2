Vragen bij Wijziging van de begrotingsstaten van het Ministerie van Sociale Zaken en 
Werkgelegenheid (XV) voor het jaar 2022 (wijziging samenhangende met de 
Najaarsnota) (36250-XV). 
 
Vraag 1 
Kunt u een overzicht geven hoeveel arbeidsmigranten er van binnen de EU naar Nederland zijn 
gekomen sinds 2010 en dit uitsplitsen per jaar? 
Antwoord 1 
Er bestaat voor EU-arbeidsmigranten geen toelatingsbeleid. Burgers van de EU/EER-landen en 
Zwitserland hebben op grond van het vrij verkeer van personen en diensten het recht om vrij in 
Nederland te verblijven, te werken en diensten te verrichten. 
Het CBS houdt in de migrantenmonitor bij hoeveel EU-burgers naar Nederland afreizen, al dan niet 
voor arbeid. In de onderstaande tabel is de ontwikkeling van het aantal personen met een baan uit 
de EU-lidstaten (op 31 december van ieder jaar) uitgesplitst naar Midden- en Oost-Europa (EU 11) 
en de Europese Unie (EU 27) opgenomen. De data is beschikbaar tot eind 2020 (CBS). Vanaf 2022 
worden de cijfers van de migrantenmonitor jaarlijks gepubliceerd in de Staat van Migratie, die 
ieder jaar in mei verschijnt. 
In de onderstaande tabel is de ontwikkeling van het aantal personen opgenomen met een baan uit 
de EU-lidstaten (op 31 december van ieder jaar) uitgesplitst naar Midden- en Oost-Europa (EU 11) 
en de Europese Unie (EU 27). De data is beschikbaar tot eind 2020 (CBS). Vanaf 2022 worden 
cijfers van de migrantenmonitor jaarlijks gepubliceerd in de Staat van Migratie, die ieder jaar in 
mei verschijnt. 
Jaar EU-11  EU-27 
2011 176.860 368.150 
2012 186.820 373.840 
2013 196.770 382.090 
2014 207.530 398.250 
2015 221.990 409.560 
2016 258.720 454.880 
2017 299.900 508.600 
2018 349.000  573.600  
2019 375.400 611.800 
2020 348.400 (3,8% van de werkende 554.500 (6,1% van de werkende 
beroepsbevolking) beroepsbevolking) 
 
Bovenstaande cijfers omvatten niet alle werknemers die naar Nederland gedetacheerd worden 
vanuit een andere EU-lidstaat. In de migrantenmonitor wordt namelijk uitgegaan van de 
polisadministratie waarin slechts een deel van de gedetacheerden is opgenomen. Uitspraken over 
de omvang van het aantal gedetacheerden zijn op basis van de migrantenmonitor dus niet te 
doen. 
 
Het totale aantal gemelde gedetacheerde werknemers in 2021 betreft 365.510. Daarvan hadden 
127.830 werknemers een nationaliteit van buiten de EU, EER of Zwitserland en 237.680 een EU-
nationaliteit. Dit geeft echter een ietwat vertekend beeld voor wat betreft de verhouding tussen 
werknemers van binnen en buiten de EU. Binnen deze aantallen zitten namelijk ook veel 
meldingen 
die terugslaan op de sector internationaal wegtransport. Het betreft dan relatief veel 
vrachtwagenchauffeurs van buiten de EU, EER of Zwitserland die voor korte (soms slechts enkele 
uren) of langere tijd in Nederland rijden. Het totaal aantal gemelde werknemers in de sector 
internationaal wegtransport bedroeg circa 289.400 in 2021, waarvan 178.800 EU-onderdanen en 
110.600 derdelanders. Van de gemelde werknemers in andere sectoren (meer dan 50.000) was 
driekwart EU-onderdaan en een kwart derdelander. Het is belangrijk om hierbij in acht te houden 
dat de duur van detachering sterk verschilt. Sommige werknemers verblijven een aantal maanden 
in Nederland, sommigen 6 maanden of langer. 
 
 
 

Vraag 3 
Kunt u aangeven hoeveel geregistreerde arbeidsmigranten zich van zowel binnen als buiten de EU 
zich op dit moment bevinden in Nederland? 
Antwoord 3 
Het aantal EU-migranten wordt bijgehouden via de CBS Migrantenmonitor. De cijfers die bij ons 
bekend zijn via de CBS migrantenmonitor lopen altijd achter, omdat sommige cijfers niet direct 
beschikbaar zijn. De laatste cijfers die gepubliceerd zijn in de Staat van Migratie 2022 betreffen 
cijfers tot en met 2020. Op 31 december 2020 bevonden zich 554.500 EU-migranten in Nederland 
die werken. 
 
Het CBS heeft, op verzoek van het ministerie van Sociale Zaken en Werkgelegenheid, een 
dashboard ontwikkeld met cijfers op gebied van arbeidsmigratie van personen met een 
nationaliteit van landen buiten de EU/EFTA. Dit dashboard laat cijfers zien over reguliere migratie 
van personen met een nationaliteit van landen buiten de EU/EFTA, die tussen 1999 en 2020 naar 
Nederland zijn gekomen. Van alle arbeidsmigranten van buiten de EU/EFTA die sinds 1999 naar 
2
Nederland zijn gekomen zijn er op 31 december 2020 nog 76.755 in Nederland. 
 
Vraag 4 
Kunt u een overzicht geven van de ontwikkeling van het aantal uitzendbureaus sinds 2010? 
Antwoord 4 
In onderstaande tabel is per jaar het aantal bedrijven genomen dat door het Centraal Bureau voor 
de Statistiek is geregistreerd met SBI-code 78 (“Uitzendbureaus en arbeidsbemiddeling”).  
Van elk jaar is het aantal voor het laatste kwartaal weergegeven. Voor 2022 gaat het om 
voorlopige cijfers. Voor 2021 gaat het om nader voorlopige cijfers. Bron: CBS StatLine. 
Jaartal Aantal bedrijven 
2010 11.635 
2011 11.785 
2012 11.950 
2013 11.900 
2014 11.980 
2015 12.205 
2016 12.555 
2017 13.095 
2018 13.870 
2019 14.845 
2020 15.165 
2021 16.035 
2022 16.900 
 
  
 
2
 Bron: Arbeidsmigratie niet-EU/EFTA (cbs.nl) 

Voor de maximum uurprijzen van de kinderopvangtoeslag is voorgeschreven dat wordt geïndexeerd 
met cijfers uit de CEP-raming.  
De (geïndexeerde) maximum uurprijzen zijn vastgelegd in een algemene maatregel van bestuur 
(AMvB), te weten het Besluit kinderopvangtoeslag. De jaarlijkse wijziging van het Besluit 
kinderopvangtoeslag waarmee die indexatie plaatsvindt moet uiterlijk half oktober voor de gewenste 
inwerkingtreding (1 januari) gepubliceerd zijn, zodat Toeslagen in de systemen kan zorgen dat de 
eerste voorschotbetaling van het nieuwe jaar op 20 december plaatsvindt. In combinatie met de 
procedure die een wijziging van AMvB moet doorlopen (waaronder de in de Wet kinderopvang 
voorgeschreven voorhangprocedure bij de Eerste en Tweede Kamer) betekent dit dat de MEV-raming te 
laat komt om mee te kunnen nemen. Daarom is er destijds bij de maximum uurprijzen gekozen voor 
indexatie op basis van het CEP.  
Daarnaast geldt voor alle departementale begrotingen dat de loon- en prijsbijstelling die door het 
Ministerie van Financiën wordt uitgekeerd, wordt vastgesteld op basis van de CEP-raming (bij SZW gaat 
het dan niet om de uitkeringsregelingen, maar bijvoorbeeld om het apparaatsbudget). Daardoor is het 
mogelijk om deze budgetten bij de 1e suppletoire begroting over te hevelen naar de departementen, 
zodat de budgetten meestijgen met de (hogere) uitgaven, die gedurende het hele jaar moeten worden 
gedaan. 
De prijsstijging tussen CEP en MEV werkt op drie verschillende manieren door op de SZW-begroting.  
Ten eerste geldt voor budgetten die geen uitkeringsregeling zijn meestal de normale loon- en 
prijsbijstelling, die gebaseerd is op CEP. In de Najaarsnota heeft de minister van Financiën echter 
voorgesteld om volgend jaar nog een extra prijsbijstelling uit te keren vanwege de uitzonderlijke 
inflatieontwikkeling sinds de CEP-raming van dit jaar. De middelen voor een extra prijsbijstelling 
bedragen indicatief op basis van de afgelopen MEV circa € 1,5 miljard. Deze middelen worden pas 
volgend voorjaar op basis van de laatste grondslagen en macro-economische inzichten (CEP 2023) 
berekend en uitgekeerd aan vakdepartementen bij Voorjaarsnota  
Ten tweede zijn er de uitgaven aan uitkeringsregelingen op de departementale SZW-begroting, zoals de 
Wajong en de Bijstand. Deze worden geïndexeerd zoals dat in de wet- en regelgeving is 
voorgeschreven. Het voor deze indexatie gereserveerde budget staat op hoofdstuk 83 van de 
Rijksbegroting (Koppeling Uitkeringen) en dat is voor 2023 met 0,3 miljard euro gestegen als gevolg 
van de MEV. 
De derde categorie zijn de uitgaven die door UWV en SVB worden gedaan, zoals de WW en de Aow. 
Deze worden in de begroting van SZW toegelicht onder de premiegefinancierde uitgaven bij elk 
beleidsartikel. De nominale ontwikkeling van deze uitgaven wordt op dezelfde plek toegelicht. Deze 
nominale ontwikkeling is tussen de Voorjaarsnota (CEP) en Miljoenennota (MEV) met 2,8 miljard euro 
toegenomen. Dat komt echter niet alleen door de hogere inflatie en loonontwikkeling in de MEV, maar 
ook door de snellere verhoging van het minimumloon die doorwerkt in de indexatie van veel 
uitkeringen. 
Vraag 8 
Kunt u aangeven dat u in het kader van de hoge inflatie de indexatie van de maximaal te vergoeden 
tarieven (fiscaal maximum) in de kinderopvangtoeslag herziet op basis van de meest recente cijfers 
over inflatie en loonstijging uit de MEV, in plaats van met de gedateerde cijfers uit het CEP? 
Antwoord 8 
De indexatie van de maximum uurprijzen heeft volgens de wet plaatsgevonden op basis van CEP. Zoals 
aangegeven tijdens de begrotingsbehandeling SZW, heeft het kabinet afgesproken om te verkennen of 
een extra prijscompensatie in de maximum uurprijzen voor 2023 nodig en wenselijk is. Ik kom hier op 
korte termijn op terug in de Kamerbrief naar aanleiding van het bericht ‘Overheid onderschat 
prijsstijging kinderopvang, toch geen extra toeslag’, waar tijdens de Regeling van werkzaamheden van 
6 december jl. om is gevraagd. 
 
 
 

Vraag 11 
Tot wanneer is het mogelijk om het maximum uurtarief in de kinderopvang aan te passen? 
Antwoord 11 
De kinderopvangtoeslag kent net als de andere toeslagen een jaarrecht. Dit betekent dat de 
grondslagen zoals de inkomensgrenzen en de maximum uurprijs voor heel het toeslagjaar hetzelfde 
moeten zijn. Het is mogelijk om de maximum uurprijzen middels het Besluit kinderopvangtoeslag voor 
een lopend toeslagjaar te wijzigen als die wijziging begunstigend is en alleen als deze wijziging met 
terugwerkende kracht tot 1 januari in werking treedt. Verhoging van de maximum uurprijs gedurende 
het toeslagjaar zou betekenen dat de burger bij de eerstvolgende voorschotbetaling een nabetaling 
krijgt over de voorschotten die voor de verhoging reeds zijn uitgekeerd. 
De maximum uurprijzen worden jaarlijks aangepast door het Besluit kinderopvangtoeslag te wijzigen. 
In het reguliere proces betekent dit dat uiterlijk half oktober voor het betreffende kalenderjaar de 
maximum uurprijzen bekend moeten zijn, zodat Toeslagen voldoende tijd heeft om de systemen 
hiervoor aan te passen. De eerste voorschotbetalingen vinden namelijk in december voorafgaand aan 
het betreffende jaar plaats. Ook weten ouders dan tijdig waar zijn aan toe zijn, omdat ook 
kinderopvangorganisaties in het najaar vaak hun tarieven voor het jaar erop vaststellen. Zoals hiervoor 
genoemd, is het technisch wel mogelijk om de maximum uurprijzen voor een lopend toeslagjaar te 
wijzigen. 
Vraag 12 
Kan het maximum uurtarief ook met terugwerkende kracht aangepast worden? 
Antwoord 12 
Het is mogelijk om de maximum uurprijzen middels het Besluit kinderopvangtoeslag voor een lopend 
toeslagjaar te wijzigen als die wijziging begunstigend is en alleen als deze wijziging met terugwerkende 
kracht tot 1 januari in werking treedt. Zie verder antwoord op vraag 11. 
 
Vraag 13 
Welk deel van het verschil tussen MEV en CEP voor de indexering maximaal uurtarief zou kunnen 
worden gedekt met de extra middelen voor de prijsbijstelling uit de Voorjaarsnota? 
Antwoord 13 
De middelen voor een extra prijsbijstelling die in de Najaarsnota zijn voorgesteld voor energiesteun (ca. 
€ 1,5 miljard), dienen ter compensatie van de extra prijsstijging sinds CEP 2022 bij de bekostiging van 
semi-collectieve sectoren. Deze middelen zijn nog niet verdeeld over de departementen, dat zal pas 
volgend voorjaar plaatsvinden.  
De uitgaven aan kinderopvangtoeslag liepen echter niet mee in de eventuele 1,5 miljard euro aan extra 
prijsbijstelling over 2022. Deze reeks bestaat alleen uit extra prijsbijstelling zoals die door het 
ministerie van Financiën jaarlijks over de departementale begrotingen wordt verdeeld. De 
uitkeringsregelingen van SZW hebben echter hun eigen specifieke, in wet- en regelgeving vastgelegde, 
indexatiesystematiek. De geraamde uitgaven aan het indexeren van de SZW-uitkeringsregeling wordt 
daarom apart geraamd en is geen onderdeel van het voorstel van de Minister van Financiën voor een 
extra prijsbijstelling (zie ook het antwoord op vraag 7). 
Vraag 14 
Klopt het dat de problematiek van achterblijvende indexatie niet aanwezig is voor premiegefinancierde 
uitgaven? 
Antwoord 14 
Budgettair bekeken klopt dat. De premiegefinancierde uitgaven worden gedaan door UWV en SVB. De 
begroting van SZW bevat een raming van de uitgaven die zij gaan doen. In de begroting van SZW 
wordt ook de nominale ontwikkeling per regeling apart geraamd en in beeld gebracht.  

Vraag 18 
Wat is de reden dat er een neerwaartse bijstelling is bij het Lage-inkomensvoordeel (LIV), 
Minimumjeugdloonvoordeel (J-LIV) en loonkostenvoordeel (LKV)? 
Antwoord 18 
Dit verschil wordt waarschijnlijk veroorzaakt doordat bezwaar en beroepszaken in 2022 minder vaak 
hebben geleid tot extra uitgaven aan deze regelingen dan werd verwacht op basis van eerdere jaren.  
 
Vraag 19 
Wat is de reden van de lager dan verwachte Toeslagenwet (TW-)aanvullingen op de Wet werk en 
inkomen naar arbeidsvermogen (WIA)? 
Antwoord 19 
Het aantal uitkeringen in de moederwet, de Wet werk en inkomen naar arbeidsvermogen (WIA), is lager 
uitgevallen dan eerder werd verwacht. De voornaamste oorzaak hiervan is een lagere corona 
gerelateerde instroom. Doordat er minder personen een beroep doen op de WIA dan eerder werd 
voorzien, valt ook de raming van de TW-aanvullingen op de WIA lager uit dan verwacht. 
Vraag 20 
Hoe heeft de instroom in de WIA zich in de afgelopen jaren ontwikkeld en hoeveel aanvragen zijn in de 
afgelopen jaren afgewezen? 
Antwoord 20 
Zie onderstaande tabel. De instroom in de WIA stijgt, onder andere als gevolg van een groter aantal 
werkenden, de vergrijzing en de verhoging van de AOW-leeftijd. De sterke stijging vanaf eind 2019 
wordt mede veroorzaakt door een sterk stijgend aantal voorschotten. Door de mismatch bij sociaal-
medische beoordelingen bij UWV in combinatie met de gevolgen van de corona-pandemie wordt steeds 
vaker een voorschot verstrekt. Een voorschot wordt geregistreerd als instroom in de WGA. Indien later 
bij de claimbeoordeling geen recht op een WIA-uitkering blijkt te bestaan, leidt dit ook weer tot extra 
uitstroom. 
 
(X 1.000) 2017 2018 2019 2020 2021 2022 
WIA-Instroom 41,7 43,5 45,9 49,9 55,4 56,0 
       
       
Afgewezen WIA-aanvragen 18,4 19,3 19,5 19,8 22,1 - 
       
Bron: UWV Kwantitatieve Informatie (2017-2021), raming SZW (2022) 
Vraag 21 
Hoe heeft de uitsplitsing binnen de WIA naar Werkhervatting Gedeeltelijk Arbeidsgeschikten (WGA) en 
Inkomensvoorziening Volledig Arbeidsongeschikten (IVA) zich de afgelopen jaren ontwikkeld? 
Antwoord 21 
Zie onderstaande tabel. Het aantal uitkeringen in de WIA is gestegen en zal de komende jaren blijven 
stijgen omdat de WIA een ingroeiende regeling is. In de IVA stijgt het aantal uitkeringen relatief harder 
omdat er naast directe instroom in de IVA ook mensen vanuit de WGA doorstromen naar de IVA. 
Daarnaast verblijven mensen gemiddeld langer in de IVA. 
Bij de instroom zien we vanaf 2019 het effect van een hoger aantal voorschotten (zie ook het antwoord 
op vraag 20). Deze worden geregistreerd als instroom in de WGA. Hierdoor stijgt het WGA-
instroomcijfer sterk en wordt het IVA-instroomcijfer gedrukt. 
(X 1.000) 2017 2018 2019 2020 2021 2022 
WIA-Instroom 41,7 43,5 45,9 49,9 55,4 56,0 
       

 
Al deze organisaties moeten bekend worden met deze nieuwe vorm van scholing op de verschillende 
niveaus (bestuur, beleid, uitvoering), de meerwaarde ervan in zien ten opzichte van andere al bekende 
instrumenten en het ook toe kunnen passen. Tot slot vraagt samenwerking tussen de partijen ook om 
coördinatie, wat het ministerie van SZW onder meer met de middelen voor Dichterbij dan je denkt 
probeert te stimuleren. Kortom, implementatie van een nieuw instrument kost tijd. 
Vraag 26 
Welke inspanningen worden ondernomen om de Werkgeverssubsidie praktijkleren meer onder de 
aandacht te krijgen? 
Antwoord 26 
Sociale partners, specifieke sectoren en branches, de Samenwerkingsorganisatie Beroepsonderwijs 
Bedrijfsleven (SBB) die leerbedrijven erkent en ondersteunt alsook de Rijksdienst voor Ondernemend 
Nederland (RVO) als uitvoerder van de Subsidieregeling praktijkleren in de derde leerweg blijven 
werkgevers informeren, inspireren en actief betrekken in de arbeidsmarktregio’s. Daarnaast wordt de 
subsidieregeling ook onder de aandacht gebracht van mbo-instellingen, gemeenten, UWV, regionale 
mobiliteitsteams, de landelijke en regionale werkgeversservicepunten en de leerwerkloketten. Al deze 
partijen spelen een rol bij praktijkleren in de regio en hebben ook eigen contacten met werkgevers. 
Vraag 27 
Hoeveel faillissementsuitkeringen worden er (naar verwachting) uitgekeerd in 2022? 
Antwoord 27 
De verwachting is dat het bedrag aan faillissementsuitkeringen uitgekeerd in 2022 uitkomt op circa 
100 miljoen euro, wat overeenkomt met circa 20.000 faillissementsuitkeringen. Dit betreft het aantal 
uitkeringen op werknemersniveau. 
Vraag 28 
Hoe verklaart u het lager dan verwachte volume aan nabetalingen over de toeslagjaren 2020 en 2021? 
Antwoord 28 
Een belangrijke verklaring is dat de voorschotbetalingen de laatste jaren steeds beter aansluiten bij het 
bedrag waar ouders recht op blijken te hebben. Daardoor zijn er minder nabetalingen (om dezelfde 
reden nemen ook de terugvorderingen af). Deze ontwikkeling blijkt sterker te zijn dan verwacht. 
Vraag 29 
Kunt u toelichten in hoeverre er nog gewerkt wordt met de door Toeslagen vastgestelde behandelgrens 
(en zo ja, wat is de behandelgrens), in de verschillen tussen opgaven van ouders en de jaaropgaven 
van kinderopvangorganisaties, voor terugvorderingen in 2022 en later? 
Antwoord 29 
De dienst Toeslagen heeft bij de definitieve toekenning over 2021 gewerkt met een 
doelmatigheidsgrens. Dit betekent dat afwijkingen op jaarbasis tussen aangevraagde lasten (uren maal 
tarief) en de contra-gegevens van minder dan 300 euro, niet naar beneden worden aangepast. Hiermee 
kan de beperkt beschikbare capaciteit zo effectief mogelijk worden ingezet op de verschillende 
handhavingsinstrumenten. Dit leidt echter tot derving op de SZW-begroting. In de begroting is ervan 
uitgegaan dat er bij het definitief toekennen over toeslagjaar 2022 geen (eenzijdige) 
doelmatigheidsgrens meer wordt toegepast.    
Vraag 30 
Wat was de oorspronkelijke inschatting van het aantal Oekraïners (procentueel gezien) dat gebruik zou 
maken van de kinderopvang en hoe hoog is die overschatting geweest waardoor er nu een meevaller 
van 27,8 miljoen euro op de begroting staat? 

Antwoord 34 
De prognose voor de instroom in de OBR is voor 2022 naar boven bijgesteld. De reden voor de 
opwaartse bijstelling is dat er de eerste acht maanden van 2022 meer mensen zijn ingestroomd dan 
verwacht. Er is geen eenduidige verklaring voor de hogere instroom in de eerste acht maanden van 
2022. De groep OBR-gerechtigden is klein. Veranderingen in kleine aantallen zijn relatief moeilijk te 
voorspellen. De OBR heeft geregeld bijstellingen die budgettair gezien van eenzelfde ordegrote zijn. De 
OBR is een regeling met een vermogens- en inkomenstoets. De hogere instroom suggereert dat meer 
mensen hebben voldaan aan de toelatingscriteria voor de OBR dan verwacht. 
De hogere instroomrealisatie in de eerste acht maanden van 2022 leidt tot een opwaarts bijgestelde 
prognose voor het hele jaar 2022 voor zowel instroom als budgettair beslag. Het opwaartse effect voor 
de resterende maanden is het effect van deze hogere realisatie op de prognose. Doordat gerechtigden 
doorgaans instromen bij het bereiken van de leeftijd van 65 jaar is het aannemelijk dat de instroom 
gelijkmatig over het jaar is verdeeld. Op basis van de realisatiegegevens van de eerste acht maanden is 
zodoende te verwachten dat in 2022 in totaal 110 personen instromen. 
Vraag 35 
Waar komt de 9,5 miljoen euro dekking vandaan uit artikel 10 tegemoetkoming ouders (die betrekking 
heeft op de Najaarsnota)? 
Antwoord 35 
Er staat geen beleidsmatige dekking tegenover de tegenvaller op artikel 10. Dit is niet nodig volgens de 
begrotingsregels. Hoewel er zich op artikel 10 zich een tegenvaller voordoet, resteert er voor SZW op 
de begroting een per saldo meevaller op het totaalbeeld van mee- en tegenvallers.  
 
Vraag 36 
Wat is de reden van de onderbesteding van de rijksgefinancierde regelingen bij het Uitvoeringsinstituut 
Werknemersverzekeringen (UWV) en er daardoor een vrijval van 3,4 miljoen euro ontstaat? 
Antwoord 36 
De onderbesteding is ontstaan doordat eerder geraamde uitvoeringskosten lager zijn uitvallen, pas in 
latere jaren plaatsvinden of zijn vervallen. 
Vraag 37 
Welke acties onderneemt het kabinet om de genoemde crisis in de asielketen te verminderen en meer 
in- en uitstroom te bevorderen? 
Antwoord 37 
Op 26 augustus 2022 is uw Kamer geïnformeerd over de politieke en bestuurlijke afspraken, 
overeengekomen door het Kabinet en relevante partners in de asielketen, om uit de asielcrisis te 
geraken (19637-2992 Brief regering d.d. 26 augustus 2022 – E. van der Burg, staatssecretaris van 
Justitie en Veiligheid Besluitvorming opvangcrisis). Deze afspraken staan in het teken van het beperken 
van de instroom en bevorderen van de door- en uitstroom. In opvolgende berichtgeving is uw Kamer 
geïnformeerd over de stand van zaken van de uitvoering van de gemaakte politieke en bestuurlijke 
afspraken (19637-2993 Brief regering d.d. 14 oktober 2022 – E. van der Burg, staatssecretaris van 
Justitie en Veiligheid Voortgang afspraken aanpak opvangcrisis en 19637-3009 Brief regering d.d. 17 
november 2022 – E. van der Burg, staatssecretaris van Justitie en Veiligheid Voortgang afspraken 
aanpak opvangcrisis). 
Vraag 38 
Wanneer verwacht u meer in- en uitstroom in de asielketen? 
Antwoord 38 
De instroom, doorstroom en uitstroom in de asielketen is afhankelijk van een veelvoud van factoren, 
onder andere van de effectiviteit van de genomen maatregelen. Uw Kamer is op 4 november 2022 

Het amendement is dus wel uitgevoerd, de uitkeringen zijn per 1 januari 2022 verhoogd zoals beoogd. 
De vrijgevallen reservering op artikel 99 heeft daarom ook geen gevolgen voor de bevolking op de BES-
eilanden. 
Vraag 41 
Wat zijn de gevolgen van het niet meer tot uitbetaling komen van reserveringen ten behoeve van 
amendement Wuite c.s., in hoeverre wordt de bevolking op de BES-eilanden hierdoor gedupeerd, waar 
het gaat om verhoging van uitkeringen en minimumloon? Wanneer kunnen die verhogingen worden 
doorgevoerd? 
Antwoord 41 
Het amendement Wuite c.s. voorzag in financiële middelen voor een verhoging van de uitkeringen op 
grond van de Algemene weduwen- en wezenverzekering (AWW), de Algemene Ouderdomsverzekering 
(AOV) en de Onderstand op Bonaire, Sint Eustatius en Saba met 10% (inclusief de reguliere indexatie), 
met ingang van 1 januari 2022. Als dekking hiervoor werd de IOAOW aangedragen. Het amendement is 
vervolgens door de Kamer aangenomen, waarop de uitkeringen per 1 januari 2022 zijn verhoogd. De 
kosten van deze intensivering waren als volgt: 
Kosten intensivering (x mln euro) 
  2022 2023 2024 2025 2026 Cum. 
AOV 1,44 1,52 1,61 1,70 1,80 8,07 
Onderstand 0,27 0,28 0,29 0,29 0,30 1,43 
AWW 0,08 0,09 0,09 0,09 0,09 0,44 
Totaal 1,79 1,89 1,99 2,08 2,19 9,94 
 
De aangedragen dekking in 2022 en 2023 bleek later niet mogelijk. Hiervoor is toen een tijdelijke 
reservering getroffen op art. 99 (nog onverdeeld). In de voorjaarsnota heeft SZW een oplossing 
gevonden binnen de dekking van het totaalbeeld. Hierdoor kon de reservering op art. 99 komen te 
vervallen. De vrijval van deze reservering is verwerkt middels de tweede suppletoire begroting van 
SZW. 
Het amendement is dus wel uitgevoerd, de uitkeringen zijn per 1 januari 2022 verhoogd zoals beoogd. 
De vrijgevallen reservering op artikel 99 heeft daarom ook geen gevolgen voor de bevolking op de BES-
eilanden. 

