www.rijksoverheid.nl
Aan de Voorzitter van de Tweede Kamer
www.facebook.com/minbzk
der Staten-Generaal
www.twitter.com/minbzk
www.linkedin.com/company/
Postbus 20018
ministerie-van-bzk
2500 EA Den Haag
Kenmerk
2022-0000674330
Uw kenmerk
Datum 15 december 2022
Betreft Stand van zaken WolBES/FinBES
1
Zoals ik al eerder in mijn brief d.d. 7 maart 2022 heb aangegeven streeft het 
kabinet naar een gelijkwaardiger voorzieningenniveau voor Caribisch Nederland. 
Om dit te bereiken wordt ingezet op het verdergaand toepassen van het principe 
van ‘comply or explain’. Dit principe vormt eveneens één van de uitgangspunten 
op basis waarvan het wetsvoorstel tot wijziging van de Wet openbare lichamen 
BES (WolBES) en de Wet financiën openbare lichamen BES (FinBES) wordt 
vormgegeven.  
 
In deze brief informeer ik uw Kamer over de stand van zaken met betrekking tot 
2
voormeld wetsvoorstel conform de aankondiging in mijn brief van 1 juli jl.  
Eerst zal ik ingaan op de aanleiding en de algemene uitgangspunten ten aanzien 
van dit wetsvoorstel. Vervolgens zal ik u informeren over de belangrijkste 
inhoudelijke voorstellen.  
 
Het wetsvoorstel en de bijbehorende memorie van toelichting bevinden zich thans 
in de consultatiefase. Het spreekt voor zich dat deze consultatie zou kunnen 
leiden tot wijzigingen. De verwachting is echter dat de inbreng tijdens deze 
consultatiefase niets zal afdoen aan de hier beschreven inhoud op hoofdlijnen.  
 
Aanleiding 
Sinds de staatkundige hervorming van 10 oktober 2010 maken Bonaire, Sint 
Eustatius en Saba als openbare lichamen onderdeel uit van het Nederlandse 
staatsbestel. De WolBES en FinBES vormen sinds 2010 belangrijke pijlers 
waarlangs de bestuurlijke en financiële verhoudingen tussen Europees Nederland 
en Caribisch Nederland zijn vormgegeven. In de WolBES is de inrichting van de 
eilanden als openbare lichamen vastgelegd. De FinBES bevat bepalingen over de 
financiële verhoudingen en het financieel toezicht. 
 
Sinds 2010 is veel kennis en ervaring opgedaan over de manier waarop 
bestaande regelgeving en beleid in de praktijk uitwerken. Gaandeweg werd 
 
1
 Kamerstukken 2021/22, 35 925 IV, nr. 42. 
2
 Kamerbrief Reisverslagen, uitwerking hoofdlijnenbrief, bestuurlijke afspraken Caribisch 
Nederland en CN envelop en overige thema’s (Kamerstukken II 2021/22, 35925-IV, nr.69).  
Pagina 1 van 7

Datum
Kenmerk
2022-0000674330
Het vervallen van de functie van Rijksvertegenwoordiger  
Het hybride karakter van de functie van Rijksvertegenwoordiger heeft deze 
functie bijzonder uitdagend gemaakt. De Rijksvertegenwoordiger heeft zowel  
toezichthoudende als coördinerende taken die in de dagelijkse praktijk moeilijk 
zijn te combineren. In de Voorlichting van de Raad van State uit 2019 wordt 
aanbevolen om de functie van Rijksvertegenwoordiger af te schaffen en zijn 
toezichthoudende taken bij de gezaghebber of de Minister van BZK te beleggen. 
De Raad van State heeft daarbij onder meer aangegeven dat gelet op het niet 
eenduidig zijn van de werkwijze en het feit dat hij te zeer wordt gezien als 
functionaris die de belangen van Europees Nederland behartigt, de functie van 
Rijksvertegenwoordiger buitengewoon gecompliceerd is. De Raad gaat er 
vervolgens vanuit dat door het wegvallen van deze ‘extra laag’ tussen de 
openbare lichamen en Europees Nederland, de gezaghebber rechtstreeks contact 
onderhoudt met de staatssecretaris van Binnenlandse Zaken en 
Koninkrijksrelaties (BZK), waardoor de helderheid en de efficiëntie van de 
communicatie wordt bevorderd.  
6
Het kabinet heeft bij brief d.d. 4 oktober 2019 aangegeven dat bij de beoordeling 
van het afschaffen van de functie van Rijksvertegenwoordiger niet ‘over één nacht 
ijs’ wordt gegaan. Het herbeleggen van de taken van de Rijksvertegenwoordiger 
is dan ook zorgvuldig bekeken en beoordeeld.  
Inmiddels is gebleken dat het herbeleggen van de taken van de 
Rijksvertegenwoordiger ook mogelijk en wenselijk is. Voorgesteld wordt de 
toezichtstaken die nu ten deel vallen aan de Rijksvertegenwoordiger op grond van 
de WolBES, bij de Minister van BZK te beleggen. Voor deze verdeling van taken 
wordt gekozen, omdat de toezichtstaken die nu bij de Rijksvertegenwoordiger zijn 
belegd, in de Gemeentewet bij de provincie of Commissaris van de Koning liggen. 
Het ligt daarom in de rede om dergelijke toezichtstaken ook in het geval van de 
openbare lichamen bij een hogere bestuurslaag te beleggen. Bij het wegvallen 
van de functie van Rijksvertegenwoordiger, kan dergelijk verticaal toezicht alleen 
nog bij het Rijk worden belegd. Ook het verlenen van ontheffingen voor 
eilandsraadsleden of de gezaghebber wordt bij de Minister van BZK belegd.  
De bevoegdheid om besluiten voor vernietiging aan de Minister van BZK voor te 
leggen (deze bevoegdheid ligt ook al bij de gezaghebber) wordt bij de 
gezaghebber belegd. Bij de gezaghebber worden voorts taken belegd die primair 
betrekking hebben op het rapporteren aan de Minister van BZK, het bevorderen 
van de samenwerking en het bevorderen van goed bestuur. Ook zullen taken 
komen te vervallen of worden belegd bij de bewindspersoon wie het aangaat. 
De Minister van Justitie en Veiligheid heeft op 25 april 2022 de rapportage 
‘Evaluatie Veiligheidswet BES’ aan uw Kamer aangeboden. Één van de 
bevindingen in het evaluatierapport is dat de rol van Rijksvertegenwoordiger als 
bestuurlijke schakel tussen Rijk en de eilanden niet functioneert zoals beoogd. 
Zowel de herziening van de WolBES als het evaluatierapport noodzaken tot een 
oordeel over de taken van de Rijksvertegenwoordiger op het gebied van 
crisisbeheersing: kunnen taken vervallen en/of dienen taken te worden herbelegd 
en zo ja, bij welke functionaris. Het oordeel hierover is op dit moment nog niet 
afgerond. 
 
6
 Kamerstukken II 2019/20, 35 300 IV, nr. 11. 
Pagina 3 van 7

Datum
Kenmerk
2022-0000674330
Nu Per 1 januari Per 1 januari 
 
2027 2031 
Eilandsraadsleden 
Bonaire 9 15 19 
Sint Eustatius 5 11 11 
Saba 5 9 9 
Gedeputeerden 
Bonaire 3 4 5 
Sint Eustatius 2 3 3 
Saba 2 3 3 
Tabel 1: huidige en voorgestelde aantal eilandsraadsleden en gedeputeerden 
 
Uiteraard is een verhoging van het aantal eilandsraads- en bestuurscollegeleden 
niet het enige waaraan wordt gedacht om de bestuurskracht te vergroten. Ook de 
versterking van kennis en kunde van de huidige en aankomende 
volksvertegenwoordigers en bestuurders verdient aandacht. Ter voorbereiding op 
deze verhogingen zal vanuit het Ministerie van BZK ondersteuning worden 
geboden op de inzet op een bredere participatie vanuit de (jongeren)bevolking en 
opleidingen voor huidige en aankomende politici.  
 
Modernisering van het interbestuurlijk toezicht 
De WolBES bevat bepalingen gericht op interbestuurlijk toezicht. Voorgesteld 
wordt deze aan te passen om beter aan te sluiten op Europees Nederland. Daar is 
het interbestuurlijk toezicht eerder gewijzigd met de Wet revitalisering generiek 
toezicht. Hiermee werd beoogd om het interbestuurlijk toezicht te vereenvoudigen 
 
waardoor het stelsel efficiënter, effectiever en transparanter zou moeten worden.
Caribisch Nederland is toen niet meegenomen vanwege de toentertijd 
gehanteerde legislatieve terughoudendheid. Een dergelijke vereenvoudiging wordt 
nu dus ook voor Caribisch Nederland voorgesteld. 
 
Vanuit de uitgangspunten om wederzijds vertrouwen voorop te stellen, de vrijheid 
van de openbare lichamen te versterken en meer aan te sluiten op het wettelijk 
stelsel in Europees Nederland, wordt voorgesteld het toezicht op 
personeelsbesluiten te schrappen. Het nemen van personeelsbesluiten – met 
uitzondering van besluiten met betrekking tot de benoeming, bevordering, 
schorsing en ontslag van de griffier en de ambtenaren van de griffie – is een 
bevoegdheid van de bestuurscolleges van de openbare lichamen. De 
bestuurscolleges stellen ook de regels over de ambtelijke organisatie en de 
rechtspositionele voorschriften van de ambtenaren van het openbaar lichaam 
vast. De bevoegdheid om personeelsbesluiten met betrekking tot de griffier en de 
ambtenaren van de griffie te nemen ligt bij de eilandsraad. In de huidige situatie 
moeten alle besluiten omtrent personeelsbesluiten en bepaalde overeenkomsten 
van opdracht – inclusief de eilandsecretaris, de griffier en ambtenaren van de 
griffie -, aan de Rijksvertegenwoordiger worden voorgelegd voor goedkeuring. De 
personeelsbesluiten krijgen pas rechtskracht op het moment dat ze door de 
Rijksvertegenwoordiger zijn goedgekeurd. Deze bepaling is destijds ingesteld ten 
behoeve van het waarborgen van goed bestuur en kwam voort uit de constatering 
Pagina 5 van 7

Datum
Kenmerk
2022-0000674330
Tot slot 
In de afgelopen periode zijn ambtelijk en bestuurlijk met de openbare lichamen 
veel gesprekken gevoerd ter voorbereiding van het wetsvoorstel en de 
bijbehorende memorie van toelichting. Ik heb deze gesprekken als zeer 
constructief ervaren. Eerder heb ik ook met uw Kamer hier uitvoerig over 
gesproken. Zoals eerder vermeld streef ik ernaar om voor het aankomende 
zomerreces het wetsvoorstel aan uw Kamer aan te bieden. Ik kijk er naar uit om 
alsdan hierover met u verder van gedachten te wisselen. 
 
De staatssecretaris van Binnenlandse Zaken en Koninkrijksrelaties 
Digitalisering en Koninkrijksrelaties 
 
 
 
 
 
Alexandra C. van Huffelen  
Pagina 7 van 7

