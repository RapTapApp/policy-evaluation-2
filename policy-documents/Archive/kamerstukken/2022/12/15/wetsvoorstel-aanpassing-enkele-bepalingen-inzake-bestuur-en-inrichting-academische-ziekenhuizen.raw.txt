                                                                                                                   
 
 
 
Wijziging van de Wet op het hoger onderwijs en wetenschappelijk onderzoek in 
verband met enkele wijzigingen inzake het bestuur en de inrichting van 
academische ziekenhuizen   
 
 
Voorstel van wet 
 
 
Allen, die deze zullen zien of horen lezen, saluut! doen te weten: 
 
Alzo Wij in overweging genomen hebben, dat het wenselijk is om enkele bepalingen die 
het bestuur en de inrichting van academische ziekenhuizen regelen aan te passen gelet 
op recente ontwikkelingen de samenwerking met universiteiten betreffende; 
 
Zo is het, dat Wij, de Afdeling advisering van de Raad van State gehoord, en met 
gemeen overleg der Staten-Generaal, hebben goedgevonden en verstaan, gelijk Wij 
goedvinden en verstaan bij deze: 
 
 
Artikel I Wijziging van de Wet op het hoger onderwijs en wetenschappelijk 
onderzoek 
 
 
De Wet op het hoger onderwijs en wetenschappelijk onderzoek wordt als volgt 
gewijzigd: 
 
A 
 
Aan artikel 1.13 wordt een lid toegevoegd, luidende: 
 
3. In afwijking van het eerste lid, is het bijzondere academisch ziekenhuis te 
Amsterdam verbonden aan zowel de bijzondere als de openbare universiteit te 
Amsterdam. 
 
B 
 
In artikel 1.14, eerste lid, wordt de zinsnede ‘voor de universiteit waaraan het 
academisch ziekenhuis is verbonden’ vervangen door ‘voor de universiteiten waaraan zij 
zijn verbonden’. 
1 
 W11842.K-2 

 
De bijlage behorende bij de Wet op het hoger onderwijs en wetenschappelijk onderzoek 
wordt als volgt gewijzigd:  
 
1. De slotzin van de aanhef komt te luiden: De namen van de privaatrechtelijke 
rechtspersonen in deze bijlage worden weergegeven, zoals zij luiden op 1 januari 
20... 
2. Onderdeel b, eerste gedachtestreepje, komt te luiden: 
- Nijmegen, uitgaande van de Stichting Radboud Universiteit;. 
3. Onderdeel j komt te luiden: 
 
j.  
 
1. De academische ziekenhuizen bij de openbare universiteiten te: 
- Leiden; 
- Groningen; 
- Utrecht; 
- Rotterdam; en 
- Maastricht. 
2. Het academisch ziekenhuis bij de bijzondere universiteit te Nijmegen. 
3. Het academische ziekenhuis bij de openbare universiteit en de bijzondere 
universiteit te Amsterdam. 
 
Artikel II 
 
1. Artikel 321 van Boek 2 van het Burgerlijk Wetboek is van overeenkomstige 
toepassing op de overdracht van de activa en de passiva van het openbare 
academische ziekenhuis bij de openbare universiteit te Amsterdam aan het 
bijzondere academisch ziekenhuis bij de bijzondere universiteit te Amsterdam, 
bedoeld in onderdeel j van de bijlage bij de wet, zoals deze bijlage luidde voor de 
inwerkingtreding van deze wet. 
2. Alle rechten en plichten van het openbare academische ziekenhuis bij de openbare 
universiteit te Amsterdam gaan, voor zover zij niet reeds eerder zijn overgedragen, 
van rechtswege over op het bijzondere academisch ziekenhuis te Amsterdam, 
bedoeld in onderdeel j van de bijlage bij de wet. 
 
 
Artikel III Inwerkingtreding 
 
Deze wet treedt in werking op een bij koninklijk besluit te bepalen tijdstip. 
 
Lasten en bevelen dat deze in het Staatsblad zal worden geplaatst en dat alle 
ministeries, autoriteiten, colleges en ambtenaren die zulks aangaat, aan de nauwkeurige 
uitvoering de hand zullen houden. 
 
Gegeven 
 
 
 
 
 
 
 
De Minister van Onderwijs, Cultuur en Wetenschap,  
  
3 
 W11842.K-2 

 
2. Probleemschets  
 
In deze paragraaf wordt eerst de wetsgeschiedenis van de academische ziekenhuizen in 
de wet geschetst en worden de ontwikkelingen in de vormgeving van de samenwerking 
met universiteiten besproken. Vervolgens wordt uiteengezet ten aanzien van welke 
onderwerpen de wet knelt als het gaat om die ontwikkelingen. 
 
2.1. Wetsgeschiedenis positie academische ziekenhuizen in bestel 
 
Academische ziekenhuizen en universiteiten hebben een lange gezamenlijke 
geschiedenis. Academische ziekenhuizen maakten oorspronkelijk, hoewel niet overal op 
dezelfde wijze, onderdeel uit van de universiteiten. Zij vielen als zodanig volledig onder 
de verantwoordelijkheid van de minister van Onderwijs. Hun juridische zelfstandige 
rechtspositie is voor het eerst geregeld bij de Wet status academische ziekenhuizen uit 
1968, een wijzigingswet van de toenmalige Wet op het wetenschappelijk onderwijs 
1960. Bij deze wijzigingswet werd aan de openbare academische ziekenhuizen 
rechtspersoonlijkheid verleend. De wetgever is altijd terughoudend geweest als het gaat 
om voorschriften aangaande het bestuur en de inrichting van de academische 
ziekenhuizen bij de bijzondere universiteiten. De bijzondere academische ziekenhuizen 
werden dan ook met de genoemde wetswijziging niet in de wet opgenomen. De formeel-
juridische verantwoordelijkheid voor die ziekenhuizen berust bij de besturen van de 
vereniging of stichting, waarvan die academische ziekenhuizen en die universiteiten 
2
uitgaan, aldus de memorie van toelichting . 
 
De wettelijke bepalingen van hoofdstuk 12 zijn bij nota van wijziging overgeheveld uit 
de Wet aanpassing regelgeving academische ziekenhuizen van 4 oktober 1990 naar het 
3
wetsvoorstel van de huidige wet. Doel van die aanpassingswet van 1990 was de taak en 
de positie van de academische ziekenhuizen binnen het hoger onderwijs en de 
gezondheidszorg evenwichtiger te regelen tussen de ministeries van OCW en VWS. 
Voorts was het doel de twee opdrachten van academische ziekenhuizen, te weten ten 
eerste het leveren van een gezondheidszorgprestatie die past binnen het geheel van de 
intramurale zorg en ten tweede een passende werkplaats zijn voor de faculteit 
geneeskunde en de opleiding tot arts, beter op elkaar te laten aansluiten door de 
verbondenheid en de samenwerking tussen universiteit en academisch ziekenhuis nader 
vorm te geven. Met de zogeheten werkplaatsfunctie wordt gedoeld op het onderwijs en 
onderzoek dat met patiëntenzorgtaken is verbonden. De wetgever had daarbij voor ogen 
de universiteit en het academisch ziekenhuis ruimte te geven voor een eigen bestuurlijk-
organisatorische invulling van hun verbondenheid. Uitgangspunt was dat de wet 
kaderscheppend zou zijn om ontwikkelingen in de richting van verdergaande bestuurlijke 
en organisatorische samenwerking mogelijk te maken.  
Gelet op het vorenstaande werd voorzien in de introductie van een GBO en de 
mogelijkheid van een GUO, alsmede een periodiek overleg tussen het faculteitsbestuur 
en de raad van bestuur van het academische ziekenhuis, waarmee die samenwerking 
handen en voeten kon worden gegeven. Deze afstemmingsvoorziening werd echter niet 
voorgeschreven voor de bijzondere universiteiten en de daaraan verbonden academische 
ziekenhuizen. Het academische ziekenhuis en de bijzondere universiteit gingen namelijk 
altijd uit van dezelfde rechtspersoon. Een wettelijk kader voor samenwerking werd voor 
4
deze categorie daarom destijds niet nodig geacht.  
 
De bestuursstructuur van de openbare academische ziekenhuizen werd met de 
genoemde wetswijziging ook aangepast. Het management kreeg een positie die op 
eenzelfde wijze geregeld was als die van het college van bestuur bij openbare 
                                                 
2
 Kamerstukken II 1967/68, 9577, nr.3. 
3
 Kamerstukken II 1990/91, 21073, nr. 17. 
4
 Kamerstukken II 1988/89, 20 889, nr. 3, pp. 3, 16, 35. 
5 
 W11842.K-2 

als bij de bijzondere universiteit te Nijmegen heeft een splitsing van de rechtspersoon 
plaatsgevonden, van waar de universiteit en het academisch ziekenhuis samen 
uitgingen. Dit heeft als gevolg dat het academische ziekenhuis en de universiteit nu van 
verschillende rechtspersonen uitgaan. Hierdoor is er juist behoefte ontstaan aan meer 
afstemming in de samenwerking. 
 
2.2.3 Samenvoeging academische ziekenhuizen te Amsterdam 
 
Aan elke bekostigde universiteit, die een opleiding tot het beroep van arts verzorgt, is 
één academisch ziekenhuis verbonden. Dit is ook zo geregeld in de wet. De wet gaat 
derhalve uit van een één op één relatie tussen universiteit en academisch ziekenhuis. 
Het voornemen van de Amsterdamse academische ziekenhuizen tot samenvoeging en 
om als één bijzonder academisch ziekenhuis in de zin van de wet verder te gaan, en als 
zodanig verbonden te zijn aan twee universiteiten, te weten de UvA en de VU, is niet in 
lijn met dat wettelijke uitgangspunt.  
 
3. Hoofdlijnen wetsvoorstel en gevolgen  
 
3.1. UMC vorming 
 
De internetconsultatieversie van dit wetsvoorstel bevatte een summiere regeling van de 
samenwerking in de vorm van UMC’s. Naar aanleiding van de opmerkingen uit de 
consultatie heeft de regering er voor gekozen een voorstel voor een wettelijke regeling 
van UMC’s voorlopig uit te stellen en dit wetsvoorstel te beperken tot de twee technische 
wijzigingen, zoals die hierna worden beschreven in paragraaf 3.2 en 3.3. Gebleken is dat 
de thans in de praktijk gehanteerde UMC-modellen meer uiteen lopen, en ook dat de 
samenwerkingsvormen complexer zijn, dan aanvankelijk was gedacht. Dat betekent dat 
het toekomstbestendig regelen van de governance van UMC’s nadere doordenking en 
afstemming met het veld en tussen OCW en VWS vergt en wellicht verder strekt dan in 
de internetversie van het wetsvoorstel was voorzien.  
 
Een verderstrekkend wetsvoorstel zou niet in lijn zijn met de louter technische 
aanpassing van de wet die was aangekondigd in de Kamerbrief, genoemd in paragraaf 1. 
In paragraaf 8 wordt nader ingegaan op de keuzes die tot uitstel van het voorstel tot 
opname in de wet van de samenwerkingsvorm UMC hebben geleid, alsook de wijze 
waarop de regering wil bezien hoe die samenwerkingsvorm wettelijk te regelen. Het 
gevolg van de keuze een wettelijke verankering van UMC’s uit te stellen is dat de wet en 
praktijk voor een deel voorlopig nog niet goed op elkaar aansluiten, ook niet na 
doorvoering van de nu voorgestelde technische wijzigingen. Zo gaat de wet, hangende 
het onderzoek, nog uit van het materiële en bestuurlijke onderscheid tussen de 
academische ziekenhuis als zorginstellingen en (faculteiten geneeskunde van de) 
universiteit als onderwijsinstelling, waar dit onderscheid in de praktijk niet altijd 
eenvoudig te maken valt. Ook is, daar waar in dit wetsvoorstel wordt gesproken over 
‘UMC’, voor nu nog het uitgangspunt dat het daarbij om niet meer gaat dan een naam, 
die door een academisch ziekenhuis in de zin van de wet, wordt gebezigd.   
 
3.2. Samenvoeging Amsterdamse academische ziekenhuizen 
 
Sinds 2018 treden het academisch ziekenhuis, verbonden aan de VU, het VU Medisch 
Centrum (hierna: VUmc) en het academisch ziekenhuis, verbonden aan de UvA, het 
Academisch Medisch Centrum (hierna: AMC) gezamenlijk naar buiten als Amsterdam 
UMC en wordt via harmonisatie en integratie gewerkt aan het vormgeven van één 
organisatie met één systeem van werken en één leidinggevende structuur. Deze 
samenwerking maakt het volgens de zorginstellingen mogelijk om beschikbare 
specialismen, infrastructuur en voorzieningen beter te benutten en kwalitatief 
hoogstaande zorg en wetenschappelijk onderzoek te blijven leveren, binnen de context 
van stagnerende groeiruimte binnen de zorg en een toegenomen concurrentie en 
7 
 W11842.K-2 

De medezeggenschap is en wordt volgens AMC en VUmc niet alleen nauw betrokken bij 
het voornemen tot samenvoeging, maar ook bij de harmonisatie van de bestuurlijke 
inrichting en samenwerking met de universiteiten (UvA en VU).  
 
Anticiperend op de samenvoeging van VUmc en AMC in Amsterdam UMC zijn in juni 
2021 de eerste stappen gezet richting het tot stand brengen van twee 
Gemeenschappelijke Regelingen: i) tussen het college van bestuur van de UvA en de 
raad van bestuur van het AMC, en ii) tussen het college van bestuur van de VU en de 
raad van bestuur van het VUmc. Deze regelingen worden na inwerkingtreding van de 
wet vervangen door regelingen tussen beide colleges van bestuur en de raad van 
bestuur van Amsterdam UMC. 
 
3.2.3 Gevolgen samenvoeging AMC en VUmc voor geneeskundig onderwijs VU en UvA 
 
De samenvoeging heeft geen gevolgen voor het bestaand onderwijs(aanbod). Beide 
universiteiten behouden een eigen faculteit geneeskunde, met een eigen decaan, eigen 
opleidingen en blijven hun eigen wettelijke taken borgen in de faculteit, met behoud van 
eigen wettelijke gremia, zoals examencommissie, opleidingscommissie en facultaire 
studentenraad. Elke faculteit kent een eigen onderwijsvisie, instellingsbeleid en 
accreditatie.  
 
Studenten blijven nu en in de toekomst verbonden aan hun eigen opleiding en hun eigen 
universiteit. Onderwijsinhoudelijk verschillen de bacheloropleidingen geneeskunde aan 
UvA en VU van elkaar; dit geldt ook voor de eerste twee jaren van de masteropleiding 
geneeskunde. Het derde masterjaar kent een geharmoniseerde opbouw 
(wetenschappelijke stage, semi-arts stage en keuzeonderwijs). 
 
Door de faculteiten wordt op dit moment al nauw samengewerkt. Daardoor kunnen 
studenten gemakkelijk vakken en blokken volgen bij de ‘zusterfaculteit’. Voorts doceren 
docenten zowel aan UvA- als aan VU-opleidingen. De samenvoeging maakt dat er 
wellicht nog ‘meer kruisbestuiving’ tussen de twee opleidingen kan plaatsvinden. 
Voorzienbaar is voorts dat er meer uitwisseling en afstemming komt tussen facultaire 
studentenraden, opleidingscommissies en studieverenigingen. 
 
De regering is gelet hierop van mening dat de samenvoeging van de academische 
ziekenhuizen geen afbreuk doet aan de kwaliteit van het geneeskundig onderwijs. 
 
3.2.4 Onderdelen wetsvoorstel verband houdende met de samenvoeging 
 
Het wetsvoorstel voorziet in de aanpassingen in de wet, die noodzakelijk zijn om de 
voorgenomen samenvoeging juridisch mogelijk te maken. Het voorstel bevat daartoe de 
volgende onderdelen:  
 
1. Het AMC wordt met dit voorstel als openbaar academisch ziekenhuis opgeheven 
en zal als openbaar academisch ziekenhuis, verbonden aan de UvA, uit de 
(bijlage bij de) wet verdwijnen. Het Amsterdam UMC zal, als bijzonder 
academisch ziekenhuis, verbonden aan zowel de UvA als de VU, juist in de 
(bijlage bij de) wet moeten worden opgenomen; dit om de voortzetting van de 
wettelijke taken die tot dan toe door VUmc en AMC werden uitgevoerd te borgen 
en de aanspraak op een deel van de bekostiging van UvA en de VU te vestigen. 
2. De stichting Amsterdam UMC zal een privaatrechtelijke rechtspersoon zijn en 
wordt daarmee een bijzonder academisch ziekenhuis, waarop hoofdstuk 12, titel 
1, paragraaf 3, van de wet van toepassing is. Concreet betekent dit dat de 
voorschriften inzake benoeming, schorsing en ontslag van de leden van de raad 
van bestuur en van de raad van toezicht niet zullen gelden en dat de minister 
geen rol heeft bij benoemingen van de leden van de raad van toezicht.  
9 
 W11842.K-2 

 
Tot eind 2011 zijn VU en VUmc juridisch onderdeel geweest van Vereniging voor 
christelijk hoger onderwijs, wetenschappelijk onderzoek en patiëntenzorg 
(VUvereniging). In 2012 is VUvereniging juridisch gesplitst en zijn VU en VUmc 
ondergebracht in een Stichting VU-VUmc. In 2016 is deze stichting gesplitst in 
afzonderlijke stichtingen: de Stichting VU en stichting VUmc. Deze stichtingen houden 
respectievelijk de VU en VUmc in stand. 
 
In Nijmegen, waar de Radboud Universiteit en het Radboudumc hun activiteiten tot voor 
2020 vanuit de Stichting Katholieke Universiteit verrichtten, hebben bestuurlijke en 
strategische overwegingen ertoe geleid om de activiteiten, verricht door de Radboud 
Universiteit enerzijds en die van het Radboudumc anderzijds, te splitsen en de 
activiteiten van het Radboudumc onder te brengen in een aparte stichting. Het 
academisch ziekenhuis te Nijmegen (Radboudumc) en de universiteit te Nijmegen 
(Radboud Universiteit), gaan nu uit van respectievelijk de Stichting Radboud universitair 
medisch centrum en de Stichting Radboud Universiteit. De bijlage behorende bij de wet 
wordt dienovereenkomstig aangepast. 
 
Als gevolg van de splitsingen is er behoefte ontstaan de samenwerking tussen 
universiteit en academisch ziekenhuis nader vorm te kunnen geven. Het voorstel 
voorziet er daarom in dat de in het huidige hoofdstuk 12 van de wet neergelegde 
regeling inzake GBO en GUO, alsook de bepaling betreffende het overleg tussen het 
bestuur van de faculteit der geneeskunde en de raad van bestuur van het academische 
ziekenhuis (artikel 12.23 WHW), van toepassing zal zijn op de bijzondere academische 
ziekenhuizen. In de praktijk wordt zowel in Amsterdam als in Nijmegen al gewerkt met 
een GBO en een GUO. Hier is dus sprake van codificatie van de bestaande situatie 
waarin alle universiteiten en academische ziekenhuizen, ook die op privaatrechtelijke 
grondslag, werken met een GBO en sommige met een GUO. Bovendien is in de 
samenwerking tussen UvA, VU en Amsterdam UMC straks sprake van een samenwerking 
tussen een openbare universiteit, een bijzondere universiteit en een bijzonder 
academische ziekenhuis. De samenwerkingsregeling wordt ook op deze nieuwe 
gemengde vorm van samenwerking van toepassing. 
 
De gewijzigde vormgeving van de samenwerking in GBO en GUO ten gevolge van de 
genoemde splitsing van rechtspersonen vergt geen aanvullende aanpassingen in de 
zorgwet- en regelgeving. 
 
4. Verhouding tot nationale regelgeving  
 
Verhouding tot het BW 
Bij de samenvoeging van het AMC en het VUmc gaat het niet om een juridische fusie in 
de zin van de artikel 2:308 en verder BW. De betrokken academische ziekenhuizen zijn 
rechtspersonen met een verschillende juridische signatuur, te weten het 
publiekrechtelijke AMC enerzijds, een openbaar academisch ziekenhuis in de zin van de 
wet, en het privaatrechtelijke VUmc anderzijds, een stichting en een bijzonder 
academisch ziekenhuis in de zin van de wet. Op publiekrechtelijke rechtspersonen zijn, 
gelet op de opsomming van rechtspersonen in artikel 2:308, eerste lid, BW, de in Titel 7 
van Boek 2 BW opgenomen bepalingen over fusies niet van toepassing. Dat betekent dat 
de samenvoeging van de ziekenhuizen zal moeten geschieden via de overdracht van de 
activa en passiva van AMC aan VUmc/Amsterdam UMC. Deze overdacht wordt derhalve 
in beginsel beheerst door het algemene vermogensrecht van de Boeken 3, 6 en 7 BW 
(zie ook de artikelsgewijze toelichting op artikel II van het voorstel).  
 
Verhouding tot zorgregelgeving  
Zodra het AMC en het VUmc, na inwerkingtreding van het onderhavige wetsvoorstel, 
worden samengevoegd tot Amsterdam UMC, zijn de zorgwetten, zoals de Wet kwaliteit, 
klachten en geschillen zorg, de Wet toetreding zorgaanbieders (Wtza), de Wmcz en de 
11 
 W11842.K-2 

Deze bezwaren hebben geleid tot aanpassing van het wetsvoorstel en de memorie van 
toelichting. Als belangrijkste bezwaar wordt genoemd de in het oorspronkelijke 
wetsvoorstel voorgestelde samenwerkingsovereenkomst, met de daarin te regelen 
onderwerpen, en de manier waarop dit in het wetsvoorstel is uitgewerkt. Dit voorstel 
heeft volgens meerdere respondenten tot gevolg dat er ingrijpende aanpassingen in de 
bestaande praktijk en onderlinge afspraken moeten worden gedaan, alsook 
aanpassingen in de organisatiestructuur. Aangegeven wordt ook dat deze aanpassingen 
veel verder strekken dan de door de toenmalige minister van OCW aangekondigde 
wijzigingen van technische aard. Naar aanleiding van de genoemde bezwaren vanuit het 
veld is gekozen om in het onderhavige voorstel uitsluitend de technische wijzigingen op 
te nemen, samenhangend met het mogelijk maken van de samenvoeging van AMC en 
VUmc tot Amsterdam UMC, en die vanwege de gewijzigde structuur en samenwerking 
tussen universiteiten en bijzondere academisch ziekenhuizen, en de regeling van de 
samenwerkingsvorm UMC uit het wetsvoorstel te schrappen.  
 
Een adequate inbedding van UMC’s in het stelsel van wet- en regelgeving behoeft nog 
nadere gedachtevorming. Voor een goede uitwerking zal onder meer moeten worden 
bezien of in het kader van die samenwerkingsvorm sprake is van evenwichtigheid in de 
bevoegdheden en eindverantwoordelijkheden tussen universiteit en academisch 
ziekenhuis, de (wettelijke) toedeling van de bevoegdheden van college van bestuur, 
decaan of faculteitsbestuur, en raad van toezicht, aan de raad van bestuur, 
respectievelijk de raad van toezicht, van het academisch ziekenhuis (delegatie versus 
mandaat), en of er sprake is van evenwichtige verhoudingen tussen de 
medezeggenschap van het UMC en de medezeggenschap op universitair niveau. Ook zal 
de rechtspositie van het personeel, dat zowel voor de faculteit geneeskunde als het 
academische ziekenhuis, werkzaamheden verricht, moeten worden bezien. De regering 
zal in afstemming met de veldpartijen deze vraagstukken verkennen, waarbij ook wordt 
bezien of voor deze onderwerpen nader onderzoek nodig is. De eerste stap in deze 
verkenning is een inventarisatie door de departementen van OCW en VWS, in 
afstemming met het veld, van de genoemde en eventueel bijkomende vraagstukken. De 
eerste (oriënterende) gesprekken met de relevante veldpartijen zullen in 2022 worden 
ingepland en zo mogelijk worden gevoerd. De verdere uitvoering van de verkenning, en 
de verslaglegging daarvan, zal plaatsvinden in 2023. Het verslag zal te zijner tijd naar 
de Tweede Kamer worden gestuurd. Op basis van de uitkomsten van de verkenning en 
eventueel nader onderzoek zal de regering zich beraden op welke wijze de regelgeving 
moet worden aangepast. Een aanpassing zal dan in een ander wetsvoorstel worden 
opgenomen. De nu voorgestelde wijzigingen staan volgens de regering niet aan een 
latere aanpassing in de wet- en regelgeving in de weg, indien de uitkomsten van de 
verkenning naar de samenwerkingsvorm UMC, en het eventuele nader onderzoek, 
daartoe aanleiding geven. 
 
Daarnaast is door Erasmus MC een opmerking gemaakt over andere vormen van 
samenwerking met universiteit(en), waaraan het academisch ziekenhuis niet verbonden 
is. Genoemd wordt daarbij de samenwerking tussen Erasmus MC en TU Delft. Erasmus 
MC stelt voor de samenwerkingsmogelijkheden uit te breiden zodat in dat kader ook 
bevoegdheden tussen een universiteit en een niet aan de universiteit verbonden 
academisch ziekenhuis kunnen worden overgedragen. De regering heeft deze suggestie 
niet overgenomen omdat de beschreven samenwerking in hoofdstuk 12 van de wet 
betrekking heeft op een specifieke samenwerkingsvorm in samenhang met de wettelijke 
taak van academische ziekenhuizen met betrekking tot onderwijs en wetenschap. Een 
verdergaande aanpassing, zoals voorgesteld door de respondenten, is een fundamentele 
aanpassing in het bestel. Dit vraagstuk kan worden meegenomen in de bovengenoemde 
verkenning inzake adequate inbedding van UMC ’s in het stelsel.  
 
9. Uitvoering  
 
13 
 W11842.K-2 

De aanpassing in artikel 12.1 houdt verband met het feit dat het toepassingsbereik van 
hoofdstuk 12 wat betreft de bijzondere academische ziekenhuizen wordt uitgebreid. De 
titels 2 tot en met 4 (de artikelen 12.19 tot en met 12.23) van hoofdstuk 12 van de wet, 
worden met dit wetsvoorstel op de bijzondere academische ziekenhuizen van 
toepassing, waardoor de samenwerking met de universiteiten, waaraan deze 
academische ziekenhuizen verbonden zijn, door middel van een GBO, mogelijk een GUO, 
en een periodiek overleg tussen faculteitsbestuur en raad van bestuur van het 
academische ziekenhuis wordt vormgegeven. Dit geldt ook voor de gemengde 
samenwerkingsvorm in Amsterdam, waar de openbare universiteit, UvA, en de 
bijzondere universiteit, VU, met het bijzondere academische ziekenhuis, Amsterdam 
UMC, zullen samenwerken. Dit komt tot uitdrukking via het nieuwe tweede lid. Wel blijft 
overeind dat bestuur en inrichting van deze ziekenhuizen primair door het BW wordt 
beheerst. Paragraaf 2 van hoofdstuk 12, titel 1, (de artikelen 12.3 tot en met 12.17) van 
de wet, dat voorschriften bevat ten aanzien van de inrichting en de bevoegdheden van 
de raad van bestuur en de raad van toezicht van de openbare ziekenhuizen, is daarom 
niet op de bijzondere academische ziekenhuizen van toepassing, hoewel in artikel 12.18 
van de wet wel is bepaald dat deze voorschriften in acht worden genomen voor zover de 
eigen aard van het bijzondere academische ziekenhuis zich daar niet tegen verzet. Dit 
wordt met het onderhavige wetsvoorstel niet gewijzigd. Omgekeerd is en blijft paragraaf 
3 van titel 1 van hoofdstuk 12 (artikel 12.18) van de wet niet van toepassing op 
openbare academische ziekenhuizen. 
 
Met de oprichting van het Amsterdam UMC verdwijnt het openbare ziekenhuis AMC. 
Amsterdam UMC zal een privaatrechtelijke rechtspersoon zijn. Dat heeft tot gevolg dat 
de minister van OCW geen rol meer zal hebben bij de benoeming, de schorsing en het 
ontslag van de leden van de raad van toezicht ten aanzien van het nieuwe academisch 
ziekenhuis in Amsterdam, gelijk dit al het geval was bij het VUmc. Ook geldt dat de 
omvang van de raad van bestuur van Amsterdam UMC niet langer door de wet zal 
worden bepaald.  
 
Artikel 12.18 wordt aangepast vanwege de situatie dat de bijzondere academische 
ziekenhuizen niet altijd meer uitgaan van dezelfde rechtspersoon als de universiteiten 
waarmee zij verbonden zijn. Met de aanpassing wordt geregeld dat de besturen van de 
rechtspersonen waarvan de bijzondere universiteiten uitgaan in afstemming met de 
besturen, waarvan de daaraan verbonden academische ziekenhuizen uitgaan, regels 
vaststellen met betrekking tot de bestuur en inrichting van deze academische 
ziekenhuizen. Ook wordt met de gewijzigde redactie de in artikel 12.18 neergelegde 
verplichting van toepassing op het nieuwe academisch ziekenhuis Amsterdam UMC dat 
aan twee universiteiten, de UvA en de VU, verbonden zal zijn.  
 
Onderdeel H  
In de bijlage is de naam van de rechtspersoon waarvan de Radboud Universiteit uitgaat 
aangepast. Ook komt met de aanpassing in de bijlage tot uitdrukking dat het nieuwe 
academisch ziekenhuis te Amsterdam verbonden zal zijn aan zowel de UvA als de VU. 
 
Artikel II 
 
Artikel II ziet op de samenvoeging van het AMC en VUmc en de vorming van het nieuwe 
academische ziekenhuis Amsterdam UMC.  
 
De regering wil zich er van vergewissen dat de middelen die vanuit de het ministerie van 
OCW naar de bestaande ziekenhuizen vloeien ordentelijk verantwoord worden. Met het 
eerste lid wordt daarom artikel 2:321 BW van overeenkomstige toepassing verklaard op 
de samenvoeging van de academische ziekenhuizen. Daarmee wordt geborgd dat 
VUmc/Stichting Amsterdam UMC, als verkrijgende rechtspersoon, de financiële gegevens 
van een verdwijnende publiekrechtelijke rechtspersoon, AMC, zal verantwoorden in de 
eigen jaarrekening of andere financiële verantwoording in het boekjaar 2023 en dat de 
15 
 W11842.K-2 

