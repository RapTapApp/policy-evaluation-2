Inhoudsopgave 
 
I     Vragen en opmerkingen vanuit de fracties 
  Vragen en opmerkingen van de leden van de CDA-fractie 
 Vragen en opmerkingen van de leden van de GroenLinks en PvdA-fractie 
 Vragen en opmerkingen van de D66-fractie en ChristenUnie-fractie 
 Vragen en opmerkingen van de SP-fractie 
 Vragen en opmerkingen van de PvdD-fractie  
 
II  Antwoord/Reactie van de minister  
 
 
I  Vragen en opmerkingen vanuit de fracties  
 
De vaste commissie voor Sociale Zaken en Werkgelegenheid heeft met belangstelling 
kennisgenomen van uw brief van 12 juli 2022 over de aanpak van geldzorgen, armoede en schulden. 
De leden van de fracties van CDA, GroenLinks en de PvdA gezamenlijk, D66, SP en de PvdD hebben 
hierover nog enkele vragen. De leden van de ChristenUnie-fractie sluiten zich aan bij de vragen van 
D66. 
 
Vragen en opmerkingen van de leden van de CDA-fractie  
De leden van de CDA-fractie complimenteren u met de brief met voorstellen om te komen tot een 
adequate aanpak van het armoedebeleid. Deze leden hebben wel zorgen. In de eerste plaats of het 
pakket aan maatregelen voldoende verlichting geeft voor de nu aanstaande wintermaanden waarin 
zowel de kosten voor energie als ook de prijsstijgingen voor problemen zorgen. 
 
Ten tweede, het nu uitgewerkt pakket richt zich zoals gebruikelijk met name op een aanpak van 
geldzorgen, armoede en schulden voor mensen in de laagste inkomensgroep. Echter zo zijn de leden 
van de CDA-fractie van mening, op dit ogenblik zien ook mensen met een modaal of anderhalf maal 
modaal inkomen, zeker gezinnen met kinderen, zich geconfronteerd met zorgen om rond te komen. 
Welke mogelijkheid ziet de regering om ook voor deze groep verlichting aan te brengen? 
 
Vragen en opmerkingen van de leden van de GroenLinks-fractie en PvdA-fractie 
De leden van de fracties van GroenLinks en de PvdA hebben uw brief en de daarin aangekondigde 
beleidsvoornemens met veel interesse gelezen. De dreiging van armoede is voor veel Nederlanders 
op dit moment een urgente zorg. Het doet deze leden goed om te lezen dat u deze zorg zeer serieus 
neemt en aangeeft op een aantal terreinen extra stappen te willen zetten. 
 
Op een aantal punten uit de brief willen de leden van deze fracties vragen stellen. 
 
1. U geeft op bladzijde 3 van de brief aan dat een cultuuromslag nodig is vanuit de overheid: van 
systemen naar mensen. Vertrouwen en oog hebben voor mensen staan hierbij centraal. Deze 
constatering komt overeen met de bevindingen en aanbevelingen van talloze rapporten uit de 
wetenschap en de adviesorganen, en ook met aanbevelingen vanuit de beide Kamers zelf. De leden 
van de fracties van GroenLinks en de PvdA kunnen zich hier volledig in vinden. Tegelijkertijd 
vraagt dit mooie, inmiddels breed beleden, nieuwe paradigma concrete vertaling in wet- en 
regelgeving. Anders ontstaat er een enorme kloof tussen wat met de mond beleden en in de wet 
geregeld wordt. U heeft hier een eerste goede - maar heel beperkte - aanzet voor gegeven in uw 
beleidsvoornemens rondom de Participatiewet. Veel meer zal nodig zijn. Deze leden vragen een 
reflectie van u over de wijze waarop deze cultuuromslag in bredere zin op uw beleidsterrein in wet- 
en regelgeving omgezet gaat worden en het tempo waarin dit gaat gebeuren. 
 
2. Op bladzijde 3 en volgende van de brief geeft u de ambities aan op het gebied van 
kinderarmoede. De ambitie van het kabinet is “het halveren van het aantal kinderen dat in armoede 
opgroeit in 2025 (t.o.v. 2015)”. De leden van de fracties van GroenLinks en de PvdA zijn blij met de 
versnelling in de eerder geformuleerde ambities. 
 
1 

8. Op welke wettelijke gronden baseert de regering haar beleid dat structureel en gedurende 
inmiddels vele jaren een “schrikbarend” grote armoedeproblematiek in Caribisch Nederland in stand 
laat? Is de regering het met deze leden eens dat (conform de motie-Ganzevoort van 21 juni 
20164) uit internationale verdragen en de Grondwet volgt dat differentiatie tussen Europees 
Nederland en Caribisch Nederland niet mag leiden tot minder bescherming voor de burgers in 
Caribisch Nederland en dat derhalve de zorgplicht van de Nederlandse overheid volgens artikel 20 
van de Grondwet in geding is? 
 
9. Heeft de regering kennisgenomen van het artikel “Nederland houdt Caribische staatsburgers 
arm”? Hoe beoordeelt de regering de analyse en duiding in dit artikel? 
 
10. Is de feitelijke situatie van bescherming van burgers sinds 2016 substantieel verbeterd? Zo ja, 
uit welke kwantitatieve gegevens blijkt dit? Zo nee, is de regering het met deze leden eens dat 
dat een indicatie is van schromelijk tekortschieten van de Nederlandse overheid? 
 
Vragen en opmerkingen van de D66-fractie 
De leden van de D66-fractie lezen dat u de komende periode met alle partners aan de slag gaat met 
concretisering en verdere uitwerking van de in de programma’s gepresenteerde acties. De uitvoering 
van de aanpak wordt met oog voor de reeds lopende programma’s gezamenlijk vormgegeven. In 
2025 wilt u de balans opmaken. Hierover hebben deze leden de volgende vragen: 
 
1. Kunt u op meer regelmatige basis tussenbalansen opmaken? Als je in armoede leeft of opgroeit 
is 2025 heel ver weg. Kunt u differentiëren door de resultaten van programma’s en acties die nu 
al lopen of binnenkort starten eerder te monitoren en wanneer nodig bij te sturen wanneer het 
gewenste effect niet wordt bereikt? 
 
2. De doelstelling van de regering is een halvering van het aantal mensen in armoede in 2030 ten 
opzichte van 2015. Tevens is de doelstelling een halvering van het aantal kinderen dat in armoede 
opgroeit in 2025 ten opzichte van 2015. Wanneer ontvangt onze Kamer de kwantitatieve 
(tussen) resultaten? Wanneer een realisatie van doelen sneller verloopt, wordt dan de doelstelling 
naar boven toe aangepast? Onder welke condities wordt de doelstelling, met name die van 
kinderen, naar boven toe bijgesteld? 
 
3. Voor de inwoners van Bonaire, Sint-Eustatius en Saba geldt het programma BES(t)4Kids. Hier 
hebben de leden van de fractie van D66 al eerder vragen over gesteld. U schrijft nu dat met het 
programma al belangrijke stappen zijn gezet om de kwaliteit en de (financiële) toegankelijkheid 
van de kinderopvang te verbeteren. Kunt u preciezer zijn over deze belangrijke stappen? Zijn er 
voldoende gekwalificeerde docenten/ kinderopvangverzorgers? Hoe neemt het aantal kinderen 
toe dat hier gebruik van maakt? 
 
Vragen en opmerkingen van de SP-fractie 
De leden van de fractie van de SP hebben met belangstelling en (deels) instemming kennisgenomen 
van uw brief over de wijze waarop het kabinet geldzorgen, armoede en schulden wil voorkomen en 
aanpakken. De leden van deze fractie hechten aan voortgezet overleg met de regering, ook gezien 
eerdere afspraken7 zoals die gemaakt zijn met de Eerste Kamer over de kwantitatieve beleidsdoelen 
inzake vermindering van kinderarmoede in Nederland. 
 
De leden van de SP-fractie verwelkomen de aankondiging dat coördinatie en samenwerking tussen 
de departementen cruciaal zijn voor duurzame resultaten. Deze leden gaan ervan uit dat een 
vergelijkbare samenwerking wordt nagestreefd met de relevante medeoverheden. 
Deze leden hebben de volgende vragen:  
1. Staan de door de regering eerder geformuleerde drie doelen (halvering kinderarmoede in 2025, 
halvering aantal huishoudens in armoede in 2030, halvering huishoudens met problematische 
schulden in 2030) nog steeds overeind? Kan de regering de kwantitatieve doelstellingen (nog 
eens) voor de komende jaren, tot en met 2030, in een overzicht voor de Kamer neerzetten? 
 
3 

II  Antwoord/reactie van de minister  
 
Vragen en opmerkingen van de CDA-fractie  
De leden van de CDA-fractie complimenteren u met de brief met voorstellen om te komen tot een 
adequate aanpak van het armoedebeleid. Deze leden hebben wel zorgen. In de eerste plaats of het 
pakket aan maatregelen voldoende verlichting geeft voor de nu aanstaande wintermaanden waarin 
zowel de kosten voor energie als ook de prijsstijgingen voor problemen zorgt. 
 
Het pakket aan maatregelen ondersteunt kwetsbare groepen flink. Huishoudens met de laagste 
inkomens hebben de minste ruimte om financiële schokken op te vangen. Deze groep vangt bij elke 
crisis de hardste klappen. Daarom biedt het kabinet zowel incidentele als structurele ondersteuning 
aan deze groepen.  
Het tijdelijke prijsplafond biedt zekerheid over de energierekening. Vooruitlopend op de invoering 
van dit prijsplafond wordt de energierekening voor alle huishoudens met 190 euro verlaagd in 
november en december. Daarbovenop komt het pakket aan koopkrachtmaatregelen.  
In 2023 wordt de energietoeslag opnieuw ingezet (waarbij gemeenten de mogelijkheid krijgen om al 
een deel dit jaar uit te keren) en de zorgtoeslag, huurtoeslag en het wettelijk minimumloon worden 
verhoogd. Dit biedt huishoudens verlichting.  
Het kabinet heeft daarnaast via de augustusbesluitvorming een bedrag van 200 miljoen euro 
vrijgemaakt voor aanvullende en incidentele inzet op het terrein van armoede en schulden. In 2022 
is 50 miljoen euro beschikbaar. Hiervan wordt een substantieel deel (35 miljoen euro) verstrekt aan 
gemeenten om gerichte hulp te kunnen bieden via vroeg-signalering en bijzondere bijstand. Ook 
stelt het kabinet middelen beschikbaar om mensen die door de gestegen energierekening in de 
problemen dreigen te komen, gericht door te verwijzen naar de juiste hulp (o.a. via een financiële 
impuls aan de Nederlandse Schuldhulproute (NSR)). Bovendien verstrekt het kabinet middelen aan 
gemeenten om studenten, die als gevolg van de stijgende prijzen in ernstige financiële problemen 
dreigen te komen, individuele bijzondere bijstand kunnen verstrekken. De middelen voor 2023 en 
2024 (in beide jaren 75 miljoen euro) zijn bestemd voor enerzijds gerichte tegemoetkomingen (zoals 
voedselbanken, initiatieven die deelname van kinderen aan school en samenleving financieel borgen) 
en anderzijds voor extra capaciteit, snelheid en effectiviteit in de schuldhulpverlening.   
Voor een deel van de kwetsbare huishoudens is dit mogelijk niet voldoende. Het kabinet heeft 
daarom het voornemen om het door energieleveranciers en maatschappelijke organisaties 
geïnitieerde private, maar van hen onafhankelijke opgerichte, tijdelijke Noodfonds Energie, eenmalig 
en tot uiterlijk 1 april 2023, te ondersteunen. Hiertoe heeft het kabinet 50 miljoen euro 
gereserveerd. Naast het Rijk zullen ook private partijen financieel bijdragen aan het noodfonds. Ik 
heb uw Kamer onlangs via de brief ‘Tijdelijk Noodfonds Energie’ geïnformeerd. Het doel van het 
tijdelijke fonds is om te voorkomen dat mensen, ondanks koopkrachtmaatregelen en het 
prijsplafond, problematische schulden opbouwen door de gestegen energieprijzen, en daarmee 
onnodig de schuldhulpverlening instromen puur vanwege een hogere energierekening. Het 
noodfonds moet op korte termijn operationeel zijn. 
 
Ten tweede, het nu uitgewerkt pakket richt zich zoals gebruikelijk met name op een aanpak van 
geldzorgen, armoede en schulden voor mensen in de laagste inkomensgroep. Echter zo zijn de leden 
van de CDA-fractie van mening, op dit ogenblik zien ook mensen met een modaal of anderhalf maal 
modaal inkomen, zeker gezinnen met kinderen, zich geconfronteerd met zorgen om rond te komen. 
Welke mogelijkheid ziet de regering om ook voor deze groep verlichting aan te brengen? 
 
Het tijdelijke prijsplafond biedt zekerheid op de energierekening voor alle huishoudens. Het 
koopkrachtpakket uit augustus is gericht op de meest kwetsbare groepen en huishoudens met een 
middeninkomen: de groepen waarbij het kabinet sneller betaalbaarheidsproblemen ziet opkomen 
door de hoge prijzen. Middeninkomens profiteren van een verlaging van de brandstofaccijns en een 
verlaging van de lasten op arbeid via de arbeidskorting en het tarief eerste schijf.  
5 

Met de uitvoering van het programma wordt tevens verder gewerkt aan het verbeteren van de 
samenwerking tussen politiek, beleid en uitvoering, zodat politieke beloftes ook waargemaakt 
kunnen worden in de praktijk en dilemma’s uit de praktijk transparant en consequent met de politiek 
kunnen worden gedeeld en gewogen. 
 
Op bladzijde 3 en volgende van de brief geeft u de ambities aan op het gebied van kinderarmoede. 
De ambitie van het kabinet is “het halveren van het aantal kinderen dat in armoede opgroeit in 2025 
(t.o.v. 2015)”. De leden van de fracties van GroenLinks en de PvdA zijn blij met de versnelling in de 
eerder geformuleerde ambities. 
 
Op dit moment wordt gewerkt aan verdere concretisering van de brief van 12 juli jl. Hiervoor is en 
wordt veelvuldig gesproken met andere departementen, gemeenten, 
uitvoeringsorganisaties, maatschappelijke partijen, vrijwilligersorganisaties, ervaringsdeskundigen, 
schuldhulpverleners, private schuldeisers, werkgevers en veel andere partijen. Samen werken we 
aan een implementatieplan, opgebouwd rond de vier hoofdthema’s: bestaanszekerheid, preventie & 
meedoen, een overheid die werkt, en sneller perspectief. 
Naast maatregelen gericht op het versterken van bestaanszekerheid van de ouders, zetten we in het 
op versterken van participatie, vaardigheden en veerkracht van kinderen. We doen dit bijvoorbeeld 
door het vergroten en bestendigen van kind voorzieningen en verdergaande implementatie van de 
handreiking omgaan met armoede op scholen. 
Gelijktijdig denken we na over de vormgeving van de monitoring. Deze precieze invulling hiervan 
hangt nauw samen met de invulling van de verschillende actiegebieden. Waar mogelijk zullen we 
kwantitatief inzicht ingeven in de bijdragen van elke actie aan de gestelde doelstellingen. Dit inzicht 
wordt meegestuurd met het Implementatieplan Geldzorgen, armoede en schulden, dat uw kamer 
voor de begrotingsbehandeling van mijn ministerie ontvangt.   
 
Graag vernemen de leden welke concrete stappen er in overleg met gemeenten en maatschappelijke 
partijen al gezet zijn of korte termijn gezet gaan worden en welke verwachting er is dat deze ook 
daadwerkelijk getalsmatig zullen bijdragen aan het halen van de scherpe ambitie voor 2025. 
Op bladzijde 6 en verder van de brief gaat u in op de noodzakelijke verhoging van het minimumloon. 
Vanzelfsprekend juichen de leden van de fracties van GroenLinks en de PvdA toe dat het kabinet de 
noodzaak onderschrijft om het minimumloon en de daaraan gekoppelde uitkeringen te verhogen en 
daar ook de eerste stappen toe zet. Onlangs heef het Europees Parlement een 
nieuwe richtlijn voor toereikende minimumlonen vastgesteld. Lidstaten krijgen twee jaar de tijd 
om deze richtlijn om te zetten in landelijke wetgeving. Deze leden vernemen graag hoe de regering 
om wil gaan met de implementatie deze richtlijn en in het bijzonder of dit leidt tot een versnelling 
van de kabinetsvoornemens inzake van de verhoging van het wettelijk minimumloon 
en/of tot een hoger minimumloon. 
 
Op 4 oktober 2022 nam de Europese Raad het voorstel voor een richtlijn betreffende toereikende 
minimumlonen in de EU aan waarvan publicatie op korte termijn verwacht wordt. De richtlijn moet 
uiterlijk 2 jaar na de inwerkingtreding zijn vervat in de Nederlandse wet- en regelgeving, de 
voorbereidingen hiervoor zijn in gang gezet. In de augustusbesluitvorming heeft het kabinet – tegen 
de achtergrond van zeer hoge inflatie – besloten dat de in het coalitieakkoord voorgenomen 
bijzondere verhoging van het wettelijk minimumloon (+7,50%) versneld wordt doorgevoerd per 1 
januari 2023 en iets wordt verhoogd (tot +8,05%). Hierdoor stijgt het wettelijk minimumloon op die 
datum (incl. reguliere indexatie) met 10,15%. Door doorwerking op met het minimumloon 
samenhangende regelingen zorgt dit ook voor positieve inkomenseffecten bij uitkeringsgerechtigden 
en AOW’ers. 
 
  
7 

Waarom gebruikt de regering de term “ijkpunt voor het sociaal minimum” in plaats van “sociaal 
minimum”? Is dat niet een verhullend taalgebruik waar de Eerste en Tweede Kamer nadrukkelijk 
en bij herhaling gevraagd hebben om een sociaal minimum vast te stellen? Wat bedoelt de regering 
precies met de opmerking “dat het ijkpunt sociaal minimum in 2025 gerealiseerd kan zijn.” Betekent 
dit dat dan de kloof gedicht is tussen de kosten voor levensonderhoud enerzijds en het 
minimuminkomen (of bijstandsniveau) anderzijds? Of betekent dit alleen maar dat er dan een 
ijkpunt is vastgesteld? Zal dat vastgestelde ijkpunt overeenkomen met de feitelijke kosten voor 
levensonderhoud? 
 
Een sociaal minimum is het minimale bedrag dat iemand nodig heeft om in de kosten voor 
levensonderhoud te kunnen voorzien. In Caribisch Nederland is er nog geen sociaal minimum. 
Vanwege het belang hiervan voor de vorming en vaststelling van beleid is in 2018 opdracht verstrekt 
aan Bureau Regioplan om onderzoek te doen naar de kosten van levensonderhoud. Uit het 
onderzoek volgde dat de kosten van levensonderhoud niet in verhouding staan tot de inkomens. Het 
vorige kabinet heeft ervoor gekozen om dit op te lossen door niet alleen de inkomens te verhogen, 
maar tegelijkertijd ook te onderzoeken op welke kostenposten de overheid invloed heeft om de te 
hoge kosten te verlagen. Hiermee willen we voorkomen dat de lasten van de maatregelen niet 
onevenredig bij werkgevers worden neergelegd. Deze afweging heeft geresulteerd in een ijkpunt 
voor het sociaal minimum, waarbij voor de kostenposten kinderopvang en wonen concrete 
reductiedoelstellingen zijn opgenomen. Dat ijkpunt is in 2019 door het kabinet vastgesteld en groeit 
ieder jaar mee met de prijsontwikkelingen. Het ijkpunt sociaal minimum fungeert als referentiepunt 
voor de inzet die nodig is voor kostenverlagingen en voor de ontwikkeling van het wettelijk 
minimumloon en de minimumuitkeringen. Omdat het beoogde doel nog niet is gehaald, wordt 
bewust gekozen voor de terminologie ijkpunt sociaal minimum.  
Gezien de noodzaak en ook mijn ambitie om armoede in Caribisch Nederland met een grote vaart 
aan te pakken, heb ik besloten om zo spoedig mogelijk een onafhankelijke commissie aan te stellen 
die in 2023 het sociaal minimum onderzoekt. Op basis van die resultaten wordt in 2024 voor 
Caribisch Nederland een sociaal minimum vastgesteld. In de tussentijd ga ik onverminderd door met 
de stappen die het kabinet heeft aangekondigd om het ijkpunt te realiseren en bezie ik waar 
mogelijk ik kan versnellen. Omdat ik dit niet alleen kan, ga ik samen met de staatssecretaris van 
Koninkrijksrelaties en Digitalisering, in gesprek met mijn collega bewindspersonen over het verder 
(en versneld) verlagen van de kosten van levensonderhoud. Op de vraag of tegen die tijd de kloof 
tussen inkomens en kosten van levensonderhoud al volledig is gedicht, kan ik niet vooruitlopen 
vanwege het onafhankelijke onderzoek van de commissie. Daarbij geldt in ieder geval aan de 
inkomenskant dat er ook in 2024 nog stappen zijn die doorlopen moeten worden, met name door 
werkgevers. 
Aan de inkomenskant wordt beoogd om de benodigde stappen te zetten om het ijkpunt te realiseren 
per 1 januari 2025. Het tussentijdse tempo is wel mede afhankelijk van de stappen die in de huidige 
omstandigheden redelijkerwijs van werkgevers kunnen worden gevraagd. Bovendien is het 
afhankelijk van de arbeidsmarkteffecten die daarmee samenhangen.  
Parallel wordt, eveneens richting 2025, gewerkt aan het structureel verlagen van de kosten van 
levensonderhoud. Dat betekent dat de kloof tussen minimuminkomens en kosten van 
levensonderhoud per 1 januari 2025 zo goed als mogelijk gedicht moet zijn. In 2023 zal onderzocht 
worden of dit niveau toereikend is (zie ook vraag 7). Op basis van de onderzoeksresultaten kan in 
2024 besluitvorming plaatsvinden over het formeel vaststellen van een sociaal minimum voor 
Caribisch Nederland. 
 
De regering schrijft dat indexering van het ijkpunt sociaal minimum plaatsvindt om ervoor te zorgen 
dat het ijkpunt niet uit de pas loopt met de kosten voor levensonderhoud. Betekent dit dat 
het (ijkpunt) sociaal minimum overeenkomt met de kosten voor levensonderhoud of bedoelt de 
regering alleen maar dat het niet nog verder uit de pas gaat lopen? 
 
Voor de kosten van elektra, telecom en drinkwater zijn structurele verlagingen afgesproken, maar 
zijn er destijds geen concrete kostenreducties opgenomen in de hoogte van het ijkpunt.  
9 

Heeft de regering kennisgenomen van het artikel “Nederland houdt Caribische staatsburgers 
arm”? Hoe beoordeelt de regering de analyse en duiding in dit artikel? 
 
Ik heb kennisgenomen van het artikel. Ik zie Caribisch Nederland als volwaardig onderdeel van het 
land Nederland en streef binnen mijn beleidsterrein dan ook naar een gelijkwaardig 
voorzieningenniveau voor inwoners van Bonaire, Sint-Eustatius en Saba. Dat is immers 
kabinetsbeleid. Tegelijkertijd herken ik op geen enkele wijze het beeld dat de Staat Caribisch 
Nederland bewust arm houdt. Sinds de staatskundige transitie in 2010 heeft de Staat diverse 
stappen gezet ten aanzien van bestaanszekerheid in Caribisch Nederland. Zo is het wettelijk 
minimumloon in de periode tot en met 2022 met gemiddeld ongeveer 63% gestegen ten opzichte 
van het ‘startniveau’ van 2011. De uitkeringen zijn steeds met tenminste hetzelfde niveau 
meegegroeid. Ook op het terrein van het socialezekerheidsstelsel zijn, na een periode van vijf jaar 
legislatieve rust, maatregelen getroffen zoals de invoering van de kinderbijslagvoorziening BES. 
Sinds de introductie in 2016 is de kinderbijslag BES meer dan verdubbeld (van $ 41 naar $ 99 per 
kind per maand en zal deze per 1 januari 2023 verder groeien naar ca. $ 130). Ik ben me ervan 
bewust dat we met alleen deze maatregelen er voor Caribisch Nederland nog niet zijn. Vandaar dat 
ik ook diverse aanvullende maatregelen heb aangekondigd voor het verder verbeteren van de 
5
bestaanszekerheid. Daarmee versnelt dit kabinet aanzienlijk ten opzichte van voorgaande jaren. 
Voor een uitgebreidere reactie op dit artikel verwijs ik u naar mijn beantwoording van de Tweede 
6
Kamervragen van het Lid Bouchallikht.  
 
Is de feitelijke situatie van bescherming van burgers sinds 2016 substantieel verbeterd? Zo ja, 
uit welke kwantitatieve gegevens blijkt dit? Zo nee, is de regering het met deze leden eens dat 
dat een indicatie is van schromelijk tekortschieten van de Nederlandse overheid? 
 
Zoals in vraag 5 toegelicht, zijn er geen armoedecijfers beschikbaar voor Caribisch Nederland van 
vóór 2018. Een belangrijke indicatie dat burgers vooruitgang merken, zijn de positieve 
koopkrachtcijfers. Sinds het CBS in 2012 is gestart met het registreren van deze cijfers is in bijna elk 
jaar de koopkracht met enkele procentpunten toegenomen op alle drie de eilanden. Alleen de lichte 
7
daling op Bonaire en Saba in 2018 is hierop een uitzondering. Tegelijkertijd blijkt uit de CBS-cijfers 
dat in 2020 en 2019 het relatieve aandeel huishoudens met een besteedbaar inkomen dat lager is 
8
dan het ijkpunt sociaal minimum helaas niet is afgenomen. In 2020 had 29% van de huishoudens in 
Caribisch Nederland een besteedbaar inkomen dat lager is dan het ijkpunt sociaal minimum. In 2018 
was dit percentage 28% (nulmeting). Dit contrasterende beeld komt doordat de inzet van het Rijk 
ten aanzien van de kostenverlagingen, in tegenstelling tot in de koopkrachtcijfers, niet in de 
ijkpuntstatistieken verwerkt is.  
Voor veel inwoners van Caribisch Nederland betekenden de beleidsmatige verhogingen van het 
wettelijk minimumloon, de minimumuitkeringen en kinderbijslag onder het vorige kabinet weliswaar 
een eerste stap in de goede richting, maar is dit zeker nog niet genoeg. De gemonitorde resultaten 
over de jaren 2019 en 2020 hebben dit kabinet gesterkt om deze kabinetsperiode het tempo te 
versnellen. Zo verhoog ik het wettelijk ouderdomspensioen (AOV) per 1 januari 2023 in één keer tot 
het niveau van het ijkpunt sociaal minimum. Ook verhoog ik het minimumloon, de onderstand, de 
9
AWW en de kinderbijslag per 1 januari 2023 aanzienlijk. Daarnaast stel ik, zoals hierboven al 
toegelicht, in 2023 een commissie aan die onderzoek gaat doen naar de hoogte en de systematiek 
van het sociaal minimum, waarbij ook aandacht zal zijn voor de resultaten van het ingezette beleid 
van de het Rijk. Tot die tijd ga ik onverminderd door met de aangekondigde stappen om het ijkpunt 
voor het sociaal minimum te realiseren.  
 
  
 
5
 Kamerstukken II, 2022/23, 36200-IV, nr. 7. 
6
 Aanhangsel Handelingen, 2022/23, nr. 376. 
7
 StatLine - Caribisch NL; koopkrachtontwikkeling personen in particuliere huishoudens (cbs.nl) 
8
 StatLine - Caribisch NL; inkomen tot ijkpunt voor sociaal minimum (cbs.nl) 
9
 Kamerstukken II, 2022/23, 36200-XV, nr. 9. 
11 

ontvangen een subsidie voor kinderopvang (dagopvang en buitenschoolse opvang) onder de 
voorwaarde dat zij een gemaximeerde ouderbijdrage vragen. Voor de dagopvang is de ouderbijdrage 
vanaf 1 januari 2023 op Bonaire maximaal $ 100 en op Sint-Eustatius en Saba $ 75 per maand bij 
volledige opvang. Voor de buitenschoolse opvang is dat op Bonaire maximaal $ 100 en op Sint-
Eustatius en Saba $ 40. Voor ouders die het niet kunnen betalen, kan het openbaar lichaam een 
kindplaatssubsidie toekennen, waardoor de kinderopvang voor die ouders gratis is. Kinderopvang is 
hierdoor betaalbaarder geworden voor ouders op alle drie de eilanden. Sinds 2018 is het percentage 
deelnemers gestegen op Bonaire en Saba. De totale deelname aan kinderopvang op de eilanden ligt 
rond de 60% (met een hoger percentage in de dagopvang – ongeveer 70% – en een lager 
percentage in de buitenschoolse opvang – ongeveer 50%). 
Op elk van de drie eilanden is vanuit het programma BES(t) 4 kids een projectorganisatie ingericht 
die de kinderopvangorganisaties ondersteunt bij het verbeteren van de kwaliteit van de 
kinderopvang. Er is draagvlak voor het programma op de eilanden. Kinderopvangorganisaties geven 
aan dat het programma een grote stimulans is om in te zetten op kwalitatief goede en veilige 
kinderopvang. 
 
Vragen en opmerkingen van de SP-fractie 
Staan de door de regering eerder geformuleerde drie doelen (halvering kinderarmoede in 2025, 
halvering aantal huishoudens in armoede in 2030, halvering huishoudens met problematische 
schulden in 2030) nog steeds overeind? Kan de regering de kwantitatieve doelstellingen (nog eens) 
voor de komende jaren, tot en met 2030, in een overzicht voor de Kamer neerzetten? 
 
De doelen staan nog steeds overeind. Er is echter op dit moment zo veel in beweging: we weten niet 
hoe de energieprijzen zich de jaren gaan ontwikkelen, wat er gebeurt met de inflatie en of we in een 
recessie komen. Daarom is het op dit moment ondoenlijk om een realistische inschatting te geven 
over de precies ontwikkeling naar de doelen toe over de komende jaren.  
 
Hoe moeten we de passage in de begroting SZW 2023 duiden, waarin gezegd wordt dat “de ambities 
een aanmoediging zijn voor het kabinet en de partners om alle zeilen bij te zetten om de realisatie 
van deze doelen dichterbij te brengen”? De leden van de SP-fractie hopen dat dit geen afzwakking 
betekent van de geformuleerde kwantitatieve doelen, die mede op aandrang van de Eerste Kamer 
zijn vastgelegd in het regeringsbeleid? 
 
Dit is zeker niet bedoeld als afzwakking van de geformuleerde doelen; we leven in onzekere tijden 
en moeten daarom nog meer dan voorheen, alle zeilen bijzetten. Niet alleen het kabinet maar alle 
betrokken partijen. De doelen zijn hierbij richtinggevend.  
 
 
Wat is het te verwachten effect, positief en negatief, van de inkomensmaatregelen uit de begroting 
voor 2023, op de realisatie van de beleidsvoornemens inzake het voorkomen en aanpakken van 
(kinder)armoede in 2023 en daaropvolgende jaren? 
 
De doelstelling van de regering is een halvering van het aantal mensen in armoede in 2030 ten 
opzichte van 2015. Tevens is de doelstelling een halvering van het aantal kinderen dat in armoede 
opgroeit in 2025 ten opzichte van 2015.  
 
 
  
13 

Het kabinet erkent wel dat het wrang is voor studenten om zo snel na het afschaffen van de 
basisbeurs deze weer terug te zien keren. Daarom wil het kabinet een gebaar maken richting deze 
studenten in de vorm van een financiële tegemoetkoming. Deze is opgenomen in het wetsvoorstel 
herinvoering basisbeurs hoger onderwijs dat door de minister van OCW bij de Tweede Kamer is 
ingediend. 
 
Duurzaam voedsel is vaak duurder dan niet-duurzaam voedsel. Vindt u het belangrijk dat ook 
jongere generaties -zij hebben de toekomst- duurzame voedselkeuzes kunnen maken? Zo ja, ziet zij 
mogelijkheden voor het kabinet om dit te bevorderen zonder dat de kans toeneemt dat jongeren 
probleemschuldenaren worden? 
 
De productie en consumptie van voedsel is van grote invloed op onszelf, onze gezondheid, onze 
directe omgeving, de natuur en milieu. Het is daarom van belang om hier zo duurzaam mogelijk mee 
om te gaan, voor nu maar ook voor jongere generaties. Het uitgangspunt van dit kabinet is en blijft 
dat alle Nederlanders toegang moeten blijven hebben op gezond en duurzaam voedsel dat 
betaalbaar is. Een duurzamer eetpatroon biedt gelukkig nog steeds een voordelig alternatief. Dit 
varieert van het tegengaan van voedselverspilling in het consumptiepatroon (geen overconsumptie 
en slim gebruik van restjes) tot het afwisselen van dierlijke eiwitten – die vaak relatief duur zijn -
  met plantaardige eiwitten zoals peulvruchten. Ik zie het Voedingscentrum daar ook als een 
belangrijke, onafhankelijke partner in het voorlichten en ondersteunen van consumenten over 
duurzame en gezonde voedselkeuzes die betaalbaar zijn. 
15 

