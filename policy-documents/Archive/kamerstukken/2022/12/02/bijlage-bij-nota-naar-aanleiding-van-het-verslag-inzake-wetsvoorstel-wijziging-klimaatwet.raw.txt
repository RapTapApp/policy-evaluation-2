Wijziging van de Klimaatwet (implementatie Europese klimaatwet)  
 
NOTA NAAR AANLEIDING VAN HET VERSLAG  
 
   
 
ALGEMEEN 
  
Met belangstelling heb ik kennis genomen van het verslag van de vaste commissie 
voor Economische Zaken en Klimaat. Graag beantwoord ik de gestelde vragen. Bij 
de beantwoording is zoveel mogelijk de indeling van het verslag aangehouden. 
Enkele vragen zijn vanwege de inhoudelijke samenhang gezamenlijk beantwoord.  
 
De leden van de SGP-fractie lezen dat de regering gekozen heeft voor een 
versnelde wetgevingsprocedure, omdat zij het voorliggende wetsvoorstel als 
implementatiewetgeving beschouwt. Deze leden zetten hier vraagtekens bij. Is de 
veronderstelling juist dat het streefdoel van 55% reductie niet automatisch 
voortvloeit uit de Europese verordening, omdat niet van iedere lidstaat dezelfde 
bijdrage wordt verwacht, maar dat deze afhankelijk is van de nationale situatie en 
verschillen in doorwerking van Europese maatregelen? Deze leden zijn van 
mening dat derhalve sprake is van een zekere keuzevrijheid voor lidstaten en dat 
derhalve een zorgvuldige behandeling nodig is. 
Naar aanleiding van de Europese ophoging van het reductiedoel voor 2030 naar 
55% heeft de regering er voor gekozen het nationale streefdoel cijfermatig in 
overeenstemming te brengen met het Europese reductiedoel voor 2030. Door dit 
doel via een wijziging van de Klimaatwet te veranderen wordt een zorgvuldige 
behandeling geborgd. Daarbij wordt echter – zoals ook deze leden terecht 
veronderstellen – opgemerkt dat de reductiedoelen uit de Europese klimaatwet 
gelden voor de Unie als geheel. De Europese reductienorm van 55% kan dus niet 
één op één worden overgenomen als reductienorm voor Nederland. Dat is niet 
alleen niet mogelijk omdat de onderhandelingen over het Fit for 55 pakket nog 
gaande zijn maar ook omdat voor de realisatie van dat pakket diverse 
beleidsmaatregelen zijn voorgesteld. Een deel van die maatregelen is direct te 
vertalen in emissiereducties die door lidstaten moeten worden gerealiseerd. Voor 
andere beleidsinstrumenten, zoals (de verbreding en aanscherping van) het 
Europees Emissiehandelssysteem (ETS), geldt dat niet. Met het ETS is een EU-
wijd plafond gesteld aan emissies. De emissies van de bronnen die onder het ETS 
vallen worden dus niet gerelateerd aan de individuele prestatie van een lidstaat. 
Andere verplichtingen zien bijvoorbeeld op energiebesparing en hernieuwbare 
energie die niet direct zijn te vertalen in emissiereducties aangezien er 
verschillende mogelijkheden zijn om hier invulling aan te geven. Hoewel de 
uitkomst van die onderhandelingen nog niet exact vaststaat is het al wel duidelijk 
dat het Fit for 55 pakket een aanzienlijke aanscherping van het beleid betreft dat, 
zoals blijkt uit eerste analyses van het PBL en het CPB, ook voor Nederland 
consequenties heeft. Een ophoging van het nationale streefdoel voor 2030 ligt dan 
ook in de rede.  
 
Het lid van de BBB-fractie is bezorgd over het feit dat er steeds meer wettelijke 
grondslagen in de wet worden opgenomen, op zowel klimaat- als stikstofbeleid, 
waar dit relatief nieuwe beleidsterreinen zijn en de ambities veelal niet 
corresponderen met de realiteit of de uitvoeringscapaciteit.  
Deelt de regering de analyse van het Planbureau voor de leefomgeving (Pbl) dat 
de ambities voor klimaatdoelstelling richting 2030 grenzen aan het maximaal 
haalbare?  
1 
 

voorkomen, dan is deze reductie een in het kader van de artikelen 2 en 8 EVRM 
nodige maatregel van de Staat respectievelijk het Nederlandse fair share in de 
internationale strijd voor dit doel. De rechter kan op basis daarvan ook nu al – dus 
ongeacht de Klimaatwet en het daarin vastgelegde reductiepercentage - een 
bindende uitspraak doen. De uitspraak van de rechter in de Urgenda-zaak dateert 
van vóór de inwerkingtreding van de Klimaatwet en toont daarmee aan dat de 
regering buiten de Klimaatwet om kan worden aangesproken op haar bijdrage in 
het ontwikkelen van beleid om klimaatschade te voorkomen. 
 
1. Aanleiding 
 
De leden van de D66-fractie lezen dat de Europese Commissie met een voorstel 
komt voor een tussendoel voor 2040. Deze leden vragen naar de inzet van de 
regering voor dit tussendoel. Is het de bedoeling dat dit tussendoel eveneens 
meeloopt in de tweede wijziging van de Klimaatwet, waar onder meer ook de 
wetenschappelijk raad mee geborgd wordt? 
Conform de Europese klimaatwet zal de Europese Commissie uiterlijk juni 2024 
een wetgevingsvoorstel vaststellen voor de klimaatdoelstelling voor 2040. Voor 
zover mogelijk zal dit betrokken worden bij de tweede wijziging van de 
Klimaatwet. In die tweede wijziging zal naast de borging van de 
Wetenschappelijke Klimaatraad ook gezocht worden naar mogelijkheden om de 
klimaatwetcyclus beter aan te laten sluiten op de begrotingscyclus. Ook worden 
bij deze wijziging onder andere de volgende zaken bekeken: hoe om te gaan met 
emissie van geïmporteerde en geëxporteerde elektriciteit conform de motie 
Bontenbal/Erkens (TK 32813, nr. 762) en eventuele doelen voor 2035 en 2040 
voorafgaand aan de Europese besluitvorming. 
 
De leden van de SP-fractie vinden het onwenselijk dat de Klimaatwet in twee 
delen wordt aangepast, waarbij dit onderdeel een technische wijziging lijkt om in 
de Europese pas te gaan lopen. Toch is het bindend maken van de doelstellingen 
en streefnormen meer dan een technische wijziging. Welke verplichtingen volgen 
uit dit wetsvoorstel en de Europese doelstelling en hoe kan de Kamer zicht  
houden op de keuzes die ten grondslag liggen aan het beleid als de normen en 
doelstellingen van de Europese Unie door de Nederlandse doelstellingen kunnen 
gaan lopen. Vindt de regering het niet wijs om in één keer de klimaatwet te 
wijzigen en in lijn te brengen wat nodig is, zowel nationaal gewenst  
als volgend uit internationale verdragen en afspraken? Kan de regering dit 
toelichten? 
In reactie op de vraag van deze leden is het belangrijk eerst te onderstrepen dat 
het voldoen aan de EU-verplichtingen ook noodzakelijk is zonder voorliggende 
wijziging van de Klimaatwet.  
Om te waarborgen dat het Nederlandse klimaatbeleid niet alleen gericht is op de 
realisatie van de nationale reductiedoelen maar tevens voldoet aan de 
verplichtingen die voortvloeien uit het Europees recht, is in het wetsvoorstel 
uitdrukkelijk bepaald dat Nederland ook de passende maatregelen treft die nodig 
zijn om te voldoen aan Europese verplichtingen. De verwezenlijking van de EU-
reductieverplichtingen geldt als een zelfstandige verplichting naast de realisatie 
van de nationale doelstellingen. 
Door diverse Europese rapportageverplichtingen wordt inzichtelijk gemaakt of 
Nederland voldoet aan de verplichtingen die volgen uit het Europees recht.  
Het voorstel van deze leden om in één keer de Klimaatwet te wijzigen en deze in 
lijn te brengen met wat nodig is, zowel nationaal gewenst als volgend uit 
internationale verdragen en afspraken, wordt niet opgevolgd. Het opvolgen van 
het voorstel van deze leden zou in strijd zijn met het beleid dat in de regel wordt 
gevolgd bij implementatie van bindende EU-rechtshandelingen en Unietrouw. Als 
3 
 

jaren later te realiseren. Daarbij wil de regering benadrukken dat de 
reductieverplichtingen uit de Klimaatwet gelden als doelen voor regeringsbeleid. 
Dat heeft te maken met de aard van de wet. De Klimaatwet waarborgt een 
politieke controle op de voortgang van het klimaatbeleid. Het parlement kan de 
regering aanspreken op de realisatie van deze klimaatdoelen. De doelen zijn niet 
bedoeld om bij de rechter te worden afgedwongen. Dit is niet anders als het 2030-
doel in de Klimaatwet als een bindend doel wordt geformuleerd.  
 
2. Inhoud wetsvoorstel 
 
De leden van de VVD-fractie hebben kennisgenomen van het onderhavige 
wetsvoorstel. Deze leden hebben wel nog enkele vragen over de totstandkoming 
van het streefdoel van 55%. De regering geeft aan dat het nog onduidelijk is wat 
het Europese doel van 55% betekent voor Nederland. Waarom is besloten om te 
kiezen voor een Nederlands streefdoel van 55%? Is dit om expliciet te voldoen 
aan Europese wetgeving, volgt dit uit de afspraken van het coalitieakkoord of 
heeft de regering hier een andere motivatie voor? 
Voor het antwoord op deze vraag wordt verwezen naar het antwoord op de eerste 
vraag van de leden van de SGP-fractie over het streefdoel van 55% reductie.  
 
Deze leden zijn daarnaast ook benieuwd hoe andere lidstaten omgaan met de 
Europese doelstelling van 55%. Kiezen andere lidstaten er ook voor om deze 
Europese doelstelling op nationaal niveau juridisch vast te leggen of geven zij hier 
op een andere manier invulling aan? Hanteren andere lidstaten daarbij ook een 
nationale doelstelling van 55% of kiezen zij voor een ander percentage?  
Omdat Nederland in een Klimaatwet nationale reductiedoelen heeft geformuleerd 
is het noodzakelijk deze wet aan te passen in verband met de aangescherpte 
reductieverplichtingen in de Europese klimaatwet. Niet alle lidstaten hebben 
echter een dergelijke wet vastgesteld. Omdat de verplichtingen op grond van de 
Europese klimaatwet en de ter uitwerking daarvan vastgestelde EU-
rechtshandelingen onvoorwaardelijk zijn geformuleerd en rechtstreekse werking 
hebben behoeven deze lidstaten geen wetgeving aan te passen aan de Europese 
klimaatwet. Hoe andere lidstaten met de Europese doelstelling van 55% omgaan 
is onder meer afhankelijk van de vraag of zij (een vorm van) een nationale 
Klimaatwet hebben en of daarin en op welke wijze nationale doelen zijn 
opgenomen. Ook de percentages voor nationale doelen verschillen per lidstaat. 
Duitsland heeft een bindend doel van 65% reductie ten opzichte van 1990. 
Denemarken heeft een bindend doel van 70% reductie ten opzichte van 1990. 
Finland heeft een bindend doel van 60% reductie ten opzichte van 1990. Frankrijk 
en Hongarije hebben een bindend doel van 40% reductie ten opzichte van 1990. 
Zweden heeft een bindend doel van 63% reductie ten opzichte van 1990 voor de 
ESR-sectoren. 
 
De leden van de VVD-fractie nemen ook kennis van de plannen van de Europese 
Unie om een nieuw wetsvoorstel op te stellen om een klimaatdoelstelling van de 
Europese Unie voor 2040 in de Europese Klimaatwet op te nemen om zo te 
verzekeren dat de Europese Unie in 2050 volledig klimaatneutraal zal zijn.  
Wanneer is de Europese Unie voornemens om dit wetgevingsvoorstel te doen? 
Hoe zal dit proces eruit gaan zien en op welke momenten kan Nederland erop 
bijsturen? 
Hiervoor wordt verwezen naar het antwoord bij vraag van de leden van de D66-
fractie naar de inzet van de regering voor het tussendoel voor 2040.  
 
5 
 

nee, waarom niet? Hoe is dit in andere lidstaten van de Europese Unie geregeld? 
Waarom gaat de regering niet mee in het advies van de Raad van State dat een 
bindende doelstelling noodzakelijk is? 
Op de vraag van de leden van de D66-fractie waarom de regering niet gekozen 
heeft voor een bindend doel en niet is mee gegaan in het advies van de Afdeling 
advisering van de Raad van State wordt verwezen naar het antwoord op de vraag 
van de leden van de GroenLinks- en PvdA-fractie over het bindende karakter van 
de wet. Voor het antwoord op de vraag hoe dat in andere lidstaten is geregeld 
wordt verwezen naar het antwoord op vraag van de leden van de VVD-fractie hoe 
andere lidstaten omgaan met de Europese doelstelling van 55%. 
 
Deelt de regering de mening dat het verweer van de regering, namelijk dat de 
indruk zou kunnen ontstaan dat is voldaan aan de Europese verplichting terwijl 
een lagere nationale emissiereductie mogelijk is, geen hout snijdt vanuit een 
klimaatperspectief?  
Aangezien de verplichtingen op EU-niveau, door het hanteren van een aantal EU-
brede instrumenten zoals het EU-ETS, niet 1 op 1 zijn door te vertalen naar 
lidstaten is het mogelijk dat het bindende EU-doel gerealiseerd wordt waarbij er 
lidstaten zijn die meer dan 55% reduceren en lidstaten die minder dan 55% 
reduceren. Het is niet op voorhand te zeggen in welke groep landen Nederland 
zich zal bevinden. De regering wil ook in Nederland 55% reductie realiseren en 
hanteert daarom ook een nationaal streefdoel van 55%.   
 
Wenst de regering, net zoals de leden van de D66-fractie, zo snel als mogelijk, 
dus indien mogelijk ook eerder dan 2050, klimaatneutraliteit te bereiken?  
De regering vindt het inderdaad wenselijk om als het mogelijk is eerder dan in 
2050 klimaatneutraliteit te bereiken. Het is mogelijk dat de Wetenschappelijke 
Klimaatraad hier in zijn eerste advies ook op ingaat.  
 
Deelt de regering tevens de mening dat het ook uit vanuit een 
koolstofbudgetbenadering wenselijk is zo snel als mogelijk zo veel als mogelijk 
koolstof te reduceren in 2030 en daarna?   
Deze vraag kan bevestigend worden beantwoord. Bij eerdere emissiereducties 
neemt het beslag op het koolstofbudget af. Het beleid is er op gericht de emissies 
zo snel mogelijk te reduceren. Om die reden wordt er ook gekeken naar de 
mogelijkheid om tussendoelen in de wet op te nemen.   
 
De leden van de CDA-fractie vinden het gezien de bovenstaande argumentatie 
opmerkelijk dat de regering voornemens is om de vraag of het streefdoel van 
55% voor 2030 moet worden gewijzigd in een bindend doel alsnog te betrekken 
bij de wijzigingen van de Klimaatwet die voor 2024 gepland staan. Zij vragen de 
regering om te verduidelijken waarom deze vraag dan opnieuw behandeld zou 
moeten worden. Als het wijzigen van het streefdoel naar een bindend doel nu niet 
nodig is, waarom zou dat in 2024 wel het geval (kunnen) zijn?  
Het onderhavige wetsvoorstel is beperkt tot de wijzigingen die nodig zijn om de 
Klimaatwet in overeenstemming te brengen met de Europese klimaatwet. 
Daarvoor is het wijzigen van de nationale streefdoelstelling voor 2030 in een 
bindende doelstelling niet nodig. De keuze voor het wijzigen in een bindend doel is 
een politieke keuze.   
 
De leden van de CDA-fractie merken op dat de regering ervoor kiest om in de 
Klimaatwet vast te leggen dat Nederland in 2050 de netto-uitstoot van 
broeikasgassen tot nul reduceert. Hierbij wordt gesteld dat dit doel niet hoeft te 
betekenen dat Nederland in 2050 klimaatneutraal moet zijn, omdat het naar 
verwachting mogelijk zal zijn om te salderen tussen lidstaten. Echter, deze 
7 
 

gerealiseerde emissies in beeld en publiceren hierover op hun websites op grond 
waarvan na 2030 en na 2050 wordt vastgesteld of de doelen zijn behaald.  
 
Deze leden vragen wat de rol van het Emission Trade System (ETS) is binnen de 
bindende doelstelling.  
Het ETS is een belangrijk instrument om de doelen te realiseren. Het ETS betreft 
een EU-wijd plafond aan emissies voor sectoren die onder het ETS vallen.  
 
Deze leden vragen hoe wordt getoetst of de Europese Unie voldoet aan netto nul-
emissies.  
Over de emissies op EU-niveau wordt onder ander door het Europees 
Milieuagentschap gerapporteerd op basis van verplichte rapportages door de 
lidstaten.  
 
Deze leden vragen wanneer er duidelijkheid komt over de netto uitstoot van 
lidstaten en hoe die gesaldeerd worden.  
Over de netto uitstoot van lidstaten wordt jaarlijks door de lidstaten 
gerapporteerd. Het hangt van de verdere invulling van het EU-beleid af of en hoe 
er tussen de lidstaten in de toekomst kan worden gesaldeerd.  
 
Deze leden vragen welk effect het bindend maken van de doelstelling heeft voor 
rechtszaken, bijvoorbeeld Urgenda.  
In reactie op deze vraag wordt verwezen naar het antwoord op de vraag van de 
leden van de GroenLinks- en PvdA-fractie over het bindende karakter van de wet. 
 
Deze leden vragen tot slot welke uitwerking het salderen van uitstoot binnen de 
Europese Unie heeft op het Nederlandse beleid, en wanneer hier meer 
duidelijkheid over komt. 
Zodra de EU-regelgeving inzichtelijk heeft gemaakt welke vormen van saldering 
mogelijk zijn zal ook duidelijk worden wat er nodig is om daar gebruik van te 
maken. Vervolgens zal Nederland moeten besluiten daar al dan niet gebruik van 
te maken. Het beleid gericht op de periode na 2030, waaruit moet blijken welke 
vormen van saldering mogelijk zijn, wordt later dit decennium in EU-verband 
ontwikkeld.   
  
De leden van de GroenLinks- en PvdA-fractie vragen waarom de doelstelling uit 
het coalitieakkoord van 60% op geen enkele manier in de wetswijziging is 
opgenomen. Zou dit niet tenminste als streefdoel in de wet kunnen worden 
opgenomen, bovenop een bindende doelstelling van 55%?  
In het coalitieakkoord is afgesproken dat het doel in de Klimaatwet wordt 
aangescherpt tot tenminste 55% CO2-reductie. Zo nodig worden extra stappen 
gezet om dit te realiseren. Om dat doel ook zeker te halen, richt het beleid zich op 
een hogere opgave, wat neerkomt op circa 60% in 2030. Om invulling te geven 
aan deze afspraak is een tweede doelstelling in de wet niet noodzakelijk. 
 
Kan de regering uitgebreider ingaan op het aspect van landgebruik? Kan er een 
overzicht worden gegeven hoe landgebruik is verwerkt in nationale en Europese 
klimaatwetgeving en welke impact dit heeft? 
Onder “landgebruik” worden de emissies als gevolg van landgebruik, 
landgebruikverandering en bossen verstaan. Het beleid gericht op het beperken 
van de emissies uit landgebruik en het vastleggen van emissies door landgebruik 
is vastgelegd in de Europese LULUCF (Land Use, Land Use Change and Forestry-
verordening) die een directe werking binnen Nederland heeft. Nederland heeft een 
bijzondere positie in de EU waar het gaat om landgebruik. De uitzonderingspositie 
bestaat er uit dat waar in vrijwel alle andere EU-lidstaten de sector landgebruik 
9 
 

zekerheid het zeer moeilijk is om overschrijding van de 1,5 graden nog te 
vermijden gezien de extreem snelle mondiale emissiereducties die dat zou vergen. 
 
Waarom is de wijziging van dit wetsvoorstel niet aangegrepen om een 
koolstofbudgetverdelingsmechanisme te introduceren in het Nederlandse 
klimaatbeleid? Erkent de regering dat het met de huidige reductiedoelstellingen 
een (tijdelijke) overschrijding van het 1,5OC doel accepteert?  
De wetswijziging is bedoeld om de Nederlandse Klimaatwet in lijn te brengen met 
de Europese klimaatwet. Aangezien de Europese klimaatwet geen 
budgetbenadering hanteert is dit ook niet in het wetsvoorstel opgenomen. Uit de 
IPCC-rapporten blijkt dat een tijdelijke overschrijding van de 1,5 graden moeilijk 
te vermijden is ongeacht de inspanningen van Nederland.  
 
Is de regering zich ervan bewust dat een (tijdelijke) overschrijding van het 1,5OC 
doel betekent dat een groot deel van Bonaire zal overstromen en het koraal zal 
afsterven? Vindt de regering dit rechtvaardig tegenover de inwoners van Bonaire?  
Als de wereldwijde opwarming tot 1,5 graden wordt beperkt, zoals afgesproken in 
de Overeenkomst van Parijs, zijn de gevolgen aanzienlijk kleiner dan wanneer de 
wereldwijde opwarming oploopt tot 2.7 graden of zelfs 4.4 graden. Niet bij elke 
overschrijding van het 1,5 graden doel zal een groot deel van Bonaire 
overstromen en het koraal afsterven. Maar de kans daarop is groter naarmate de 
(tijdelijke) overschrijding hoger is en langer duurt. Het is dus van belang om de 
temperatuurstijging zo veel mogelijk te beperken en na te gaan hoe de gevolgen, 
die zich soms ook pas manifesteren op de lange termijn, op te vangen zijn.   
 
Waarom vallen Bonaire, Sint-Eustatius en Saba niet onder de Klimaatwet en het 
Akkoord van Parijs? Wat is de gedachte daarachter en wat zijn de (eventuele) 
voor- en nadelen ervan? Op welke manier werkt dit ongelijkheid tussen het 
Europese deel van het Koninkrijk en Bonaire, Sint Eustatius en Saba in de hand? 
Wat gaat de regering hieraan doen?  
De Klimaatwet past binnen de context van de internationale en 
Europeesrechtelijke verplichtingen die voor Nederland gelden op het gebied van 
het tegengaan van klimaatverandering. Het VN Klimaatraamverdrag, de 
Overeenkomst van Parijs en ook de Europeesrechtelijke verplichtingen die daaruit 
zijn afgeleid, gelden alleen voor het Europese deel van het Koninkrijk der 
Nederlanden. De Klimaatwet is dan ook alleen van toepassing op het terugdringen 
van broeikasgassen in het Europese deel van het Koninkrijk der Nederlanden.  
De regeringen van de landen Aruba, Curaçao en Sint Maarten bepalen zelf hun 
standpunt over medegelding van het VN Klimaatraamverdrag en de Overeenkomst 
van Parijs. Voor medegelding is van belang dat deze landen hun 
uitvoeringsregelgeving op orde hebben. De Nederlandse Klimaatwet kan geen 
gelding krijgen in deze landen.  
Het verbreden van het toepassingsbereik van de Klimaatwet naar Bonaire, Saba 
en Sint Eustatius ligt vanwege de Europese context van deze wet niet voor de 
hand. Dat neemt niet weg dat de regering het van belang acht om ook op Bonaire, 
Saba en Sint Eustatius de uitstoot van broeikasgassen te reduceren en de 
energievoorziening te verduurzamen. Ook zonder een wettelijke regeling kan er 
consistent klimaat(mitigatie)beleid worden gevoerd. Zo heeft de regering op 28 
september 2022 bekend gemaakt de verduurzaming van de elektriciteitsproductie 
in Caribisch Nederland te steunen met 33,6 miljoen euro (Kamerstuk II 2021/22, 
32813, nr. 1005). Hiermee wordt binnen enkele jaren een aandeel duurzaam 
behaald van gemiddeld 75 à 80%.  
 
Erkent de regering dat de Nederlandse reductiedoelstellingen er impliciet vanuit 
gaan dat een enorme hoeveelheid broeikasgassen kan worden verwijderd uit de 
11 
 

komt overeen met 37%-reductie t.o.v. 2010 en ca. 18%-reductie ten opzichte van 
1990. 
 
De leden van de Partij voor de Dieren-fractie wijzen op het advies van een 
parlementaire onderzoekscommissie in 1996 om het voorzorgsbeginsel voorop te 
stellen in het klimaatbeleid (Kamerstuk 24 695, nr. 2-3). In dat kader wijzen deze 
leden ook op de cumulatieve werking van broeikasgassen in de atmosfeer, het feit 
dat elke extra tiende van een graad opwarming grote gevolgen kan hebben voor 
het leven op aarde en het daaruit voortvloeiende inzicht dat elke ton 
broeikasgassen die vanaf nu nog wordt uitgestoten bijdraagt aan het verder uit de 
hand lopen van de klimaatcrisis. De intensiteit van bosbranden, waterschaarste, 
overstromingen, mislukte oogsten en conflicten waar de wereld nu al mee wordt 
geconfronteerd, zijn nog maar het gevolg van de huidige opwarming van circa 1,1 
graden. Een overschrijding van het meest veilige koolstofbudget dat past bij het 
1,5°C-doel is bij gelijkblijvende wereldwijde uitstoot mogelijk al in 2027 een feit.  
Het kan zelfs niet worden uitgesloten dat dit budget reeds is overschreden.  
Hieruit volgt dat het loont om zo snel mogelijk zo veel mogelijk uitstoot te 
reduceren en daarmee niet te wachten tot 2040 of 2050. Hoe verhoudt dit zich 
volgens de regering tot de inhoud van het voorliggende wetsvoorstel?  
Door in te zetten op de doelen uit het voorliggende wetsvoorstel doet de regering 
al een zeer grote inspanning. PBL geeft aan dat het aangescherpte klimaatdoel 
van ten minste 55 procent broeikasgasreductie in 2030 ten opzichte van 1990 
grenst aan wat praktisch maximaal is te realiseren. Die inspanning beperkt zich 
niet tot een nationale inspanning maar vertaalt zich ook in een Europese en 
mondiale inzet waarmee Nederland tot de kopgroep binnen de EU en de EU tot de 
mondiale kopgroep behoort.  
 
In dit kader is het ook belangrijk om rekening te houden met de verschillende 
kantelpunten die het gevolg zijn van de klimaatcrisis. Uit recent onderzoek blijkt 
dat sommige kantelpunten mogelijk al in gang zijn gezet en andere kantelpunten 
niet veel extra opwarming meer nodig hebben om in gang gezet te worden.   
Zodra een kantelpunt is gepasseerd zal dat zorgen voor onomkeerbare 
veranderingen met grote gevolgen voor het leven op aarde. Wat vindt de regering 
van dit onderzoek? Hoe verhoudt dit zich volgens de regering tot de inhoud van 
het voorliggende wetsvoorstel? Bovenstaande voorbeelden onderstrepen het 
belang van het voorzorgsbeginsel bij het formuleren van reductiedoelen en beleid.  
De uitkomsten van dergelijk onderzoek zijn erg zorgelijk. Tegelijkertijd is er nog 
veel onzekerheid. Daarom is het wenselijk dat het IPCC hier verder aandacht aan 
besteedt. Het doel om de temperatuurstijging tot 1,5 graden te beperken is mede 
gericht op het voorkomen van het overschrijden van kantelpunten en kan daarom 
als invulling van het voorzorgbeginsel worden gezien.   
 
Ook daarom is het belangrijk dat Nederland zo spoedig mogelijk een zo groot 
mogelijke bijdrage gaat leveren aan het voorkomen van een verdere opwarming 
van de aarde. Waarom gaat de regering in de voorliggende wetswijziging niet uit 
van het voorzorgsbeginsel? Waaruit blijkt dat de voorliggende wetswijziging 
rekening houdt met de post onvoorzien, waarmee deze leden doelen op 
onverwachte tegenvallers in de opwarming van de aarde? 
Zie het antwoord op de vorige vraag van deze leden. 
 
De leden van de Partij voor de Dieren-fractie menen dat in de voorgestelde 
wetswijziging nog altijd geen streep wordt gezet door de vrijblijvendheid van het 
2030-doel. Nog altijd wordt in de voorgestelde wetswijziging gesproken van een 
politiek streven dat geen enkele garanties biedt. Een blik op hoe opeenvolgende 
kabinetten zijn omgegaan met de uitvoering van het Urgenda-vonnis of een blik 
13 
 

zal worden uitgewerkt in het Nationaal Programma Energiesysteem. Het 
onderschrijft ook het belang om negatieve emissie technologieën verder te 
brengen. De regering heeft een quick scan laten uitvoeren naar de mogelijkheden 
en wenselijkheid van een Nederlands onderzoekprogramma negatieve emissie 
technologieën (TK 32813, nr. 1056).  
 
De regering lijkt erop voor te sorteren dat Nederland ook in 2050 nog 
broeikasgassen zal uitstoten, maar dat dit gecompenseerd zal kunnen worden 
door andere lidstaten. Erkent de regering dat het juridisch noch praktisch zeker is 
dat er gesaldeerd zal kunnen worden tussen lidstaten?  
In de Europese klimaatwet wordt erkend dat een gecoördineerd optreden op het 
niveau van de Unie nodig is om het doel te halen. Daarmee wordt voorgesorteerd 
om dit op een manier te realiseren waarvoor het niet noodzakelijk is dat elk 
individueel land ook een uitstoot van netto-nul heeft. De uitkomst kan zowel zijn 
dat Nederland per saldo een positieve netto uitstoot heeft als dat Nederland per 
saldo een negatieve netto uitstoot heeft.  
 
Erkent de regering tevens dat het onrechtvaardig is wanneer rijke landen zoals 
Nederland, met een hoge (historische) uitstoot en een hoge uitstoot per inwoner, 
hun reductieverplichting afschuiven op andere landen?  
Het feit dat de EU er voor kiest het netto-nul doel te relateren aan de emissies 
binnen de EU en daarvoor geen gebruik maakt van mogelijke 
compensatiemaatregelen buiten de EU geeft al aan dat er geen afschuiving 
plaatsvindt naar armere landen.  
 
Kent de regering het zeer bruikbare advies van de Finse klimaatraad over de 
vraag hoe klimaatdoelen in lijn gebracht kunnen worden met het Parijsakkoord en 
de klimaatwetenschap? In dit advies wordt onder andere invulling gegeven aan 
routes die leiden tot negatieve emissies en doelen boven de 100% 
emissiereductie. Wat vindt de regering van dit rapport? Wat kan Nederland 
daarvan leren volgens de regering?  
Ja, het rapport is bekend. Hoewel de situatie in Finland niet geheel vergelijkbaar is 
met die in Nederland aangezien Finland met zijn uitgestrekte bossen wat dat 
betreft meer mogelijkheden voor negatieve emissies heeft is het altijd goed om 
kennis te nemen van dergelijke rapporten. In het rapport wordt erkend dat een 
uitspraak over een eerlijk aandeel van de emissiereductie een normatieve keuze 
betreft. Op basis van die normatieve keuze doet de Finse Raad uitspraken over 
een eerlijk aandeel van de emissiereductie. 
 
Is de regering bereid om de onafhankelijke wetenschappelijke adviesraad, die 
momenteel wordt opgericht naar model van de Britse Committee on Climate 
Change, te vragen om een Nederlandse variant van dit rapport op te stellen, 
eventueel in samenwerking met de Finse klimaatraad? Zo nee, waarom niet? In 
het raamwerk van de Finse klimaatraad wordt rekening gehouden met drie 
principes: gelijkheid, mitigatiemogelijkheden en historische verantwoordelijkheid.   
Het Instellingsbesluit van de Wetenschappelijke Klimaatraad omschrijft de taken 
van deze onafhankelijke wetenschappelijke adviesraad. De raad geeft gevraagd en 
ongevraagd advies over het te voeren klimaatbeleid, en geeft advies ten behoeve 
van het vijfjarige Klimaatplan. Om die reden zal de regering de wetenschappelijke 
Klimaatraad verzoeken het eerste advies te richten op klimaatneutraliteit. De 
adviesaanvragen worden namens de regering aan de Wetenschappelijke 
Klimaatraad gesteld. Dat vergt nader afstemming binnen de regering. Niettemin is 
het eerste beeld dat een dergelijk advies nuttig is. Het is van belang dat 
klimaatraadadviesraden hun kennis delen, van elkaar leren en waar mogelijk 
15 
 

Daarnaast werd in het coalitieakkoord gesproken over het in beleid streven naar 
60% reductie in 2030. Hoe wordt dit beleidsstreven gereflecteerd in wet- en 
regelgeving? 
Hiervoor wordt allereerst verwezen naar het antwoord op de vraag van de leden 
van de D66-fractie over de tweede wijziging van de Klimaatwet. Verder wordt 
opgemerkt dat de keuze om de streefdoelstelling van 60% voor 2030 wettelijk te 
regelen een politieke keuze is. In het coalitieakkoord wordt aangegeven dat het 
beleid gericht wordt op 60% reductie zodat er met meer zekerheid 55% 
gerealiseerd wordt.  
 
Deze leden vragen ook of de regering de mening deelt dat de 55%-
reductiedoelstelling weliswaar een uitvoering van een afspraak in het 
coalitieakkoord is, maar niet per definitie een implementatie van de Europese 
klimaatwet. 
Op deze vraag wordt verwezen naar het antwoord op de eerste vraag van de 
leden van de SGP-fractie over het streefdoel van 55% reductie.  
 
Alhoewel de Europese klimaatwet niet per se betekent dat iedere lidstaat 55% 
moet reduceren, is de Europese overkoepelende 55%-reductie niet vrijblijvend. 
Hoe gaat de regering hiermee om? De regering geeft bij artikel 2, tweede lid, 
onder b aan dat deze zin directe werking heeft, is hiermee de Europese 
verplichting, welke nog nader ingevuld wordt, voldoende verplichtend en ook 
afdwingbaar? 
De EU vertaalt het bindende doel op EU-niveau in bindende wetgeving waardoor 
gegarandeerd is dat het totaal minimaal optelt tot 55% reductie. De wetgeving is 
deels gericht op lidstaten, bijvoorbeeld waar het gaat om de emissies buiten de 
ETS-sectoren en deels op bedrijven, bijvoorbeeld waar het gaat om de emissies 
binnen de ETS-sectoren. Zowel de lidstaten als bedrijven zijn gehouden aan die 
wetgeving.   
 
De leden van de ChristenUnie-fractie vragen tot slot hoe rekening gehouden wordt 
met actuele ontwikkelingen in de klimaatwetenschap. Zij doelen hier op recente 
inzichten dat veel tipping points al in gang gezet zijn, bij een kleinere wereldwijde 
temperatuurstijging dan eerder is voorzien. Hoe kunnen actuele 
wetenschappelijke inzichten over de benodigde CO2-reductie om de planeet te 
beschermen tegen verwoestende en onomkeerbare klimaatverandering snel 
worden meegenomen in beleid? 
Actuele ontwikkelingen in de klimaatwetenschap kunnen aanleiding zijn om zowel 
de Europese klimaatwet als de Nederlandse Klimaatwet aan te passen. De 
Nederlandse Klimaatwet voorziet daarin met een klimaatwetcyclus waarbij het 
vijfjarige Klimaatplan ook een beschouwing moet geven op de meest recente 
wetenschappelijke inzichten.  
 
De leden van de SGP-fractie lezen dat de regering aangeeft dat het Europese doel 
van 55% voor Nederland een opgave kan betekenen die zowel hoger als lager kan 
uitkomen als 55%. Wordt het nationale wettelijke streefdoel voor 2030 bijgesteld 
naar boven dan wel naar beneden als blijkt dat de opgave hoger respectievelijk 
lager uitvalt dan 55%, zo vragen deze leden. Waarom wel/niet?  
Nee, het wettelijk streefdoel wordt niet bijgesteld op basis van de opgave die 
volgt uit Europees beleid. Die Europese opgave is ook niet te vertalen in een 
nationale opgave omdat een deel van de Europese opgave ingevuld wordt met EU-
brede instrumenten, zoals het ETS.  
 
17 
 

nationale streefdoel. Het beleid dient ook te voldoen aan de Europeesrechtelijke 
verplichtingen ten aanzien van het reduceren van broeikasgasemissies. 
 
Het lid van de BBB-fractie vraagt waar de grens ligt, als bijstelling van de doelen 
in Europa volgens de regering over lokaal (Nederlands) beleid gaat. Is de regering 
van mening dat voortdurend bijsturen van beleid en verhogen van eerder 
vastgestelde doelen geen kenmerk is van een betrouwbare overheid? Hoe gaat de 
regering voorkomen dat de spelregels tijdens de wedstrijd gewijzigd gaan 
worden?  
Met het vastleggen van het streefdoel van 55% in 2030 en klimaatneutraliteit 
voor 2050 schept de regering meer duidelijkheid voor de langere termijn. Er moet 
nog aanvullend Europees beleid ontwikkeld worden om aan de Europese doelen te 
voldoen en het aanvullend nationale beleid om aan de nationale doelen te 
voldoen. Het bijsturen van beleid en het verhogen van eerder vastgestelde doelen 
is noodzakelijk om te voldoen aan de afspraken uit het Parijsakkoord en de 
gevaarlijke opwarming van de aarde te voorkomen. Blijven vasthouden aan oud 
beleid dat onvoldoende is, acht de regering niet verantwoord.    
 
Het lid van de BBB-fractie vraagt tot slot of het salderen tussen lidstaten zal gaan 
op basis van een systematiek waar een vergoeding tegenover staat?  
Aangezien het beleid tot 2050 om in 2050 een netto uitstoot van nul in EU-
verband te realiseren nog niet bekend is, is het ook nog niet bekend of er redenen 
zijn voor vergoedingen ten aanzien van salderingsopties.  
 
3. Handhaafbaarheid, uitvoerbaarheid en fraudebestendigheid 
 
De leden van de D66-fractie vragen de regering uiteen te zetten wat nodig zou zijn 
om Nederlandse rechtspersonen in staat te stellen zich te beroepen op de 
Klimaatwet, in plaats van het Europees Verdrag van de rechten van de mens 
(EVRM)? 
De Klimaatwet bevat een kader waarmee wettelijk is geborgd dat de regering 
nationaal klimaatbeleid voert met het oog op de reductiedoelstellingen voor 2030 
en 2050. De wetgever heeft uitdrukkelijk beoogd doelen vast te leggen die niet bij 
de rechter kunnen worden afgedwongen. Het is aan het parlement om de regering 
aan de doelen te houden en de voortgang van het klimaatbeleid te controleren. 
Voor een direct beroep op de Klimaatwet is het nodig dat de Klimaatwet zodanig 
wordt gewijzigd dat op grond van deze wet besluiten – zoals vergunningen 
-  worden genomen die gekoppeld zijn aan het behalen van de 
reductiedoelstellingen. Daarmee zou het karakter van de Klimaatwet wijzigen van 
een wet die een beleidskader biedt dat ervoor moet zorgen dat de regering de 
doelstellingen haalt naar een wet die concretere normering bevat en zich richt op 
uitvoering door middel van het nemen van concrete besluiten. 
 
Het lid van de BBB-fractie vraagt hoe de regering de doelstelling ziet, ook in het 
licht van de beperkingen in de uitvoering, zoals nu er netcongestieproblemen zijn 
door het gehele land waardoor bedrijven geen zonnepanelen op het dak zouden 
kunnen plaatsen, al zouden ze dat willen. Moet dat wat er in de wet wordt 
vastgelegd niet veel meer gestaafd worden aan wat er uitvoeringstechnisch 
haalbaar is? Op welke wijze wordt daar rekening mee gehouden in de juridische 
afdwingbaarheid ten gevolge van deze wetswijziging? 
Zie het antwoord op de vraag van het lid van de BBB-fractie naar de mogelijke 
interventies van de regering om te voorkomen dat de kosten op de samenleving 
worden afgewenteld als de doelen niet haalbaar blijken.  
19 
 

