 
> Retouradres Postbus 20701 2500 ES Den Haag 
de Voorzitter van de Tweede Kamer 
der Staten-Generaal  
Bezuidenhoutseweg 67  
2594 AC Den Haag 
 
 
 
Ministerie van Defensie 
 
Plein 4 
Datum 2 december 2022 MPC 58 B 
Postbus 20701 
Strategisch Vastgoedplan 2022 
Betreft 
2500 ES Den Haag 
www.defensie.nl 
 
 
 
 
 
 
 
Defensie maakt zich klaar voor de toekomst in een onzekere tijd waar 
 
internationale spanningen nadrukkelijk onze aandacht vragen. In deze 
Onze referentie 
kabinetsperiode wordt fors geïnvesteerd in de ontwikkeling van onze krijgsmacht, BS2022019901 
dit betekent dat onze organisatie de komende jaren zal groeien. Daarbij wordt 
 
niet alleen ingezet op het aantrekken van meer personeel en materieel, er wordt 
ook geïnvesteerd in het vastgoed van Defensie, zowel in Nederland als op het Bij beantwoording datum, 
onze referentie en betreft 
Caribisch deel van het Koninkrijk der Nederlanden.   
vermelden. 
 
Ik beschouw het voorbereiden van onze kazernes op de toekomst als 
randvoorwaardelijk en vormend voor de ontwikkeling van de Defensieorganisatie. 
Dit Strategisch Vastgoedplan 2022 (SVP) vormt het kader van de aanpak en dient 
vier doelen. Het strategisch perspectief dat in het SVP wordt gehanteerd is de 
groei van de krijgsmacht richting de NAVO-norm van 2 procent van het bruto 
binnenlands product. In de Kamerbrief van mei jl. (Kamerstuk 34 919, nr. 91), 
waarin de contouren van de aanpak zijn geschetst (de Contourenbrief), heb ik de 
vierledige doelstelling van deze opgave reeds uiteengezet:  
 
1) Het aanpakken van ons vastgoed is allereerst noodzakelijk om de 
komende jaren onze taak goed uit te voeren. Het actuele dreigingsbeeld 
vraagt om meer en andere inzet en voorbereiding van Defensie. Daarom 
is Defensie vol in transitie richting een moderne krijgsmacht. Dit leidt tot 
andere vastgoedbehoeften dan ten tijde van de bouw van de meeste 
kazernes. 
2) Daarnaast wil ik ons personeel de werkomstandigheden geven die ze 
verdienen. Het Defensiepersoneel is het hart van onze organisatie. Door 
bezuinigingen in het verleden hebben zij soms lange tijd gewerkt en 
overnacht in gebouwen die sterk aan onderhoud of vervanging toe waren. 
Nu Defensie de komende jaren gaat groeien wil ik het personeel zoveel 
mogelijk centraal stellen. Dit komt bijvoorbeeld tot uiting in de 
arbeidsvoorwaarden van de nieuwe CAO, maar ook in de uitgangspunten 
van dit SVP. Dat gaat enerzijds over langetermijndenken en inspelen op 
trends. Maar ook over kleinere projecten en sneller ingrijpen bij 
onwenselijke situaties die relatief eenvoudig kunnen worden opgelost. 
Een ander belangrijk uitgangspunt bij het SVP is dat we ons personeel 
meer de gelegenheid willen geven om langer op dezelfde plek te blijven 
werken, zodat overplaatsingen en binnenslapen minder voorkomen en 
meer stabiliteit voor de gezinssituatie wordt gecreëerd.  
3) Ook is ons Defensievastgoed nu nog onvoldoende duurzaam. Met het 
klimaatneutraal en fossielvrij maken van ons vastgoed kan Defensie een 
belangrijke bijdrage leveren aan het verminderen van de CO -footprint 
2
van het Rijk. 
4) De laatste doelstelling is het op orde brengen van de financiën binnen het 
vastgoeddomein. De huidige financiële disbalans tussen het beschikbare 
budget en de omvang van het Defensievastgoed is onhoudbaar, zo blijkt 
ook uit het Interdepartementaal Beleidsonderzoek (IBO) naar het 
 
 Pagina 1 van 15 
 

Deze lijst wordt aangevuld met twee nieuwe projecten:  
  Het concentreren van logistieke en operationele eenheden in de omgeving 
van Soesterberg.  
  Het concentreren van eenheden op de Nieuwe Haven in Den Helder.  
Voor deze twee projecten geldt, net als voor de projecten die in de 
Contourenbrief zijn genoemd, dat ik een bestuurlijk voornemen uitspreek om 
deze ontwikkeling uit te voeren en nu met de regio in gesprek ga met de intentie 
om tot een gezamenlijke aanpak te komen. In het projectenoverzicht in de bijlage 
staat meer informatie over de stand van zaken van deze projecten. Beide 
projecten zijn, net als de eerder genoemde projecten, grootschalig van aard en 
vereisen regionale en lokale afstemming en samenwerking.  
 
Met het concreter worden van de plannen die voortkomen uit het SVP, zullen 
andere locaties permanent of tijdelijk beschikbaar komen voor een andere 
bestemming. Defensie weegt aan de hand van een afwegingskader dat is 
gefundeerd op de vierledige doelstelling af, of een locatie tijdelijk of structureel 
wordt afgestaan. Dit biedt meekoppelkansen voor andere opgaven in het 
ruimtelijk domein, bijvoorbeeld voor woningbouw, voor de energietransitie, voor 
landbouw, voor natuur of voor een combinatie van functies. Natuurontwikkeling 
kan daarbij ook ontlastend werken voor de stikstofproblematiek. Het zal naar 
verwachting gaan om enkele tientallen kleine en grotere Defensielocaties. Voor 
deze zogenaamde ‘perspectieflocaties’ zoeken Defensie, het Rijksvastgoedbedrijf 
(RVB) en andere betrokken ministeries en regionale spelers gezamenlijk naar een 
nieuwe bestemming. Het is de ambitie om een invulling te vinden die aansluit bij 
de maatschappelijke opgaven en van toegevoegde waarde is voor de regio. In de 
paragraaf ‘In overleg met de regio’ wordt dieper ingegaan op dit traject. 
 
Opgave Strategisch Vastgoedplan 2022 
In de eerder aangehaalde Contourenbrief zijn de uitgangspunten geformuleerd 
voor de vier doelstellingen die centraal staan. In deze brief wordt per aspect een 
slag dieper gegaan door te beschrijven hoe we deze doelen, en de 
uitgangspunten die daarbij horen, meenemen bij de totstandkoming van de 
plannen die voortkomen uit het SVP. 
 
1 Goed voorbereid en klaar voor inzet  
De kerntaak van Defensie is dat we klaarstaan voor onverwachte situaties, zeker 
nu internationaal de spanningen oplopen. Het Defensievastgoed heeft als 
belangrijkste functie dat het de grondwettelijke Defensietaken ondersteunt. De 
meeste kazernes in ons land zijn gebouwd voor 1970, in een periode dat de 
krijgsmacht er nog anders uitzag en voorbereid moest zijn op andere dreigingen. 
Omdat de vastgoedbehoefte een afgeleide is van hoe de Defensieorganisatie zich 
ontwikkelt, vraagt dit om verandering. 
 
Concentreren op strategische locaties 
In de Contourenbrief is al genoemd dat het bij elkaar plaatsen van eenheden die 
elkaar versterken in hun optreden een van de uitgangspunten van het SVP is. Het 
concentreren van deze eenheden biedt voordelen vanuit operationeel opzicht, zo 
raken eenheden van verschillende Defensieonderdelen beter op elkaar ingespeeld. 
Daarnaast voorkomt het gezamenlijk huisvesten van samenwerkende eenheden 
onnodige vervoersbewegingen. Een goed voorbeeld van concentratie is het eerder 
aangehaalde plan om meerdere logistieke en operationele eenheden te 
concentreren op de locatie Soesterberg. Hiermee wordt Soesterberg een logistiek 
cluster van waaruit men het hele land bedient. Naast Soesterberg wordt ook 
onderzoek gedaan naar andere logistieke complexen, en hoe deze keten het 
 
 Pagina 3 van 15 
 

Aangezien de strategische reserve op korte termijn niet nodig is, kunnen deze 
locaties worden aangewend voor andere, tijdelijke functies. Als tijdelijke invulling 
voor deze locaties kan gedacht worden aan energieopwekking of recreatie. Het 
gaat hier om grotendeels lege terreinen: de bestaande bebouwing aan die het 
eind van hun levensduur zit wordt gesloopt om verkrotting tegen te gaan en 
kosten te sparen. 
 
Kazerne van de toekomst 
Om de oorlog van morgen te winnen, moeten we nog meer inzetten op 
samenwerking met innovatieve partners en technologieën. Ik zie de functie van 
de kazerne in de toekomst verbreden als een plek waar meer samengewerkt 
wordt met andere partijen, volgens een campus-benadering. Nu al is te zien dat 
Defensie ook een aantrekkende werking heeft op innovatie en andere 
ontwikkelingen: aan de rand en om kazernes heen verrijzen innovatieve labs en 
sportinstellingen. Voor de kazerne van de toekomst zal dit nog sterker het geval 
zijn, waarbij de we ondernemingszin en denkkracht van de regio naar binnen 
willen halen en versterken. Een goed voorbeeld is MINDbase, een initiatief waar 
Defensie samenwerkt met partijen als TNO, NLR, MARIN en diverse startups. 
MINDbase zit nu al in Rotterdam, Eindhoven en Enschede.  
 
2 Personeel centraal 
Defensie zet met de Defensienota vol in op het versterken van ons 
werkgeverschap (Kamerstuk 36124, nr.1). We investeren daarom in goede 
arbeidsvoorwaarden, modern personeelsbeleid en in een gezonde bedrijfsvoering 
en werkomgeving. Met ons personeel staan we dag en nacht klaar voor 
Nederland. Ik vind het daarom belangrijk dat we ons huidige personeel de 
komende jaren vasthouden en ervoor zorgen dat zij met een gevoel van trots 
naar hun werk gaan. Het moderniseren en het wegwerken van achterstanden op 
onze kazernes is ook een belangrijke factor om nieuw personeel aan te trekken. 
Onderdeel van het personeel centraal stellen bij het SVP is dat we weten welke 
behoeften bij ons personeel leven. Het ophalen van kennis en wensen is daarom 
een doorlopend en iteratief onderdeel van de uitwerking van het SVP. Dit doen we 
zowel op kwantitatief als kwalitatief vlak, door middel van digitale enquêtes en 
dialogen met het personeel. Ik wil hiermee borgen dat de behoeften van ons 
personeel goed landen in de plannen die we maken. Daarnaast is ook de 
medezeggenschap actief betrokken bij het uitwerken van de plannen.   
  
De verbetering van de werkomstandigheden van het Defensiepersoneel is een 
belangrijke aanleiding voor dit SVP. In het verleden is het meermaals 
voorgekomen dat locaties gesloten moesten worden omdat de situatie te slecht of 
zelfs onveilig was. Vervolgens zijn tal van maatregelen in gang gezet om een 
inhaalslag te maken in het achterstallig onderhoud, maar zeker met oog op de 
groei van de organisatie in de toekomst is er meer nodig. In het SVP wordt verder 
gedacht dan alleen de basis op orde te brengen. Het doel is om de kazernes van 
Defensie klaar te maken om het werk van de huidige en toekomstige generaties 
Defensiemedewerkers optimaal te ondersteunen.  
 
Minder overplaatsingen voor een stabiele basis voor gezinnen 
In de Contourenbrief is uiteengezet dat Defensie ernaar streeft haar personeel 
gedurende hun loopbaan minder vaak en minder ver over te plaatsen. Ik wil dat 
ons personeel hierin wordt gefaciliteerd, zodat een Defensiecarrière goed te 
combineren is met een vaste woonlocatie en het thuisfront een stabiele basis 
krijgt. Dit komt terug in de uitwerking van het SVP door werven, opleiden, 
 
 Pagina 5 van 15 
 

Voor de onderwerpen kantoren, onderwijsinstellingen, de kazerne van de 
toekomst (inclusief legering) en de logistieke inrichting (inclusief magazijnen), 
worden studies uitgevoerd naar hoe deze zaken in de toekomst beter kunnen 
worden ingericht. Hierbij wordt de koppeling gemaakt met het nieuwe HR-model 
waar Defensie nu aan werkt (Kamerstuk 35570-X, nr. 91). Bij het verder 
uitwerken van de kazerne van de toekomst en de campusgedachte, wordt ook 
gedacht aan het faciliteren van andere behoeften van ons personeel. Het 
accommoderen van zaken zoals kinderopvang en huisdierenopvang op de kazerne 
zijn bijvoorbeeld zaken die leven en waarmee we onze mensen en hun gezinnen 
meer mogelijkheden kunnen bieden om werk en gezinsleven te combineren.  
 
Verbinden met de omgeving  
Defensie is een organisatie die sterk is geworteld in de regio’s waar we gevestigd 
zijn. Dit is een relatie die vaak decennia of zelfs eeuwen teruggaat. Ik besef dat 
de verbinding van Defensie met de regio’s waar we zitten waardevol is: onze 
mensen en hun gezinnen voelen zich er thuis en maken actief deel uit van de 
maatschappij. Daarnaast maken de mensen die er wonen op een directe manier 
mee wat Defensie doet. Ik voel deze verbondenheid ook in de gesprekken waar 
het gaat over locaties waar Defensie mogelijk vertrekt en ruimte wil maken voor 
andere functies. Dit besef sterkt mij in het in de Contourenbrief geformuleerde 
uitgangspunt dat Defensie breed in het land vertegenwoordigd moet zijn. Niet 
alleen vanuit het oogpunt van werving en gereedstelling, maar ook vanwege de 
toegevoegde waarde van deze wederzijdse verbondenheid.  
 
Daarnaast is het belangrijk om onze verbinding met de samenleving waar 
mogelijk te versterken. Hier wordt gericht naar gekeken bij de uitwerking van het 
SVP, bijvoorbeeld door te kijken naar koppelingen met externe 
onderwijsinstellingen en andere maatschappelijke organisaties om zo mensen te 
interesseren voor een loopbaan bij Defensie. Ik wil nog meer investeren in onze 
banden met de plekken waar we gevestigd zijn, soms door letterlijk en figuurlijk 
de hekken open te zetten voor bezoekers en ideeën van buiten. Het gesprek 
aangaan over hoe we ons nog meer als ‘goede buur’ kunnen opstellen hoort daar 
ook bij, in het speciaal in situaties waarbij de omgeving hinder ondervindt van de 
activiteiten van Defensie.  
 
3 Verduurzaming 
Het vastgoed van Defensie bestrijkt zestig procent van de totale 
vastgoedportefeuille van het Rijk en heeft te kampen met achterstallig 
onderhoud. De transitie naar een klimaatneutrale vastgoedportefeuille is daarmee 
een grote opgave, maar daarnaast ook een kans: Het totale energieverbruik van 
Defensie was in 2021 7.098 terajoule. Dit is vergelijkbaar met het totale 
energieverbruik van de stad Delft. 3.047 terajoule daarvan komt voor rekening 
van het vastgoed, zowel door gas- als elektriciteitsverbruik. Dit staat gelijk aan 
een CO -emissie van 0,279 megaton. Met het klimaatneutraal maken van ons 
2
vastgoed kan Defensie dus een significante bijdrage leveren aan de 
verduurzaming van het maatschappelijk vastgoed. Deze verduurzaming is al 
ingezet, maar wordt de komende jaren versneld met de uitwerking van dit SVP, 
waar verduurzaming een van de vier doelen is.  
 
Doelen en Key Performance Indicators (KPI’s) verduurzaming kazernes 
Defensie volgt het Rijksdoel om in 2050 een volledig klimaatneutrale 
vastgoedportefeuille te realiseren. Als tussendoel is Rijksbreed vastgesteld dat in 
2030 de CO -uitstoot met 55 procent moet zijn afgenomen ten opzichte van het 
2
 
 Pagina 7 van 15 
 

zelfvoorzienendheid per object in relatie met de omgeving bezien. Defensie gaat 
samen met waterschappen en drinkwaterbedrijven mogelijkheden onderzoeken 
om (drink)wateropslag op eigen terreinen te realiseren, dan wel capaciteit om zelf 
drinkwater te maken. 
 
4 Financieel in balans 
Fors ingrijpen in het huidige vastgoed van Defensie is ook vanuit financieel 
perspectief hoognodig: de uitgaven aan achterstallig onderhoud vormen op dit 
moment een kostenpost die blijft oplopen. Defensie loopt achter de feiten aan en 
houdt onvoldoende middelen over om te investeren in de toekomst van de 
kazernes. Linksom of rechtsom moet de portefeuille de komende jaren in balans 
worden gebracht door investeringsmiddelen in te zetten voor de (ver)bouw van 
(nieuwe) moderne kazernes en het afstoten of slopen van oude kazernes. Op die 
manier gaan we beschikken over het vastgoed dat we daadwerkelijk nodig 
hebben en krijgen we grip op de onderhoudskosten. Als dat niet lukt moeten we 
onnodig kosten blijven maken voor onderhoud van vastgoed dat we niet nodig 
hebben. Dat is onwenselijk omdat het ten koste gaat van andere 
investeringen in ons personeel en materieel. 
 
Bij de start van de verkenningen naar deze opgave is gekeken naar welk type en 
hoeveel vastgoed grofweg nodig is voor de krijgsmacht van de toekomst, ook met 
oog op de groei van de krijgsmacht naar 2 procent NAVO-norm. Daaruit volgt dat 
van de ongeveer 6 miljoen vierkante meters aan bruto vloeroppervlakte die 
Defensie op dit moment in gebruik heeft, Defensie met ongeveer één derde van 
het aantal vierkante meters minder toe kan, als er strategisch wordt geïnvesteerd 
in doelmatige nieuwbouw. Door scherp te kijken naar wat onze organisatie in de 
toekomst wel en niet nodig heeft, kan Defensie dus een aanzienlijk aantal 
gebouwen aanbieden voor herbestemming of slopen. De middelen die in de oude 
situatie worden uitgetrokken voor onderhoud, worden in de nieuwe situatie 
ingezet voor het plegen van gerichte investeringen in de toekomst. Gezien de 
aard en looptijd van grote bouwprojecten, wordt steeds bij het opstellen van de 
begroting bezien in hoeverre het ritme van de investeringskosten moet worden 
aangepast.   
 
Met het geld dat beschikbaar komt door afstoting van overbodig vastgoed en met 
de beschikbare investeringsmiddelen uit de begroting en de aanvullende middelen 
van het Coalitieakkoord (voor het vastgoed incidenteel € 2,3 miljard en 
structureel € 165 miljoen), kan Defensie het SVP de komende 15 jaar verder 
uitwerken en grondig investeren in het vastgoed. De beschikbare middelen zijn 
leidend voor het SVP. Gedurende de uitwerking van het plan zullen er wijzigingen 
in de kosten optreden als gevolg van geopolitieke ontwikkelingen, besluiten die 
nog worden genomen en onderkende risico’s, bijvoorbeeld rondom 
prijsontwikkelingen in de bouw en veranderende regelgeving. Daarom wil ik als 
onderdeel van de rapportage over het SVP een realistische, vijfjarige raming van 
de kosten van het vastgoed opnemen in de jaarlijkse Kamerbrief, zodat tijdig kan 
worden ingegrepen als bijsturing gedurende de looptijd nodig is.  
 
Het grondig investeren in onze kazernes om een moderne, duurzame en 
structureel betaalbare vastgoedportefeuille te realiseren is een goed voorbeeld 
van doelmatigheid. Tegelijkertijd is dit niet een puur cijfermatige exercitie en gaat 
het over de toekomst van de krijgsmacht. Dat betekent dat dit een proces is 
waarin voortschrijdend inzicht een grote rol zal spelen en Defensie zich adaptief 
moet opstellen. Ook door te schakelen tussen langetermijnperspectief en 
kortetermijnoplossingen. De situatie op sommige locaties is namelijk zo nijpend, 
 
 Pagina 9 van 15 
 

 
Fasering projecten met regionale impact 
Vervolgproces 
De verdere uitwerking van het SVP is een gefaseerd proces waarbij ik uw Kamer 
actief betrek bij de voortgang en de plannen. Om de samenhang van de opgave 
te bewaren wordt jaarlijks een voortgangsbrief opgesteld waarin ik inga op de 
vierledige doelstelling van het programma en de vorderingen daaromtrent. Voor 
verduurzaming en de financiële component wordt concreet ingegaan op de KPI’s 
die in de voorgaande paragrafen zijn vastgesteld. Onderdeel van deze brief is het 
projectenoverzicht, inclusief de stand van zaken.  
 
In aanvulling daarop wordt het Defensie Materieel Proces gevolgd bij individuele 
projecten waarbij het bestuurlijk voornemen heeft geresulteerd in een voorlopig 
besluit. Zoals daarbij gebruikelijk is, wordt u met een A-brief geïnformeerd over 
de start van de uitvoeringsfase van het project. Afhankelijk van de behandeling 
hiervan volgt bij de aanbesteding van het project een D-brief. Defensie en het 
RVB werken in de uitwerking van de programma en de individuele projecten nauw 
samen als strategische partners. 
 
Waar houden we rekening mee in de uitwerking?  
 
Externe ontwikkelingen en risico’s 
De krijgsmacht ontwikkelt zich in hoog tempo, dat betekent ook dat Defensie 
flexibel moet inspelen op externe factoren bij het realiseren van plannen. De 
omvang van de vastgoedopgave vraagt een hoog ambitieniveau, maar 
tegelijkertijd ben ik realistisch bij de uitwerking van het SVP. Meerdere externe 
factoren vormen risico’s die, ondanks risicobeheersing, van impact kunnen zijn op 
planning, aanpak en de financiën. Een voorbeeld is de verkrijgbaarheid en de 
betaalbaarheid van bouwmaterialen. Defensie is hierbij net als andere 
organisaties afhankelijk van de marktontwikkelingen. Ook is het aantrekken en 
behouden van voldoende capaciteit en specialistische kennis, zowel bij 
uitvoerders, Defensie als bij het RVB een aandachtspunt.  
 
 
 Pagina 11 van 15 
 

inmiddels gestart met de implementatie van een nieuw onderhoudsmanagement 
systeem (OMS), dat wanneer het volledig operationeel is, zal zorgen voor 
eenvoudiger en meer integraal inzicht in de staat van het onderhoud van het 
Defensievastgoed. Ook zijn KPI’s toegevoegd in de managementrapportages 
van het RVB naar Defensie, waardoor Defensie een beter inzicht krijgt in de staat 
van het vastgoed. Bovendien is een TaskForce Normering Vastgoed (TF NoVa) 
ingesteld die de effectieve bezetting en gebruik van het Defensievastgoed 
onderzoekt. De rapporten van TF NoVa leveren actuele en gevalideerde data voor 
de volgende fasen in de aanpak van de vastgoedportefeuille. 
 
2. Zorg dat de bestaande disbalans tussen het beschikbare budget en de 
vastgoedportefeuille wordt hersteld door concentratie, verduurzaming en 
vernieuwing;  
Het herstellen van de balans tussen het budget en de vastgoedportefeuille is een 
van de vier doelen van het SVP. In de paragraaf ‘financieel in balans’ is uitgebreid 
ingegaan op de benodigde investeringen om de balans te herstellen. Bij het 
monitoren van het SVP zal in de jaarlijkse Kamerbrief standaard worden 
gerapporteerd over de financiële component van het programma. 
 
3.Realiseer een toekomstvast en stabiel stelsel door het vastgoed van Defensie 
onder te brengen in een eigen stelsel bij het Rijksvastgoedbedrijf. 
In tegenstelling tot de meeste andere onderdelen van de Rijksoverheid, heeft 
Defensie op dit moment haar vastgoed (gebouwen en terreinen) in eigen bezit. 
Het Rijksvastgoedbedrijf (RVB) beheert het vastgoed voor Defensie. Defensie 
heeft, naar aanleiding van deze aanbeveling van het IBO, het principebesluit 
genomen om over te gaan op een nog nieuw te ontwikkelen stelsel bij het RVB. 
Hierbij ‘koopt’ of financiert het RVB gefaseerd het vastgoed van Defensie en 
betaalt Defensie vervolgens jaarlijks een gebruikersvergoeding aan het RVB, 
bestaande uit rente en afschrijving. Het achterliggende doel is dat het 
baten/lasten-stelsel waar het RVB mee werkt voor financiële stabiliteit zorgt en 
toegang geeft tot een leenfaciliteit waarmee investeringen kunnen worden 
versneld. Het nieuwe stelsel zal in de komende periode door Defensie en het RVB 
worden uitgewerkt. Belangrijke voorwaarden daarbij zijn:  
  Defensie houdt zeggenschap over de beschikbaarheid en het gebruik van 
het Defensievastgoed. 
  De overgang naar het nieuwe stelsel is budgetneutraal.  
  De overgang vindt gefaseerd plaats. 
 
Ik hoop dat ik u met deze brief heb kunnen meenemen in mijn visie van de 
opgave die voor ons ligt, de aanpak die ik wil volgen en de overwegingen die 
daarbij spelen. Ik ga graag met u in gesprek over de verdere uitwerking hiervan.  
 
 
 
 
 
 
 
Om invulling te geven aan artikel 3.1 van de Comptabiliteitswet ontvangt u hierbij 
het CW 3.1 kader (Kamerstuk 31 865, nr. 198).  
 
Beleidskeuzes uitgelegd 
Onderbouwing doeltreffendheid, doelmatigheid en evaluatie (CW 3.1) 
 
 Pagina 13 van 15 
 

 Fors ingrijpen in het huidige vastgoed van Defensie is ook vanuit financieel perspectief en 
6. Nagestreefde nagestreefde doelmatigheid hoognodig: de uitgaven aan achterstallig onderhoud vormen 
doelmatigheid op dit moment een kostenpost die blijft oplopen. Defensie loopt achter de feiten aan en 
houdt onvoldoende middelen over om te investeren in de toekomst van de kazernes. 
Linksom of rechtsom moet de portefeuille de komende jaren in balans worden gebracht 
door investeringsmiddelen in te zetten voor de (ver)bouw van (nieuwe) moderne kazernes 
en het afstoten of slopen van oude kazernes. Op die manier gaan we beschikken over het 
vastgoed dat we daadwerkelijk nodig hebben en krijgen we grip op de onderhoudskosten. 
Als dat niet lukt moeten we onnodig kosten blijven maken voor onderhoud van vastgoed 
dat we niet nodig hebben. Dat is onwenselijk omdat het ten koste gaat van andere 
investeringen in ons personeel en materieel.  
 Bij het monitoren van het SVP zal in een jaarlijkse Kamerbrief standaard worden 
7. Evaluatieparagraaf gerapporteerd over de voortgang van de uitwerking van het SVP en de vierledige 
doelstelling van het programma en de vorderingen daaromtrent. Voor de verduurzaming 
en de financiële component wordt concreet ingegaan op de KPI’s. Onderdeel van de 
kamerbrief is het projectenoverzicht, inclusief de stand van zaken. Daarnaast geldt het 
Defensie Materieel Proces (DMP) voor projecten binnen het SVP waarbij het bestuurlijk 
voornemen heeft geresulteerd in een voorlopig besluit. 
 
 
 
 
DE STAATSSECRETARIS VAN DEFENSIE 
 
 
 
 
mr. drs. C.A. van der Maat
 
 Pagina 15 van 15 
 

