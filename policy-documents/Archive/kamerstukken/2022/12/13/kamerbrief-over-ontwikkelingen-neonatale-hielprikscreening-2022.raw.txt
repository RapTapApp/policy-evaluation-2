> Retouradres Postbus 20350 2500 EJ  Den Haag
De Voorzitter van de Tweede Kamer
Bezoekadres
der Staten-Generaal
Parnassusplein 5
2511 VX  Den Haag
Postbus 20018
www.rijksoverheid.nl
2500 EA  DEN HAAG
Kenmerk
3477300-1040652-PG
Bijlage(n)
-
Kenmerk afzender
Correspondentie uitsluitend 
richten aan het retouradres 
Datum 13 december 2022 met vermelding van de 
datum en het kenmerk van 
Betreft Ontwikkelingen neonatale hielprikscreening 2022
deze brief.
 
 
 
Geachte voorzitter, 
Met de hielprikscreening worden in Nederland jaarlijks ongeveer 180.000  
pasgeborenen onderzocht op ernstige, behandelbare aandoeningen. Meer dan 99 
procent neemt deel. Het programma is in beweging en met deze brief informeer ik 
uw Kamer over de meest recente ontwikkelingen. Ten eerste ga ik in op de 
aandoening spinale musculaire atrofie (SMA), waarop sinds 1 juni 2022 in 
Europees en Caribisch Nederland gescreend wordt. Ten tweede sta ik stil bij de 
belangrijkste resultaten uit de monitor van de hielprikscreening over 2021, die het 
RIVM in december 2022 heeft gepubliceerd. Ten derde informeer ik uw Kamer 
over de scenario’s die het RIVM-Centrum voor Bevolkingsonderzoek (RIVM-CvB) 
heeft opgesteld naar aanleiding van het Gezondheidsraadadvies over de evaluatie 
1
van de hielprikscreening. Dit heb ik toegezegd in de brief aan uw Kamer van 11 
maart 2022 met mijn beleidsreactie op het Gezondheidsraadadvies (Kamerstuk 29 
343, nr. 168). In dit gedeelte sta ik verder stil bij de studies naar screening op 
Methylcrotonyl-CoA-carboxylase-deficiëntie (3-MCCD), waar de Gezondheidsraad 
ook een advies over gaf. Ik sluit de brief af met een korte update over de 
toekomstverkenning rond de hielprikscreening. 
 
Resultaten screening SMA 
Op 19 mei 2022 berichtte ik uw Kamer dat de aandoening SMA vanaf 1 juni 2022 
toegevoegd zou worden aan de hielprikscreening (Kamerstuk 29 323, nr. 170). 
SMA is een ernstige aangeboren spieraandoening die zich meestal openbaart op 
kinderleeftijd en kan leiden tot verlamming en overlijden. De aandoening wordt in 
Nederland jaarlijks bij ongeveer vijftien tot twintig kinderen gediagnosticeerd in de 
zorg.  
 
Op 1 juni is SMA volgens planning aan de hielprikscreening toegevoegd en de 
screening verloopt goed. Er zijn (op peilmoment eind november 2022) acht 
kinderen met deze aandoening via de screening opgespoord. Door de snelle 
opsporing via de hielprik kunnen patiënten beter behandeld worden. De resultaten 
 
1
 Te raadplegen via Evaluatie hielprikscreening: beoordelingskader en eerste inventarisatie | 
Advies | Gezondheidsraad  
Pagina 1 van 3

Ook voor dit derde scenario is de vraag in hoeverre dit past binnen bestaande 
wet- en regelgeving en wie voor de verzameling van welke gegevens de 
Kenmerk
3477300-1040652-PG
aangewezen partij is. De komende tijd ga ik in gesprek met deze partijen om te 
bekijken in welke mate de aanbevelingen uitvoerbaar zijn en op welke wijze en 
met welke partijen een verbeterde gegevensverzameling het beste vorm kan 
worden gegeven.  
 
Advies over screening op 3-MCCD 
De GR stond in het advies ook stil bij de aandoening Methylcrotonyl-CoA-
carboxylase-deficiëntie (3-MCCD) waarop nu wordt gescreend in de hielprik. De 
GR gaf aan dat er voldoende evidentie bestaat voor een mogelijk ongunstige 
verhouding tussen voor- en nadelen van screening op 3-MCCD en dat de 
screening op deze aandoening op korte termijn geëvalueerd moet worden. 3-
MCCD is een erfelijke ziekte waarbij de hersenen kunnen worden beschadigd en 
een ontwikkelingsachterstand kan ontstaan.  
 
Om dit te kunnen evalueren, startte bij het Amsterdam UMC en Radboudumc 
begin dit jaar een studie om na te gaan of de huidige screeningstest goed genoeg 
is of dat er een tweede teststap nodig is. Dit onderzoek baseert zich op 
Nederlandse screeningsresultaten en een uitgebreide literatuurstudie.  
 
Dezelfde UMC’s hebben een plan opgesteld voor een tweede studie die naar 
verwachting volgend jaar start. In die studie wordt voor alle bekende, 
Nederlandse 3-MCCD-patiënten het beloop van hun ziekte, behandeling, kwaliteit 
van leven en impact op het gezin in kaart gebracht en vergeleken met informatie 
uit de internationale literatuur. Naar verwachting zijn de resultaten eind 2026 
bekend, dit is immers een arbeidsintensieve studie. Het streven is om op basis 
van de resultaten van deze onderzoeken de screening op 3-MCCD te verbeteren of 
eventueel te heroverwegen. 
 
Toekomstverkenning 
Eerder informeerde ik uw Kamer al over de toekomstverkenning rond de 
hielprikscreening, met als doel om te komen tot een blijvend toekomstbestendig 
en wendbaar hielprikprogramma. Zoals ik in mijn brief van 19 mei 2022 
aankondigde, verwacht ik dat de resultaten in de eerste helft van 2023 opgeleverd 
worden en op dat moment zal ik deze ook met uw Kamer delen.  
 
Ik zal de uitkomsten van de gesprekken over gegevensverzameling en -registratie 
ten behoeve van evaluatie van de hielprikscreening in samenhang bekijken met de 
uitkomsten van de toekomstverkenning. Deze zijn beide van belang om te komen 
tot een toekomstbestendig hielprikprogramma. Ik informeer uw Kamer hierover 
gelijktijdig met de resultaten van de toekomstverkenning. 
Hoogachtend, 
 
de staatssecretaris van Volksgezondheid,  
Welzijn en Sport, 
 
 
 
 
 
Maarten van Ooijen
PaginaPagina 3  3 vanvan 3 3

