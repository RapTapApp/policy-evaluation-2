 
 
 
 
Wijziging van onder andere de Les- en cursusgeldwet in verband met de 
aanpassing van de indexeringsbepalingen van het lesgeld en cursusgeld en 
aanpassing van de hardheidsclausule 
 
 
Voorstel van wet 
 
 
Allen, die deze zullen zien of horen lezen, saluut! doen te weten: 
 
Alzo Wij in overweging genomen hebben, dat het wenselijk is de bepalingen over de 
indexatie van het lesgeld en cursusgeld aan te passen teneinde het lesgeld en 
cursusgeld minder gevoelig te maken voor incidentele pieken en dalen in de inflatie en 
de hardheidsclausule aan te passen zodat DUO meer maatwerk kan toepassen; 
 
Zo is het, dat Wij, de Afdeling advisering van de Raad van State gehoord, en met 
gemeen overleg der Staten-Generaal, hebben goedgevonden en verstaan, gelijk Wij 
goedvinden en verstaan bij deze: 
 
Artikel I. Wijziging van de Les- en cursusgeldwet 
De Les- en cursusgeldwet wordt als volgt gewijzigd: 
 
A 
 
Artikel 5 wordt als volgt gewijzigd: 
1. Het tweede lid komt te luiden: 
2. De hoogte van het lesgeld wordt bij algemene maatregel van bestuur vastgesteld. 
 
2. Het derde lid komt te luiden: 
3. Het bij algemene maatregel van bestuur vastgestelde bedrag, bedoeld in het tweede 
lid, wordt jaarlijks aan de hand van de consumentenprijsindex geïndexeerd, op de wijze 
bij of krachtens algemene maatregel van bestuur bepaald. Bij algemene maatregel van 
bestuur wordt tevens bepaald wat onder de consumentenprijsindex wordt verstaan.  
 
B 
 
Artikel 6 wordt als volgt gewijzigd: 
1. Het vierde lid komt te luiden: 
 W14486.K-2 1 

 
Memorie van toelichting 
I. ALGEMEEN 
1. Inleiding 
De recente economische en geopolitieke ontwikkelingen hebben geleid tot een grote 
stijging van de prijzen voor producten en het afnemen van diensten met als gevolg dat 
het leven duurder is geworden. In april 2022 is de inflatie met 9,6% toegenomen ten 
opzichte van april 2021. Deze stijging heeft ook directe gevolgen voor de 
consumentenprijsindex. In de Les- en cursusgeldwet (LCW) is vastgelegd dat het lesgeld 
jaarlijks aan de hand van de consumentenprijsindex wordt geïndexeerd. 
 
De recente ontwikkelingen tonen aan dat de huidige wijze van indexering van het lesgeld 
gevoelig is voor (tijdelijke) pieken en dalen van de inflatie. Daarom heeft de regering de 
wens de wijze van indexering van het lesgeld te wijzigen. Daarbij wordt aangesloten bij 
de wijziging van de indexeringswijze van het wettelijk collegegeld en het cursusgeld per 
1
studiejaar 2023-2024. Omdat de wijze van indexering van het lesgeld, anders dan bij 
het collegegeld en cursusgeld, in de wet is vastgelegd, is hiervoor een wetswijziging 
vereist. Om in de toekomst makkelijker op veranderende omstandigheden te kunnen 
inspelen en qua wetsystematiek beter aan te sluiten bij het collegegeld en cursusgeld, 
wordt met deze wetswijziging niet opnieuw de wijze van indexering in de wet 
opgenomen. Dit wordt namelijk gedelegeerd naar lagere regelgeving. 
 
Dit wetsvoorstel regelt tevens een wijziging van de hardheidsclausule in de Wet 
studiefinanciering 2000 (WSF 2000) en de Wet tegemoetkoming onderwijsbijdrage en 
schoolkosten (WTOS). Hierdoor kan de Dienst Uitvoering Onderwijs (DUO) in alle 
gevallen waarin dit noodzakelijk wordt geacht, (namens de minister) maatwerk 
toepassen. De mogelijkheden daartoe worden momenteel wettelijk beperkt terwijl de 
maatschappelijke discussie naar aanleiding van recente gebeurtenissen (o.a. 
kinderopvangtoeslagaffaire) over het onverkort toepassen van wetgeving de regering 
hebben overtuigd van de noodzaak om de mogelijkheden om maatwerk toe te passen te 
verruimen. Ook is de invoering van het evenredigheidsbeginsel in de Algemene wet 
inkomensafhankelijke regelingen (Awir) een aanleiding om de hardheidsclausule aan te 
passen. 
 
2. Hoofdlijnen van het wetsvoorstel 
2.1 Indexering 
Het lesgeld wordt op grond van artikel 5, tweede en derde lid, van de LCW jaarlijks 
conform de consumentenprijsindex geïndexeerd. Deze indexatie vindt plaats op basis 
van de procentuele wijziging van het indexcijfer van de consumentenprijs over de 
maand april, voorafgaand aan de aanpassing, ten opzichte van de maand april in het 
daaraan voorafgaande kalenderjaar. De indexatie vindt plaats voor 1 oktober 
voorafgaand aan het studiejaar waarop het lesgeld betrekking heeft. Op diezelfde wijze 
is tot studiejaar 2022/2023 ook het cursusgeld en het wettelijk collegegeld geïndexeerd. 
 
De huidige berekeningswijze van de indexatie van het les-, cursus en collegegeld is 
enkel gebaseerd op de stijging van de consumentenprijsindex in de maand april t.o.v. de 
maand april van het voorgaande jaar. De hoge inflatie van april 2022 ten opzichte van 
april 2021 (9.6%) leidt tot een grote stijging van de indexatie van het collegegeld, 
                                                 
 
1
 In de Les- en cursusgeldwet (LCW) wordt dit cursusjaar genoemd. In het algemeen deel van de 
toelichting zal de term studiejaar worden gebruikt, aangezien dit beter aansluit bij het dagelijks 
taalgebruik. 
 W14486.K-2 3 

zover het gaat om het lesgeld, aangesloten bij de nieuwe wijze van indexering zoals die 
5
vanaf studiejaar 2023-2024 reeds geldt voor het cursusgeld en wettelijk collegegeld. 
 
Met de nieuwe wijze van indexatie zoals die in de AMvB zal worden opgenomen, zal 
worden gekeken naar de gemiddelde procentuele wijziging van de 
consumentenprijsindex van het meest recente gemiddelde over één jaar. Hierbij wordt 
het jaargemiddelde berekend op basis van de gemiddelde consumentenprijsindex over 
de periode mei tot en met april voorafgaand aan de vaststelling van het les- en 
cursusgeld. Het les- en cursusgeld wordt uiterlijk 30 september van het jaar 
voorafgaand aan het studiejaar waarvoor het les- en cursusgeld zal gelden, vastgesteld. 
Het gemiddelde wordt berekend door de consumentenprijsindex voor de betreffende 
maanden, zoals gerapporteerd door het Centraal Bureau voor de Statistiek, op te tellen 
en te delen door 12. 
 
Door de indexatie van de les- en cursusgeldtarieven te baseren op een jaargemiddelde, 
werken incidentele ontwikkelingen beperkt door op het les- en cursusgeld. Een 
(tijdelijke) stijging in de inflatie resulteert na wijziging in een beperkte(re) toename van 
het les- en cursusgeld. Een incidentele daling van de inflatie (of deflatie) zal, op een 
zelfde wijze, ook gedempt doorwerken in de hoogte van het les- en cursusgeld. Deze 
wijziging komt de voorspelbaarheid en stabiliteit van het les- en cursusgeld ten goede 
omdat de percentages waarmee het les- en cursusgeld worden geïndexeerd minder 
volatiel zijn.  
 
In onderstaande tabel is te zien hoe de hoogte van het lesgeld zich de afgelopen jaren 
heeft ontwikkeld, en hoe deze zich zou hebben ontwikkeld als reeds vanaf het 
vaststellen van de indexering van het lesgeld voor studiejaar 2019/2020 de nieuwe 
indexeringswijze was gehanteerd. 
 
Tabel 1. Ontwikkeling hoogte lesgeld onder oude en nieuwe indexatiemethodiek 
Indexatiemethodiek  18/19 19/20 20/21 21/22 22/23 23/24 
Huidige systematiek € 1.155 € 1.168 € 1.202 € 1.216 € 1.239 € 1.357 
CPI verschil april-april  1,0111 1,0288 1,0119 1,0188 1,0956 
Jaar op jaar verschil  € 13 € 34 € 14 € 23 € 118 
Nieuwe systematiek € 1.155 € 1.170 € 1.195 € 1.222 € 1.239 € 1.298 
CPI o.b.v. jaargemiddelde  1,0127 1,0218 1,0226 1,0137 1,0474 
Jaar op jaar verschil  € 15 € 25 € 27 € 17 € 59 
 
Zoals te zien is in bovenstaande tabel, resulteert de nieuwe systematiek in een meer 
constante stijging. Waar de stijgingen in de oude (huidige) systematiek wisselen tussen 
de 13 en 34 euro, varieert die in de nieuwe systematiek tussen de 15 en 27 euro. Ook is 
te zien dat de totale stijging tussen studiejaar 2018/2019 en studiejaar 2022/2023 bij 
beide regimes gelijk is. Op de lange termijn is deze wijziging dan ook budgetneutraal. 
De nieuwe indexeringswijze heeft enkel als gevolg dat de indexering minder gevoelig is 
voor hevige pieken en dalen in de koopkrachtcijfers. 
 
De verwachting is dat met deze wijziging ook in de toekomst de wijze van indexering 
beter bestand is tegen incidentele fluctuaties van de inflatie. Het is mogelijk dat 
toekomstige structurele of langdurige trends met betrekking tot de inflatie aanleiding 
zouden kunnen zijn om de voorgenomen wijziging in de AMvB te herzien. De wijze van 
indexering zoals hierboven omschreven is geen onderdeel van dit wetsvoorstel, maar zal 
worden opgenomen in de op basis van dit wetsvoorstel vast te stellen algemene 
maatregel van bestuur. 
                                                 
 
5
 Om de indexering van het lesgeld voor studiejaar 2024/2025 volgens de nieuwe indexatiewijze te 
laten plaatsvinden, moet onderhavig wetsvoorstel en de wijziging van het Uitvoeringsbesluit Les- en 
cursusgeldwet voor 1 oktober 2023 in werking treden. 
 W14486.K-2 5 

Omdat voor het wijzigen van de wijze van indexering van het lesgeld een wetswijziging 
vereist is, kan de nieuwe wijze pas een studiejaar later in werking treden dan voor het 
cursusgeld en collegegeld, welke indexeringen beide in lagere regelgeving zijn 
vastgelegd. Een hoge percentuele stijging van het lesgeld voor studiejaar 2023-2024 is 
dus niet te voorkomen, zoals dat wel kan voor het cursusgeld en het collegegeld. Voor 
mbo-studenten (bol-studenten 18+) betekent dit daarom dat het lesgeld voor studiejaar 
2023-2024 zal worden geïndexeerd met 9,6% tot € 1.357 (het lesgeld is € 1.239 in 
studiejaar 2022-2023). Hetzelfde geldt voor de rijksbekostigde (18+) voltijd deelnemers 
8
aan het voortgezet algemeen volwassenenonderwijs (vavo). 
 
Mbo-studenten en voltijd vavo-studenten zijn lesgeldplichtig zodra zij bij aanvang van 
het studiejaar de leeftijd van 18 jaar hebben bereikt. Voor de groep onder de 18 heeft 
de hoogte van het lesgeld dus geen consequenties. Voor de lesgeldplichtige mbo-
studenten geldt dat ongeveer de helft recht heeft op een aanvullende beurs. De 
aanvullende beurs wordt aangevuld met het bedrag dat mbo-studenten verschuldigd zijn 
aan lesgeld. Voor hen betekent, met andere woorden, een hoger lesgeldtarief dus een 
hogere aanvullende beurs. Zij worden dus voor de grote stijging gecompenseerd via de 
aanvullende beurs. 
 
9
Studenten met alleen een basisbeurs krijgen deze compensatie niet. Het gaat dan om 
ongeveer de helft van de lesgeldplichtige mbo-studenten. Voor hen geldt dat het lesgeld 
komend jaar (studiejaar 2023-2024) met € 118 zal stijgen (ongeveer € 10 per maand). 
Daar staat tegenover dat de basisbeurs (thuiswonend € 88,48 en uitwonend € 288,77 
per 1-1-2022) wel nog wordt geïndexeerd per 1 januari 2024, waarbij de hoge inflatie in 
2022 dus doorwerkt in het bedrag van de basisbeurs voor kalenderjaar 2024. Ook 
kunnen zij het bedrag ter hoogte van het lesgeld (extra) lenen, bovenop de aanvullende 
lening. Uiteraard zijn er ook studenten die geen rechten meer hebben en geen 
studiefinanciering meer ontvangen, maar wel lesgeld moeten betalen. 
 
Formeel heeft dit wetsvoorstel echter geen gevolgen voor studenten, nu de wijze van 
indexering enkel wordt gedelegeerd naar het ULCW. Bij het vaststellen van de nieuwe 
indexeringswijze in het ULCW, zal tevens een nieuw startbedrag moeten worden 
vastgesteld. 
 
3.2 Gevolgen van indexering voor instellingen 
Het lesgeld is verschuldigd aan Onze Minister van Onderwijs, Cultuur en Wetenschap. De 
wijziging in de wijze van indexering van het lesgeld heeft derhalve geen gevolgen voor 
de instellingen. 
 
Het cursusgeld wordt betaald aan de mbo-instelling. Besluiten over de indexatie van het 
cursusgeld hebben derhalve invloed op de inkomsten van mbo-instellingen. De wijze van 
indexering van het cursusgeld is reeds gewijzigd met de Regeling tarieven lesgeld en 
cursusgeld 2023-2024. Het onderhavige wetsvoorstel wijzigt hier niets aan, waardoor 
het wetsvoorstel als zodanig geen gevolgen heeft voor de instellingen. Die gevolgen zijn 
reeds ingetreden bij de inwerkingtreding van voornoemde regeling. In studiejaar 
2023/2024 werden de inkomsten uit de cursusgelden € 2,75 miljoen lager geraamd ten 
opzichte van een situatie waarbij de oude systematiek zou zijn gecontinueerd.  
 
                                                 
 
8
 Voltijd vavo-deelnemers zijn lesgeldplichtig als zij op 1 augustus 18 jaar of ouder zijn. Voor de 
vavo-deelnemers die op 1 augustus jonger dan 18 jaar zijn en geen startkwalificatie hebben, heeft 
de hoogte van het lesgeld dus geen gevolgen. Deeltijd vavo-deelnemers betalen cursusgeld als zij 
op 1 augustus de leeftijd van 18 jaar hebben bereikt. 
9
 Het gaat hier om ca. 120.000 bol-studenten. Dat is ongeveer de helft van de lesgeldplichtige mbo-
studenten, of een kwart van het totale aantal mbo-studenten. 
 W14486.K-2 7 

implementatie daarvan in de systemen behoort tot de reguliere werkzaamheden van 
DUO. De wijze waarop de norm wordt vastgesteld is daarbij voor DUO niet van belang. 
 
Wel werkt de norm van het lesgeld door in andere normen, zoals de hoogte van de 
aanvullende beurs en de aanvullende lening binnen de studiefinanciering, en de 
maximale aanvullende toelage binnen de tegemoetkoming scholieren. Het is daarom wel 
van belang dat DUO tijdig over de nieuwe norm van het lesgeld beschikt, ook bij een 
wijziging van de indexeringswijze. 
 
Hardheidsclausule 
Het vervallen van de uitzonderingen op de hardheidsclausule (begrippen ‘partner’, 
‘toetsingsinkomen’ en ‘vreemdeling’) zal de mogelijkheid voor het toepassen van 
maatwerk in bepaalde gevallen ruimhartiger maken. De verwachting is dat het aantal 
gevallen waarin een beroep wordt gedaan op toepassing van de hardheidsclausule 
slechts in beperkte mate zal toenemen. Wel zal na inwerkingtreding van het 
wetsvoorstel de hardheidsclausule vaker worden toegepast omdat de uitzonderingen 
daarop komen te vervallen. De extra tijd die het beoordelen met zich meebrengt kan 
worden geschaard onder de extra middelen die in het kader van de WaU ter beschikking 
zijn gesteld.  
 
Daarnaast is eenmalige aanpassing nodig van werkinstructies. De capaciteit die daarmee 
is gemoeid, kan worden geschaard onder het reguliere werk. 
 
Kosten voor DUO 
Er zijn geen kosten verbonden aan de nieuwe wijze van indexeren als DUO tijdig 
beschikt over de nieuwe norm voor het lesgeld en de daarvan afgeleide normen voor de 
aanvullende beurs of aanvullende toelage.  
 
De kosten van het vervallen van de uitzonderingen op de hardheidsclausule zullen 
worden verdisconteerd in de extra middelen die in het kader van de WaU beschikbaar 
zijn gesteld. 
 
DUO heeft naast bovenstaande bij de uitvoeringstoets enkele specifieke verzoeken 
gedaan. Deze worden beschreven in paragraaf 10.1. 
 
7. Doenvermogen en gendergelijkheid 
Dit wetsvoorstel heeft geen gevolgen voor het doenvermogen. 
 
De wijze van inning van het lesgeld blijft ongewijzigd. De ruimere toepassing van de 
hardheidsclausule heeft alleen invloed op de uitkomsten van een verzoek aan DUO, 
maar geen invloed op de wijze waarop een (oud-)student zo’n verzoek doet bij DUO, of 
het handelen van deze persoon zelf. 
 
Dit wetsvoorstel heeft eveneens geen gevolgen voor de gendergelijkheid. 
 
8. Gevolgen voor de bescherming van de persoonlijke levenssfeer 
Dit wetsvoorstel voorziet niet in nieuwe verwerkingen van persoonsgegevens en heeft 
daardoor geen gevolgen voor de bescherming van de persoonlijke levenssfeer. 
 
9. Gevolgen voor Caribisch Nederland 
Dit wetsvoorstel heeft geen gevolgen voor Caribisch Nederland. 
 
 W14486.K-2 9 

 
II. Artikelsgewijs 
Artikel I, onderdeel A (artikel 5 Les- en cursusgeldwet) 
De indexeringsbepaling van het lesgeld wordt aangepast om deze in overeenstemming 
te brengen met de indexeringsbepaling van het wettelijk collegegeld. Dit betekent dat 
het lesgeldbedrag in het vervolg bij AMvB gaat worden vastgesteld en de 
indexeringswijze (en indexering van het bedrag) bij of krachtens AMvB. Wel wordt in de 
wet opgenomen dat de indexering aan de hand van de consumentenprijsindex plaats 
dient te vinden. 
 
Artikel I, onderdeel B (artikel 6 Les- en cursusgeldwet) 
De indexeringsbepaling van het cursusgeld wordt aangepast om deze in 
overeenstemming te brengen met de indexeringsbepaling van het wettelijk collegegeld. 
Dit betekent dat het cursusgeldbedrag in het vervolg bij AMvB gaat worden vastgesteld 
en de indexeringswijze (en indexering van het bedrag) bij of krachtens AMvB. Wel wordt 
in de wet opgenomen dat de indexering aan de hand van de consumentenprijsindex 
plaats dient te vinden. 
 
Met deze wijziging wordt tevens de nahangbepaling die ziet op de AMvB ter uitwerking 
van het cursusgeld, de heffing en voldoening van het cursusgeld en de inschrijving, 
bedoeld in artikel 6, tweede lid, LCW uit de wet gehaald (het huidige zevende lid). De 
reden hiervoor is dat hiermee de indexeringsbepaling van het cursusgeld in 
overeenstemming wordt gebracht met de indexeringsbepaling van het wettelijk 
collegegeld, die geen nahangbepaling kent. Dit zorgt er ook voor dat, indien 
noodzakelijk, de indexeringswijze van het cursusgeld sneller kan worden gewijzigd. Ook 
zorgt dit ervoor dat de indexeringswijze van het wettelijk collegegeld, lesgeld en 
cursusgeld gezamenlijk op dezelfde manier kunnen worden aangepast. 
 
Artikel II (artikel 7.45 Wet op het hoger onderwijs en wetenschappelijk onderzoek) 
Dit betreft een wetstechnische verbetering van deze bepaling om uitdrukkelijk vast te 
leggen dat bij AMvB zal worden bepaald wat onder de consumentenprijsindex wordt 
verstaan. Nu volgt dit impliciet uit deze bepaling. 
 
Artikel III en IV (artikel 11.5 Wet studiefinanciering 2000 en artikel 11.4 Wet 
tegemoetkoming onderwijsbijdrage en schoolkosten) 
Zie voor de toelichting van de aanpassing van de hardheidsclausule paragraaf 2.2 van 
het algemeen deel. 
 
Artikel V (inwerkingtreding) 
Wenselijk is om de Les- en cursusgeldwet voor de indexatie van het lesgeld voor 
studiejaar 2024/2025 aan te passen. Dit betekent dat het voorstel voor 1 oktober 2023 
in werking moet treden. 
 
De Minister van Onderwijs, Cultuur en Wetenschap, 
 
 
 
 
 
Robbert Dijkgraaf 
 W14486.K-2 11 

