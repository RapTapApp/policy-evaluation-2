 
 
Besluit van ….  
tot wijziging van het Besluit studiefinanciering 2000 ten behoeve van de 
nadere uitwerking van de verstrekking van een tegemoetkoming aan studenten 
die onder het studievoorschotstelsel hebben gestudeerd, de omzetting van de 
studievoorschotvoucher in een tegemoetkoming en het doorvoeren van 
technische wijzigingen in verband met het herinvoeren van de basisbeurs in 
het hoger onderwijs 
 
 
Op de voordracht van Onze Minister van Onderwijs, Cultuur en Wetenschap, van xxx, nr. 
xxx directie Wetgeving en Juridische Zaken; 
 
Gelet op de artikelen 12.15, vierde lid, en 12.30, vijfde lid, van de Wet studiefinanciering 
2000; 
 
De Afdeling advisering van de Raad van State gehoord (advies van xxx, nr. xxx); 
 
Gezien het nader rapport van Onze Minister van Onderwijs, Cultuur en Wetenschap van 
xxx, nr. xxx, directie Wetgeving en Juridische Zaken;  
 
Hebben goedgevonden en verstaan: 
 
 
 
ARTIKEL I. WIJZIGING BESLUIT STUDIEFINANCIERING 2000 
 
Het Besluit studiefinanciering 2000 wordt als volgt gewijzigd: 
 
A 
 
In artikel 1, eerste lid, vervallen de begripsbepalingen van ‘instelling voor hoger 
onderwijs’, ‘voucher’ en ‘vouchertegoed’. 
 
B 
 
Artikel 4 vervalt.  
 
C 
B14102.K-1                                                        1 

 
 
een aanvraag van de tegemoetkoming in. Op die kopie vermeldt de instelling de 
datum waarop het examen met goed gevolg is afgesloten. Onze Minister besluit 
uiterlijk per 1 januari van het kalenderjaar volgend op de aanvraag.  
 
Artikel 21. Wijze van de verstrekking 
1. De tegemoetkoming wordt verstrekt in de vorm van: 
a. een kwijtschelding van de openstaande studieschuld of een deel daarvan; of 
b. een bijschrijving op de bij Onze Minister voor de toekenning van 
studiefinanciering bekende bankrekening, indien: 
1° er op het moment van toekenning geen studieschuld openstaat; of 
2° er na de kwijtschelding, bedoeld in onderdeel a, nog aanspraak op een deel 
van de tegemoetkoming bestaat. 
2. Indien bij Onze Minister de benodigde gegevens van de rechthebbende op een 
tegemoetkoming over de bankrekening waarop de tegemoetkoming kan worden 
uitbetaald niet bekend zijn, wordt de rechthebbende verzocht deze gegevens 
binnen twaalf maanden te verstrekken. Indien de rechthebbende op een 
tegemoetkoming niet binnen deze termijn de gegevens aanvult, vervalt de 
aanspraak op de tegemoetkoming.  
 
 
F 
 
Na artikel 21 wordt een hoofdstuk ingevoegd, luidende:  
 
Hoofdstuk 8a. Tegemoetkoming voor cohorten onder het studievoorschot hoger 
onderwijs 
 
Artikel 21a. Begripsbepaling tegemoetkoming 
In dit hoofdstuk wordt onder tegemoetkoming verstaan: tegemoetkoming als bedoeld in 
artikel 12.30, eerste lid, van de wet.  
 
Artikel 21b. Ambtshalve toekenning en toekenning op aanvraag  
1. De tegemoetkoming wordt uiterlijk per 1 januari van het kalenderjaar volgend op het 
jaar waarin Onze Minister over de voor vaststelling van de aanspraak benodigde 
gegevens beschikt, ambtshalve toegekend, met dien verstande dat de toekenning aan 
een rechthebbende waarvan Onze Minister reeds voor of op 31 december 2024 over de 
voor vaststelling van de aanspraak benodigde gegevens beschikt, geschiedt in 2025. 
2. In afwijking van het eerste lid wordt de tegemoetkoming op aanvraag toegekend voor 
de periode waarover Onze Minister niet over de voor vaststelling van de aanspraak van 
een rechthebbende benodigde gegevens beschikt. 
3. De rechthebbende, bedoeld in het tweede lid, dient uiterlijk binnen drie maanden na 
het verstrijken van de diplomatermijn hoger onderwijs of, indien hij geen 
studiefinanciering heeft aangevraagd, uiterlijk binnen tien jaar en drie maanden nadat 
hij zich voor het eerst heeft ingeschreven voor het hoger onderwijs, op een bij 
ministeriële regeling te bepalen wijze een aanvraag in. Onze Minister besluit uiterlijk per 
1 januari van het kalenderjaar volgend op de aanvraag. 
 
Artikel 21c. Wijze van de verstrekking 
1. De tegemoetkoming wordt verstrekt in de vorm van: 
a. een kwijtschelding van de openstaande studieschuld of een deel daarvan; of 
b. een bijschrijving op de bij de Onze Minister voor de toekenning van studiefinanciering 
bekende bankrekening, indien: 
1° er op het moment van toekenning geen studieschuld openstaat; of 
                                                     B14102.K-1                                                         
 

 
Nota van toelichting  
 
ALGEMEEN 
 
1. Inleiding 
 
De Wet herinvoering basisbeurs hoger onderwijs brengt wijzigingen aan in de Wet 
studiefinanciering 2000 (WSF 2000). Met deze wet wordt de basisbeurs opnieuw 
ingevoerd in het hoger onderwijs, wordt een tegemoetkoming voor studenten die onder 
het leenstelsel hebben gestudeerd gerealiseerd en wordt de studievoorschotvoucher 
waarop de eerste vier cohorten die onder het leenstelsel hebben gestudeerd aanspraak 
kunnen maken, omgezet in een financiële tegemoetkoming. Ook is in deze wet de 
verruiming van de 1-februariregeling opgenomen om de doorstroom van het middelbaar 
beroepsonderwijs (mbo) naar het hoger onderwijs (ho) mogelijk te bevorderen en 
worden de terugbetalingsvoorwaarden in het mbo gelijkgesteld aan de sociale 
terugbetalingsvoorwaarden in het ho.  
 
Deze wijzigingen hebben ook consequenties voor de op de WSF 2000 gebaseerde lagere 
regelgeving, zoals het Besluit studiefinanciering 2000 (BSF 2000). Dit besluit voorziet in 
het wijzigen van het BSF 2000. Het gaat om wijzigingen in verband met de introductie 
van een tegemoetkoming voor studenten die onder het leenstelsel hebben gestudeerd, 
de omzetting van de studievoorschotvouchers voor de eerste vier cohorten die onder het 
leenstelsel hebben gestudeerd in een tegemoetkoming en enkele technische wijzigingen. 
Ook de Regeling normen WSF 2000, WTOS en WSF BES en de Regeling 
studiefinanciering 2000 zullen worden aangepast.  
 
2. Hoofdlijnen van het besluit 
 
2.1. Tegemoetkoming eerste vier cohorten die onder het leenstelsel hebben gestudeerd 
Met de Wet herinvoering basisbeurs hoger onderwijs worden de studievoorschotvouchers 
waarop de eerste vier cohorten (2015-2016 tot en met 2018-2019) die onder het 
leenstelsel hebben gestudeerd aanspraak maken, omdat zij niet hebben kunnen 
profiteren van de investeringen die zijn gedaan met de middelen uit de Wet 
studievoorschot hoger onderwijs, vervangen door een tegemoetkoming. De doelgroep 
voor de regeling blijft identiek – namelijk de eerste vier cohorten na invoering van het 
leenstelsel, die studiefinanciering hebben ontvangen en een diploma hebben behaald 
binnen de diplomatermijn - maar de vorm, wijze van uitkering en de hoogte van het 
bedrag veranderen. 
 
Vorm van verstrekking 
De tegemoetkoming zal worden uitgekeerd in de vorm van een korting op de 
studieschuld of – als er geen studieschuld (meer) openstaat – in de vorm van een 
uitbetaling aan de student. Deze uitkering vindt plaats na het moment dat de student 
een diploma heeft behaald. De student hoeft dus niet langer vijf jaar te wachten voordat 
er tot uitkering over kan worden gegaan, zoals bij de oorspronkelijke vormgeving van de 
studievoorschotvouchers. Ook de eis om nog een vervolgopleiding te doen vervalt. Deze 
wijzigingen sluiten aan bij de wens van de studenten om de studievoorschotvouchers af 
te schaffen en deze in een andere vorm te verstrekken.  
 
Ambtshalve toekenning of toekenning op aanvraag  
Met het vervallen van de eis voor een vervolgopleiding komt iedere student die een 
diploma behaalt en studiefinanciering heeft ontvangen, automatisch in aanmerking voor 
Bxxx.K-1 

 
 
De tegemoetkoming wordt uitgekeerd in de vorm van een korting op de studieschuld of 
– indien er geen studieschuld (meer) is – uitbetaald aan de student. Als de 
tegemoetkoming hoger is dan de nog resterende studieschuld, dan wordt de schuld 
volledig afgeboekt en wordt het resterende deel van de tegemoetkoming uitbetaald.  
 
Ambtshalve toekenning en toekenning op aanvraag 
Voor studenten die gedurende hun studie een vorm van studiefinanciering hebben 
aangevraagd – dat hoeft niet per se een studielening te zijn, maar kan bijvoorbeeld ook 
alleen een studentenreisproduct zijn – en hoofdzakelijk in Nederland hebben gestudeerd, 
kan de tegemoetkoming ambtshalve worden toegekend. Deze studenten zijn bekend bij 
DUO, waardoor het niet nodig is om nog aanvullende gegevens op te vragen. Enkel 
wanneer DUO geen recent rekeningnummer beschikbaar heeft en de tegemoetkoming 
uitbetaald dient te worden, zal DUO contact opnemen met deze student, zodat de 
1
tegemoetkoming ook daadwerkelijk kan worden verstrekt.  
Indien de student de gevraagde gegevens hieromtrent niet binnen twaalf maanden na 
bericht van DUO aanlevert, vervalt de aanspraak op de tegemoetkoming. Hiermee wordt 
voorkomen dat DUO deze voorziening voor onbepaalde tijd in stand moet houden. DUO 
zal de student (meermaals) nadrukkelijk wijzen op die termijn in de communicatie 
richting de student.  
 
Voor studenten die geen studiefinanciering hebben genoten, maar wel in aanmerking 
komen voor de tegemoetkoming, kan de uitkering niet ambtshalve worden toegekend en 
verstrekt. Deze studenten zullen zelf een aanvraag moeten doen bij DUO en aantonen 
dat zij gedurende het leenstelsel in aanmerking kwamen voor studiefinanciering én 
binnen tien jaar na hun eerste inschrijving in het hoger onderwijs een diploma hebben 
behaald. Hiervoor zal een aanvraagformulier op de website van DUO worden geplaatst. 
De criteria om voor studiefinanciering in aanmerking te komen zijn leeftijd, nationaliteit 
en onderwijssoort. Ook studenten die hoofdzakelijk in het buitenland hebben gestudeerd 
en die niet reeds hun diploma hebben aangeleverd om hun prestatiebeurs te laten 
omzetten in een gift, zullen een aanvraag moeten indienen, aangezien DUO niet over 
een diploma beschikt aan de hand waarvan kan worden bepaald of de student binnen de 
diplomatermijn een opleiding heeft afgerond. Studenten die in het buitenland hebben 
gestudeerd en het diploma al wel hebben verstrekt voor de omzetting van hun 
prestatiebeurs hoeven geen aanvraag in te dienen; aan hen wordt de tegemoetkoming 
ambtshalve toegekend.  
 
Voor studenten die geen studiefinanciering hebben genoten is de aanvraagtermijn tien 
jaar en drie maanden na de eerste inschrijving in het hoger onderwijs. Studenten die wel 
studiefinanciering hebben genoten maar in het buitenland hebben gestudeerd zullen de 
aanvraag (voor zover deze noodzakelijk is) moeten doen binnen drie maanden na het 
verstrijken van de diplomatermijn hoger onderwijs. Dit is dezelfde termijn als die wordt 
gehanteerd in het kader van de omzettingsprocedure voor de prestatiebeurs (artikel 5.9, 
tweede lid, WSF 2000). Er is voor gekozen om aan de aanvraag van een 
tegemoetkoming een termijn te verbinden, omdat DUO deze voorziening anders voor 
onbepaalde tijd in stand moet houden. Het voordeel dat een individuele student nog 
heeft van het ontvangen van de tegemoetkoming weegt op termijn niet langer op tegen 
de uitvoeringskosten. Men mag van studenten verwachten de tegemoetkoming binnen 
een redelijke termijn aan te vragen.  
 
                                                 
1
 Het rekeningnummer wordt geacht niet meer betrouwbaar te zijn als de laatste activiteit op het 
rekeningnummer tussen DUO en de student langer dan een jaar geleden is. Als er geen 
betrouwbaar rekeningnummer meer is, wordt de student gevraagd een rekeningnummer door te 
geven via Mijn DUO. 
                                                    B14102.K-1                                                         

 
 
gegevens ontbreken, dan zal DUO de oud-student hier op wijzen en alsnog verzoeken 
het ontbrekende stuk aan te leveren.  
 
Gevolgen voor de regeldruk 
Voor de gevolgen voor de regeldruk wordt verwezen naar de memorie van toelichting bij 
4
het wetsvoorstel herinvoering basisbeurs hoger onderwijs. Hierin is toegelicht dat 
studenten gemiddeld ongeveer 45 minuten bezig zijn met het doen van een aanvraag 
5
voor een tegemoetkoming, inclusief het verzamelen van documenten. De kosten 
daarvan komen uit op € 11,25 per student die deze aanvraag moet doen. De 
verwachting is dat ongeveer 56.900 studenten een aanvraag zullen doen. Daardoor 
komen de totale regeldrukkosten van de aanvragen uit op ongeveer € 640.125. 
 
Het Adviescollege toetsing regeldruk (ATR) heeft het dossier niet geselecteerd voor een 
formeel advies, omdat het geen (nieuwe) gevolgen heeft voor de regeldruk. 
 
Gevolgen voor Caribisch Nederland 
Oud-studenten uit Caribisch Nederland die in Europees Nederland hebben gestudeerd en 
aan de criteria voldoen, kunnen evenals studenten uit Europees Nederland aanspraak 
maken op de tegemoetkomingen.  
 
Gevolgen voor gendergelijkheid 
De tegemoetkomingen worden beschikbaar gesteld aan alle oud-studenten die aan de 
voorwaarden voldoen.  
 
4. Uitvoering 
De tegemoetkomingen worden uitgevoerd door DUO en dit besluit is voor een 
uitvoeringstoets voorgelegd aan DUO. In zijn reactie geeft DUO aan dat de voorgestelde 
wijzigingen uitvoerbaar zijn en dat deze vallen binnen het kader van de uitgebrachte 
uitvoeringstoets op het wetsvoorstel herinvoering basisbeurs hoger onderwijs. 
 
5. Toezicht en handhaving 
In dit wijzigingsbesluit zijn geen nieuwe onderwerpen opgenomen ten opzichte van het 
wetsvoorstel. De Inspectie van het Onderwijs had geen opmerkingen bij het 
wetsvoorstel.  
 
6. Financiële gevolgen 
Dit besluit heeft geen opzichzelfstaande financiële gevolgen. De geraamde uitgaven voor 
de tegemoetkoming en de studievoorschotvouchers zijn reeds inzichtelijk gemaakt in de 
6
memorie van toelichting bij het wetsvoorstel herinvoering basisbeurs hoger onderwijs. 
Het budget is voor de komende jaren toereikend. De financiële gevolgen voor de student 
zijn in diezelfde memorie van toelichting inzichtelijk gemaakt.   
 
7. Internetconsultatie 
Het wijzigingsbesluit heeft van 15 september 2022 tot 13 oktober 2022 open gestaan 
voor internetconsultatie. De consultatie heeft 30 reacties opgeleverd, waarvan 27 
openbaar. Er zijn reacties ingediend door individuele personen, maar niet door 
(studenten)organisaties.  
                                                 
4
 Kamerstukken II 2022/23, 36229, nr. 3, p. 35-36. 
5
 De 45 minuten zijn gebaseerd op standaardtijden uit het handboek regeldruk. Naar verwachting 
zijn oud-studenten tijd kwijt aan het kennisnemen van de regeling, het verzamelen van informatie, 
het invullen van het formulier, het verzenden van het formulier en het eventueel aanleveren van 
ontbrekende informatie. Dat komt uit op 37 minuten, wat ruim is afgerond op 45 minuten. 
6
 Kamerstukken II 2022/23, 36229, nr. 3, p. 36-37. 
                                                    B14102.K-1                                                         

 
 
1 de begripsbepalingen ‘voucher’, ‘vouchertegoed’ en ‘instelling voor hoger onderwijs’ 
opgenomen. Aangezien de voorschriften over de studievoorschotvouchers met dit besluit 
worden gewijzigd, kunnen ook deze begripsbepalingen vervallen. 
 
Artikel I, onderdeel B 
Artikel 4 BSF 2000 is overgenomen van een regeling die gold onder de oude Wet op de 
studiefinanciering. De Wet op de studiefinanciering is per 1 januari 2000 vervangen door 
de WSF 2000. Het artikel wijst hoger onderwijs aan dat anders dan op grond van de Wet 
op het hoger onderwijs en wetenschappelijk onderzoek (WHW), volledig en rechtstreeks 
uit de openbare kas wordt bekostigd. Ho-studenten aan dit aangewezen hoger onderwijs 
kunnen op grond van artikel 2.11 WSF 2000 voor studiefinanciering in aanmerking 
komen. De opleidingen die in dit artikel zijn aangewezen onder a) en b) kennen hun 
studenten tegenwoordig een eigen stipendium toe. Deze opleidingen zijn naar hun aard 
zo veranderd dat ze niet langer lijken op de opleidingen zoals die bedoeld waren in het 
BSF 2000. Er zijn ook in ieder geval sinds 2016 geen studenten geweest aan deze 
opleidingen die studiefinanciering hebben aangevraagd en ontvangen. Met het 
schrappen van deze opleidingen wordt daarmee gevolg gegeven aan de staande praktijk 
en gewijzigde daadwerkelijke situatie. De opleiding onder c) is tegenwoordig 
ondergebracht bij de Universiteit van Amsterdam en valt daarmee onder het regulier 
bekostigde onderwijs op grond van de WHW. Dit artikel kan daarom in zijn geheel 
komen te vervallen. 
 
Artikel I, onderdeel C 
Artikel 17 bepaalt op welke wijze de in de WSF 2000 genoemde bedragen worden 
geïndexeerd. De bedragen waarnaar in het eerste lid wordt verwezen worden aangepast 
aan de hand van het indexcijfer van de CAO-lonen. De in het tweede lid genoemde 
bedragen worden aangepast aan de hand van de consumentenprijsindex.  
 
Met de Wet herinvoering basisbeurs hoger onderwijs is artikel 3.17, WSF 2000, waarin 
de bijverdiengrens voor mbo-studenten werd geregeld, vervallen. Hiermee kan ook de 
verwijzing naar dit artikel in het eerste lid van artikel 17 komen te vervallen. Dat geldt 
ook voor de verwijzing naar artikel 6.2a WSF 2000 in het tweede lid van artikel 17. Ook 
dit artikel, waarin werd geregeld dat ho-studenten met een handicap of chronische 
ziekte aanspraak konden maken op een kwijtschelding van ongeveer € 1340 euro op 
hun studieschuld, is met de Wet herinvoering basisbeurs hoger onderwijs komen te 
vervallen. Aan het tweede lid van artikel 17 moeten juist ook drie nieuwe bedragen 
worden toegevoegd, namelijk de bedragen genoemd in artikel 12.15, derde lid, 12.30, 
derde lid en 12.31, tweede lid, WSF 2000. Artikel 12.15, derde lid, bevat het bedrag 
waarop de eerste vier cohorten die onder het leenstelsel hebben gestudeerd ter 
vervanging van de studievoorschotvoucher aanspraak kunnen maken. Artikel 12.30, 
derde lid, bevat het bedrag aan tegemoetkoming waarop alle studenten die onder het 
leenstelsel hebben gestudeerd aanspraak kunnen maken. Artikel 12.31, tweede lid, tot 
slot, bevat overgangsrecht voor ho-studenten met een handicap of chronische ziekte die 
aanspraak zouden hebben kunnen maken op artikel 6.2a WSF 2000. Deze bedragen 
zullen worden aangepast aan de hand van de consumentenprijsindex.  
 
Artikel I, onderdeel D 
De studievoorschotvoucher is met de Wet herinvoering basisbeurs hoger onderwijs 
vervangen door een tegemoetkoming voor studenten. Om die reden worden zowel de in 
hoofdstuk 8 opgenomen artikelen (zie de artikelsgewijze toelichting bij artikel I, 
onderdeel E) als het opschrift van hoofdstuk 8 aangepast.  
 
Artikel I, onderdeel E 
                                                    B14102.K-1                                                         

 
 
Artikel I, onderdeel F 
Artikel 12.30 WSF 2000 vormt de grondslag voor het toekennen van een 
tegemoetkoming aan studenten die onder het leenstelsel hebben gestudeerd. In dit 
artikel is bepaald dat bij of krachtens algemene maatregel van bestuur nadere regels 
worden gesteld over de uitvoering van de tegemoetkoming, waaronder in ieder geval 
over de wijze van verstrekking van de tegemoetkoming en in welke gevallen de 
tegemoetkoming ambtshalve dan wel op aanvraag wordt toegekend. Met het oog hierop 
wordt na artikel 21 een nieuw hoofdstuk ingevoegd.  
 
De tegemoetkoming wordt op grond van artikel 21b, eerste lid, in beginsel ambtshalve 
toegekend. De tegemoetkoming wordt slechts op aanvraag toegekend voor de periode 
waarover Onze Minister niet over de voor vaststelling van de aanspraak benodigde 
gegevens beschikt (tweede lid). Oud-studenten die menen aanspraak te maken op een 
tegemoetkoming, zullen voor die periode dan ook een aanvraag moeten indienen (derde 
lid). Het gaat dan om: 
-  oud-studenten die weliswaar aanspraak maakten op studiefinanciering, maar 
hier geen gebruik van hebben gemaakt; 
- oud-studenten die gebruik hebben gemaakt van studiefinanciering, maar niet 
gedurende de gehele periode waarin zij aanspraak konden maken op 
studiefinanciering. Wanneer een student bijvoorbeeld eerst zonder en later met 
studiefinanciering heeft gestudeerd, zal DUO voor de latere periode de 
tegemoetkoming ambtshalve vaststellen en dient voor de eerdere periode nog 
een aanvraag te worden ingediend;  
- oud-studenten die in het buitenland hebben gestudeerd en hun diploma niet 
reeds hebben aangeleverd in het kader van de omzettingsprocedure (zie 
paragraaf 2.1 van het algemeen deel van de toelichting).  
 
De aanvraag om de tegemoetkoming toe te kennen en te verstrekken moet uiterlijk 
binnen drie maanden na het verstrijken van de diplomatermijn hoger onderwijs of, 
indien de aanvrager geen studiefinanciering heeft genoten, uiterlijk binnen tien jaar en 
drie maanden nadat hij zich voor het eerst heeft ingeschreven voor het hoger onderwijs 
worden ingediend.  
 
De toekenning vindt plaats uiterlijk op 1 januari volgend op het jaar waarin DUO 
beschikt over de gegevens die nodig zijn om de tegemoetkoming ambtshalve toe te 
kennen, dan wel op 1 januari volgend op het jaar waarin de aanvraag is gedaan. Dit sluit 
aan bij de termijnen die gelden voor de omzetting van de prestatiebeurs in een gift 
(artikel 5.9 WSF 2000). Omdat de tegemoetkomingsregeling pas vanaf 2025 wordt 
uitgevoerd, is in het eerste lid tevens geregeld dat indien Onze Minister reeds voor of op 
31 december 2024 over de voor vaststelling van de aanspraak benodigde gegevens 
beschikt (te denken valt onder meer aan studenten die voor 2024 zijn afgestudeerd), de 
toekenning van de tegemoetkoming geschiedt in 2025. 
 
Op grond van artikel 21c wordt de tegemoetkoming verstrekt in de vorm van een 
kwijtschelding van de openstaande studieschuld of een deel daarvan, of een bijschrijving 
op de bankrekening van de rechthebbende op een tegemoetkoming, indien de 
rechthebbende geen studieschuld (meer) heeft of er na kwijtschelding van de 
openstaande schuld nog aanspraak op een deel van de tegemoetkoming bestaat. Indien 
DUO niet beschikt over gegevens omtrent de bankrekening van de rechthebbende 
waarop de tegemoetkoming kan worden uitbetaald, kan de rechthebbende binnen een 
termijn van twaalf maanden de benodigde gegevens verstrekken. Als de rechthebbende 
dit niet doet, vervalt de aanspraak op de tegemoetkoming. 
 
                                                    B14102.K-1                                                         

