> Retouradres Postbus  20011 2500 EA  Den Haag
Ministerie van BZK
Aan de Voorzitter van de Tweede Kamer der Staten-
Generaal
Turfmarkt 147
Den Haag
Postbus  20011
Postbus 20018
2500 EA  Den Haag
www.linkedin.com/company/
ministerie-van-bzk
2500 EA  Den Haag
Kenmerk
2022-0000688054
Uw kenmerk
Datum 14 december 2022
Betreft Reactie op informatieverzoek tijdens regeling van 
werkzaamheden 13 december 2022 ten aanzien van 
Slavernijverleden
  
Naar aanleiding van het verzoek van Kamerlid Omtzigt tijdens de Regeling van 
Werkzaamheden van 13 december jl. om informatie te ontvangen over de 
kabinetsreactie op het rapport van de Dialooggroep en het programma van 19 
december a.s. geef ik u, mede namens de staatssecretaris van Binnenlandse 
Zaken en Koninkrijksrelaties, deze informatie voor zover mogelijk.  
 
Er is verzocht om de kabinetsreactie op het rapport van de Dialooggroep op 14 
december 2022 te ontvangen. Zoals ook vermeld in de Kamerbrief van 12 
1
december jl. is het kabinet voornemens om op 16 december aanstaande in de 
Ministerraad besluitvormend te beraadslagen en de kabinetsreactie op 19 
december 2022 naar de beide Kamers van de Staten Generaal te verzenden.  
 
Over het programma van 19 december a.s. kan ik u melden dat minister-
president Rutte in het Nationaal Archief in Den Haag een toespraak houdt naar 
aanleiding van de kabinetsreactie op het rapport Ketenen van het Verleden van 
het adviescollege Dialooggroep Slavernijverleden. 
 
De minister-president spreekt in aanwezigheid van betrokkenen die het kabinet 
sprak in aanloop naar de presentatie van de kabinetsreactie, de leden van de 
dialooggroep en vertegenwoordigers van de landen van het Koninkrijk en 
Suriname. Daarnaast is de voorzitter van uw Kamer en de voorzitters van de 
vaste Kamercommissies voor Binnenlandse Zaken en Koninkrijksrelaties 
uitgenodigd. De toespraak van de minister-president, om 15.00uur, wordt live 
uitgezonden en is dus voor iedereen die dat wil te volgen. 
 
Bij de bijeenkomst zijn ook vicepremiers Hoekstra, Kaag en Schouten, minister 
Bruins Slot (Binnenlandse Zaken en Koninkrijksrelaties) en minister Dijkgraaf 
(Onderwijs, Cultuur en Wetenschap) aanwezig. 
 
Aansluitend aan de toespraak van de minister-president volgt in het Nationaal 
Archief een besloten bijeenkomst waarin de kabinetsleden informeel in gesprek 
gaan met de genodigden.  
 
1
 2022Z24911 
Pagina 1 van 2

