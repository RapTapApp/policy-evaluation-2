www.rijksoverheid.nl
Aan de Voorzitter van de Tweede Kamer der Staten-
www.facebook.com/minbzk
Generaal 
Postbus 20018 
www.twitter.com/minbzk
2500 EA 
www.linkedin.com/company/
DEN HAAG
ministerie-van-bzk
Kenmerk
2022-0000655078
Uw kenmerk
30 november 2022
Datum
Betreft Stand van zaken kabinetsreactie op het adviesrapport van de 
dialooggroep slavernijverleden
Op verzoek van uw Kamer informeer ik u, mede namens de staatssecretaris van 
Binnenlandse zaken en Koninkrijksrelaties, over de stand van zaken en het proces 
rondom de kabinetsreactie op het adviesrapport van het Adviescollege 
dialooggroep slavernijverleden.  
In 2020 stelde het vorige kabinet het Adviescollege dialooggroep 
slavernijverleden in met het verzoek om op basis van een brede maatschappelijke 
dialoog tot een advies te komen over hoe recht te doen aan het slavernijverleden.  
In voorbereiding op de kabinetsreactie op het rapport van de dialooggroep heeft 
het kabinet gesprekken gevoerd in het Caribisch deel van het Koninkrijk, in 
Nederland en in Suriname om de analyse en aanbevelingen van de dialooggroep 
zelf te ervaren, zelf te horen in gesprekken en met eigen ogen te zien. De 
staatsecretaris en ik hebben een bezoek gebracht aan Sint-Maarten, Sint-
Eustatius en Curaçao (6-9 september j.l) en de minister-president heeft een 
bezoek gebracht aan Suriname (12-13 september j.l). In deze gesprekken is het 
belang van een weloverwogen proces duidelijk naar voren gekomen.   
De staatsecretaris heeft daarom op 23 november j.l op Curaçao een verdiepend 
gesprek gevoerd met betrokkenen vanuit alle zes de eilanden van het Koninkrijk. 
Ook is er contact geweest met de Surinaamse autoriteiten en 
belangenorganisaties. Onder meer op 8 december gaat het kabinet in Nederland 
nader in gesprek met betrokkenen uit het Caribisch deel van het Koninkrijk, 
Suriname en Nederland. Het kabinet wil hiermee tot een belangwekkende reactie 
komen die recht doet aan de betekenis en beleving van het slavernijverleden. 
Op 19 december aanstaande wordt de inhoudelijke reactie op de aanbevelingen 
[1]
van het Adviescollege aan uw Kamer gezonden. In de kabinetsreactie zal 
uitgebreid worden ingegaan op de aanbevelingen van de dialooggroep, inclusief 
die inzake excuses.  
Ook zal de minister-president op die dag namens de regering een publieke 
boodschap uitspreken. Aansluitend zullen leden van het kabinet tijdens 
vervolgbijeenkomsten in het Caribische deel van het Koninkrijk, en in Suriname, 
met betrokkenen dieper ingaan op de kabinetsreactie.  
 
[1]
 Kamerstuk 35 925 VII Nr. 167 
Pagina 1 van 2

