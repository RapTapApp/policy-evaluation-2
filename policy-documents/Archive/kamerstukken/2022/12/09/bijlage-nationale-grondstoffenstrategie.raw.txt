Grondstoffen voor de grote transities 
In het kort 
Het doel van de nationale grondstoffenstrategie is om de leveringszekerheid van kritieke 
grondstoffen op middellange termijn te vergroten. Voor veel bedrijven is het belangrijk dat het 
aanbod van kritieke grondstoffen voldoende groot is. Met name de productie van hernieuwbare 
energietechnologie voor de energietransitie leidt tot een grotere behoefte aan mineralen en 
metalen zoals lithium, kobalt en zeldzame aardmetalen. Daarnaast zijn deze grondstoffen nodig 
voor digitale technologieën, voor technologieën in de zorg en in defensiematerieel. De wereldwijde 
controle over kritieke grondstoffen krijgt naast een economische steeds meer een geopolitieke 
dimensie. Europa is een belangrijke speler, maar ook kwetsbaar. 
De energie- en andere transities bieden Nederland en de EU de kans en verantwoordelijkheid om 
kwetsbaarheden in grondstoffenketens aan te pakken en de negatieve impact van winning en 
verwerking van kritieke grondstoffen op mens en milieu te verkleinen. Bij voorkeur op Europees 
niveau. Het kabinet zet in op de volgende vijf handelingsperspectieven: 1) circulariteit en 
innovatie, 2) duurzame Europese mijnbouw en raffinage, 3) diversificatie, 4) verduurzaming 
internationale ketens en 5) kennisopbouw en monitoring. Deze handelingsperspectieven hangen 
nauw samen met Europees beleid (bijvoorbeeld de Critical Raw Materials Act) en nationaal beleid 
(zoals het Nationaal Programma Circulaire Economie). 
De vijf perspectieven bouwen voort op bestaand beleid op het gebied van de circulaire economie, 
innovatie, economische diplomatie, internationaal maatschappelijk verantwoord ondernemen 
(IMVO) en Europese grondstoffenpartnerschappen. De strategie gaat in op de Nederlandse inzet in 
de Europese Unie en op aanvullend nationaal beleid. Het kabinet kondigt ook nieuwe stappen aan: 
• Nederlandse inzet op de EU Critical Raw Materials Act (zie tekstvak), met aandacht voor 
duurzame Europese mijnbouw en raffinage, circulaire strategieën, diversificatie, strategische 
voorraden en kennisopbouw.  
• Inbedding van de grondstoffenstrategie als strategische kans in het industriebeleid, door een 
verkenning van voor- en nadelen van raffinagecapaciteit in Nederland. 
• Het bevorderen van onderzoek en innovatie, bijvoorbeeld op het gebied van circulaire 
economie (complementair aan Nationaal Programma Circulaire Economie 2023-2030) en 
sociale en milieurisico’s in kritieke grondstoffenketen s.
• Opzetten Nederlands monitoringssysteem en informeren bedrijfsleven via onder andere een 
verrijkte Grondstoffenscanner. 
• Onderzoek naar belangen Nederlandse bedrijfsleven en naar mogelijkheden om onder meer het 
exportkredietinstrumentarium van Atradius Dutch State Business, Invest International, Invest-
NL en de Rijksdienst voor Ondernemend Nederland (RVO) in te zetten. 
• Inzet op internationale samenwerking en economische diplomatie, onder andere door het 
sluiten en verdiepen van bilaterale partnerschappen. En door op te trekken met gelijkgezinde 
landen binnen de VN, EU, en via internationale fora voor duurzame mijnbouw.  
• Internationaal agenderen van de voetafdruk van de toenemende grondstoffenbehoefte voor de 
energietransitie en inzet op coherentie van beleid.  
• In programma’s voor duurzame ketens meer aandacht voor klimaa- ent milieurisico’s.  
• Het kabinet is voornemens een speciaal vertegenwoordiger grondstoffenstrategie aan te stellen 
die in internationale context zal bijdragen aan realisatie van de grondstoffenstrategie. 
 
 
Kritieke grondstoffen 
De Europese Commissie definieert kritieke grondstoffen als metalen en mineralen van 
significante economische waarde en waarvoor potentieel een leveringsrisico bestaat. Momenteel 
staan er 30 grondstoffen op de lijst van kritieke grondstoffen (zie figuur 3 in bijlage 1A), deze 
lijst wordt elke drie jaar geactualiseerd. Als onderdeel van de Nederlandse grondstoffenstrategie 
zal worden geanalyseerd welke kritieke grondstoffen van deze lijst met name voor Nederland 
van belang zijn en welke grondstoffen die niet op de Europese lijst staan mogelijk ook nog 
aandacht behoeven, inclusief benodigd nationaal beleid. 
 
1 
 

verstoringen in ketens wereldwijd kunnen doorwerken. De Russische invasie in Oekraïne en 
bijbehorende sancties leggen bloot dat Nederland en de EU kwetsbaar zijn bij te geconcentreerde 
afhankelijkheden, zoals voor olie en gas. Bovendien is Rusland producent van onder andere 
aluminium, palladium en ingrediënten van kunstmest. Deze recente ontwikkelingen onderstrepen 
de urgentie om strategische afhankelijkheden te mitigeren en te voorkomen dat we op het gebied 
van kritieke grondstoffen nieuwe strategische afhankelijkheden opbouwen.  
Dit zijn grote en urgente kwesties, waarin Nederland en de EU flinke stappen willen zetten en 
gedwongen zullen worden om moeilijke keuzes te maken. Lastige dilemma’s rondom 
leveringszekerheid, duurzaamheid en samenwerking met minder gelijkgezinde landen die andere 
standaarden hebben, vragen nu en in de toekomst om continue zorgvuldige afwegingen. Daarbij 
staan we voor onze principes. Gemakkelijke oplossingen zijn er vaak niet. Mede daarom heeft het 
kabinet deze grondstoffenstrategie ontwikkeld. We beginnen niet vanaf nul, er is door bedrijven, 
maatschappelijke organisaties en de overheid al veel gedaan. De grondstoffennotitie uit 2011 
vormde daarvoor de basis. Denk aan de start van het Rijksbrede Programma Circulaire Economie in 
2016, waar de basis is gelegd voor de Nederlandse transitie naar een circulaire economie. Maar ook 
aan de ontwikkeling van de grondstoffenscanner en een Nederlandse voortrekkersrol op IMVO-
implementatie in grondstoffenketens. 
Het kabinet zet met deze strategie in op het vergroten van de leveringszekerheid van kritieke 
grondstoffen op middellange termijn. Voor veel bedrijven is het belangrijk dat het aanbod van 
kritieke grondstoffen voldoende groot is. Door de energietransitie is de kans op schaarste aan 
kritieke grondstoffen toegenomen en geopolitieke ontwikkelingen kunnen de internationale toevoer 
onder druk zetten. Dit vergroot de risico’s voor onze toeleveringsketens en daarmee voor de 
Nederlandse economie. Daarom is het van cruciaal belang om de leveringszekerheid van kritieke 
grondstoffen waar mogelijk te vergroten. Dit is dan ook het centrale doel van deze strategie.  
Het voorkomen van negatieve impact op mens en milieu is een randvoorwaarde bij het streven 
naar grotere leveringszekerheid. Verbeteren van de wijze waarop mijnbouw, raffinage en 
verwerking plaatsvindt, draagt immers bij aan stabiliteit van productieprocessen en lagere 
investeringsrisico’s in de keten H. et verduurzamen van deze sector is daarbij ook in lijn met 
doelstellingen die dit kabinet voor de klimaat- en energietransitie en circulaire economie heeft 
geformuleerd. Daarbij maakt het combineren van een handelsagenda met aandacht voor 
duurzaamheid Nederland en Europa een interessante alternatieve partner voor grondstofrijke 
landen die geconfronteerd worden met afnemers die het belang van mens en milieu minder hoog in 
het vaandel hebben staan. 
In beginsel zijn en blijven bedrijven zelf verantwoordelijk voor hun eigen toeleveringsketen van 
grondstoffen en bewerkte producten. Echter, er ontstaan op de wereldwijde grondstoffenmarkt 
maatschappelijke risico’s die bedrijven niet zelfstandig kunnen afdekken. Het geopolitieke 
krachtenveld en mogelijke schaarste aan grondstoffen die hard nodig zijn voor publieke belangen 
als de energietransitie, de digitale transitie, gezondheidszorg, vitale infrastructuur, defensie, 
vereisen een passend antwoord van de overheid. 
De Europese Commissie (EC) stelt periodiek vast welke grondstoffen als kritiek aangemerkt 
worden, omdat deze van grote economische waarde zijn en in potentie een leveringsrisico kennen. 
Op dit moment zijn er dertig kritieke grondstoffen (zie 1A in bijlage). Deze kritieke grondstoffen 
zijn ook nodig voor de digitale transitie, bijvoorbeeld voor chips, beeldschermen of 
quantumtechnologie. Kortom, onze economie van de toekomst vraagt om andere grondstoffen dan 
onze huidige economie. Deze strategie richt zich op kritieke grondstoffen omdat die – bij hun 
definitie – van groot belang zijn voor publieke belangen en de grootste leveringsrisico’s kennen. De 
aanpak uit deze strategie kan in de toekomst mogelijk ook van toepassing zijn op andere 
grondstoffen.  
De uitdagingen rondom grondstoffen vragen om een Europese aanpak. De EU-lidstaten hebben 
gezamenlijk immers veel meer slagkracht en delen een interne markt. De EC is zeer actief op dit 
onderwerp (zie 1D in bijlage 1) en heeft voor 2023 de Critical Raw Materials Act (CRMA) 
aangekondigd. Nederland steunt dit initiatief. Deze nationale grondstoffenstrategie is dan ook een 
vertrekpunt om bij te kunnen dragen aan de ontwikkeling van de CRMA en de Nederlandse 
belangen daarin te kunnen behartigen. Daarnaast is een nationale strategie van meerwaarde 
3 
 

dat hier dwangarbeid plaatsvindt. Ook willen we verder met het elektrificeren van vervoer, maar 
weten we dat er grondstoffen gebruikt worden in batterijen, zoals kobalt, die maar op enkele 
plekken grootschalig gewonnen worden. Daarom is het nodig onze economie veerkrachtig te 
maken, bijvoorbeeld door te diversifiëren en deze knelpunten in de waardeketen te adresseren als 
7
onderdeel van ons buitenlandse diplomatie . Nederland moet weerbaar zijn, en in het beleid moet 
ook rekening worden gehouden met de acties van landen om ons heen. Zo heeft de VS recent de 
8
Inflation Reduction Act aangekondigd waarin onder meer wordt ingezet op lokale 
toeleveringsketens voor schone energie door middel van subsidies en local content requirements. 
Nederland en de EU hebben zorgen over de conformiteit van de Inflation Reduction Act met de 
WTO handelsregels, in het bijzonder het discriminatoire karakter van een aantal subsidies. Deze 
wetgeving heeft ook indirecte gevolgen voor onze eigen leveringszekerheid en vraagt om een 
versterkte Europese inzet op open strategische autonomie. Zoals aangegeven in Kamerbrief Open 
Strategische Autonomie, maakt de grondstoffenstrategie deel uit van de kabinetsinzet om onze 
economische weerbaarheid te vergroten en risicovolle strategische afhankelijkheden te mitigeren.  
Deze brief geeft eerst een probleemanalyse van achtereenvolgens leveringszekerheid van kritieke 
grondstoffen en de negatieve impact in kritieke grondstoffenketens. Daarna wordt er ingegaan op 
de handelingsopties en de rol die Nederland kan spelen. De bijlagen geven een kort overzicht van 
relevante informatie die over dit onderwerp beschikbaar is. 
2. Leveringszekerheid kritieke grondstoffen 
Grondstoffen zijn belangrijk voor onze economie, 
maatschappij en concurrentiepositie. Bedrijven 
hebben grondstoffen nodig om halffabricaten en 
eindproducten te kunnen maken en de 
maatschappij heeft producten als batterijen, 
elektrische auto’s, zonnepanelen, telefoons of 
defensiematerieel nodig. In beginsel hebben 
bedrijven zelf het beste inzicht in de 
leveringszekerheid van grondstoffen die zij zelf 
nodig hebben. Echter, op het vlak van 
leveringszekerheid op de middellange termijn 
springt een tweetal ontwikkelingen in het oog die 
vraagt om proactieve en coördinerende rol van de 
overheid: de groeiende behoefte aan (bewerkte) 
kritieke grondstoffen en strategische Figuur 1 Groei van behoefte aan een selectie van kritieke 
grondstoffen in 2040 t.o.v. 2020 (=1) om de Parijs-doelen te 
afhankelijkheden. 
halen. Voor lithium is dat een factor 42. Bron: IEA 
Leveringszekerheidsrisico’s ontstaan doordat er 
voor de klimaattransitie - en in kleinere omvang voor de digitale transitie - veel meer kritieke 
grondstoffen nodig zijn dan voor onze huidige economie (zie figuur 1). De energietransitie leidt tot 
een verschuiving van fossiele grondstoffen zoals kolen, olie en gas, naar metalen als lithium, nikkel 
9
en koper . Kritieke grondstoffen dienen ook andere publieke belangen. Zo zijn er kritieke 
grondstoffen nodig voor sleuteltechnologieën die belangrijk zijn voor het toekomstig 
verdienvermogen van Europa. Wolfraam zorgt er bijvoorbeeld voor dat telefoons trillen en gallium 
10
en indium maken deel uit van led-technologie in lampen. Rubber is nodig voor medische 
 
7
 Als aangegeven in het coalitieakkoord is verminderen van de afhankelijkheid voor strategische goederen en 
grondstoffen een van de lijnen van het buitenlandbeleid. 
8
 In de Inflation Reduction Act is onder meer opgenomen dat men een belastingvoordeel krijgt bij de aanschaf 
van een elektrische auto mits 40% van de materialen in de VS, of een land waarmee de VS een 
vrijhandelsovereenkomst heeft gesloten, is gewonnen, verwerkt of gerecycled. 
9
 Voor kernenergie is uranium een essentiële grondstof. De geopolitieke risico’s op het gebied van 
materiaalverwerving zijn op lange termijn relatief beperkt bij kernenergie. Er zijn wereldwijd namelijk 
voldoende uraniumvoorraden en er is diversiteit aan leveranciers. Hiernaast is het mogelijk om uranium 
geruime tijd op te slaan zonder degradatie van het materiaal. Zie ook ‘Scenariostudie kernenergie’, september 
2022 (Witteveen+Bos en HCSS in opdracht van EZK). 
10
 EU critical raw materials action plan, 2020 
5 
 

mogelijkheid om export tegen te houden wanneer dat in China’s belang is. Dit belang wordt breder 
gedefinieerd dan nationale veiligheid, en raakt ook aan economische en politieke belangen. Zo 
heeft China eerder aangetoond bereid te zijn om grondstofafhankelijkheden geopolitiek in te zetten 
in de vorm van economische dwang. Zo stelde China in het verleden een exportquotum in voor 
zeldzame aardmetalen, waarop de Wereldhandelsorganisatie (WTO) in 2014 oordeelde dat dit 
tegen de WTO-regels was. Ook andere landen zouden onze strategische afhankelijkheid van 
18
kritieke grondstoffen kunnen gebruiken voor geopolitieke doeleinden. Zo bracht de oorlog tussen 
Rusland en de Oekraïne via de, door het Westen opgelegde, sancties aan het licht wat onze 
afhankelijkheden van stoffen als neon en palladium zijn. Hierdoor haperden productieprocessen 
van bijvoorbeeld chips en auto’s .
De meeste grondstoffen zijn in absolute zin niet schaars, er zit genoeg van in de aardkorst, maar 
ze moeten wel gewonnen worden. Het aanbod van grondstoffen is op korte termijn behoorlijk star. 
Het openen en exploiteren van een mijn kost 10-15 jaar en daar komt bij dat veel kritieke 
grondstoffen worden gewonnen als bijproduct van andere grondstoffen, zoals indium bij zink. Veel 
kritieke grondstoffen zijn in ook in Europa – overigens niet in Nederland - te winnen (zie figuur 4 in 
bijlage). Zo beschikken Scandinavië en Ierland over lithium en zeldzame aardmetalen. Finland, 
19
Zweden en Groenland beschikken over voorraden kobalt . Momenteel worden er nog niet veel 
kritieke grondstoffen in Europa gewonnen. Dit heeft onder andere te maken met een gebrek aan 
investeringen in mijnen, vergunningsprocedures en maatschappelijke weerstand vanwege de 
impact op de leefomgeving. Europa hanteert bovendien hoge standaarden op het gebied van 
duurzaamheid, milieu en mensenrechten. Dit vraagt om acceptatie dat grondstoffen uit Europese 
grond moeilijker te winnen en duurder zijn dan uit sommige andere landen. Het is belangrijk om dit 
bewustzijn, zowel onder bedrijven als de bevolking te vergroten. Er liggen ook kritieke grondstoffen 
op de diepzeebodem. Daar is winning nu nog niet mogelijk, de kansen en ecologische risico’s 
worden nog verkend (zie 1E in bijlage 1).  
De overheid heeft een rol in het tijdig signaleren en adresseren van maatschappelijke , risico’s
vooral waar de markt dat onvoldoende doet. Belangrijk daarbij is dat ook marktprijzen een 
dempende werking hebben op schaarste. Als grondstofprijzen stijgen doordat schaarste toeneemt, 
zullen markten en productieprocessen zich herschikken. Bedrijven zullen zoeken naar alternatieve 
grondstoffen, of door innovatie (bijvoorbeeld op het gebied van circulariteit) producten zo 
ontwerpen dat er minder kritieke grondstoffen nodig zijn. Er zullen verdienmodellen ontstaan in het 
terugwinnen van kritieke grondstoffen binnen de EU. Marktwerking en een sturende rol van de 
overheid zullen dus hand in hand gaan. Bovendien is elke kritieke grondstof uniek met een eigen 
winnings-, raffinage en verwerkingsproces en dus lopen ook de risico’s per grondstof uiteen. Dit 
vraagt om maatwerk. Waar Europese winning voor de ene grondstof wellicht een goede 
mogelijkheid is, kan diversificatie of substitutie dat voor een andere grondstof zijn. 
Nederland heeft op dit moment geen grote rol in de waardeketens van kritieke grondstoffen. Er zijn 
hier niet of nauwelijks kritieke grondstoffen te winnen en ook raffinage van kritieke grondstoffen 
vindt hier niet plaats. Kritieke grondstoffen komen vooral via halffabricaten of eindproducten ons 
land binnen. Zo komen veel kritieke grondstoffen van buiten de EU na bewerking in bijvoorbeeld 
20
Duitsland en België in Nederland terecht. Directe afhankelijkheden van grondstoffen komen dan 
21
ook nauwelijks voor op de Nederlandse lijst van strategische afhankelijkheden , maar er kan wel 
sprake zijn van een indirecte afhankelijkheid verderop in de keten. Doordat Nederland kritieke 
grondstoffen (indirect) uit andere landen moet importeren, zullen onze concurrentiepositie en 
welvaart verslechteren als deze grondstoffen schaarser en dus duurder worden.  
Toch liggen er wel degelijk strategische kansen voor het Nederlandse bedrijfsleven en de industrie. 
Nederland heeft een behoorlijk stevige positie in waardeketens van traditionele grondstoffen. Door 
onze gunstige ligging en onze havens zijn we binnen Europa een van de grootste importeurs én 
 
18
 Zie (nader te verschijnen) de uitkomsten van de pilot geo-economische monitor. Deze gaat onder andere in 
op onze afhankelijkheid bij lithium. 
19
 Cobalt mining in the EU: Securing supplies and ensuring energy justice, HCSS, Den Haag, Oktober 2022. 
20
 TNO Materialen in de Nederlandse economie, een kwetsbaarheidsanalyse (2015) 
21
 Kamerstuk 35570-XVII, nr. 26 
7 
 

Klimaat- en milieu-impact  
Mijnbouw is een energie-intensieve sector die veelal moet opereren in afgelegen gebieden waar 
geen bestaande infrastructuur voorhanden is. De directe operatie draagt vaak bij aan ontbossing, 
verlies van biodiversiteit en waterschaarste. Van alle bossen wereldwijd wordt 10% al negatief 
26
beïnvloed door grootschalige mijnbouw en gerelateerde praktijken. Uit onderzoek is gebleken dat 
voor een offshore windturbine 67 ton koper benodigd is, en om die te kunnen bemachtigen moet er 
gemiddeld bijna 50.000 ton aan aarde en gesteente verplaatst worden. Dit heeft de nodige impact 
op natuur en biodiversiteit.  
Ook is er veel water nodig voor de mijnbouw van kritieke grondstoffen, bijvoorbeeld bij het winnen 
van koper en lithium, terwijl meer dan 50% van die productie plaatsvindt in gebieden die gevoelig 
27
zijn voor droogte . Daarnaast kan vervuiling van waterbronnen en bodem optreden, bijvoorbeeld 
door het gebruik van chemicaliën bij het verwerken van ertsen, en is de opslag van, soms giftig, 
mijnbouwafval risicovol. Zo zijn er in het verleden grote rampen gebeurd door instorting van 
afvalopslagdammen (zogeheten tailings dams) en kan er afval in het milieu komen bij lekkages. 
Opvallend is dat mijnen juist vaak voorkomen in gebieden met (beschermde) bossen, waterstress, 
28
en waar biodiversiteit in het bijzonder belangrijk is.  
Daarbovenop neemt de kwaliteit van de huidige grondstoffenvoorraden bij een stijgende vraag af. 
Zo is de kwaliteit van de gemiddelde kopermijn in Chili al met 30% gedegradeerd gedurende de 
29
laatste 15 jaar . Met minderwaardige mijnbouw is er per eenheid productie meer energie en water 
nodig en zal er meer mijnbouwafval geproduceerd worden.  
Alhoewel de transitie van fossiele grondstoffen naar kritieke grondstoffen in de eerste plaats leidt 
tot een forse reductie van CO -uitstoot, gaat ook de productie van kritieke grondstoffen gepaard 
2
met emissies die we uiteindelijk zullen moeten terugdringen. De productie van aluminium, grafiet 
en nikkel voor hernieuwbare energietechnologieën bedraagt volgens de Wereldbank 1,4 gigaton 
CO -equivalent tot 2050, bijna gelijk aan de totale CO -uitstoot van Frankrijk, Duitsland en het 
2 2
30
Verenigd Koninkrijk samen in 2018. 
Impact op de mens en maatschappij 
Grondstoffenwinning en -verwerking heeft ook een sociale impact. Allereerst kan de groeiende 
vraag naar grondstoffen een positieve bijdrage leveren aan de sociaaleconomische ontwikkeling 
van grondstofrijke landen door bijvoorbeeld inkomsten via lonen en belastingen, werkgelegenheid 
31
en investeringen in infrastructuur. Zo heeft onderzoek van de Wereldbank uitgewezen dat 
mijnbouw in grondstofafhankelijke lage- en middeninkomenslanden bijdraagt aan een versnelde 
verbetering van de Human Development Index (HDI). Er zijn echter ook verschillende soorten 
problemen te onderscheiden: 1) directe misstanden in mijnbouw en productie waaronder 
kinderarbeid, dwangarbeid, slechte arbeidsomstandigheden, onveiligheid en seksueel geweld; 2) 
systemische problemen zoals conflictfinanciering, corruptie, smokkel en genderongelijkheid; 3) 
indirecte problemen zoals gezondheidsrisico’s door aantasting van leefomgeving en 4) gemiste 
economische kansen voor lokale bevolking waaronder het mislopen van inkomsten via loon of 
belastingen van mijnbouw. 
De aard en ernst van de problemen verschillen per keten en per land. Hierin is ook onderscheid 
nodig tussen de industriële mijnbouw en raffinage, en de artisanale kleinschalige mijnbouw 
(Artisinal Small Scale Mining, ASM, zie voor nadere toelichting 1C in bijlage 1) die in 80 tot 90% 
van de gevallen informeel is en vaak plaatsvindt in afgelegen gebieden of rondom grote mijnen. 
 
26
 Wereldbank (2019), Forest-Smart Mining: Identifying Factors Associated with the Impacts of Large-Scale 
Mining on Forests, p.167 
27
 IEA (2021) The Role of Critical Minerals in Clean Energy Transitions, p.12 
28
 IRP (2020). Mineral Resource Governance in the 21st Century: Gearing extractive industries towards 
sustainable development.  
29
 Wereldbank (2020), Minerals for Climate Action, p. 12 
30
 Wereldbank (2020), Minerals for Climate Action   
31
 Wereldbank (2014), The Contribution of the Mining Sector to Socioeconomic Public Disclosure Authorized 
and Human Development. 
9 
 

waren ook onderdeel van de aanbevelingen. Daarom is op sommige punten beleid al in gang gezet, 
dat stippen we hieronder kort aan. In sommige gevallen zullen we beleid moeten intensiveren en in 
sommige gevallen kondigt het kabinet nieuwe acties aan.  
Het kabinet is voornemens een speciaal vertegenwoordiger grondstoffenstrategie aan te stellen die 
in internationale context zal bijdragen aan realisatie van de grondstoffenstrategie. Deze zal onder 
andere de Nederlandse belangen internationaal behartigen door inzet op bilaterale samenwerking 
en beïnvloeding van de CRMA van de EU. 
 
4.1. Circulariteit 
Door zo efficiënt mogelijk om te gaan met de beschikbare kritieke grondstoffen, vergroten we 
enerzijds de leveringszekerheid en verkleinen we tegelijkertijd de negatieve impact van ketens. Dat 
kan door in te zetten op circulaire strategieën. Het gaat om vier circulaire strategieën: 
vermindering van grondstoffengebruik, substitutie van grondstoffen, levensduurverlenging en 
hoogwaardige verwerking (zie ook onderstaand tekstvak).  
Circulariteit ziet op vier vormen van maatschappelijke impact: (1) tegengaan van 
klimaatverandering (broeikasgasemissies voorkomen), (2) een schoner milieu en leefomgeving 
(betere lucht-, water- en bodemkwaliteit), (3) herstel van biodiversiteit en (4) grotere 
leveringszekerheid van grondstoffen. Hergebruik van producten, onderdelen en grondstoffen is 
over het algemeen minder energie-intensief en minder belastend voor het milieu dan het gebruik 
van primaire grondstoffen. Zo vergt het produceren van gerecycled staal 72% minder energie dan 
36
de productie van primair staal .  
Bij circulariteit wordt vaak gedacht aan recycling, maar dat is niet voldoende. Hierbij is de 
zogenaamde R-ladder belangrijk: een set van circulaire strategieën om efficiënter om te gaan met 
grondstoffen (zie tekstvak). Dat betekent bijvoorbeeld dat al in de ontwerp- en productiefase 
38
anders naar grondstoffen moet worden gekeken. Ook substitutie naar andere materialen is een 
circulaire strategie. Bedrijven kunnen bijvoorbeeld kiezen voor grondstoffen die een kleinere 
voetdruk hebben of minder schaars zijn. Zo is er voor waterstofproductie veel iridium nodig 
wanneer we gebruik maken van PEM-elektrolysers, terwijl alkaline-elektrolysers nauwelijks kritieke 
metalen bevatten. Ook refurbishment van digitale apparatuur is een manier om onze behoefte aan 
primaire (kritieke) grondstoffen te verkleinen. Door onze focus te verleggen naar circulaire 
strategieën zo hoog mogelijk op de R-ladder creëren we de meeste impact. 
Circulaire strategieën 
In het circulaire economie beleid worden vier aangrijpingspunten gehanteerd om 
grondstoffengebruik meer circulair te maken. Deze komen voort uit het advies van het 
37
Planbureau voor de Leefomgeving . Het is in feite een vereenvoudigde weergave van de 
zogeheten R-ladder (zie Figuur 5 in bijlage): 
1. Vermindering van grondstoffengebruik (input): minder (primaire) grondstoffen gebruiken 
door af te zien van producten, deze te delen of ze efficiënter te maknarreno w(‘ the 
loop’);  
2. Substitutie van grondstoffen: eindige grondstoffen vervangen door hernieuwbare 
grondstoffen, zoals secundaire grondstoffen en hoogwaardige toepassing van duurzame 
biogrondstoffen of door andere meer algemeen beschikbare grondstoffen met minder 
milieudruk. 
3. Levensduurverlenging (gebruik): producten en onderdelen langer en intensiever 
gebruiken door een circulair ontwerp, hergebruik en reparatie. Dit vertraagt de vraag 
naar nieuwe grondstoffen sl(‘ow the loop’);  
4. Hoogwaardige verwerking (verlies tegengaan): de kringloop sluiten door recycling van 
materialen en grondstoffen, zodat er minder afval wordt verbrand of gestort en er 
minder nieuwe grondstoffen nodig zijncl (’ose the loop’); 
 
36
 Voorgangsbericht circulaire economie, PBL, januari 2022 
37
 https://www.rijksoverheid.nl/documenten/rapporten/2021/07/14/policy-brief-pbl-mogelijke-doelen-circulaire-
economie 
38
 Ecodesign for sustainable products | European Commission (europa.eu) 
11 
 

•  
4.2. Duurzame Europese mijnbouw en raffinage 
Gezien de wereldwijde behoefte aan kritieke grondstoffen als gevolg van de energie- en digitale 
transitie, heeft ook Europa zelf de verantwoordelijkheid om haar productiecapaciteit van kritieke 
grondstoffen te vergoten, door kritieke grondstoffen uit eigen bodem te winnen en raffinage- en 
verwerkingscapaciteit op te schalen. Bovendien zorgt het verplaatsen van een deel van de winning 
en raffinage van grondstoffen naar Europa voor minder strategische afhankelijkheden (meer 
strategische autonomie) en – indien vormgegeven onder hoge duurzame standaarden – voor 
minder milieudruk. Een kanttekening hierbij is dat grondstoffen uit de EU duurder zullen zijn dan 
grondstoffen uit landen met lagere standaarden. 
Het kabinet zal de opschaling van Europese mijnbouw ondersteunen. Dat doen we door op dit vlak 
constructief mee te denken over de nog te verschijnen CRMA. Daarbij vindt Nederland het 
belangrijk dat mijnbouw onder duurzame voorwaarden plaatsvindt, zoals al gebeurt bij 
lithiumwinning in Portugal. Nederland zal daarom pleiten voor mijnbouw op plaatsen waar externe 
effecten het beste geminimaliseerd kunnen worden. Ten tweede willen we middels een impact 
assessment inzicht krijgen in hoeveel van onze kritieke grondstofbehoefte daadwerkelijk in de EU 
te vinden is, zodat duidelijk wordt welk deel van de leveringszekerheid we hiermee kunnen 
ondervangen. Ten derde vinden we het belangrijk dat we mijnbouw ondersteunen met 
raffinagecapaciteit in Europa, om te voorkomen dat grondstoffen alsnog in derde landen zoals 
China bewerkt moeten worden, waardoor strategische afhankelijkheden blijven bestaan. Omdat in 
de Nederlandse bodem nauwelijks kritieke grondstoffen te vinden zijn, is onze rol hier beperkt. Wel 
kunnen we bijdragen met financiële middelen, kennis en kunde. 
In specifieke gevallen is het aanhouden van strategische voorraden een mogelijk middel om risico’s 
op korte termijn te mitigeren, zoals nu ook gebeurt bij olie en gas. Dit vergt echter ingewikkelde 
strategische, politieke, financiële en technische keuzes. Strategische voorraadvorming is het meest 
effectief als het op EU-niveau wordt gecoördineerd. Complicerende factor is dat de EU afhankelijker 
is van componenten, met daarin kritieke grondstoffen, dan van de kritieke grondstoffen zelf. 
Strategische voorraden hebben alleen zin indien ze aansluiten bij aanwezige of geambieerde 
mijnbouw en raffinage in Europa. De discussie moet dus ook gaan over eventuele strategische 
voorraden voor componenten en heeft een link met het Commissievoorstel voor een Single Market 
Emergency Instrument (SMEI). Daarbij bestaat er de kans dat de kritikaliteit van grondstoffen en 
componenten verandert, bijvoorbeeld door ontwikkeling van nieuwe materialen, waardoor 
voorraden later van minder nut kunnen zijn. Bovendien is voorraadvorming onderdeel van de 
supply chain management van bedrijven, en komt de overheid alleen in beeld als er een risico 
ontstaat voor het borgen van publieke belangen. Een case-by-case benadering is nodig, met een 
afweging van kosten en baten van verschillende beleidsopties. Zo zal diversificatie vaak een minder 
dure optie zijn dan voorraadvorming. 
Het kabinet gaat de volgende concrete stappen zetten: 
• Constructief meewerken aan het onderdeel Europese mijnbouw in de CRMA. Inzet op duurzame 
voorwaarden, impact assessment en opschaling raffinage. 
• Inbedding van de grondstoffenstrategie als strategische kans in het industriebeleid, door een 
verkenning van voor- en nadelen van raffinagecapaciteit in Nederland. 
• Het in Europees verband onderzoeken van mogelijkheden, noodzaak en vormgeving van 
strategische voorraden. 
 
4.3. Diversificatie 
Door de aanvoer van (bewerkte) grondstoffen te diversifiëren, verminderen we onze strategische 
afhankelijkheden en vergroten we onze open strategische autonomie. Alhoewel bedrijven 
verantwoordelijk zijn voor hun eigen waardeketen, kan de overheid diversificatie faciliteren en 
stimuleren. Op EU-niveau en nationaal niveau bestaan er verschillende manieren waarop de 
overheid hier invulling aan kan geven. Het kabinet gaat de volgende concrete stappen zetten: 
grondstoffenpartnerschappen aangaan in EU-verband, intensivering rol postennet, onderzoek naar 
rol Nederlandse bedrijven in internationale ketens, onderzoek naar exportkredietverzekering en 
mogelijke andere financieringsinstrumenten. Het kabinet zet in op stabiele handelsrelaties met 
13 
 

Volgens het VN-Zeerechtverdrag mag exploratie en exploitatie alleen plaatsvinden als de 
Internationale Zeebodemautoriteit dit goedkeurt. Op dit moment werkt de Internationale 
Zeebodemautoriteit aan de regels waaronder exploitatie kan plaatsvinden. Daarbij zijn er zorgen 
over de effecten van toekomstige exploitatieactiviteiten op het mariene milieu. Op dit moment 
vindt internationaal discussie plaats over diepzeemijnbouw, mede gezien de wetenschappelijke 
kennis om de effecten ervan goed in te schatten nog in ontwikkeling is. Het kabinet neemt hierover 
op een later moment een definitief inhoudelijk standpunt in en weegt dit ook in het kader van deze 
strategie. Uitgangspunt hierbij is dat exploitatieactiviteiten alleen strikt binnen de draagkracht van 
het mariene ecosysteem kunnen plaatsvinden. Vanuit het oogpunt van leveringszekerheid zal 
daarbij ook worden gekeken naar de afhankelijkheden in de verwerkende keten, in relatie met de 
verkenning van mogelijke raffinagecapaciteit in Nederland. Zie 1E in bijlage 1 voor een nadere 
toelichting op diepzeemijnbouw. 
Het kabinet gaat de volgende concrete stappen zetten: 
• Het kabinet zal zich binnen de EU sterk maken voor het afsluiten en verdieping van 
partnerschappen op het gebied van (bewerkte) grondstoffen, waaronder met Afrikaanse en 
Latijns-Amerikaanse landen.  
• Het deel van de intensivering van postennet dat zich concentreert op het thema economische 
weerbaarheid en veiligheid, zal zich ook bezighouden met de implementatie van de 
grondstoffenstrategie en zal hierbij ondersteund worden door Den Haag.  
• Het kabinet brengt in kaart welke Nederlandse bedrijven internationaal actief zijn in de 
mijnbouwsector, en de handel en verwerking van kritieke grondstoffen.  
• Het kabinet brengt in kaart welke mogelijkheden er zijn voor het inzetten van het 
exportkredietinstrumentarium van ADSB en mogelijke andere financieringsinstrumenten, zoals 
Invest International, Invest-NL en RVO.  
• Het kabinet neemt een definitief inhoudelijk standpunt in over diepzeemijnbouw. 
 
4.4. Verduurzaming internationale ketens  
Als het gaat over kritieke grondstoffen is ook de manier waarop deze gewonnen en verwerkt 
worden essentieel. Alleen als dit op een verantwoorde manier gebeurt kunnen de duurzame 
ontwikkelingsdoelen en de klimaat- en milieuambities worden bereikt. Bovendien biedt de 
grondstoffentransitie een kans voor armoedebestrijding in grondstofrijke ontwikkelingslanden. 
Vanuit deze gedachte werkt het kabinet, zowel in EU-verband als met Nederlandse programma’s, 
aan verduurzaming van ketens. Dat past bij de werkwijze waarin handel en 
42
ontwikkelingssamenwerking elkaar versterken . Nederland heeft sinds 2011, toen de vorige 
43
grondstoffennotitie verscheen , internationaal een belangrijke rol kunnen spelen in agendering en 
het vormgeven van partnerschappen gericht op duurzame ketens. Hier kan op worden 
voortgebouwd.  
Met de groeiende urgentie rondom kritieke grondstoffen is het nodig om binnen en buiten de EU 
44
een volgende stap te zetten. Binnen het Actieplan voor Kritieke Grondstoffen richt de EU zich 
onder meer op het promoten van verantwoorde mijnbouwpraktijken via IMVO-regelgeving en 
ontwikkelingssamenwerking. Nederland zal zich wat betreft de aankomende CRMA inzetten voor 
een ambitieuzere invulling en uitvoering van de ontwikkelingsportefeuille en het vrijmaken van 
45
privaat-publieke financiering op dit terrein. Ook biedt de Global Gateway van de EU een kans om 
investeringen aan te wenden voor verduurzaming van grondstoffenketens. Bewaking van 
coherentie tussen de verschillende EU-initiatieven ten aanzien van duurzame ketens is voor 
Nederland essentieel om de effectiviteit en uitvoerbaarheid te vergroten. Hierbij kan gebruik 
worden gemaakt van de expertise van organisaties zoals het International Resource Panel en het 
 
42
 Beleidsnotitie voor Buitenlandse Handel en Ontwikkelingssamenwerking, ‘Do waaen r Nederland goed in is’, 
Kamerstuk 36180, nr. 1. Deze aanpak is verder ingebed in de Internationale Klimaatstrategie en vindt haar 
weerslag in de aankomende Afrikastrategie.  
43
 Grondstoffenvoorzieningszekerheid. Kamerstuk 32 852, nr. 1. 
44
 Europese Commissie (2020), Critical Raw Materials Resilience: Charting a Path towards greater Security and 
Sustainability 
45
 Global Gateway is een nieuwe Europese strategie om met behulp van investeringen, slimme, schone en 
veilige verbindingen in de digitale, energie- en vervoerssector te stimuleren 
15 
 

50
met dwangarbeid . Voor het kabinet is het belangrijk de coherentie tussen deze maatregelen te 
bewaken om uitvoerbaarheid en effectiviteit te bevorderen. Tevens is het van belang dat 
ontwikkelingslanden baat hebben bij deze afspraken. Daarnaast zet Nederland zich in OESO-
verband in voor opname van circulariteit en milieurisico’s in bijvoorbeeld de OE-SriOchtlijnen voor 
multinationale ondernemingen en in de OESO-gids voor mineralen. 
Op nationaal niveau voert Nederland IMVO-wetgeving in. Daarnaast heeft het kabinet onlangs het 
IMVO-steunpunt gelanceerd dat bedrijven informeert over verantwoord ondernemen en gaat het 
kabinet verder met ondersteuning van sectorale initiatieven via een nieuw subsidiekader dat in 
september 2022 is gelanceerd. In de laatste twee jaar van de implementatie van het IMVO-
convenant metaal ligt de focus op het uitvoeren van de gezamenlijke en individuele due diligence 
door de deelnemende bedrijven. Momenteel lopen er ook onderhandelingen voor het IMVO-
convenant hernieuwbare energie onder leiding van de Sociaal-Economische Raad (SER). Ten slotte 
bevordert het kabinet Maatschappelijk Verantwoord Inkopen van het Rijk, waarin risico’s in kritieke 
grondstoffen ketens reëel zijn (zie 1L in bijlage 1 voor een toelichting). 
Het kabinet gaat de volgende concrete stappen zetten: 
• Voortzetten van beleid voor IMVO in een doordachte mix van beleidsmaatregelen, inclusief 
wetgeving.  
• Inzetten op coherentie tussen de verschillende IMVO-maatregelen in de EU die de 
grondstoffensector raken. 
• Bevorderen dat ontwikkelingslanden baat hebben bij nieuwe Europese regelgeving en 
internationale afspraken, door het stimuleren van impact analyses en dat bij de vormgeving 
van deze maatregelen deze landen ook gehoord worden. 
• Actieve betrokkenheid bij de herziening van de conflictmineralenverordening, waarvan het 
eindverslag rond juli 2023 afgerond zal zijn. 
• Bij gesprekken over de herziening van de OESO-richtlijnen verkennen of er een nieuwe 
paragraaf kan worden opgenomen om specifieke aanbevelingen op te volgen met betrekking 
tot circulaire bedrijfspraktijken. Ten aanzien van de OESO-gids voor mineralen zet Nederland 
zich in voor uitbreiding naar klimaat- en milieurisico’s. 
Verantwoorde mijnbouwpraktijken  
Aanvullend op IMVO-beleid, bevordert Nederland verantwoorde, duurzame mijnbouw in 
grondstofrijke landen via partnerschappen en programma’s. Nederland heeft de afgelopen tien jaar 
samen met enkele andere landen de noodzaak om de mineralensector te verduurzamen binnen de 
EU en internationaal al op de kaart gezet, waar nodig financiële ondersteuning verleend en een 
aantal internationale (multi-stakeholder) initiatieven opgezet die nog steeds groeien. Op EU-niveau 
heeft Nederland het initiatief genomen tot oprichting van het European Partnership for Responsible 
Minerals (EPRM) (zie toelichting onder 1M in bijlage 1) waaraan financiële ondersteuning in 2021 
met vijf jaar is verlengd. Daarnaast staat Nederland aan de basis van de oprichting van het 
International Tin Supply Chain Initiative (ITSCI) dat conflictvrije tin-export mogelijk maakt vanuit 
de Democratische Republiek Congo. Tevens heeft Nederland met enkele kennispartners het 
Women’s Rights and Mining-netwerk opgericht.  
Vanwege het gebrek aan zicht op de volledige voetafdruk van de energietransitie heeft Nederland 
de Wereldbank steun gegeven om onderzoek te doen naar de rol van kritieke grondstoffen in de 
51
energietransitie . Daarna is binnen de Wereldbank het initiatief Climate Smart Mining (CSM) 
gestart met financiering van Nederland, dat strategieën en handvatten ontwikkelt voor 
klimaatslimme mijnbouw. 
Nederland is sinds 2021 co-financier van het Intergovermental Forum on Mining, Minerals, Metals 
and Sustainable Development (IGF), een verband van 80 landen en het enige platform voor 
overleg over dit onderwerp tussen landen. Het IGF heeft een raamwerk voor verantwoord 
mijnbouwbeleid ontwikkeld en ondersteunt landen deze te implementeren. Nederland bevordert 
 
50
 Europese Commissie (2020), Voorstel voor een VERORDENING VAN HET EUROPEES PARLEMENT EN DE RAAD 
inzake een verbod op met dwangarbeid vervaardigde producten op de markt van de Unie.  
51
 Wereldbank (2020), Minerals for Climate Action   
 
17 
 

Federaal Instituut voor Duurzame Ontwikkeling (FIDO). Buiten de EU heeft bijvoorbeeld Zuid-Korea 
een Economic Security Center, dat waardeketens monitort en de ontwikkelingen van cruciale 
materialen analyseert. 
Voor Nederland is het belangrijk om bestaande kennis te benutten, te bundelen en inzichtelijk te 
maken welke grondstoffen en daaraan gerelateerde strategische componenten en eindproducten 
vanuit geo-economisch en duurzaamheidsperspectief het meest relevant zijn. Daarom zetten we 
naast Europese monitoring in op een Nederlands monitoringssysteem met onder andere een 
methodiek ter bepaling van voor Nederland kritieke grondstoffen en daaraan gerelateerde 
strategische componenten en eindproducten, een zogenaamde kritikaliteitsanalyse. De methodiek 
zal in lijn zijn met de Europese denkwijze (zie onderdeel 1J in bijlage 1). Het is van belang dat het 
Nederlandse monitoringssysteem goed aansluit op het monitoringssysteem voor de circulaire 
economie en de daaruit volgende Integrale Circulaire Economie Rapportage (ICER) onder regie van 
het PBL. 
Hierbij is het ook van belang om het beleid regelmatig te evalueren. Door een beter inzicht in de 
stand van zaken rondom leveringszekerheid kunnen we op termijn zorgen voor een weerbaardere 
economie. In het kader van de CRMA vindt Nederland het belangrijk dat er meer inzicht komt in de 
bijdrage die circulariteit en de urban mine kunnen leveren aan het vergroten van de 
leveringszekerheid en de beschikbaarheid van kritieke grondstoffen in de EU.  
De reeds in Nederland ontwikkelde grondstoffenscanner is een hulpmiddel voor het bedrijfsleven 
om inzicht te krijgen in de soorten grondstoffen die nodig zijn voor verschillende eindproducten. 
Het instrument draagt daarmee bij aan kennisdeling en bewustwording. RVO beheert de 
grondstoffenscanner en heeft daarnaast ook programma’s voor het Nederlandse bedrijfsleven op 
het gebied van grondstoffen en circulariteit. Het kabinet stelt zich tot doel de grondstoffenscanner 
verder te verrijken.  
Ook zal Nederland zich inspannen voor betere kennisdeling tussen gelijkgezinde landen. 
Bijvoorbeeld door een betere samenwerking met de Duitse en Belgische instituten. Gezamenlijk 
Europese monitoring en kennisdeling zal ook onze inzet zijn voor de Critital Raw Materials Act. Om 
een goede partner te zijn zal Nederland zelf ook moeten investeren in de eigen kennispositie. 
Er lopen momenteel onderzoeken om meer inzicht te krijgen in waardeketens en afhankelijkheden. 
Binnenkort verschijnt de pilotversie van de geo-economische monitor (SEO, Clingendael en TNO in 
opdracht van EZK en BZ). Het CBS doet in opdracht van EZK onderzoek naar concentraties van 
eigenaarschap in toeleveringsketens (Q2 2023 gereed) en TNO naar de relatie tussen strategische 
producten en publieke belangen (in opdracht van. BZ, eerste fase 1 2023 gereed). 
5. Tot slot: doorkijk naar 2023 
Wij streven ernaar uw Kamer rond de zomer van 2023 te informeren over het nader uitwerken en 
doorvertalen van de doelen en vervolgacties in een programmatische aanpak die nauw aansluit op 
het nationale programma circulaire economie. Bij het nader uitwerken van bovenstaande doelen zal 
dan ook nader worden bepaald welke additionele middelen hiervoor nodig zijn. Specifieke 
vervolgacties die uit deze grondstoffenstrategie volgen waar het kabinet - aanvullend op reeds 
ingezette samenhangende beleidstrajecten - volgend jaar op terugkomt zijn: 
• Inbedden van de grondstoffenstrategie in het missiegedreven innovatiebeleid door hierin ook 
een accent te leggen op circulariteit van kritieke grondstoffen (zie 4.1). 
• Inbedding van de grondstoffenstrategie als strategische kans in het industriebeleid, door een 
verkenning van voor- en nadelen van raffinagecapaciteit in Nederland (zie 4.1). 
• Nederlandse standpuntbepaling over mogelijke mijnbouw van kritieke grondstoffen in Europa 
en het uitdragen hiervan in het kader van de CRMA. 
• Kennisopbouw en monitoring van grondstoffenketens (zie 4.5). 
 
Het kabinet is voornemens een speciaal vertegenwoordiger grondstoffenstrategie aan te stellen die 
in internationale context zal bijdragen aan realisatie van de grondstoffenstrategie. 
  
19 
 

POTENTIEEL AAN HULPBRONNEN VAN KRITIEKE GRONDSTOFFEN IN DE EU
Gegevens afkomstig van EuroGeoSurveys in combinatie met andere EU-gegevensbronnen
 
Figuur 4 Voorraden kritieke grondstoffen EU, CIE 2020 474 Final 
1B. Open strategische autonomie en publieke belangen  
Open strategische autonomie - Binnen de EU maakt Nederland zich sterk voor open strategische 
autonomie (OSA). Voor het kabinet staat open strategische autonomie van de EU voor haar 
vermogen om als mondiale speler, in samenwerking met internationale partners, op basis van 
eigen inzichten en keuzes haar publieke belangen te borgen en weerbaar te zijn in een onderling 
verbonden wereld. Het mitigeren van de risico’s van strategische afhankelijkheden (o.a. op het vlak 
van kritieke grondstoffen) is een van de drie bouwstenen voor de Nederlandse inzet in de EU op dit 
thema. Een open economie, internationale samenwerking met gelijkgezinde partners, gelijk 
56
speelveld en diversificatie zijn belangrijke elementen in de OSA-agenda. 
Publieke belangen zijn maatschappelijke belangen die niet op een bevredigende manier door de 
markt in een samenleving worden behartigd, waardoor er een publieke taak ligt. Hierbij spelen 
maatschappelijke en politieke opvattingen een grote rol. Dit maakt publieke belangen context- en 
tijdsafhankelijk. Publieke belangen zijn onder meer het vinden van oplossingen voor 
maatschappelijke uitdagingen (energietransitie en digitalisering), circulaire economie, nationale 
veiligheid, volksgezondheid, toekomstig verdienvermogen en in brede zin onze fundamentele 
waarden.  
1C. Artisanale kleinschalige mijnbouw (ASM)  
1
Wereldwijd werken er bijna 45 miljoen mensen in 80 verschillende landen in ASM. Dit aantal is het 
afgelopen decennium verdriedubbeld. Mensen in armoede vinden door de hogere prijs van 
mineralen namelijk een alternatieve bron van inkomsten in deze vorm van mijnbouw ten opzichte 
van de vaak minder lucratieve landbouw. De productie van (kritieke) grondstoffen door ASM is 
significant; zo vindt tussen 18 en 30% van de totale kobaltproductie plaats in ASM, evenals 26% 
11
van alle tantaal, 25% van alle tin en 20% van alle goudwinning . Veel ASM-mijnen bevinden zich 
 
56
 Zie Kamerbrief open strategische autonomie (OSA) van 8 november 2022 voor een nadere toelichting 
omtrent de bouwstenen van de Nederlandse inzet op OSA.  
21 
 

volop onderzoek gaande, waar ook Nederlandse kennisinstellingen aan bijdragen. Nederland zet 
zich in voor strikte regels waarmee de bescherming van het mariene ecosysteem is geborgd, 
voordat exploitatieactiviteiten van start kunnen gaan. Vooralsnog zijn er veel onzekerheden over 
de verstorende effecten van diepzeemijnbouw op het mariene milieu en het diepzeeleven. Daarom 
pleiten meerdere wetenschappers en natuur- en milieuorganisaties, alsmede enkele landen, voor 
(tijdelijk) uitstel van exploitatie, tenminste tot hierover voldoende kennis is.  
57
Het kabinet moet nog een definitief inhoudelijk standpunt innemen over diepzeemijnbouw . Hierbij 
zal een strikte invulling van het voorzorgsprincipe en de cumulatie van effecten uitgangspunt zijn. 
Uitgangspunt is dat exploitatieactiviteiten alleen strikt binnen de draagkracht van het mariene 
ecosysteem zouden moeten plaatsvinden. Het kabinet weegt het in te nemen standpunt ook af 
tegen deze brief en de verkenning van de mogelijkheden voor toekomstige raffinagecapaciteit in 
Nederland, alsmede een verkenning van de potentiële bijdrage van diepzeemijnbouw aan de 
leveringszekerheid van kritieke grondstoffen. 
1F. Batterijen - Voor de verduurzaming van het transport en het energiesysteem is energieopslag 
noodzakelijk. Batterijen spelen hierin een belangrijke rol. Om de toename van batterijen 
verantwoord, duurzaam en veilig te laten verlopen heeft de Rijksoverheid in 2020 een 
batterijenstrategie opgestart.  
Huidige gecommercialiseerde batterijen bevatten schaarse grondstoffen zoals lithium, kobalt, 
nikkel en grafiet. Deze grondstoffen kennen weinig geografische spreiding (bijvoorbeeld 80% van 
het kobalt wordt in de Democratische Republiek Congo gewonnen) en de winning gaat vaak 
gepaard met ESG (Environmental, Social, and Governance)-uitdagingen. Veel innovatie is 
momenteel gericht op het verminderen van het gehalte van deze grondstoffen, m.n. voor kobalt. 
Ook vindt veel innovatie plaats op nieuwe batterijtypes die deze grondstoffen geheel niet nodig 
hebben, zoals LFP-batterijen, sodium-ion-, redox-flow- en zoutwaterbatterijen. Met name op de 
laatste twee gebieden kent Nederland veelbelovende start-ups die met Rijksmiddelen worden 
ondersteund. 
Er zijn ook kansen om batterijen die worden ingezet in mobiele toepassingen te koppelen aan het 
net en slim te laden en te ontladen (ook wel Vehicle-2-Grid genaamd). Gegeven de goede 
laadinfrastructuur in Nederland liggen hier kansen om met een betere benutting het totaal aantal 
batterijen te verminderen. Ook neemt de levensduur van batterijen steeds verder toe. Het is van 
belang dat Nederland ook aansluiting zoekt bij initiatieven in de EU. Zo is Nederland aangesloten 
bij de European Battery Alliance. De Europese Commissie heeft de batterijen – inclusief kritieke 
metalen – als strategische waardeketen geïdentificeerd. Met de aankomende EU 
Batterijenverordening wordt sterk ingezet op reparatie en recycling van batterijen en worden ook 
                    
minimumpercentages van gerecycleerde materialen voor nieuwe batterijen geïntroduceerd.  
                           
       
        
        
      
      
             
            
             
              
                   
 
Figuur 5 R-strategieën, bron: PBL 
 
57
 Kamervragen 26/4, antwoorden 4/7, 2021-2022, nr 3380 
23 
 

