36 130  Regels ter bevordering van goed verhuurderschap en het voorkomen en 
tegengaan van ongewenste verhuurpraktijken (Wet goed 
verhuurderschap) 
NOTA NAAR AANLEIDING VAN HET VERSLAG 
Ontvangen 20 september 2022 
Met belangstelling heb ik kennisgenomen van het verslag van de vaste commissie voor 
Binnenlandse Zaken naar aanleiding van het wetsvoorstel goed verhuurderschap. 
Ik dank de leden van de VVD-fractie, de D66-fractie, de CDA-fractie, de SP-fractie, de PvdA-fractie, 
de fractie van GroenLinks, de fractie van de ChristenUnie, de SGP-fractie en het lid van de BIJ1-
fractie voor hun bijdragen. 
Ik ben verheugd dat alle fracties die een bijdrage hebben geleverd aan het verslag aangeven de 
noodzaak van dit wetsvoorstel te onderschrijven. In deze nota wordt bij de beantwoording in 
beginsel de hoofdstukindeling van het verslag gevolgd. Daarbij behandel ik de vragen zoveel 
mogelijk in samenhang. 
 
Inhoudsopgave 
1. INLEIDING 2 
2. AANLEIDING EN ACHTERGROND PROBLEMATIEK 3 
3. BESTAANDE WETGEVING EN NOODZAAK VOORGESTELDE WIJZIGINGEN 8 
3.1 Bestaande juridische instrumenten en mogelijkheden 10 
3.2 Lacunes en noodzaak nieuw instrumentarium 14 
3.3 Onderzochte en overwogen alternatieven 16 
4. HOOFDLIJNEN VAN HET VOORSTEL 17 
4.1 Algemene landelijke regels ter bevordering van goed verhuurderschap 18 
4.1.1 Doel van de algemene regels ter bevordering van goed verhuurderschap 20 
4.1.2 Inhoud en onderbouwing van de algemene regels 20 
4.1.3 Handhaving van de algemene regels 20 
4.2 Meldpunt 21 
4.3 Vergunning voor de verhuur van reguliere woonruimte 24 
4.3.1 Opzet en reikwijdte van de vergunning voor de reguliere verhuur van woonruimte 24 
4.3.2 Inhoud en onderbouwing van de voorwaarden die aan de vergunning verbonden kunnen worden 26 
4.4 Verhuurvergunning voor de verhuur van verblijfsruimte aan arbeidsmigranten 28 
4.4.1 Doel van de vergunning voor de verhuur van verblijfsruimte aan arbeidsmigranten 28 
4.4.2 Opzet en reikwijdte van de vergunning voor de verhuur van verblijfsruimte aan arbeidsmigranten 29 
4.4.3 Inhoud en onderbouwing van de voorwaarden die aan de verhuurvergunning verbonden kunnen 
worden 31 
4.5 Weigering van de verhuurvergunning 31 
4.6 Intrekking van de verhuurvergunning 31 
1 

daarmee steeds onderkend. Voor een zorgvuldige voorbereiding van het ontwerp van het 
wetsvoorstel is tijd nodig geweest. Daarmee konden bijvoorbeeld ook adviezen van het 
Aanjaagteam Bescherming Arbeidsmigranten onder leiding van de heer Roemer worden verwerkt 
in het wetsvoorstel. 
 
2. Aanleiding en achtergrond problematiek 
De leden van de SP-fractie hebben kennisgenomen van de aanleiding en achtergrond van de 
problematiek en hebben hier nog enkele vragen over. Deze leden verzoeken de regering te 
reflecteren op discriminatie op basis van sociaaleconomische gronden en vragen zich af of de onder 
het kopje ‘Algemeen’ genoemde casussen voldoende aanleiding zijn om de sociaaleconomische 
positie van de huurder op te nemen in wet- en regelgeving om discriminatie op basis van die 
gronden tegen te gaan. Deze leden vragen de regering waarom de sociaaleconomische positie niet 
als discriminatiegrond erkend wordt. Zij verzoeken de regering hier een nadere toelichting op te 
geven. Deze leden vragen de regering ook om in te gaan op de vraag of discriminatie van mensen 
met een laag inkomen in de gemeente Rotterdam toegestaan is en zo ja op basis van welke 
gronden. Ook vernemen deze leden graag van de regering waarom de sociaaleconomische positie 
niet als ongeoorloofd onderscheid genoemd is als gevolg van het advies van het College voor de 
Rechten van de Mens om in de memorie van toelichting een breder palet aan voorbeelden van 
ongeoorloofd onderscheid op te nemen. 
Wonen is een grondrecht en een voorwaarde voor een goed bestaan. De sociale huursector is in de 
basis bedoeld om betaalbare woningen voor lage inkomens en aandachtsgroepen toegankelijk te 
maken. Door de schaarste en gestegen prijzen is de beschikbaarheid van een betaalbaar huis voor 
steeds minder mensen vanzelfsprekend geworden. In het programma Betaalbaar wonen kunt u 
daarom lezen welke maatregelen ik neem om huurders meer te beschermen en woningen 
betaalbaar te maken en houden. Het wetsvoorstel goed verhuurderschap is daar ook onderdeel 
van en is erop gericht om de positie van de huurder te beschermen en ongewenste excessen zoals 
discriminatie, intimidatie en ongewenst verhuurdergedrag tegen te gaan.  
 
Op dit moment geldt al dat verhuurders zich moeten houden aan de verplichtingen uit de 
Algemene wet gelijke behandeling (Awgb). Deze wet biedt bescherming tegen discriminatie bij 
onder meer het aanbieden of verlenen van toegang tot goederen en diensten door instellingen op 
het gebied van volkshuisvesting en bedrijven en natuurlijke personen die woonruimte aanbieden. 
De wet ziet op onderscheid op grond van de volgende persoonskenmerken: godsdienst, 
levensovertuiging, politieke gezindheid, ‘ras’, geslacht, nationaliteit, hetero- of homoseksuele 
gerichtheid en burgerlijke staat. Daarnaast is tevens de Wet gelijke behandeling op grond van 
handicap of chronische ziekte (Wgbh/cz) van toepassing waarmee bescherming aan mensen die 
gediscrimineerd worden op grond van een handicap of een chronische ziekte wordt geboden. Op 
grond van al deze persoonskenmerken mag in principe geen onderscheid worden gemaakt, tenzij 
er een wettelijke uitzondering van toepassing is. Sociaaleconomische kenmerken, zoals een laag 
inkomen, worden niet genoemd in de bovenbedoelde bescherming. Als er geen sprake is van een 
relatie met een van de wettelijk beschermde persoonskenmerken, kan de huurder die zich 
gediscrimineerd voelt, geen bescherming ontlenen aan de Awgb en de Wgbh/cz. 
 
Overigens merk ik op dat het College voor de Rechten van de Mens heeft geadviseerd om een 
breder palet aan voorbeelden van ongeoorloofd onderscheid op te nemen, om duidelijk te maken 
dat het wetsvoorstel niet alleen ziet op het tegengaan van discriminatie op grond van ras of 
afkomst. Dit advies is als zodanig overgenomen door in diverse hoofdstukken van de memorie van 
toelichting een breder palet aan voorbeelden van ongeoorloofd onderscheid op te nemen. 
 
De situatie in Rotterdam waaraan u refereert betreft de toepassing van selectieve woningtoewijzing 
op grond van de Wet bijzondere maatregelen grootstedelijke problematiek (Wbmgp). Het gaat hier 
om artikel 8 van de Wbmgp waarbij in de huisvestingsverordening eisen kunnen worden gesteld 
aan de aard van het inkomen als woningzoekenden, die korter dan zes jaar in de regio wonen, zich 
3 

woningmarkt bedraagt het statistisch woningtekort circa 2%. Een situatie van 0% tekort (complete 
ontspanning) kan negatieve gevolgen hebben zoals risico’s op leegstand, problemen met verkoop- 
en verhuurbaarheid en waardedaling in kwetsbare segmenten. Daarom wordt aangestuurd op een 
tekort van circa 2%. Het huidige statistisch woningtekort is geraamd op 315.000 (3,9% van de 
woningvoorraad) in de Primos prognose 2022. In het programma Woningbouw wordt ingezet op 
het versneld inlopen van het woningtekort: het kabinet streeft naar 900.000 toevoegingen aan de 
voorraad (bruto) in de periode 2022 tot en met 2030. 
  
Verder vragen de leden van de SP-fractie of anti-kraakbureaus ook onder dit wetsvoorstel vallen 
en zo nee, waarom niet, aangezien er ook vele misstanden en malafide verhuurpraktijken in die 
verhuurderstypes te vinden zijn, die zelfs tot het kwijtraken van een keurmerk geleid hebben. 
Daarom vernemen deze leden graag of alle huurders en gebruikers van een woonruimte onder de 
reikwijdte van het wetsvoorstel goed verhuurderschap vallen, dus inclusief bewoners die zeer 
precair wonen, zoals bewoners die anti-kraak wonen, en derhalve nog meer blootgesteld worden 
aan malafide verhuurpraktijden. Indien dit niet het geval zou zijn, verzoeken deze leden de 
regering om het precariaat dat nu geen of weinig bescherming geniet alsnog onder de reikwijdte 
van dit wetsvoorstel te brengen. Deze leden verzoeken de regering om haar antwoord nader 
toelichten.  
Dit wetsvoorstel stelt bepaalde normen met betrekking tot het gedrag van een verhuurder of 
verhuurbemiddelaar en heeft betrekking op zowel de verhuur van woonruimte als op de verhuur 
van verblijfsruimten aan arbeidsmigranten. Ook indien ten behoeve van antikraak een (tijdelijke) 
huurovereenkomst wordt gesloten, valt dit onder de reikwijdte van dit wetsvoorstel. In het geval 
een gebruiker een woonruimte tijdelijk gebruikt en géén tegenprestatie levert voor dat gebruik 
(meestal de betaling van een vergoeding) is geen sprake van huur en valt het gebruik niet onder 
de reikwijdte van dit wetsvoorstel.  
 
De leden van de SP-fractie willen ook graag van de regering vernemen of het afgeven van een 
negatieve verhuurdersverklaring ook onder de reikwijdte van dit wetsvoorstel valt en zo nee, 
waarom niet. Deze leden vragen of het niet aanbevelingswaardig is om de positie van huurders 
hieromtrent te versterken, aangezien het afgeven van een negatieve verhuurdersverklaring voor 
huurders vergaande negatieve consequenties met zich meebrengt.  
Het afgeven van een verhuurdersverklaring valt niet onder de reikwijdte van dit wetsvoorstel. Het 
is echter wel toegestaan om met een verhuurdersverklaring te werken, zodat de nieuwe 
verhuurder weet of er misstanden bij de vorige huurrelatie hebben plaatsgevonden. Indien de 
huurovereenkomst is beëindigd op basis van overlast, betalingsachterstanden of het verrichten van 
criminele activiteiten, kan de toekomstige verhuurder hier rekening mee houden. 
 
De leden van de SP-fractie vragen verder aan de regering of de constatering, dat de term ‘malafide 
verhuurders’ heel breed uitgelegd dient te worden, klopt en zo nee, waarom niet. Deze leden 
vragen de regering om aan te geven hoe deze term gedefinieerd wordt.  
Een verhuurder of verhuurbemiddelaar die zijn gedrag niet aanpast, ondanks dat hij erop gewezen 
is dat hij handelt in strijd met de regelgeving, is in mijn ogen een ‘malafide verhuurder’. In 
beginsel is het daarom van belang dat in de handhaving eerst gedragsherstellende sancties, zoals 
een waarschuwing of een last onder bestuursdwang, ingezet worden zodat een verhuurder de kans 
krijgt zijn gedrag aan te passen naar de norm. Indien een verhuurder na een waarschuwing of 
herstelsanctie zijn gedrag niet aanpast conform de geldende wet- en regelgeving is het op zijn 
plaats om punitieve sancties op te leggen in de vorm van een bestuurlijke boete en de 
openbaarmaking van de gegevens van de verhuurder.  
 
5 

niet eerder doen dan drie maanden, maar uiterlijk een maand voordat de bepaalde tijd van de 
overeenkomst is verstreken. Indien de verhuurder deze verplichting niet nakomt, wordt de 
huurovereenkomst na het verstrijken van de bepaalde tijd voor onbepaalde tijd verlengd. Ik zie 
geen aanleiding om hier verandering in aan te brengen, mede gezien mijn inspanning om reguliere 
vaste huurcontracten de norm te laten zijn, als verwoord in het antwoord op de vorige vraag. 
 
De leden van SP-fractie vragen aan de regering in hoeverre (institutionele) verhuurders zich ook 
dienen te gedragen conform internationale en Europese verdragen die mede toezien op het recht 
op behoorlijke huisvesting.  
Daar waar vanuit een internationaal of Europees verdrag directe verplichtingen voortvloeien voor 
(institutionele) verhuurders, dienen zij zich hieraan te houden.  
 
De leden van de SP-fractie vernemen graag van de regering in hoeverre huisuitzettingen onder de 
reikwijdte van dit wetsvoorstel vallen, aangezien bescherming tegen gedwongen huisuitzetting 
raakt aan het recht op adequate huisvesting.  
Het wetsvoorstel goed verhuurderschap brengt geen wijzigingen ten opzichte van de 
huidige omstandigheden waaronder een huisuitzetting mag plaatsvinden. Gemeenten hebben met 
de inwerkingtreding van de wijziging van de Wet gemeentelijke schuldhulpverlening sinds 1 januari 
2021 een actievere rol in het voorkomen van huisuitzettingen door betaalachterstanden. Alle 
verhuurders, zowel corporaties als andere verhuurders, moeten een signaal over de 
betaalachterstanden sturen naar de gemeente als een betalingsregeling en het zoeken van 
persoonlijk contact niet tot een oplossing heeft geleid. Gemeenten moeten de betreffende huurder 
vervolgens een aanbod tot schuldhulpverlening doen. Bij betalingsachterstanden kan de 
verhuurder de zaak aan de rechter voorleggen. De rechter zal de individuele situatie beoordelen 
voordat hij oordeelt of een verhuurder tot huisuitzetting over mag gaan. Ook voor een beëindiging 
van de huurovereenkomst wegens bijvoorbeeld overlast of criminele activiteiten is tussenkomst 
van de rechter noodzakelijk.  
Het chanteren van een huurder door te dreigen met huisuitzetting kan een vorm van intimidatie 
zijn, waarop de gemeente op basis van dit wetsvoorstel wel kan handhaven.  
 
Verder vragen de leden van de SP-fractie aan de regering of arbitraire sloop onder goed 
verhuurderschap valt, aangezien de Nederlandse Staat een grondwettelijke taak heeft om huurders 
hiertegen te beschermen en in de praktijk steeds meer voorbeelden te zien zijn die kunnen duiden 
op arbitraire sloop door misbruik c.q. oneigenlijk gebruik te maken van het dringend eigen gebruik. 
De leden verzoeken de regering haar antwoord nader toelichten.   
Bij een ingrijpende operatie als sloop moeten vanzelfsprekend de belangen van de bestaande 
bewoners goed worden meegewogen. Bijvoorbeeld omdat zij al dan niet tijdelijk of permanent 
moeten verhuizen. Dat is voor bewoners, die soms al tientallen jaren in een bepaalde buurt wonen, 
een zeer ingrijpende gebeurtenis. Daarom zijn er wettelijke regels voor een verhuurder hoe deze in 
zo’n situatie moet handelen. Zo is in de Wet op het overleg huurders verhuurder (de ‘Overlegwet’) 
bepaald dat de verhuurder de huurder, de betrokken bewonerscommissie en de betrokken 
huurdersorganisatie op verzoek zo spoedig mogelijk schriftelijk informeert over zijn beleid en 
beheer dat rechtstreeks te maken heeft met de betrokken woongelegenheden en de 
woonomgeving daarvan. De Overlegwet bepaalt bovendien dat het recht op informatie van 
huurdersorganisaties en bewonerscommissies (en huurders) in ieder geval een aantal onderwerpen 
omvat, waaronder voorgenomen renovatie en voorgenomen sloop. Daarnaast zijn er regels over 
het aanbieden van vervangende woonruimte en een verhuiskostenvergoeding. Ook is bepaald dat 
de verhuurder moet aantonen dat er vervangende passende woonruimte voor de huurder 
beschikbaar is. Gezien deze reeds bestaande wettelijke waarborgen zie ik geen reden om in dit 
wetsvoorstel aanvullende regels te introduceren ten aanzien van sloop. 
7 

Het wetsvoorstel heeft als doel goed verhuurderschap te bevorderen en malafide verhuurderschap 
tegen te gaan. Met het wetsvoorstel wordt beoogd de positie van de huurder in den brede te 
versterken, onder andere door de introductie van de verplichting voor de verhuurder tot het 
toepassen van een objectief selectieproces, een informatieverstrekkingsplicht, de verplichting om 
de huurovereenkomst schriftelijk vast te leggen en, in het geval van arbeidsmigranten, de 
huurovereenkomst afzonderlijk van de arbeidsovereenkomst vast te leggen. Met dit wetsvoorstel 
wordt bovendien ook een eerste stap gezet op de bestuursrechtelijke handhaving van het 
woningwaarderingsstelsel (wws). Gemeenten kunnen een gebiedsgerichte verhuurvergunning voor 
woonruimte introduceren waaraan, in het geval van een gereguleerde zelfstandige woonruimte, 
een maximale huurprijs conform het wws als vergunningvoorwaarde kan worden verbonden. 
Hierop kunnen gemeenten handhaven. 
Verder wordt iedere gemeente verplicht om een laagdrempelig meldpunt op te zetten waar 
woningzoekenden, huurders en andere belanghebbenden terecht kunnen met hun vragen en 
klachten over ongewenst verhuurgedrag. Zo kunnen huurders en woningzoekenden worden 
doorverwezen naar de juiste instantie of geholpen bij het aanhangig maken van een zaak bij 
bijvoorbeeld de Huurcommissie of andere instantie, hetgeen hun (rechts)positie versterkt. 
Daarnaast kunnen deze klachten ook de aanleiding zijn om bestuursrechtelijk over te gaan tot 
handhaving. Op grond van het wetsvoorstel kan de gemeente een verhuurder of 
verhuurbemiddelaar met bestuursrechtelijke handhaving ertoe bewegen om zich te houden aan de 
basisnormen van goed verhuurderschap.  
 
De leden van de D66-fractie merken op dat er in de memorie van toelichting gerefereerd wordt aan 
de Huisvestingswet 2014. Zij vragen zich af waarom de voorgestelde wet geen onderdeel is van de 
Huisvestingswet 2014. 
De Huisvestingswet 2014 geeft gemeenten de mogelijkheid om te sturen op woonruimteverdeling 
(‘wie krijgt voorrang op welke woning’) en woonruimtevoorraadbeheer (‘het behoud en de 
samenstelling van de woningvoorraad’). Het doel van dit wetsvoorstel is het normeren van het 
gedrag van de verhuurder en verhuurbemiddelaar in relatie tot woningzoekenden en huurders. Het 
tegengaan en voorkomen van ongewenst verhuurgedrag heeft geen relatie met 
woonruimteverdeling of –voorraadbeheer; daarom is gekozen voor de introductie van een 
eigenstandige wet. 
 
De leden van de PvdA-fractie vinden het wrang dat binnen de bestaande systematiek 
contractvrijheid boven landelijk vastgelegde regels gaat die de huurprijs reguleren. Wanneer 
huurders niet tijdig naar de Huurcommissie stappen bij een te hoge huur, wat vaak niet gebeurt uit 
angst voor represailles van de verhuurder, komt de verhuurder weg met het overtreden van 
landelijke regelgeving. Deze leden pleiten er nogmaals voor deze systematiek te veranderen. Deze 
leden vragen of de regering bereid is regelgeving aan te passen waardoor overtredingen van het 
wws altijd kunnen worden gecorrigeerd door de Huurcommissie en waarbij met terugwerkende 
kracht de correcte huurprijs gaat gelden. Indien de regering dergelijke regelgeving voorbereidt, 
vragen deze leden of het mogelijk is deze voorstellen op te nemen in dit wetsvoorstel. Indien de 
regering dit niet opneemt in dit wetsvoorstel, vragen deze leden waarom daar niet voor is gekozen. 
Deze leden geven aan voorstander te zijn van het afschaffen van de termijn van zes maanden bij 
het toetsen van aanvangshuren. 
Ik herken de problematiek dat huurders niet altijd voldoende in staat zijn om in verweer te komen 
tegen de verhuurder, bijvoorbeeld vanwege onvoldoende doenvermogen of uit vrees om de 
woonruimte te verliezen. Ook kan er sprake zijn van intimidatie door de verhuurder. Ik wil daarom 
ook huurders ontzorgen en bereiken dat het landelijk de norm wordt dat verhuurders in de 
gereguleerde sector de maximale huurprijs van het wws respecteren. Ik zie het wetsvoorstel goed 
verhuurderschap als een eerste stap naar betere huurprijsbescherming conform het wws, door via 
de gebiedsgerichte verhuurvergunning gemeenten de mogelijkheid te geven hierop te gaan 
handhaven. Als vervolgstap heb ik, zoals ik ook in het programma Betaalbaar wonen heb 
9 

Deze leden vernemen graag of het ook bij de regering bekend is dat er misstanden plaatsvinden in 
kleine steden en dorpen.  
Ook in kleinere steden en dorpen vinden er misstanden plaats bij de verhuur van woon- of 
verblijfsruimte. De algehele schaarste en krapte op de woningmarkt zorgt ervoor dat excessen 
toenemen en dat de positie van huurders is verzwakt. De schaarste en krapte is begonnen in 
10
steden, maar geldt inmiddels voor heel Nederland. Uit de pilots goed verhuurderschap die 
uitgevoerd zijn in verschillende gemeenten in Nederland blijkt dat het een wijdverspreid probleem 
is dat zich niet alleen in de grote steden afspeelt. Eveneens is dit wetsvoorstel gericht op het 
verbeteren van de huisvesting voor arbeidsmigranten. Zij zijn op diverse plekken gehuisvest in 
Nederland, niet alleen in grotere steden, maar ook op het platteland in de nabijheid van hun werk.  
 
De leden van de VVD-fractie vragen de regering hoe de geschetste misstanden zich verhouden tot 
eigenaarschap. Zij vernemen graag hoeveel procent van de misstanden zich voordoen in de 
corporatiesector, hoeveel procent van de misstanden zich voordoen bij bedrijfsmatige verhuurders 
in de private markt en hoeveel procent van de misstanden zich voordoen bij particuliere 
verhuurders. 
Misstanden kunnen zich voordoen bij zowel particuliere en bedrijfsmatige verhuurders, als bij 
corporaties. Daarom ziet dit wetsvoorstel op alle verhuurders, omdat de rechtsbescherming van de 
huurder niet afhankelijk mag zijn van het type verhuurder.  
 
De leden van de D66-fractie merken op dat er al een strafrechtelijk verbod is op discriminatie en 
intimidatie, maar dat wordt gesteld dat het voor gemeenten vrijwel onmogelijk is om op te treden 
tegen verhuurders die intimideren en discrimineren op het moment dat zij dit tegenkomen in het 
kader van hun handhaving, simpelweg, omdat zij hier geen bevoegdheden toe hebben. Deze leden 
vragen zich daarom af waarom er niet voor is gekozen discriminatie in het voorliggende 
wetsvoorstel op te nemen. Deze leden vragen waarom daar bij intimidatie wel is voor gekozen. 
In artikel 2, tweede lid, onderdeel a, van het wetsvoorstel is opgenomen dat verhuurders en 
verhuurbemiddelaars zich dienen te onthouden van iedere vorm van ongerechtvaardigd 
onderscheid. Daarbij krijgen zij voorts de plicht dit te doen door het hanteren van een heldere en 
transparante selectieprocedure, het gebruiken en communiceren van objectieve selectiecriteria bij 
het openbaar aanbieden van de woon- of verblijfsruimte en het motiveren van de keuze voor de 
gekozen huurder aan de afgewezen kandidaat-huurder(s). Gemeenten kunnen hierop handhaven.  
 
De leden van de GroenLinks-fractie ontvangen graag van de regering in een overzichtelijk schema 
de huidige wettelijke bevoegdheden en de nieuwe bevoegdheden die de regering met dit 
wetsvoorstel wil introduceren. 
In hoofdstuk 3 van de memorie van toelichting is een overzicht gegeven van het huidige wettelijke 
instrumentarium. Ter verduidelijking is in onderstaand schema weergegeven welke bevoegdheden 
gemeenten reeds hebben ten aanzien van verhuur van woon- en verblijfsruimte en welke 
bevoegdheden hier met het wetsvoorstel goed verhuurderschap op dit gebied aan worden 
toegevoegd.   
 
Onderdeel Huidige bevoegdheden Wetsvoorstel goed 
verhuurderschap 
Handhaving op het gedrag van Momenteel hebben gemeenten Met dit wetsvoorstel 
verhuurders en geen bevoegdheden om te krijgen gemeenten de 
handhaven op het gedrag van bevoegdheid om 
 
10
 https://www.volkshuisvestingnederland.nl/onderwerpen/goed-verhuurderschap/pilots-goed-verhuurderschap 
11 

meer woonfraude tegen te verhuurder de 
gaan.  noodzakelijke 
vergunningen heeft op 
Per 1 januari 2022 kunnen 
basis van de 
gemeenten op basis van de 
Huisvestingwet 2014. 
Huisvestingswet 2014 ook 
gebieden aanwijzen waarin het 
verhuren van een gekochte 
woning vergunning-plichtig is. 
Huisvesting Arbeidsmigranten Er zijn geen specifieke In het wetsvoorstel goed 
wettelijke instrumenten die verhuurderschap worden 
zich richten op de huisvesting algemene landelijke 
van arbeidsmigranten. Wel regels gesteld voor alle 
hebben gemeenten op basis verhuurders, alsmede 
van het ruimtelijke landelijke regels die 
ordeningsinstrumentarium een alleen gelden voor 
aantal bevoegdheden die in dit verhuurders van 
kader relevant zijn, zoals het verblijfsruimten aan 
bestemmingsplan en de arbeidsmigranten. Deze 
afwijkingsvergunning. Ook is voorschriften verbeteren 
de bouwregelgeving van de positie van de 
toepassing op de gebouwen arbeidsmigranten. Verder 
waarin arbeidsmigranten kunnen gemeenten een 
gehuisvest worden.  verhuurvergunning voor 
Gemeenten zien hierop toe. de verhuur van 
verblijfsruimten aan 
 
arbeidsmigranten 
instellen.  
Aan de 
verhuurvergunning voor 
de verhuur van 
verblijfsruimte kunnen 
gemeenten voorwaarden 
verbinden die zien op de 
kwaliteit van de 
huisvesting.   
 
Het lid van de BIJ1-fractie ziet dat er veel gewezen wordt naar de Huurcommissie ter bescherming 
van huurders en wil daar graag een aantal vragen over stellen. Heeft de regering nagedacht hoe 
de gang naar de Huurcommissie getoetst kan worden op toegankelijkheid/ laagdrempeligheid? Dit 
lid vraagt of de regering in gesprek is met ervaringsdeskundigen om te kijken wat eventuele 
drempels zijn die mensen er momenteel van weerhouden op deze manier hun recht te zoeken. 
Indien dit overleg al plaatsvindt, wil dit lid graag vernemen op welke manier(en) de regering denkt 
hier verbetering in te kunnen bewerkstelligen. 
De Huurcommissie monitort doorlopend de laagdrempeligheid van haar dienstverlening. In dit 
opzicht loopt regulier contact met stakeholders, waaronder gemeenten, de Woonbond, 
verhuurderspartijen en huurteams. Huurders krijgen na een uitspraak een uitnodiging om mee te 
doen aan het doorlopende klanttevredenheidsonderzoek van de Huurcommissie. Daarnaast worden 
ook andere signalen uit bijvoorbeeld zittingen, klachten of contact met het telefoonteam van de 
Huurcommissie gebruikt om de dienstverlening te verbeteren. Momenteel wordt in het kader van 
de evaluatie van de Wet verdere modernisering Huurcommissie en introductie verhuurderbijdrage 
onderzocht hoe de regelgeving omtrent de Huurcommissie verbeterd kan worden. Een belangrijk 
aspect hiervan is de laagdrempeligheid van de Huurcommissie. Onderdeel van de evaluatie is ook 
13 

13
nemen van een dergelijk besluit altijd de evenredigheid van de maatregel meewegen. Daarbij 
speelt niet alleen de verwijtbaarheid van de bewoner ten aanzien van de verboden handeling, maar 
14
ook persoonlijke omstandigheden als de medische situatie van de bewoner een rol.  
Daarnaast kan een gebouw ook worden gesloten indien herhaaldelijke overtreding van 
bouwregelgeving een bedreiging vormt voor de leefbaarheid of een gevaar is voor de gezondheid 
15
of de veiligheid. Op basis van artikel 13b en volgende van de Woningwet kan echter worden 
overwogen om de woning niet te sluiten, maar deze in beheer te geven aan een derde. Bij het in 
beheer geven van zo’n woning is het mogelijk dat de huurder in de woning blijft, maar de eigenaar 
beperkt wordt in zijn eigendomsrecht tot de overtreding ongedaan is gemaakt. Deze vorm van in 
beheer geven, heeft ook model gestaan voor de inbeheername op basis van dit wetsvoorstel. In 
het kader van dit wetsvoorstel mag een huurder die geconfronteerd wordt met ongewenst gedrag 
van de verhuurder niet hierdoor zijn woning verliezen. Daarom is in dit wetsvoorstel ook 
opgenomen dat burgemeester en wethouders verplicht zijn om over te gaan tot inbeheername 
indien een verhuurvergunning wordt ingetrokken en het gebouw op het moment van de intrekking 
verhuurd is. Dit draagt bij aan de positie van de betreffende huurders. 
 
De leden van de SP-fractie vragen verder of de regering kan aangeven in hoeverre er 
mechanismen in dit wetsvoorstel ingebouwd zijn, zodat huurders, die nu ook al in de praktijk hun 
woonruimte verliezen als gevolg van handhaving, een alternatieve woonruimte aangeboden krijgen 
zodat deze huurders niet dakloos worden (gemaakt). Deze leden vragen aan de regering om hier 
uitgebreid op in te gaan. 
Dit wetsvoorstel is zo ingericht dat er als gevolg van handhaving geen sprake is van een onredelijk 
risico op dakloosheid. Zo kan het in bepaalde situaties bijvoorbeeld noodzakelijk zijn een 
verhuurvergunning in te trekken, omdat een verhuurder na meerdere overtredingen en 
bestuursrechtelijke sancties nog steeds zijn gedrag niet heeft aangepast naar de norm. Indien de 
betreffende woonruimte in een dergelijk geval in bewoonde staat is, schrijft dit wetsvoorstel voor 
dat de gemeente verplicht is tot inbeheername van de woning. Dit zorgt ervoor dat de huurder 
beschermd is, omdat de huurder zijn woning kan behouden en dus niet dakloos wordt. 
 
De leden van de SP-fractie vragen de regering of het klopt dat een gemeente die besluit de 
verordening ‘goed verhuurderschap’ niet in te voeren daarmee zichzelf berooft van de 
rechtsmiddelen voor het aanpakken van foute verhuurders. Indien dit het geval zou zijn, vragen 
deze leden waarom de regering geen landelijke wet- en regelgeving invoert zodat foute 
verhuurders te allen tijde in alle gemeenten kunnen worden aangepakt zodat deze foute 
verhuurders niet naar een andere gemeente uitwijken waar de verordening niet ingevoerd is. 
Verder vragen deze leden de regering in haar antwoord het verwachte waterbedeffect op te 
nemen. 
Dit wetsvoorstel introduceert, in de vorm van landelijke algemene regels, de door de leden van de 
SP-fractie bedoelde landelijke wet- en regelgeving die ervoor zorgt dat foute verhuurders te allen 
tijde in alle gemeenten kunnen worden aangepakt als hun gedrag strijdig is met deze regels. In 
aanvulling hierop kan de gemeenteraad in het geval van lokale leefbaarheidsproblematiek 
besluiten om een gebiedsgerichte verhuurvergunning verplicht te stellen. Hiermee kan het extra 
eisen stellen aan verhuurders en in bepaalde gevallen de verhuurvergunning intrekken. Het 
toezicht en de handhaving van de vergunningplicht en de naleving van de voorwaarden die aan de 
vergunning zijn verbonden, is eveneens een bevoegdheid van de gemeente. 
Om een waterbedeffect te voorkomen verplicht het wetsvoorstel burgemeester en wethouders om 
overleg te voeren met burgemeester en wethouders van de overige gemeenten die deel uitmaken 
 
13
 Conclusie over de evenredigheidstoets door de bestuursrechter die de staatsraden advocaat-
generaal Wattel en Widdershoven hebben genomen op verzoek van de voorzitter van 
de Afdeling bestuursrechtspraak van de Raad van State (ECLI:NL:RVS:2021:1468). 
14
 ECLI:NL:RBOBR:2021:5222. 
15
 Artikel 17 van de Woningwet. 
15 

De leden van de GroenLinks-fractie vragen de regering om in een overzicht aan te geven welke 
mogelijke maatregelen de regering heeft overwogen die nog verder gaan dan de huidige 
voorgestelde maatregelen. 
Alle door het kabinet overwogen alternatieven zijn omschreven in hoofdstuk 3.3 van de memorie 
van toelichting bij het wetsvoorstel.  
4. Hoofdlijnen van het voorstel 
De leden van de GroenLinks-fractie lezen een aantal goede verbeteringen in het wetsvoorstel. Deze 
leden missen echter ook nog wel een aantal relevante zaken. Goed verhuurderschap betekent wat 
hen betreft ook dat een verhuurder een woning verhuurt die goed geïsoleerd is. Dit is niet alleen in 
het belang van het tegengaan van energieverspilling, dit is ook in het belang van een comfortabele 
woning waarbij huurders geen onnodig hoge kosten hoeven te maken. Zij lezen hierover echter 
geen maatregelen in het wetsvoorstel. Graag ontvangen deze leden daarom een reactie van de 
regering hierop. Deze leden vragen de regering waarom een fatsoenlijk geïsoleerd huis niet onder 
het begrip van goed verhuurderschap wordt geschaard.  
Ik ben het met de leden van de GroenLinks-fractie eens dat het van groot belang is om slecht 
geïsoleerde woningen uit te faseren. Ik zal vóór het wetgevingsoverleg op 7 november 2022 de 
17
Tweede Kamer schriftelijk informeren over de uitvoering van de motie Kuiken c.s. om huurders 
van woningen met slechte isolatie een afdwingbaar recht te geven op een stevige huurverlaging. 
Zoals naar aanleiding van deze motie werd aangegeven tijdens de algemene politieke 
beschouwingen op 22 september 2022 zal mijn uitgangspunt zijn om deze motie uit te werken in 
het wws door bij de woningen met de labels E, F en G huurpunten in mindering te brengen. Het 
voorliggend wetsvoorstel voorziet vervolgens in een mogelijkheid voor gemeenten een vergunning 
te vereisen met de voorwaarde dat de verhuurder een zelfstandige gereguleerde huurwoning 
verhuurt voor een prijs die niet hoger is dan de maximale prijs op basis van het wws met de daarin 
verwerkte puntenvermindering voor de labels E, F en G huurpunten.  
 
De leden van de GroenLinks-fractie hebben voorts een vraag over het feit dat de Huurcommissie 
wel een huurverlaging kan vaststellen, maar verhuurders niet kan sanctioneren. Daarom vragen 
deze leden hoe dit wetsvoorstel ervoor gaat zorgen dat verhuurders die regelmatig door de 
Huurcommissie in het ongelijk worden gesteld wegens slecht verhuurderschap ook door de 
betreffende gemeente worden gesanctioneerd.  
De uitspraken van de Huurcommissie zijn openbaar en worden ook gepubliceerd in het openbaar 
register van de Huurcommissie. De Uitvoeringswet huurprijzen woonruimte bepaalt tevens in 
artikel 37 dat een afschrift van een uitspraak wordt gezonden aan burgemeester en wethouders 
van de gemeente waarin de woonruimte is gelegen, indien in die uitspraak wordt vastgesteld dat 
een woonruimte een of meer gebreken vertoont die het woongenot ernstig schaden. Gemeenten 
kunnen deze uitspraken daardoor gebruiken als signalen bij de handhaving van dit wetsvoorstel. 
Overigens kent de Huurcommissie geen sanctionerende bevoegdheid, maar kan zij wel een 
uitspraak doen over de maximale huurprijs en een verhuurder veroordelen tot het betalen van 
leges. Voor twee soorten geschillen, waaronder aanvangshuurprijstoetsing, kan de Huurcommissie 
hogere leges opleggen als de verhuurder de afgelopen jaren vaker in het ongelijk is gesteld. Ik 
onderzoek op het moment of een uitbreiding van deze regeling voor hogere leges wenselijk is. 
 
De leden van de GroenLinks-fractie lezen dat dit wetsvoorstel niet gaat gelden in Caribisch 
Nederland. Dat vinden zij teleurstellend omdat ook aldaar goed verhuurderschap de norm moet 
zijn. Daarom vragen deze leden wat de regering concreet doet om goed verhuurderschap ook op 
Bonaire, Sint-Eustatius en Saba te waarborgen. Deze leden vragen de regering om een nader beeld 
schetsen van het huidige instrumentarium op de eilanden om huurders te beschermen tegen 
ongewenst gedrag van verhuurders. 
 
17
 Kamerstukken II 2021/22, 36200, nr. 26. 
17 

naam uitvoert óf opdracht geeft aan een derde om het in zijn naam te verhuren. Indien de 
eigenaar van een woon- of verblijfsruimte voor de verhuur opdracht heeft gegeven aan een derde 
en die derde sluit de huurovereenkomst uit eigen naam af, dan dient de gemeente jegens deze 
derde handhavend op te treden bij overtreding van de bepalingen uit het wetsvoorstel. Immers 
heeft deze derde dan als verhuurder te gelden jegens de huurder. Indien de derde echter handelt 
in naam van de verhuurder of eigenaar, dient de gemeente bij overtreding van het wetsvoorstel 
handhavend op te treden richting verhuurder of eigenaar.  
 
De leden van de SP-fractie verzoeken de regering het verschil aan te geven in het kader van 
malafide verhuurpraktijken inzake vocht- en schimmelproblematiek, (ernstige) gebreken of 
achterstallig onderhoud tussen commerciële verhuurders en woningcorporaties. Ook vragen deze 
leden of het wetsvoorstel in gelijkwaardige bescherming voor huurders van toegelaten instellingen 
voorziet als het om achterstallig onderhoud, gebreken aan de woning, vocht en schimmel gaat. Zij 
verzoeken de regering om hier nader op in te gaan, aangezien de Aw niet op deze problemen 
toeziet. Daarnaast vragen deze leden de regering om duidelijkheid te verschaffen op welke 
manier(en) en wanneer een woningcorporatie haar status als toegelaten instelling zou kunnen 
verliezen of onder verscherpt toezicht geplaatst kan worden of het beheer overgenomen kan 
worden in relatie tot structureel achterstallig onderhoud of niets of te weinig doen tegen vocht- of 
schimmelproblematiek of gebreken aan de woning. 
Indien er in een woning ernstige vocht- en schimmelproblemen zijn, is dit een gebrek als bedoeld 
in artikel 206 van Boek 7 BW, dat door de verhuurder moet worden verholpen. Het ligt dan ook 
voor de hand dat de huurder die een dergelijk gebrek opmerkt dit meldt aan de verhuurder, zodat 
deze de nodige maatregelen kan nemen om het schimmel- of vochtprobleem te verhelpen. Indien 
de verhuurder nalaat om dit gebrek te verhelpen, dan kan de huurder dit zelf laten verhelpen en 
de daarvoor gemaakte redelijke kosten op de verhuurder verhalen. Desgewenst kan de huurder dit 
doen door deze kosten in mindering van de huurprijs te brengen. Indien het een gereguleerde 
woonruimte betreft kan de huurder een geschil betreffende gebreken ook voorleggen aan de 
Huurcommissie. Bij een geliberaliseerde woning kan de huurder naar de kantonrechter stappen. 
Daarnaast kan de huurder dit soort ernstige gebreken indien ze niet verholpen worden melden bij 
de dienst bouw- en woningtoezicht van de gemeente. De gemeente kan dan vanuit haar toezichts- 
en handhavingstaak op de bouwregelgeving, de eigenaar verplichten de noodzakelijke maatregelen 
te nemen aan zijn pand.  
Een huurder van een woningcorporatie heeft dezelfde rechten als een huurder van een particuliere 
huurwoning. Alle mogelijkheden die beschreven staan in de vorige alinea kunnen ook door een 
huurder van een corporatiewoning ingezet worden. Als het vocht- en schimmelproblemen betreft is 
ook voor woningen van corporaties het toezicht op de naleving van de bouwregelgeving belegd bij 
de gemeente. De Autoriteit woningcorporaties (Aw) houdt toezicht op woningcorporaties op grond 
van artikel 61 van de Woningwet, op de in dat artikel genoemde onderwerpen. De Aw houdt geen 
toezicht op het onderhoud van woningen als zodanig. Als er onder meer sprake is van slecht 
financieel beleid of als de governance niet goed belegd is binnen een woningcorporatie, kan de Aw 
de woningcorporatie bijvoorbeeld onder verscherpt toezicht plaatsen, een last onder dwangsom, 
een bestuurlijke boete of een aanwijzing opleggen.  
 
De leden van de SP-fractie vragen de regering verder of het mogelijk is om, als onderdeel van de 
werkwijze ter voorkoming van discriminatie die gemeentebesturen kunnen opleggen, verhuurders 
te verplichten dan wel aan te sporen tot een verruiming van het aanbod van woonruimte die 
geschikt is voor mensen met een beperking, om zo te komen tot gelijke toegang tot de huurmarkt 
voor iedereen. 
Ik ben voornemens om in het wetsvoorstel versterking regie op de volkshuisvesting voor te 
schrijven dat gemeenten de woon- zorg en ondersteuningsbehoefte van mensen met een 
lichamelijke, verstandelijke of zintuigelijke beperking of psychische kwetsbaarheid conform het VN-
verdrag inzake de rechten van personen met een handicap beter in beeld brengen en vertalen naar 
19 

Het toezicht en de handhaving op de naleving van de voorschriften inzake goed verhuurderschap 
die uit dit wetsvoorstel voortvloeien is belegd bij de gemeente. De reden hiervoor is dat zij ook 
verantwoordelijk is voor het bouw- en woningtoezicht en de handhaving van de 
huisvestingsverordening en de bestemmingplannen. De gemeente kan ervoor kiezen om 
steekproefsgewijs, of periodiek of op basis van een risicogerichte aanpak uit eigen beweging te 
inspecteren of handhaven. Ook kan de gemeente een integrale handhavingsaanpak opzetten. Dit 
betekent dat bij inspecties in het kader van het bouw- en woningtoezicht, de 
huisvestingsverordening of de ruimtelijke ordening ook gehandhaafd wordt op de naleving van de 
voorschriften van dit wetsvoorstel. De handhaving is dus niet louter afhankelijk van meldingen. 
Wel maakt het meldpunt het gemakkelijk(er) voor huurders en andere belanghebbende partijen 
om misstanden te melden. Ook zullen meldingen bij het meldpunt een signaal kunnen zijn om 
misstanden aan te pakken. Voor een algemene verplichting tot het aantonen van het voldoen aan 
de algemene regels zie ik geen toegevoegde waarde, vanwege de grote administratieve last die dit 
met zich meebrengt en omdat de gemeente bij overtreding van een algemene regel handhavend 
optreedt. 
 
De leden van de D66-fractie merken op dat in de memorie van toelichting staat dat het toezicht en 
de handhaving voor woningcorporaties bij de Aw is belegd en is geborgd in de Woningwet. Toch 
zijn woningcorporaties niet uitgezonderd van het voorliggende wetsvoorstel. Deze leden vragen 
waarom woningcorporaties niet uitgezonderd zijn van het voorliggende wetsvoorstel. Verder 
vragen deze leden of de regering bereid is om woningcorporaties alsnog uit te zonderen van het 
voorliggende wetsvoorstel. 
Dit wetsvoorstel normeert via de algemene regels het gedrag van alle verhuurders en 
verhuurbemiddelaars en bevordert op deze manier de (rechts)bescherming van huurders. Hierbij 
mag het voor een huurder niet uitmaken wie zijn verhuurder is. Bovendien zijn in de Woningwet 
geen expliciete regels opgenomen over wat goed verhuurderschap voor woningcorporaties inhoudt. 
Om deze redenen zijn corporaties niet uitgezonderd van de algemene regels. Om in de praktijk 
dubbel toezicht op corporaties te voorkomen, is het toezicht op de algemene regels bij de Aw 
belegd. 
 
4.2 Meldpunt 
De leden van de VVD-fractie lezen dat gemeenten verplicht zijn om een meldpunt in te richten 
waar huurders, woningzoekenden en anderen terecht kunnen met signalen en klachten over 
ongewenst gedrag van verhuurders of verhuurbemiddelaars. Daarnaast lezen deze leden dat er 
daadwerkelijk iets met de melding kán worden gedaan of dat er tot handhaving kán worden 
overgegaan. Ondanks het verplicht instellen van een meldpunt, lijkt het overgaan tot actie meer 
een mogelijkheid dan een verplichting. Deze leden vragen of de regering kan toelichten wie er 
precies van het meldpunt gebruik kunnen maken. Zo willen deze leden graag vernemen of alleen 
huurders een melding mogen maken of dat ook verhuurders een melding kunnen maken over het 
gedrag van een huurder. Voorts vragen deze leden of de regering kan specificeren voor welke 
klachten de huurder het meldpunt kan gebruiken. 
Het meldpunt is bedoeld voor meldingen over ongewenst gedrag van verhuurders en 
verhuurbemiddelaars. Het meldpunt moet laagdrempelig en kosteloos zijn en meldingen moeten 
ook anoniem gedaan kunnen worden. Zowel huurders als woningzoekenden en andere 
belanghebbenden kunnen een melding doen over de huur van woon- en verblijfsruimte. Als het 
meldpunt de melder niet zelf kan helpen, verwijst het de melder door naar instanties die hen in 
voorkomende gevallen kunnen helpen, zoals een gemeentelijke anti-discriminatievoorziening, een 
huurteam of de Huurcommissie. Een meldpunt zorgt derhalve ook voor een betere 
informatieverstrekking, zodat een melder niet eindeloos zelf op zoek hoeft te gaan naar het juiste 
loket. De bij het meldpunt binnengekomen meldingen zijn signalen voor het toezicht en de 
handhaving op basis van dit wetsvoorstel. Alvorens de gemeente naar aanleiding van een melding 
een handhavingsbesluit kan nemen dient er deugdelijk onderzoek gedaan te worden door daartoe 
21 

 
De leden van de CDA-fractie onderschrijven de verplichting voor een gemeentelijk meldpunt. 
Echter, deze leden vragen wel hoe voorkomen kan worden dat de diverse gemeentelijke 
meldpunten verschillende procedures, eisen etc. gaan stellen. Deze leden vragen op welke manier 
de betrokkenheid van de werkgevers en werknemers wordt geborgd. Daarnaast vragen de leden 
van de SGP-fractie hoe de effectiviteit van de gemeentelijke meldpunten wordt bepaald en hoe 
wordt voorkomen dat meldpunten een grote verscheidenheid krijgen in bijvoorbeeld de eisen, 
procedures en vormgeving. 
De uniformiteit van het meldpunt wordt op verschillende manieren gewaarborgd. Allereerst werk ik 
samen met de VNG en alle betrokken, waaronder werkgevers en werknemers, aan het opstellen 
van een handreiking en modelverordening. De uitwerking van het meldpunt is hier onderdeel van. 
Ten tweede worden bij of krachtens algemene maatregel van bestuur (amvb) op grond van artikel 
3 van dit wetsvoorstel nadere regels gesteld over de gegevensverwerking bij het meldpunt en de 
openbaarmaking van gegevens.  
 
Tevens constateren de leden van de PvdA-fractie dat het voor de huurder verwarrend is dat de 
corporatie wel in haar huurovereenkomst moet zetten dat een huurder ‘ook’ bij het meldpunt een 
klacht in kan dienen, maar vervolgens terugverwezen wordt naar de corporatie zelf. Dat is weinig 
laagdrempelig. Deze leden vragen hoe de regering ervoor zorgt, bij de uitwerking van deze wet, 
dat het voor huurders kristalhelder is waar ze hun beklag kunnen doen, zodat de drempel om 
slecht verhuurdersverdrag te melden zo laag mogelijk blijft voor iedereen. 
De algemene regels van goed verhuurderschap zijn ook van toepassing op corporaties, omdat ook 
zij zich als een goed verhuurder dienen te gedragen. Omdat er ten aanzien van corporaties reeds 
een stelsel van toezicht en handhaving bestaat, is hier bij de uitwerking van deze wet bij 
aangesloten en is het toezicht en de handhaving belegd bij de Aw. Het meldpunt moet de melder 
helpen en informeren over waar zij terecht kunnen. Indien het een huurder van een 
corporatiewoning betreft, hoeft dit niet altijd te betekenen dat de huurder wordt verwezen naar 
bijvoorbeeld de klachtenprocedure van de betreffende corporatie. In het geval van vragen over de 
huurprijs of in het geval van gebreken kan het meldpunt de huurder ook adviseren over de gang 
naar de Huurcommissie of in sommige gevallen toch overgaan tot de eigen handhaving op basis 
van bijvoorbeeld het Bouwbesluit 2012. Om het meldpunt zo laagdrempelig mogelijk te maken, is 
het allereerst bij de gemeente belegd, zodat het dicht bij de inwoners is. Daarnaast kunnen 
18
meldingen altijd kosteloos en anoniem gedaan worden, mede omdat uit onderzoek is gebleken 
dat het mogelijk maken van anonieme meldingen de drempel om te melden verlaagt. Tot slot werk 
ik samen met onder andere de VNG aan een handreiking en modelverordening die ook toeziet op 
de inrichting en werking van het meldpunt, om zodoende te bereiken dat dit in iedere gemeente 
zoveel als mogelijk uniform wordt opgezet.  
 
De leden van de SGP-fractie vragen waarom het instellen van een meldpunt een verplichting is. 
Deze leden merken op dat in artikel 3 lid 1 van het voorliggende wetsvoorstel staat dat de 
burgemeester en wethouders een meldpunt moeten instellen.  
Om de handhaving van gemeenten te vergemakkelijken en de huurder de mogelijkheid te geven 
om misstanden te melden, zijn gemeenten verplicht om een meldpunt in te richten waar huurders 
(inclusief arbeidsmigranten), maar ook woningzoekenden en anderen terecht kunnen met signalen 
en klachten over ongewenst gedrag van verhuurders of verhuurbemiddelaars.  
 
 
 
18
 L.R. Pol en Maurits Dekker MSc, “Redenen waarom huurders in Laak misstanden niet melden. Verslag 
onderzoek en advies over communicatieve interventies”, Tabula Rasa gedragsverandering en communicatie, 
november 2019. 
 
23 

gebieden. Om de regeldruk te minimaliseren zal het, volgens de regering, de bedoeling zijn dat 
een verhuurder slechts één vergunningprocedure hoeft te doorlopen, waarbij wordt getoetst of én 
de woonruimten én de verhuurder aan alle criteria voldoen. Deze leden vragen hoe ‘de wens’ van 
de regering voor één vergunningsprocedure zich verhoudt tot de vrijheid van gemeenten om zelf 
eisen en voorwaarden te stellen aan de vergunning. Deze leden vernemen graag of dit in de 
praktijk tot grote verschillen tussen gemeenten zal leiden. 
Bij uitvoering van dit wetsvoorstel is het de bedoeling dat een verhuurder die in een gemeente 
meerdere woon- of verblijfsruimten bezit, in deze gemeente slechts een keer een 
vergunningsprocedure hoeft te doorlopen. Om tussen gemeenten grote verschillen te voorkomen 
kan het college van burgemeester en wethouders uitsluitend de in artikel 7 van dit wetsvoorstel 
genoemde voorwaarden aan een verhuurvergunning verbinden. Het college kan dus geen andere 
of aanvullende voorwaarden aan een verhuurvergunning verbinden. Ook kan de 
verhuurvergunning uitsluitend geweigerd worden op basis van de in dit wetsvoorstel genoemde 
weigeringsgronden (artikel 6 van dit wetsvoorstel). Ook het intrekken van de verhuurvergunning 
kan uitsluitend op basis van de in artikel 9 van dit wetsvoorstel genoemde gronden. Hierdoor 
zullen de verschillen tussen gemeenten beperkt blijven. 
 
De leden van de VVD-fractie vragen of de regering de mening deelt dat de nieuwe regels en 
instrumenten landelijk geüniformeerd moeten worden ingevoerd. Indien de regering die mening 
deelt, vragen deze leden hoe de regering hiervoor gaat zorgen. Indien de regering die mening niet 
deelt, vragen de leden aan de regering waarom dat het geval is.  
Ik deel de opvatting van de leden van de VVD-fractie dat de nieuwe regels en instrumenten zoveel 
als mogelijk landelijk geüniformeerd moeten worden. Dit heb ik dan ook gedaan in het 
wetsvoorstel. Zo introduceert dit wetsvoorstel, in de vorm van de algemene regels van goed 
verhuurderschap, de door de leden van de VVD bedoelde geüniformeerde landelijke regelgeving. 
Het is hierbij voor gemeenten niet mogelijk om lokaal andere of aanvullende algemene regels in te 
stellen. Daarnaast zijn ook de voorwaarden die aan de verhuurvergunning verbonden kunnen 
worden landelijk geüniformeerd, waardoor het niet mogelijk is om lokaal andere of aanvullende 
voorwaarden aan de vergunning te verbinden. Om dit verder te faciliteren geeft het Rijk een 
financiële bijdrage aan de VNG om in samenspraak met de direct betrokken organisaties van 
huurders en verhuurders een modelverordening en handreiking op te (laten) stellen. 
 
De leden van de D66-fractie constateren dat de eerder ingevoerde Wet toeristische verhuur van 
woonruimte werkt met de verplichting registratienummers van gemeentelijke vergunningen op te 
nemen in de advertenties van de aangeboden huurruimte. Deze leden vragen waarom in het 
wetsvoorstel goed verhuurderschap niet voor deze manier is gekozen. Huurders weten zo beter 
met wie ze te maken hebben en het wordt lastiger voor verhuurders om zich te verschuilen achter 
verschillende BV’s. 
De registratieverplichting bij toeristische verhuur is in het leven geroepen om inzichtelijk te maken 
waar en in welke mate toeristische verhuur van woonruimten plaatsvindt in de gemeente. Bij de 
verhuur van woon- en verblijfsruimte is daarentegen wel duidelijk welke woonruimte dit betreft en 
wie de verhuurder is. Daarom heeft een registratieplicht geen toegevoegde waarde en zou die 
onnodig tot een administratieve last leiden.  
 
De leden van de D66-fractie constateren dat gemeenten niet automatisch een bericht krijgen van 
de Huurcommissie wanneer een verhuurder die actief is in de gemeente veroordeeld wordt voor 
ongewenst verhuurdergedrag. Deze leden vragen of dit een mogelijkheid is. 
De Huurcommissie veroordeelt geen verhuurders voor ongewenst verhuurgedrag, maar doet 
uitspraken over onder meer maximale huurprijzen, onderhoudssituaties, huurverhogingen en 
servicekostenafrekeningen. Deze uitspraken zijn openbaar toegankelijk via het openbaar register 
van de Huurcommissie en kunnen dus ingezien worden door gemeenten die hiervan gebruik willen 
25 

 
De leden van de GroenLinks-fractie lezen dat de verhuurvergunning niet zomaar voor een hele 
gemeente ingevoerd kan worden omdat dit in strijd zou zijn met de Dienstenrichtlijn. Deze leden 
verzoeken de regering dit nader toelichten. Volgens deze leden is het doel van een vergunning 
immers om ervoor te zorgen dat verhuurders zich als goede verhuurders opstellen. Deze leden 
vragen waarom is het niet mogelijk zou zijn om voor een heel grondgebied van een gemeente deze 
– toch alleszins redelijke eisen – te stellen via een verhuurvergunning. Deze leden vermoeden 
immers dat indien een verhuurvergunning niet wordt ingesteld voor de hele gemeente er mogelijk 
sprake kan zijn van een waterbedeffect waarbij ongewenste praktijken in het ene deel van een 
gemeente wel worden tegengegaan, maar een wijk verderop deze praktijken mogelijk wel 
doorgang zullen vinden. 
Een verhuurvergunning is een beperking van het vrije verkeer van diensten. Zoals ook nader 
toegelicht in paragraaf 6.3 van de memorie van toelichting kan een vergunningstelsel alleen 
worden ingevoerd indien:  
  dat noodzakelijk is omwille van het algemeen belang dat met deze beperking wordt 
gediend, dit middel geschikt is om het nagestreefde doel te bereiken en het niet verder 
gaat dan wat nodig is om dat doel te bereiken; 
  het beoogde doel niet door een minder beperkende maatregel kan worden bereikt en het 
verbinden van voorwaarden aan de vergunning niet op willekeurige wijze kan plaatsvinden, 
en;  
  de maatregel geen direct of indirect onderscheid maakt naar nationaliteit, en Nederlandse 
natuurlijke en rechtspersonen en die uit andere lidstaten gelijk behandelt. 
Uit de Dienstenrichtlijn vloeit voort dat een vergunningplicht op een proportionele wijze moet 
worden ingevoerd. De invoering ervan is alleen te verantwoorden indien dit uitsluitend plaatsvindt 
in die gebieden in de gemeente waar dit ook noodzakelijk is. De gemeenteraad zal de noodzaak 
van het instellen van een vergunningplicht moeten onderbouwen met feiten en cijfers over de 
lokale situatie. Uit de praktijk en de ervaringen met de pilots die uitgevoerd zijn te voorbereiding 
van dit wetsvoorstel, blijkt dat het grootste deel van de verhuurders en verhuurbemiddelaars zich 
houdt aan de basisnormen van goed verhuurderschap. Tevens blijkt dat malafide verhuurders vaak 
actief zijn in bepaalde wijken en gebieden waar zij misbruik maken van de sociaaleconomisch 
kwetsbare positie van huurders die hier wonen. Daarom kan de vergunningplicht alleen in die 
gebieden in de gemeente worden ingevoerd waarvan de gemeente kan onderbouwen dat dit een 
noodzakelijke en geschikte maatregel is in het kader van het behoud van de leefbaarheid. 
Daarnaast zou het invoeren van vergunningplicht voor de gehele gemeente ook leiden tot extra 
administratieve lasten voor verhuurders en verhuurbemiddelaars die niet noodzakelijk zijn. Het is 
aan de gemeenteraad om te bepalen op basis van de lokale situatie welke gebieden worden 
aangewezen en hoe groot deze gebieden zijn. 
 
Het lid van de BIJ1-fractie ziet dat er wordt gewezen naar de puntentelling als zijnde niet meer 
volledig aansluitend bij de huidige praktijk en dit tot te lage prijzen kan leiden. Dit lid is 
teleurgesteld dat het principe van rendement en investering de boventoon voeren, in plaats van de 
betaalbaarheid en toegankelijkheid van woningen. Op basis hiervan vraagt zij of de regering het 
met haar eens is dat het principe van volkshuisvesting geen kwestie van winst en rendement, 
maar van voldoende betaalbare woonruimte zou moeten zijn. Verder wil dit lid graag weten of de 
regering het met haar eens is dat met het feit dat een risico van afname in het aanbod van 
woonruimten dermate afhankelijk is van het rendement van- en daarmee de aantrekkelijkheid voor 
particuliere verhuurders betekent dat de overheid op dit moment faalt in haar eigen taak met 
betrekking tot volkshuisvesting. 
Het kabinet is het met het lid van de BIJ1-fractie eens dat iedereen in Nederland betaalbaar moet 
kunnen wonen. Wonen is een grondrecht en een voorwaarde voor een goed bestaan. Dit vraagt om 
een overheid die regie voert en beschermend optreedt. Daarom heb ik onlangs het programma 
27 

arbeidsmigranten. Deze leden vragen of de regering hierbij kan ingaan op zowel de kwalitatieve als 
de kwantitatieve effecten. Deze leden vragen ook hoe de regering bijvoorbeeld zal monitoren of 
het aanbod van huisvesting aan arbeidsmigranten niet terugloopt, ten gevolge van de maatregelen 
in dit wetsvoorstel. 
De bedoeling van het wetsvoorstel is dat de rechtsbescherming van arbeidsmigranten en de 
kwaliteit van hun huisvesting verbetert. Daartoe is een groot aantal adviezen van het Aanjaagteam 
Bescherming Arbeidsmigranten verwerkt. Dit leidt ertoe dat de arbeidsmigrant straks op de hoogte 
is van zijn rechten en plichten, dat het huurcontract afzonderlijk van het arbeidscontract wordt 
afgesloten en op schrift wordt gesteld en dat gemeenten kunnen optreden bij zaken als 
discriminatie en intimidatie van arbeidsmigranten. Ten aanzien van de kwaliteit van de huisvesting 
kunnen gemeenten straks voorwaarden stellen aan het aantal mensen per afsluitbare 
verblijfsruimte, de voorzieningen die aanwezig moeten zijn in het kader van hygiëne (wassen en 
douchen) en de voorzieningen die aanwezig moeten zijn voor het bewaren en bereiden van 
voedsel. Indien de verblijfsruimte een woonruimte is kunnen gemeenten ook voorwaarden stellen 
aan de huurprijs en het onderhoud van de woning (onderdeel D van de nota van wijziging).  
Mogelijk hebben deze kwaliteitseisen effect op het aanbod van verblijfsruimten waarin 
arbeidsmigranten gehuisvest worden. Daarom werk ik ook aan het vergroten van dit aanbod, via 
onder andere de Regeling huisvesting aandachtsgroepen. In de vorige tranche (2021) is in dit 
kader subsidie verleend voor de realisatie van 2403 verblijfsruimten voor arbeidsmigranten. Voor 
de huidige tranche is ruim 52 miljoen euro beschikbaar. Omdat de huidige tranche nog loopt is het 
nog onduidelijk hoeveel subsidie wordt aangevraagd voor de realisatie van verblijfsruimte van 
arbeidsmigranten.  
Overkoepelend wordt de komende periode vanuit het programma een Thuis voor iedereen ook 
verkend hoe de monitoring van arbeidsmigranten (en andere aandachtgroepen) en hun 
huisvestingssituatie kan worden vormgegeven.  
 
4.4.2 Opzet en reikwijdte van de vergunning voor de verhuur van verblijfsruimte aan 
arbeidsmigranten 
BEGRIPSBEPALING VAN “VERBLIJFSRUIMTE” 
De leden van de CDA-fractie constateren dat het voorliggende wetsvoorstel een bevoegdheid 
creëert voor de gemeenteraad om een verbod in te stellen ten aanzien van de specifieke verhuur 
van verblijfsruimte aan arbeidsmigranten zonder verhuurvergunning. De leden van de PvdA-fractie 
merken op dat de verhuurvergunning voor de huisvesting voor arbeidsmigranten alleen geldt voor 
arbeidsmigranten die verblijven in ‘verblijfsruimte’. Deze verhuurvergunning geldt dus blijkbaar 
niet voor arbeidsmigranten die verblijven in reguliere woningen. Hierdoor kan volgens deze leden 
meer dan de helft van de arbeidsmigranten die in ons land werk verrichten geen beroep doen op 
de verhuurvergunning. Dat lijkt deze leden niet de bedoeling. Ook de leden van de SGP-fractie 
lezen dat de gemeente een verbod kan instellen voor de verhuur van een verblijfsruimte zonder 
vergunning aan arbeidsmigranten. In de memorie van toelichting zien deze leden dat het hierbij 
nadrukkelijk niet gaat om woonruimten, omdat daar reeds een ander regime voor bestaat. Deze 
leden vernemen graag of dit een juiste lezing is van het wetsvoorstel en zo ja, of hierdoor niet het 
risico ontstaat dat de behandeling van verblijfsruimten anders wordt dan de behandeling van 
woonruimten. Deze leden vernemen graag of de regering hierbij bepaalde risico’s voorziet. De 
leden van de CDA-fractie vragen de regering uitgebreid toe te lichten waarom deze 
verhuurvergunning niet geldt voor reguliere woningen en waarom ervoor is gekozen om een 
aanzienlijk deel van de arbeidsmigranten niet te laten vallen onder deze verhuurvergunningen, 
waardoor zij mogelijk dus niet of minder beschermd worden. De leden van de PvdA-fractie vragen 
of de verhuurvergunning voor arbeidsmigranten verbreed kan worden naar zowel verblijfsruimte 
als ook reguliere onzelfstandige woonruimte, zodat alle arbeidsmigranten verzekerd zijn van goed 
verhuurderschap. Voorts vragen de leden van de GroenLinks-fractie de regering om te reageren op 
de suggesties van de VNG om het wetsvoorstel aan te scherpen ten aanzien van het beter borgen 
van goede huisvesting voor arbeidsmigranten. 
29 

volgende reden. Er zijn vele personen van andere lidstaten die zich met hun gehele huishouden 
permanent in Nederland vestigen en hier hun hoofdverblijf hebben. Het is onwenselijk dat verhuur 
van woonruimte aan dergelijke huishoudens gezien zou worden als verhuur van verblijfsruimte aan 
arbeidsmigranten; zij immigreren dan immers naar Nederland. Deze huishoudens moeten op 
dezelfde wijze behandeld worden als alle andere rechtmatig in Nederland verblijvende personen en 
moeten zich dus ook als ieder ander in Nederland kunnen vestigen in een woonruimte. 
 
4.4.3 Inhoud en onderbouwing van de voorwaarden die aan de verhuurvergunning 
verbonden kunnen worden 
De leden van de PvdA-fractie maken zich zorgen om de belabberde woningen waar 
arbeidsmigranten soms in gehuisvest worden. Dit wetsvoorstel moet gemeenten meer handvatten 
geven om erop toe te zien dat de woningen in goede staat verkeren. Een van de adviezen van het 
Aanjaagteam Bescherming Arbeidsmigranten die hiervoor zorgt is het SNF-keurmerk (Stichting 
Normering Flexwonen). Deze staat echter niet als onderdeel in de wet vermeld. Daarom vragen de 
leden van deze fractie waarom het SNF-keurmerk niet in het wetsvoorstel zit. Ook willen deze 
leden graag weten of het SNF-keurmerk wel gehanteerd kan worden in combinatie met de 
verhuurvergunning. Ook de leden van de CDA-fractie constateren dat een aantal gemeenten het 
SNF-Keurmerk als verplichting hebben opgenomen in hun regelgeving. In de memorie van 
toelichting lezen deze leden dat gemeenten het gebruik van het SNF-Keurmerk juridisch gezien 
niet als zodanig verplicht kunnen stellen. Zou de regering kunnen aangeven hoe het gebruik van 
het SNF-Keurmerk en het Agrarisch Keurmerk Flexwonen (AKF) dan wel bevorderd kan worden. 
 
Zoals in de memorie van toelichting is aangegeven wordt een privaatrechtelijk keurmerk, zoals het 
SNF-keurmerk, niet wettelijk voorgeschreven. Hierbij wordt onder meer in overweging genomen 
dat het SNF-keurmerk specifieke eisen bevat die overlappen met of zelfs verder gaan dan de eisen 
die in het Bouwbesluit aan gebouwen met een woonfunctie of aan gebouwen met een logiesfunctie 
worden gesteld. Het stelsel van de (bouw)vergunningverlening biedt geen ruimte om via een 
dergelijk privaat keurmerk verdergaande eisen te stellen. Om evenwel zoveel mogelijk aan te 
sluiten bij de kwaliteitseisen van deze keurmerken, heb ik in dit wetsvoorstel de belangrijkste 
kwaliteitseisen als mogelijke vergunningsvoorwaarden opgenomen. Daarnaast werkt het kabinet 
aan het wetsvoorstel tot wijziging van de Wet allocatie arbeidskrachten door intermediairs in 
verband met de invoering van een certificeringsplicht voor het ter beschikking stellen van 
arbeidskrachten. Hierin wordt een certificeringsplicht geïntroduceerd, waarbij het aanbieden van 
onder andere gecertificeerde huisvesting onderdeel uitmaakt van het normenkader op basis 
waarvan uitleners in aanmerking kunnen komen voor een certificaat. In het licht van dat 
wetsvoorstel onderzoekt het kabinet op welke wijze het hebben van gecertificeerde huisvesting via 
een dergelijke wettelijke certificeringsplicht alsnog onderdeel kan uitmaken van de 
vergunningsvoorwaarden voor de verhuur van verblijfsruimten aan arbeidsmigranten. 
 
4.5 Weigering van de verhuurvergunning  
De leden van de PvdA-fractie zijn positief over het kunnen weigeren van een verhuurvergunning 
wanneer een verhuurder in strijd met andere wetgeving heeft gehandeld. Wel vinden deze leden 
dat het tijdvak van vier jaar voorafgaand aan de aanvraag erg kort is. Deze leden vragen de 
regering waarom voor vier jaar is gekozen. Deze leden zijn voorstander van het uitbreiden van het 
tijdvak. 
Er is gekozen voor een redelijke termijn. Het weigeren van een vergunning is een ingrijpend 
besluit dat proportioneel dient te worden toegepast. Een verhuurder moet ook een nieuwe start 
kunnen maken. Om deze reden is gekozen voor een termijn van vier jaar.  
 
4.6 Intrekking van de verhuurvergunning 
De leden van de D66-fractie constateren dat wanneer een gemeenteraad in gemeente X besluit tot 
het invoeren van een verhuurvergunning, het noodzakelijk is dat het college van burgemeester en 
31 

mogelijk te zijn voor de gemeente om zonder rechterlijke toets vooraf over te gaan tot de 
beheerovername. Uiteraard bestaat er wel de mogelijkheid voor een verhuurder om tegen het 
besluit tot een beheerovername bezwaar en beroep in te stellen en zo nodig een voorlopige 
voorziening te vragen bij de rechter. 
 
4.7.1 Besluit tot inbeheername 
De leden van de SGP-fractie vragen om een nadere verduidelijking van de inbeheername door een 
aangewezen beheerder. Op pagina 41 van de memorie van toelichting wordt genoemd dat dit ‘in 
goed overleg’ tussen het college van B&W en de aangewezen beheerder dient te geschieden. In de 
toelichting bij artikel 1 wordt echter gesproken over ‘opdragen’. Deze leden vragen of de regering 
dit kan verduidelijken. Deze leden zouden graag vernemen of aangewezen beheerders de 
inbeheername bijvoorbeeld ook kunnen weigeren. 
Het aanwijzen van een beheerder vindt plaats bij beschikking van het college van burgemeester en 
wethouders. Dit is in beginsel een eenzijdige rechtshandeling. Echter, een dergelijke aanwijzing 
kan niet plaatsvinden zonder dat eerst overeenstemming is bereikt met de natuurlijke of 
rechtspersoon, de toegelaten instelling of een dochtermaatschappij die als beheerder wordt 
aangewezen. Dit volgt uit de algemene beginselen van behoorlijk bestuur, zoals opgenomen in de 
Algemene wet bestuursrecht (Awb). In de toelichting op de nota van wijziging heb ik dit 
verduidelijkt (toelichting bij onderdeel A van de nota van wijziging).  
 
4.7.2 Beheer in de periode van inbeheername 
Artikel 13 van het voorliggende wetsvoorstel bepaalt dat burgemeester en wethouders kunnen 
besluiten dat beheerders voorzieningen aan moeten brengen of aanpassingen moeten uitvoeren. 
Dit behoren volgens het eerste lid noodzakelijke voorzieningen of aanpassingen te zijn. De leden 
van de SGP-fractie vragen hoe wordt bepaald of het noodzakelijk is en wie dat bepaalt. Verder 
vernemen de deze leden graag hoe dit artikel zich verhoudt tot de vergelijkbare 
aanwijzingsbevoegdheid die de Aw heeft als het gaat om inbeheername door woningcorporaties. 
Indien burgemeester en wethouders een besluit tot inbeheername hebben genomen, kunnen zij 
bepalen dat de woon- of verblijfsruimte of het gebouw waarin die gelegen is noodzakelijke 
voorzieningen of aanpassingen behoeft voor de bewoning of het gebruik. Hierbij wordt, door het 
college van burgemeester en wethouders, gekeken naar wet- en regelgeving omtrent het bouwen, 
de staat en het gebruik van bouwwerken met betrekking tot onder andere de gezondheid of 
veiligheid. Artikel 14 Woningwet biedt voor bestaande woningen bovendien een 
aanschrijvingsgrond voor voorzieningen die volgens het Bouwbesluit 2012 slechts voor te bouwen 
woningen vereist zijn, mits het treffen van die voorzieningen noodzakelijk is. Indien burgemeester 
en wethouders die extra eisen opleggen, moeten zij dit motiveren. Ten aanzien van de vraag hoe 
artikel 13 zich verhoudt tot de vergelijkbare aanwijzingsbevoegdheid van de Aw merk ik op dat er 
geen vergelijkbare aanwijzingsbevoegdheid bestaat. De gemeente heeft een 
aanwijzingsbevoegdheid tot inbeheername. De inbeheername zoals bedoeld in dit wetsvoorstel 
geldt enkel voor de gemeente. De gemeente kan, als ultimum remedium (bij bijvoorbeeld het 
intrekken van een verhuurvergunning), in overleg met een corporatie aan deze corporatie het 
beheer van het desbetreffende gebouw of de woonruimte overdragen. De Aw heeft op basis van de 
woningwet geen bevoegdheid om een corporatie te verplichten tot inbeheername van gebouwen 
van derden. Wel kan de minister voor Volkshuisvesting en Ruimtelijke ordening de Aw op basis van 
artikel 61, vijfde lid, van de Woningwet mandaat verlenen om een aanwijzing te geven aan een 
specifieke corporatie om handelingen te verrichten of na te laten. Daaraan kan een last onder 
dwangsom worden gekoppeld om de aanwijzing af te dwingen op basis van artikel 105 Woningwet. 
Ook kan er een bestuurlijke boete worden opgelegd.  
 
33 

beschikbaar. Evenwel ben ik niet bang voor een perverse prikkel, omdat gemeenten alternatieve 
financieringswijzen tot hun beschikking hebben (kostendekkende leges). Bovendien heb ik met de 
VNG afgesproken om de financiële effecten van het wetsvoorstel voor gemeenten twee jaar na 
inwerkingtreding van het wetsvoorstel te onderzoeken, om zodoende op dat moment te kunnen 
vaststellen welke financiële gevolgen er precies gepaard gaan met de invoering van de 
verhuurvergunning. Ten aanzien van de inbeheername geldt voorts dat burgemeester en 
wethouders de verhuurder kunnen verplichten tot het betalen van een kostendekkende 
beheervergoeding. 
 
Volgens de leden van de PvdA-fractie is in de Woningwet al bepaald dat corporaties moeten 
voldoen aan alle voorschriften die nu worden opgenomen in het wetsvoorstel goed 
verhuurderschap. Daarom vragen ze of het opnemen van woningcorporaties in dit wetsvoorstel 
niet dubbel is. Verder vragen deze leden hoe wordt voorkomen dat corporaties dubbel moeten 
aantonen dat ze aan de normen voldoen. In het algemeen vragen deze leden waarom ervoor 
gekozen is om corporaties ook onder het wetsvoorstel te laten vallen. 
Dit wetsvoorstel normeert via de algemene regels het gedrag van alle verhuurders (en 
verhuurbemiddelaars) om op deze manier de rechtsbescherming van huurders te verbeteren. 
Hierbij mag het voor een huurder niet uitmaken wie zijn verhuurders is. Bovendien zijn in de 
Woningwet, in tegenstelling tot de veronderstelling van de leden van de PvdA-fractie, geen 
expliciete regels opgenomen over wat goed verhuurderschap voor woningcorporaties inhoudt. Om 
deze redenen zijn corporaties dan ook niet uitgezonderd van de algemene regels en ontstaat er in 
de praktijk ook geen dubbeling binnen het stelstel van de Woningwet. Daarnaast is het toezicht op 
corporaties belegd bij de Aw, zodat corporaties niet dubbel hoeven aan te tonen dat ze aan de 
normen voldoen. 
 
De leden van de ChristenUnie-fractie constateren dat gemeenten met dit wetsvoorstel alleen in 
bepaalde aangewezen gebieden eisen aan de huurprijs (via het vergunningenstelsel) kunnen 
stellen, terwijl hoge huurprijzen vaak in de héle gemeente voorkomen. Deze leden vragen zich af 
hoe de regering aan de zorgen van de gemeenten tegemoet wil komen die twijfelen over het al dan 
niet opzetten van een vergunningensysteem omdat er onzekerheid is over het instrumentarium 
(bijvoorbeeld de afdwingbaarheid van het uit te breiden wws) dat zij tot hun beschikking hebben. 
Verder vragen deze leden waarom er geen brede, algemene regels zijn opgenomen waarmee 
gemeenten kunnen handhaven op hoge huren.  
Zoals ik in mijn programma Betaalbaar wonen uiteen heb gezet, wil ik evenals de leden van de 
ChristenUnie-Fractie ervoor zorgen dat het de landelijke norm wordt dat verhuurders in de 
gereguleerde sector de maximale huurprijs conform het wws respecteren. Als eerste stap naar een 
betere huurprijsbescherming maak ik het daarom via dit wetsvoorstel mogelijk voor gemeenten 
om, op basis van de verhuurvergunning, het wws in aangewezen gebieden te handhaven. Als 
vervolgstap onderzoek ik separaat hoe het wws landelijk tot de norm verheven kan worden. 
Daarbij onderzoek ik ook hoe de handhaving en het toezicht het beste belegd kan worden bij een 
derde partij, zoals de gemeente. De uitwerking betekent echter een grote stelselwijziging, 
waarvoor ik meer tijd nodig heb. Om te voorkomen dat dit wetsvoorstel als gevolg hiervan 
vertraging oploopt, heb ik gekozen voor deze ‘getrapte’ en parallelle aanpak.  
 
Het lid van de BIJ1-fractie constateert dat de regering voornemens is het toezicht en de 
handhaving van dit wetsvoorstel als verantwoordelijkheid bij gemeenten te willen plaatsen, en te 
kiezen voor bestuursrechtelijke handhaving, in plaats van strafrechtelijke. Hierover vraagt dit lid 
op welke manier wordt besproken en gegarandeerd dat gemeenten en lokale bestuurders de 
(uitvoerings)capaciteit hebben om gehoor te geven aan deze verantwoordelijkheid. Ook wil dit lid 
vernemen welke gesprekken hierover met lokale besturen zijn gevoerd en welke hun behoeften 
35 

Aan dit advies van de Afdeling advisering van de Raad van State is gevolg gegeven door de 
hoofdstukken 1, 2 en 3 van de memorie van toelichting aan te vullen met respectievelijk (I) een 
nadere analyse van de problematiek, (II) een meer gedetailleerde beschrijving van de reeds 
bestaande wettelijke mogelijkheden om goed verhuurderschap te bevorderen en malafide 
verhuurderschap tegen te gaan, (III) een nadere duiding van de lacunes van het bestaande 
instrumentarium en de daaruit voortvloeiende noodzaak tot het nieuw voorgestelde 
instrumentarium en (IV) een uitgebreidere toelichting op de overwogen alternatieven en de 
redenen waarom deze alternatieven niet toereikend zijn geacht. Daarnaast is ook hoofdstuk 6, 
aangaande de verhouding tot het hoger recht, uitgebreid. Voorts heb ik uw Kamer onlangs de 
22
Nationale Woon- en Bouwagenda en diverse programma’s, waaronder het programma Betaalbaar 
23
wonen , doen toekomen. In deze documenten heeft het kabinet een uitgebreide reflectie gegeven 
op onder meer de positie van huurders binnen de bestaande wet- en regelgeving en de noodzaak 
om deze positie te versterken – onder meer door onderhavig wetsvoorstel.  
 
6.1 Eigendomsrecht 
De leden van de VVD-fractie lezen in het wetsvoorstel dat, in aanvulling op de algemene regels, 
gemeenten in bepaalde situaties een gebiedsgerichte verhuurvergunning kunnen introduceren. 
Deze leden vragen of de regering met voorbeelden kan komen wat onder die bepaalde situaties 
wordt verstaan. Verder vragen deze leden of de regering, in aanvulling op bovenstaande vraag, 
bijvoorbeeld steekproefsgewijs gaat kijken of deze extra gebiedsgerichte vergunningen rechtmatig 
zijn ingezet door de gemeente. 
De grondslag voor het instellen van de verhuurvergunning is dat deze noodzakelijk is voor het 
behoud van de leefbaarheid. Dit is geen nieuw criterium, maar een reeds bestaand criterium dat 
bijvoorbeeld ook bij de regulering van toeristische verhuur en de opkoopbescherming geldt. De 
gemeenteraad moet onderbouwen, mede om te voldoen aan de vereisten uit de Dienstenrichtlijn, 
dat het instellen van een dergelijk gebiedsgericht verbod op de verhuur van woonruimte zonder 
verhuurvergunning noodzakelijk en proportioneel is voor het behoud van de leefbaarheid. In de 
praktijk zullen malafide verhuurders vaak actief zijn in wijken en gebieden waar zij misbruik maken 
van de sociaaleconomisch kwetsbare positie van huurders die hier wonen. Dit uit zich zichtbaar en 
onzichtbaar door zaken als excessieve huurprijzen, verloedering, achterstallig onderhoud, 
overbewoning, discriminatie en intimidatie. Dergelijk ongewenst gedrag leidt naast negatieve 
effecten voor huurders tot een aantasting van de leefbaarheid. De gemeenteraad moet de 
noodzaak van het instellen van een vergunningplicht onderbouwen met feiten en cijfers over de 
lokale situatie.  
 
6.2 Bescherming van de persoonlijke levenssfeer  
De leden van de GroenLinks-fractie vragen een bevestiging van de regering dat wanneer huurders 
bij hun gemeente een melding doen, dat deze gegevens op een adequate manier afgeschermd 
blijven voor de verhuurder over wie de melding is gedaan. 
Het meldpunt moet zodanig worden ingericht dat het laagdrempelig benaderbaar is en dat 
misstanden kosteloos en anoniem gemeld kunnen worden. Met anoniem wordt bedoeld dat het 
voor het doen van een melding niet noodzakelijk is dat de melder zijn naam en andere 
persoonsgegevens vermeldt. Een anonieme melding kan echter wel het onderzoek bemoeilijken. 
Indien geen anonieme melding is gedaan, geldt dat een gemeente de persoonsgegevens niet 
zomaar mag delen met andere personen of organisaties. De gemeente is hierbij gehouden aan 
privacy wet- en regelgeving. De algemene regel is dat het verstrekken van persoonsgegevens 
alleen mag als dat verenigbaar is met het doel waarvoor de gegevens zijn verzameld. Of dit het 
geval is, hangt af van de concrete omstandigheden.  
 
 
22
 Kamerstukken II, 2021/22, 32 847, nr. 878.  
23
 Kamerstukken II, 2021/22, 32 847, nr. 906. 
37 

Ja, het is overwogen om modeldocumenten beschikbaar te stellen. Dit kan bijdragen aan het 
verlagen van de administratieve lasten. In samenspraak met alle betrokken partijen werkt de VNG 
daarom, met een financiële bijdrage vanuit het Rijk, aan zowel een handreiking (met als mogelijk 
onderdeel modeldocumenten) als een modelverordening. 
  
9. Financiële gevolgen voor gemeenten  
Met dit wetsvoorstel krijgen gemeenten de mogelijkheid om actief te sturen op goed 
verhuurderschap. Zo krijgen gemeenten de bevoegdheid om een verhuurdervergunning in te 
stellen en de verantwoordelijkheid voor het toezicht en de handhaving van de algemene regels en 
de verhuurdervergunning. Ook moeten gemeenten een meldpunt instellen waar anoniem en 
kosteloos meldingen kunnen worden gedaan van ongewenst verhuurgedrag. Kortom, de 
gemeenten krijgt er een fors takenpakket bij. Tegelijkertijd heeft de gemeente de keuzevrijheid om 
instrumenten al dan niet in te zetten. De leden van de CDA-fractie vragen de regering of is 
geïnventariseerd in hoeverre gemeenten de capaciteit hebben om deze taken naar behoren uit te 
voeren. Verder vragen deze lezen of het inzichtelijk is welke kosten een gemeente hiervoor moeten 
gaan maken. Graag ontvangen deze leden een overzicht uitgesplitst in eenmalige en jaarlijkse 
kosten. 
Om de financiële gevolgen van het wetsvoorstel voor gemeenten in kaart te brengen, is een artikel 
2-onderzoek uitgevoerd. Daarbij is ook gekeken naar de benodigde capaciteit. Op basis van de 
uitkomsten uit dit onderzoek stelt het Rijk middelen ter beschikking om gemeenten financieel te 
ondersteunen bij de implementatie en uitvoering van het wetsvoorstel. De financiering bestaat uit 
een incidentele bijdrage van €9,2 miljoen in 2023 voor de eenmalige kosten die gemeenten maken 
als gevolg van de invoering van de landelijke regels en het instellen van het meldpunt. Daarnaast 
bestaat de financiering uit een structurele bijdrage van €12,4 miljoen vanaf 2023 voor de 
structurele kosten als gevolg van de landelijke algemene regels en het meldpunt. Uit het artikel 2-
onderzoek is verder gebleken dat het zeer lastig is om de kosten én opbrengsten die gepaard gaan 
met het instellen van een verhuurvergunning op voorhand goed en betrouwbaar in te schatten. 
Deze kosten en opbrengsten gaan zich immers pas voordoen op het moment dat een individuele 
gemeente ervoor kiest een verhuurvergunning te introduceren. Daarom stelt het Rijk hier nu geen 
generieke financiering voor beschikbaar. Wel heb ik met de VNG afgesproken om de financiële 
effecten van het wetsvoorstel voor gemeenten twee jaar na inwerkingtreding van het wetsvoorstel 
te onderzoeken, om zodoende op dat moment te kunnen vaststellen welke financiële gevolgen er 
precies gepaard gaan met de invoering van de verhuurvergunning. Ten aanzien van de 
inbeheername geldt voorts dat burgemeester en wethouders de verhuurder kunnen verplichten tot 
het betalen van een kostendekkende beheervergoeding. 
 
De leden van de CDA-fractie verzoeken de regering ook de uitvoeringstoetsen, zover niet in het 
wetsvoorstel opgenomen, beschikbaar te stellen. 
In hoofdstuk 12 van de memorie van toelichting zijn alle formele adviezen en toetsen omschreven, 
waarbij ook per advies is aangegeven hoe hier opvolging aan is gegeven. Hoewel deze toetsen en 
adviezen openbaar toegankelijk zijn, heb ik ze voor de volledigheid ook als bijlage bij dit verslag 
gevoegd.   
 
De leden van de ChristenUnie-fractie vragen wanneer de regering van plan is met de VNG en 
gemeenten afspraken te maken over de kosten van de verhuurvergunning. Verder vragen deze 
leden wanneer de regering verwacht dat de feiten en cijfers uit de praktijk beschikbaar zijn en zo 
heroverwogen kan worden of vanuit het rijk aanvullende financiering nodig is. 
39 

openbaar toegankelijk. Op deze manier verwacht ik voldoende inzicht in de gevolgen van dit 
wetsvoorstel voor de Huurcommissie te hebben en te verkrijgen. 
 
11.2 Advies van andere partijen 
De regering schrijft in reactie op onder meer de Woonbond dat het schrappen van de zes maanden 
termijn bij de Huurcommissie voor huurprijsbepaling een te grote systeemwijziging zou betekenen. 
De leden van de GroenLinks-fractie ontvangen graag een uitgebreidere motivatie van de regering 
waarom dit zo zou zijn. 
De genoemde termijn van zes maanden bij de Huurcommissie geldt voor 
aanvangshuurprijstoetsing, waarmee een huurder met terugwerkende kracht een lagere huurprijs 
kan krijgen en daarmee ook terug kan vallen in het gereguleerde segment. Deze termijn geldt 
omdat de Huurcommissie kijkt naar de kwaliteit van de woning en maximale huurprijs bij aanvang 
van het contract. Dit betekent dat de Huurcommissie moet achterhalen wat de kwaliteit van de 
woning destijds was, welke onderhoudsgebreken er waren en welke woningverbeteringen er 
sindsdien zijn doorgevoerd. Dit proces kan met een termijn van zes maanden al voor problemen 
zorgen. Het verlengen of afschaffen van de termijn is daarom niet goed uitvoerbaar. Zoals ik op de 
vraag van de PvdA-fractie over hetzelfde onderwerp heb aangegeven, onderzoek ik de 
mogelijkheden om het wws een landelijke norm te maken voor gereguleerde huurwoningen. In die 
context betrek ik ook de toetsingsmogelijkheden bij de Huurcommissie. Overigens kunnen 
huurders met een gereguleerde huurovereenkomst zich te allen tijde tot de Huurcommissie richten 
om de maximale huurprijs te bepalen. 
 
12. Inwerkingtreding en overgangsrecht  
De leden van de ChristenUnie-fractie vragen wat de beoogde datum is voor inwerkingtreding van 
de wet, gezien dit in de memorie van toelichting nog niet wordt benoemd. Verder vragen deze 
leden of de regering het met de leden van de ChristenUnie-fractie eens is dat een snelle 
behandeling gewenst is.   
Ik ben het volmondig eens met de leden van de ChristenUnie-fractie dat een snelle behandeling 
gewenst is.  
 
 
 
 
 
 
Afhankelijk van de voortgang van de parlementaire behandeling, streef ik naar een 
inwerkingtreding op 1 juli 2023. 
 
De Minister voor Volkshuisvesting en Ruimtelijke Ordening, 
 
 
 
Hugo de Jonge 
41 

