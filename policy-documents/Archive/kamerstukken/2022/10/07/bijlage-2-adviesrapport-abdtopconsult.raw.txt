 
 
 
 
 
 
Verkenning potentiële 
uitvoerders 
kinderopvangstelsel 
 
 
 
 
 
 
 
 
  
 
 1 / 44 Verkenning potentiële uitvoerders kinderopvangstelsel 

 
 
Verkenning potentiële uitvoerders 
kinderopvangstelstel 
 
 
 
26 september 2022 
 
 
 
 
 
 
 
  
 
 3 / 44 Verkenning potentiële uitvoerders kinderopvangstelsel 

 
 
met het voorstel van de gezamenlijke uitvoeringsorganisaties om hier geen nieuwe 
organisatie voor te bouwen, maar een proces te starten waarbij gebruik gemaakt 
wordt van de beschikbare kennis en ervaring van bestaande uitvoeringsorganisaties. 
Wij adviseren om dit proces onder leiding van een programma DG bij het ministerie 
van SZW te stellen. De aandacht dient in eerste instantie uit te gaan naar de 
gewenste dienstverlening, verantwoording en bijbehorende ICT. We adviseren wel 
om vooraf één van de bestaande uitvoeringsorganisaties als ‘huisvader’ aan te 
wijzen.  
 
Een speciaal woord van dank richten wij aan Erlijn Wenink, die als vrijgesteld 
secretaris vanuit het ministerie van SZW, ons met raad en daad heeft bijgestaan.  
 
Yardena Shitrit 
Peter Heij 
  
 
 
 
 
 
 
 
 
 
 
 
 
 
 
  
 
 5 / 44 Verkenning potentiële uitvoerders kinderopvangstelsel 

 
 
7 Uitvoeringsorganisaties gezamenlijk 35 
7.1 Greenfield benadering als gezamenlijke oplossing? 35 
7.2 Tijdlijn en eigenaarschap 36 
8 Conclusies en aanbevelingen 37 
8.1 Conclusies 37 
8.1.1 Bestaande organisaties lijken moeilijk haalbare optie 37 
8.1.2 Toch een voorkeur? 38 
8.1.3 Geen nieuwe of private organisatie 38 
8.1.4 Krachten bundelen met greenfield benadering 39 
8.2 Aanbevelingen 40 
Bijlage 1 Lijst van gesprekspartners 42 
 
 
 
 
  
 
 7 / 44 Verkenning potentiële uitvoerders kinderopvangstelsel 

 
 
1 Inleiding 
In het Coalitieakkoord ‘Omzien naar elkaar en vooruitkijken naar de toekomst’ van 
december 2021 staat een fundamentele herziening van de financiering van 
kinderopvang beschreven. Daarmee wordt afgestapt van het huidige 
kinderopvangtoeslagstelsel. De toeslagenaffaire, waarbij vanaf 2004 veel ouders en 
kinderen hebben geleden onder de harde fraudeaanpak van de Rijksoverheid bij de 
kinderopvangtoeslag, heeft op zeer pijnlijke wijze de noodzaak duidelijk gemaakt 
voor een eenvoudiger stelsel met meer zekerheid voor ouders. Er is besloten tot een 
nieuw kinderopvangstelsel waarbij de financiering inkomensonafhankelijk is en 
rechtstreeks van de overheid naar de kinderopvangorganisaties loopt.  
 
In het Coalitieakkoord staat: “Voor herstel van vertrouwen en verbetering voor de 
toekomst is meer nodig dan financieel herstel en emotionele heling van de getroffen 
ouders en kinderen. We hebben de ambitie om de toeslagen af te schaffen, zodat 
mensen niet meer verdwalen in de ingewikkelde regelingen of te maken krijgen met 
hoge terugvorderingen. Daarom voeren we de komende jaren een fundamentele 
herziening van de kinderopvang toeslag door. In stappen verhogen we de 
vergoeding van de kinderopvang tot 95% voor werkende ouders. De toeslag wordt 
daarnaast direct uitgekeerd aan kinderopvanginstellingen zodat ouders niet meer 
worden geconfronteerd met hoge terugvorderingen. Ouders betalen alleen nog een 
kleine eigen bijdrage.” De beoogde startdatum is januari 2025. 
 
 
1.1 Opdracht 
ABDTOPConsult heeft in april 2022 van de DG Werk van het ministerie van Sociale 
Zaken en Werkgelegenheid (SZW) de opdracht gekregen om een onafhankelijk 
advies uit te brengen over de vraag “welke uitvoerder het beste geëquipeerd is en 
voldoet aan de randvoorwaarden voor de uitvoering van een robuust, 
klantvriendelijk en wendbaar stelsel.” In dit rapport treft u de opbrengst van onze 
verkenning naar potentiële uitvoeringsorganisaties voor het nieuwe 
kinderopvangstelsel aan.  
 
 
 
 
 9 / 44 Verkenning potentiële uitvoerders kinderopvangstelsel 

 
 
opbrengsten daarvan staan beschreven in de paragraaf 7 ‘Uitvoeringsorganisaties 
gezamenlijk’.  
 
In de paragraaf 8 ‘Conclusies en aanbevelingen’ is onze inschatting opgenomen van 
de geschiktheid van de organisaties voor het uitvoeren van het nieuwe 
kinderopvangstelsel en onze weging van de mogelijkheden, op basis van de 
beschikbare informatie en hetgeen onze gesprekspartners zelf aangaven. Hierbij is 
de beladenheid van de opgave vanwege de historie en maatschappelijke aandacht in 
ogenschouw genomen, alsmede het tijdpad en momentum.  
 
Om een zo volledig mogelijk beeld te verkrijgen hebben we hiertoe ook gesprekken 
gevoerd met de sectorpartijen.  
 
Het doel van deze verkenning is niet zozeer te kijken naar de geschiktheid van de 
organisaties, maar naar de passendheid van de opgave binnen de context van de 
organisaties en binnen het beoogde tijdpad (met als startdatum januari 2025). Deze 
verkenning kenmerkt zich ook door inzichten en alternatieve mogelijkheden die 
gaandeweg ontstonden, mede ingegeven door een bereidwillig veld van 
uitvoeringsorganisaties en experts. 
   
Een volledige lijst van personen met wie is gesproken is opgenomen in bijlage 1.  
 
 
 11 / 44 Verkenning potentiële uitvoerders kinderopvangstelsel 

 
 
2.2 Motie Segers: uitvoerders en scenario’s 
 
In januari 2021 benadrukte het vorige kabinet in zijn reactie op het rapport van de 
Parlementaire Ondervragingscommissie Kinderopvangtoeslag (POK) dat de 
problemen van het toeslagenstelsel niet binnen het huidige stelsel op te lossen zijn 
en dat er een nieuw stelsel zou moeten komen. Hierop werd er in de Tweede Kamer 
een motie van Segers cs. aangenomen, die verzocht om voor het begin van de 
kabinetsformatie de afschaffing van de kinderopvangtoeslag verder uit te werken 
(oa qua uitvoeringsmogelijkheden) in lijn met de eerder ambtelijk uitgewerkte 
scenario’s kindvoorzieningen uit de Scenariostudie Vormgeving Kindvoorzieningen 
(SVK) uit 2020. Scenario 1 uit deze SVK, genaamd ‘Eenvoudigere en betaalbare 
voorzieningen voor werkende ouders’ (een stelsel met inkomensonafhankelijke 
financiering -weliswaar 96% ipv 95%- voor werkende ouders, rechtstreeks betaald 
aan kinderopvanginstellingen) komt het meest overeen met de huidige 
kabinetsplannen. 
 
Het ministerie van SZW heeft naar aanleiding van motie Segers begin 2021 op 
hoofdlijnen met verschillende uitvoeringsorganisaties over de alternatieve scenario’s 
uit de SVK gesproken. Zowel UWV als de SVB hebben toen te kennen gegeven in 
geen van de scenario’s zichzelf als geschikte kandidaat te zien voor de uitvoering. 
Beide organisaties zagen onvoldoende raakvlakken met hun bestaande taken en 
expertise. Bovendien gaf UWV aan onvoldoende capaciteit beschikbaar te hebben 
voor een dergelijke grote extra regeling. DUO vond alleen bij het scenario ‘Richting 
een integrale voorziening’ (vijf dagen per week gratis kinderopvang voor alle 
kinderen, rechtstreeks gefinancierd en met tariefregulering) een rol voor DUO als 
eventuele toekomstige uitvoerder logisch, omdat dit in lijn is met de bestaande taak 
van onderwijsfinanciering.  
 
Dit geldt dus niet voor het meest op de huidige plannen lijkende scenario 1, 
‘Eenvoudigere en betaalbare voorzieningen voor werkende ouders’. DUO gaf aan dat 
dat scenario niet in lijn is met de bestaande dienstverlening van DUO als uitvoerder 
van onderwijswetgeving en onderwijsfinanciering. Bovendien zou het uitvoeren van 
een nieuw kinderopvangstelsel bij DUO hoe dan ook lastig inpasbaar zijn vanwege 
andere opgaven. DUO wees ook op de in stand blijvende complexiteit van het 
scenario ‘Eenvoudigere en betaalbare voorzieningen voor werkende ouders’ (door 
bijv. de arbeidseis) met risico op terugvorderingen bij een relatief kwetsbare 
doelgroep.   
  
DG Toeslagen heeft veel ervaring met inkomensafhankelijke regelingen. In het 
betreffende scenario 1 wordt deze inkomensafhankelijkheid echter losgelaten. Ook 
Toeslagen gaf aan dat er hierdoor alleen een stap wordt gezet wat betreft het 
reduceren van terugvorderingen als gevolg van inkomensschommelingen, maar dat 
 
 13 / 44 Verkenning potentiële uitvoerders kinderopvangstelsel 

 
 
3 Beleidskader 
3.1 Contouren van het nieuwe kinderopvangstelsel 
In het Coalitieakkoord zijn de contouren van het nieuwe kinderopvangstelsel 
duidelijk geworden. Dat er een hervorming van het kinderopvangstelsel zou komen 
was geen verrassing. De ongekende problematiek van de toeslagenaffaire had al 
eerder geleid tot voornemens om te stoppen met de kinderopvangtoeslag in de 
huidige vorm. De twee pijlers van het nieuwe stelsel zijn rechtstreekse financiering 
en inkomensonafhankelijkheid. De beoogde ingangsdatum van de stelselwijziging is 
januari 2025. 
 
De overheidsbijdrage voor kinderopvang zal rechtstreeks aan 
kinderopvangorganisaties betaald worden. Deze bijdrage zal onafhankelijk van het 
inkomen van ouders 95% van de kosten (tot aan de jaarlijks geïndexeerde 
maximum uurprijs) bedragen. Kinderopvangorganisaties zijn vrij om een uurtarief 
vast te stellen. Ouders betalen dan zelf een vaste eigen bijdrage van 5% (tot aan de 
maximum uurprijs) plus eventuele extra kosten als de desbetreffende 
kinderopvangorganisatie een hoger uurtarief rekent dan de maximum uurprijs.  
 
De arbeidseis blijft in stand; dat betekent dat kinderopvang alleen gefinancierd 
wordt voor kinderen van ouders die (beiden) werken (of studeren, re-integreren of 
inburgeren, of een partner hebben in detentie of met een indicatie op basis van de 
Wet langdurige zorg (Wlz)).  
 
De zogenaamde ‘koppeling (met het aantal) gewerkte uren’ (KGU) wordt (al per 
2023) losgelaten, waardoor de hoeveelheid uren kinderopvang waarop ouders recht 
hebben niet meer afhangt van hoeveel uur de minst werkende partner werkt. 
Ouders krijgen per kalendermaand waarin zij aan de arbeidseis voldoen (omdat zij 
(beiden) minimaal 1 uur per maand werken of omdat zij tot een 
uitzonderingsdoelgroep behoren) 230 uren recht op een vergoeding voor 
kinderopvang. Dit komt overeen met 5 dagen kinderopvang per week.  
 
Vanwege de inkomensonafhankelijkheid van de rijksbijdrage aan de kinderopvang 
verschilt dit nieuwe stelsel wezenlijk van het programma Directe Financiering 
Kinderopvang waar van 2014 t/m 2018 aan werd gewerkt en vanwege het 
percentage van 95% verschilt het enigszins van scenario 1 uit de Scenariostudie 
Vormgeving Kindvoorzieningen (SVK).  
 
 
 15 / 44 Verkenning potentiële uitvoerders kinderopvangstelsel 

 
 
4 Afwegingskader  
Door het ministerie van SZW is begin 2022 een concept afwegingskader opgesteld, 
met criteria op basis waarvan potentiële uitvoeringsorganisaties beoordeeld zouden 
kunnen worden op geschiktheid om het nieuwe kinderopvangstelsel uit te gaan 
voeren. Als onderdeel van de verkenning hebben wij dit afwegingskader besproken 
met diverse experts en verder aangescherpt. Aan de hand van het doorontwikkelde 
afwegingskader zijn de gesprekken met de uitvoeringsorganisaties gevoerd.  
 
Het afwegingskader bestaat uit vier onderdelen die steeds specifieker worden. 
Sommige uitvoeringsorganisaties bleken al op basis van de eerste twee onderdelen 
niet verder in aanmerking te komen voor de uitvoering van het nieuwe 
kinderopvangstelsel. Hierdoor werkt het afwegingskader als een soort trechter. De 
cultuuraspecten bleken minder goed objectiveerbaar. 
 
4.1 Passendheid bij bestaande taken 
a. Heeft de uitvoeringsorganisatie ervaring met taken die bij het nieuwe stelsel 
horen? 
• financiering van instellingen (ca. 3500)  
• (digitale) dienstverlening aan burgers 
• innen eigen bijdrage bij burgers 
b. Past de nieuwe taak bij de bestaande IT-architectuur van de 
uitvoeringsorganisatie? 
c. Heeft de uitvoeringsorganisatie ervaring met gegevensuitwisseling met 
noodzakelijke databestanden (zoals inkomen wet IB; studenten; traject naar 
werk; inburgeraars; Wlz-indicatie; detentie) en mogelijkheden om op basis 
hiervan controles uit te voeren?  
 
4.2 Staat van de organisatie 
a. Is de uitvoeringsorganisatie financieel gezond en bedrijfsmatig op orde? 
b. Hoe is de stabiliteit van de bestaande IT-systemen? 
 
• Zijn bestaande IT structuren op orde of aan vervanging toe (en in welk 
stadium)? 
• Heeft de uitvoeringsorganisatie ruimte/capaciteit voor het bouwen van 
een nieuw systeem (eventueel met uitbesteding) en kan de organisatie 
de mankracht daarvoor aan zich binden in deze krappe arbeidsmarkt? 
 
 
 17 / 44 Verkenning potentiële uitvoerders kinderopvangstelsel 

 
 
4.4 Omgang met klanten/cultuur 
a. Met welke doelgroep heeft de uitvoeringsorganisatie doorgaans een relatie; 
instellingen of individuele burgers? 
b. Biedt de uitvoeringsorganisatie kwalitatief goede dienstverlening aan haar 
klanten? 
c. Heeft de uitvoeringsorganisatie positieve ervaring met discretionaire 
bevoegdheid en afwegingen waarbij aandacht is voor de menselijke maat? 
d. Heeft de uitvoeringsorganisatie ervaring om met aandacht voor de 
menselijke maat aan fraudebestrijding te doen? 
e. Kent de uitvoeringsorganisatie een open cultuur?  
 
 
 19 / 44 Verkenning potentiële uitvoerders kinderopvangstelsel 

 
 
3. Uitvoeringsorganisaties hebben volle agenda’s, mede door diverse opgaven 
uit het Coalitieakkoord; 
4. De krapte op de arbeidsmarkt is ook voor uitvoeringsorganisaties zeer 
voelbaar; 
5. In toenemende mate streven uitvoeringsorganisaties naar excellente 
uitvoering met aandacht voor de menselijke maat en naar 
verwachtingsmanagement over de haalbaarheid en tijdpaden van nieuwe 
taken. 
6. Het nieuwe kinderopvangstelsel kent nog vele openstaande 
beleidsvraagstukken (met implicaties voor de uitvoering) die nog uitgewerkt 
moeten worden voor meer duidelijkheid. Ook willen uitvoeringsorganisaties 
in een vroeg stadium betrokken worden bij nieuwe opgaven. Omdat de 
preferente uitvoerder in dit stadium nog niet bekend is zorgt dit voor extra 
complexiteit. 
 
5.2 CAK 
 
Tot het takenpakket van het CAK behoort onder andere het innen van de eigen 
bijdragen die mensen moeten betalen voor hun zorg vanuit de Wet 
maatschappelijke ondersteuning (Wmo) en de Wet langdurige zorg (Wlz). Het CAK 
betaalt daarnaast namens de zorgkantoren de zorgaanbieders die langdurige zorg 
leveren of geleverd hebben. Het CAK is een zelfstandig bestuursorgaan dat in 
opdracht werkt van het ministerie van Volksgezondheid, Welzijn en Sport (VWS). De 
Nederlandse Zorgautoriteit (NZa) houdt (deels samen met VWS) toezicht op de 
uitvoering van de taken van het CAK.  
 
Zowel het financieren van instellingen als het innen van een eigen bijdrage van 
burgers behoort tot de bestaande taken van het CAK, weliswaar uitsluitend in het 
zorgdomein. Ook heeft het CAK ervaring met correctieprocessen over afgenomen 
zorggegevens. In die zin zijn er overeenkomsten met de uitvoeringstaken van het 
nieuwe kinderopvangstelsel. Het financieren en innen is bij het CAK gescheiden 
ondergebracht; met andere medewerkers, processen en systemen.  
 
Het CAK is vanaf 2019 bezig met het op orde krijgen van de interne 
uitvoeringsorganisatie. In het meest recente rapport over verantwoordingsjaar 2020 
(waarin ook ontwikkelingen bij het CAK tot augustus 2021 zijn betrokken) 
concludeert de NZa dat het CAK een aantal goede stappen heeft gezet om zijn 
wettelijke taken rechtmatig en doelmatig uit te kunnen voeren, maar dat de 
verbetering van de interne uitvoeringsorganisatie is gestagneerd, en op onderdelen 
zelfs achteruit is gegaan. 
 
 
 21 / 44 Verkenning potentiële uitvoerders kinderopvangstelsel 

 
 
aanvullende beurs en voor het terugbetalen van studieschuld. Door de LKR en PRK 
registers heeft DUO bovendien een link met het kinderopvang terrein. Er is daarom 
zeker een parallel te trekken met de uitvoeringstaken van het nieuwe 
kinderopvangstelsel, naast de inhoudelijke raakvlakken tussen kinderopvang en 
onderwijs.  
 
De leiding van DUO beschouwt -net als begin 2021, ten tijde van motie Segers- een 
nieuw kinderopvangstelsel alleen passend bij haar eigen takenpakket als 
kinderopvang vijf dagen per week gratis zou worden voor alle kinderen, omdat dit in 
lijn is met de bestaande taak van het uitvoeren van de onderwijsfinanciering. DUO 
ziet zichzelf als een logische(re) uitvoerder mocht het kinderopvangstelsel in de 
toekomst veranderen naar 100% vergoeding zonder arbeidseis. Het toetsen van de 
arbeidseis (en de uitzonderingsgronden) maakt het stelsel volgens DUO 
ingewikkelder om uit te voeren, vanwege de gegevensdeling dit hierbij komt kijken.  
DUO acht het innen van de eigen bijdrage van ouders (mocht dat via de uitvoerder 
gaan lopen) niet passend bij haar bestaande taken en vindt dat de financiering en 
inning niet bij verschillende organisaties ondergebracht zou moeten worden. Dat zou 
volgens DUO ingewikkeld zijn vanwege onder andere risico’s rond de 
informatievoorziening (bij parallelle informatiestromen zou er een consistentiecheck 
nodig zijn). 
 
De eigenaar geeft aan dat zij vanwege het gebrek aan zowel passendheid als 
capaciteit terughoudend is en de beheersrisico’s zeer serieus in kaart zou willen 
brengen. 
 
DUO geeft aan dat de core business (de onderwijsbekostiging) stevig in de steigers 
staat. Wel is DUO de IT voor de onderwijsbekostiging aan het vernieuwen. De staat 
van het onderhoud van de bestaande systemen was niet goed. Het op orde brengen 
van de IT lijkt de grootste uitdaging, ook gezien de huidige krapte op de 
arbeidsmarkt. Hiervoor is er een intensief lange termijnplan. DUO geeft aan dat er 
een spanning bestaat tussen capaciteit blijven inzetten om het bestaande op orde te 
krijgen en nieuwe dingen doen.  
 
DUO heeft vanuit het Coalitieakkoord flinke opgaven rond het leenstelsel en 
inburgering en heeft daardoor een volle portefeuille. Zowel de leiding als de 
eigenaar geeft aan dat zelfs als het nieuwe kinderopvangstelsel passend zou blijken 
of worden het de vraag is of het qua capaciteit mogelijk zou zijn om dit bij DUO te 
beleggen.  
 
In het traject van directe financiering van 2015 tot 2018 was er een goede 
ketensamenwerking en een intensieve betrokkenheid tussen SZW en DUO. Ook de 
sectorpartijen hebben waardering voor deze samenwerking destijds. DUO heeft zich 
daarmee een sterke samenwerkingspartner getoond voor co-creatie met beleid. Het 
 
 23 / 44 Verkenning potentiële uitvoerders kinderopvangstelsel 

 
 
Vanwege de beperkte beschikbare capaciteit zoekt Toeslagen naar mogelijkheden 
om buiten de bestaande systemen een nieuwe (IV-)omgeving te ontwikkelen. 
Daarbij wordt gekeken naar standaardoplossingen, capaciteit en expertise in de 
markt, naast hergebruik van bestaande eigen voorzieningen. Voor de uitvoering van 
het nieuwe kinderopvangstelsel zou dan na de verdere uitwerking van de regeling 
eerst een architectuur uitgewerkt moeten worden, om vast te stellen welke 
bouwstenen binnen de huidige systemen kunnen worden hergebruikt, welke 
ingekocht kunnen worden en welke zelf ontwikkeld dienen te worden. Een optie kan 
zijn om daarbij helemaal geen gebruik te maken van het huidige systeem voor de 
toekenning van Toeslagen.  
 
Toeslagen geeft aan dat een eventuele overgang naar de uitvoering van het nieuwe 
kinderopvangstelsel door Toeslagen een uitbreiding zou vergen qua arbeidskrachten 
die haalbaar wordt geacht. De eigenaar van Toeslagen is daar minder optimistisch 
over, omdat er bij de Belastingdienst een groeiende wervingsopgave is die niet 
opgelost lijkt te kunnen worden. Na de overgangsperiode is het mogelijk dat er 
minder arbeidskrachten nodig zouden zijn, afhankelijk van de vormgeving. Bij 
Toeslagen is reeds veel kennis aanwezig van de situatie van ouders, van de 
kinderopvangorganisaties en van de variëteit die nodig is in de uitvoering. Deze 
kennis kan ook in het nieuwe stelsel van belang zijn. Bij een transitie naar een 
eventuele andere uitvoerder zal er sprake zijn van kleinere of grotere personele 
bewegingen die volgens de voorschriften van reorganisaties moeten worden 
uitgevoerd. Dit vergt tijd en een zorgvuldig proces voor Toeslagen.  
 
De IV capaciteit van zowel Toeslagen als de Belastingdienst wordt door Toeslagen 
als een beperkende factor gezien voor de haalbaarheid. De IT kalender staat overvol 
en de zorg zit in de tijdlijn van het nieuwe stelsel. Starten met het nieuwe 
kinderopvangstelsel in 2025 ziet Toeslagen als onhaalbaar, onder andere vanwege 
de IV capaciteit. Het uiteindelijke tijdpad is voor Toeslagen pas vast te stellen als 
het nieuwe beleid volledig is uitgekristalliseerd. Dat is wanneer er (politieke) keuzes 
gemaakt zijn over fundamentele vragen die een nieuw stelsel met zich mee 
brengen. Als er gedurende de (politieke) behandeling wijzigingen plaatsvinden, zal 
het tijdpad opnieuw moeten worden vastgesteld. Gegeven de moeilijke keuzes die 
er nog gemaakt moeten worden, is 2026 mogelijk ook ambitieus.  
 
5.5 SVB 
De Sociale Verzekeringsbank (SVB) is een zelfstandig bestuursorgaan op het 
beleidsterrein van de minister van SZW, waarvan het uitvoeren van sociale 
verzekeringen, zoals de Algemene ouderdomswet (AOW), de Algemene 
nabestaandenwet (Anw), kinderbijslag en daarnaast het trekkingsrecht voor het 
persoonsgebonden budget (pgb) de voornaamste taken zijn. Daarnaast voert de 
 
 25 / 44 Verkenning potentiële uitvoerders kinderopvangstelsel 

 
 
een aantal kleinere organisaties met een eigen profiel, waaronder de Octrooiraad, 
PIANOo (Expertisecentrum Aanbesteden), het Netherlands Space Office (NSO) en de 
Netherlands Foreign Investment Agency (NFIA).  
 
RVO is gestart in 2014 en Sindsdien is RVO enorm gegroeid in aantal medewerkers 
(ruim 10% groei per jaar). Er is steeds meerwerk bij lopende projecten. RVO kan 
daar nauwelijks op anticiperen, dat is deels afhankelijk van de (kwaliteit van) 
prognoses van opdrachtgevers en veranderende vragen uit de maatschappij. RVO 
heeft een ‘strategietraject 2025’ ingezet om de groei beheersbaar te houden en 
invulling te geven aan de vraag om verbeterde dienstverlening (WAU). Bovendien 
acht RVO ook de verbinding tussen opdrachten van belang om de impact van beleid 
en uitvoering te vergroten. In deze strategie focust RVO zich (met behoud van 
bestaande taken) bij de afweging van nieuwe taken op de klimaat- en 
energietransitie, de transitie naar een duurzaam landbouw- en voedingssysteem en 
de transitie naar een toekomstbestendige en digitale economie. 
 
Van de mogelijke nieuwe taken die bij het nieuwe kinderopvangstelsel horen 
vertoont het rechtstreeks financieren van de kinderopvangorganisaties op 
onderdelen grote gelijkenissen met het huidige takenpakket van de RVO, omdat de 
RVO veel ervaring heeft met het verstrekken van subsidies aan bedrijven. 
Inhoudelijk heeft de RVO echter geen raakvlak met en expertise op het inhoudelijke 
domein van kinderopvang. 
 
Qua staat van de ICT is het capaciteitsvraagstuk bij de RVO aanzienlijk. Het ICT-
landschap bij de RVO is divers en zwaar belast; er zijn veel soorten platforms. 
Sommige zijn zeer modern, andere zijn verouderd. De IT wordt bij de RVO verzorgd 
door de Dienst ICT Uitvoering (DICTU), waar een intensieve relatie mee bestaat.  
 
 
5.7 UVW 
Het Uitvoeringsinstituut Werknemersverzekeringen (UWV) zorgt als zbo in opdracht 
van het ministerie van SZW voor landelijke uitvoering van de 
werknemersverzekeringen en voor arbeidsmarkt- en gegevensdienstverlening. Dat 
gaat onder andere om het beoordelen van ziekte en arbeidsongeschiktheid, het 
uitbetalen van uitkeringen aan burgers en het ondersteunen van werkgevers bij het 
vinden van personeel.  
 
Het UWV vindt het belangrijk om bij zijn leest te blijven en acht het nieuwe 
kinderopvangstelsel niet passend, zowel qua type taken als qua inhoudelijk 
raakvlak.  
 
 
 27 / 44 Verkenning potentiële uitvoerders kinderopvangstelsel 

 
 
programma omvangrijke regelingen. Deze POR kan snel worden opgeschaald door 
inhuur bij detacheringsbureaus en uitzendbureaus. Vooralsnog is de grootste 
opschaling via deze brigade circa 50 fte geweest, voor de Bonus voor 
zorgmedewerkers 2020 (een COVID-regeling). 
 
5.9 UVB 
Uitvoering Van Beleid (UVB) is onderdeel van de directie Dienstverlening, 
Samenwerkingsverbanden en Uitvoering (DSU) van het ministerie van SZW. UVB 
voert (Europese) subsidie- en andere regelingen uit op het gebied van sociaal-
economisch beleid, in het bijzonder werk en inkomen. Van oorsprong speelt UVB 
een rol bij de uitvoering van veel Europese subsidies zoals het Europees Sociaal 
Fonds (ESF), het Europees Globaliseringsfonds (EGF) en de Europese migratie- en 
veiligheidsfondsen. UVB is ook de beheerautoriteit van het Just Transition Fund 
(JTF). Aanvragers zijn instellingen, arbeidsmarktregio’s, O&O fondsen, 
onderwijsinstellingen, het UWV en er zijn ook enkele burgerregelingen. UVB heeft 
geen gegevenskoppeling met UWV (over arbeid/inkomen). UVB maakt 
handleidingen en webinars om Europese regelingen uit te leggen (aan instellingen 
en gemeenten, niet aan burgers) en informeert en begeleidt betrokken partijen. 
UVB voert al de ‘BES(t) 4 Kids’ regeling uit (voor kinderopvang in Caribisch 
Nederland) en de tijdelijke financieringsregeling kinderopvang Caribisch Nederland 
(met directe financiering van de kinderopvangorganisaties daar). De administratie 
ligt bij de kinderopvangorganisaties en de UVB voert steeksproefgewijs controles 
uit. 
 
UVB heeft geen ervaring in massale processen, maar wendbaar zijn en snel 
opschalen past bij UVB. UVB ziet risico’s van het tijdpad vanwege de lopende 
vervanging van het dragende ICT systeem en een volle ICT agenda voor de 
komende periode. Ook kunnen mogelijke aanpassingen vanuit de politiek en de 
schijnwerpers op de regeling risico’s opleveren. Bovendien zou (een schatting van 
de benodigde) 200 fte erbij een verdubbeling van het aantal medewerkers 
betekenen.  
 
UVB heeft expertise in audit en controle en neutrale risicoselectie en geeft aan 
mogelijk de bekostiging te kunnen controleren alsmede het recht op 
kinderopvangfinanciering voor ouders, mits UVB de lijntjes heeft voor de vereiste 
informatie uitwisseling. UVB zou het innen van de eigen bijdrage lastig vinden.  
UVB is nu onderdeel van een directie en was voorheen een agentschap. Bij de UVB 
werken 255 mensen (150 vast, de rest als flexibele schil). De eigenaar ziet 
significante risico’s voor de continuïteit van de organisatie bij een mogelijke rol van  
 
 29 / 44 Verkenning potentiële uitvoerders kinderopvangstelsel 

 
 
aantrekkelijke werkgever te zijn. Er is 10 jaar geleden gestart met het 
rijksdienstbreed inkopen van deurwaarderdiensten, eerst tegen de achtergrond van 
efficiencywinsten, maar nu ook meer om redenen van kwaliteit. Er zijn 74 kantoren 
geselecteerd die maatschappelijk verantwoord incasseren. Het CJIB is nu bezig om 
een gezamenlijke betalingsregeling te ontwikkelen. Bij het CJIB wordt het 
driehoeksmodel als sturingsmodel gebruikt. De eigenaarsrol wordt ingevuld door de 
pSG van het ministerie van Justitie en Veiligheid, die de ambitie ondersteunt om de 
rijksincasso via het CJIB te laten lopen.  
 
 
 31 / 44 Verkenning potentiële uitvoerders kinderopvangstelsel 

 
 
agentschapsvorming duurt doorgaans anderhalf jaar bij het aanvragende 
departement en negen maanden bij het ministerie van FIN.  
 
Voor de oprichting van een zbo geldt de Kaderwet zelfstandige bestuursorganen. De 
noodzaak om voor een bepaald doel een zbo op te richten wordt getoetst op basis 
van een inhoudelijk afwegingskader. Dit wordt restrictief uitgelegd, want het 
kabinetsbeleid is om alleen zbo’s te vormen bij een noodzaak tot onafhankelijke 
oordeelsvorming. Kijkend naar het nieuwe kinderopvangstelsel lijkt dit ‘op afstand 
zetten’ niet nodig en ook niet passend. Bovendien neemt het wetgevingsproces voor 
het oprichten van een zbo in formele zin circa twee jaar in beslag (moet ook naar 
Raad van State), nog bovenop de wetgeving voor de wijziging van het 
kinderopvangstelsel zelf. 
 
Een trapsgewijze benadering wordt door de ministeries van BZK en Financiën 
ondersteund; een taak eerst bij een bestaande organisatie onderbrengen voordat 
een nieuwe organisatie wordt opgezet en als er gekozen wordt voor een nieuwe 
organisatie dan eerst een departementale dienst en daarna pas een agentschap, zbo 
of private organisatie (bv stichting). 
6.2 Private organisaties 
Tijdens de verkenning is geopperd om ook de mogelijkheden te bekijken voor 
private partijen als uitvoerder van het nieuwe kinderopvangstelsel.  
 
Hoewel sommige private organisaties qua ervaring met complexe en massale 
betalingsprocessen mogelijk geschikt zouden kunnen zijn voor het uitvoeren van de 
rechtstreekse financiering van de kinderopvang, kleven aan een keuze voor een 
private partij als uitvoerder enkele nadelen.  
 
Omdat niet alle ouders recht hebben op financiering van de kinderopvang lijkt de 
uitvoering van het stelsel toch echt een overheidstaak te zijn, met toepassing van 
de Algemene wet bestuursrecht (Awb). Er moet getoetst worden of ouders aan de 
voorwaarden voldoen en er moeten beschikkingen afgegeven worden, waartegen 
ook bezwaar en beroep mogelijk moet zijn. Dit onderdeel publiek beleggen en de 
rechtstreekse financiering aan een private partij overlaten zou alleen kunnen door 
de opgave te knippen. Dit verlengt de keten en lijkt niet bij te dragen aan de 
beoogde reductie van complexiteit. Er zou dan een koppeling moeten zijn met 
overheidspartijen waarbij het zoeken naar de juiste organisatievorm heel lastig 
wordt.  
 
Daarbij komt dat private partijen op die manier betrekken bij de uitvoering ook 
zorgt voor een langdurig aanbestedingstraject, hetgeen de start van het nieuwe 
stelsel in 2025 minder haalbaar maakt. Europese aanbestedingen van deze omvang 
 
 33 / 44 Verkenning potentiële uitvoerders kinderopvangstelsel 

 
 
7 Uitvoeringsorganisaties gezamenlijk 
Om ook gezamenlijk met de leiding van uitvoeringsorganisaties te spreken over de 
opgave van de herziening van het kinderopvangstelsel en hun mogelijke rol in de 
uitvoering daarvan is er een ronde tafel bijeenkomst georganiseerd. Hierbij waren 
alle negen eerder betrokken uitvoeringsorganisaties (CAK, DUO, DG Toeslagen, 
SVB, UWV, RVO, DUS-I, UVB en CJIB) aanwezig. Uit dit gezamenlijke gesprek blijkt 
een grote mate van betrokkenheid en bereidwilligheid om beschikbare kennis en 
ervaring te bundelen. Bij al deze organisaties lijkt het nieuwe kinderopvangstelsel 
niet direct inpasbaar. Er wordt benadrukt dat het nieuwe kinderopvangstelsel 
complex is en koppeling van gegevens met zich meebrengt. Ook zien de betrokken 
uitvoerders januari 2025 niet als haalbare ingangsdatum, vanwege de inschatting 
van de eigen capaciteit, maar ook de vraag of de kinderopvangorganisaties dan zelf 
klaar zijn voor de nieuwe financieringssystematiek. 
 
7.1 Greenfield benadering als gezamenlijke oplossing? 
Er blijkt een gezamenlijke voorkeur te bestaan voor een werkwijze gebaseerd op de 
1
greenfield benadering , waarbij onder regie van SZW in samenwerking met 
Toeslagen, SVB, UWV, CAK en DUO en het veld in gezamenlijkheid, los van 
bestaande organisaties projectmatig gewerkt worden aan het vormgeven en 
realiseren van het nieuwe stelsel. Dit betreft het gezamenlijk vormgeven van beleid, 
regelgeving, uitvoeringsprocessen, de gewenste dienstverlening, verantwoording, 
bijbehorende IV en de organisatie voor het nieuwe kinderopvangstelsel.  
 
Door eerst een afzonderlijke entiteit op te zetten vanuit de benodigde ingrediënten 
(niet gehinderd door beperkingen van het bestaande) kan volgens de 
uitvoeringsorganisaties de beschikbare kennis en ervaring het beste benut worden. 
Deze afzonderlijke entiteit kan dan later ondergebracht worden in één van de 
bestaande uitvoeringsorganisaties. Als voorbeelden worden de ontwikkeling van het 
STAP-budget voor scholing en ontwikkeling en het Instituut Mijnbouwschade 
Groningen (IMG) aangehaald, die beide in eerste instantie ook losgeknipt, als 
afzonderlijke poot van bestaande organisaties, zijn opgezet. 
 
______ 
1 Greenfield is een bedrijfskundige term voor het vanaf de grond (vanuit het niets, vormgegeven 
vanuit een leeg groen grasveld) starten of opbouwen van activiteiten van een nieuwe operatie of organisatie.   
 
 35 / 44 Verkenning potentiële uitvoerders kinderopvangstelsel 

 
 
8 Conclusies en aanbevelingen 
8.1 Conclusies  
8.1.1 Bestaande organisaties lijken moeilijk haalbare optie 
Zoals eerder geschetst viel in onze verkenning op dat uitvoeringsorganisaties 
constructief meedachten, maar zich terughoudend opstelden ten opzichte van het 
uitvoeren van de grote opgave die de herziening van het kinderopvangstelsel met 
zich meebrengt en zich daarbij onderling in een vergelijkbare positie bevinden. Zij 
zijn alle hard aan het werk om de kwaliteit van de uitvoering naar een hoger plan te 
tillen. Hun voorzichtigheid is alleszins begrijpelijk. In meer of mindere mate hebben 
alle uitvoeringsorganisaties te maken met verouderde ICT systemen die vervangen 
moeten worden, met volle agenda’s door diverse ambitieuze opgaven uit het 
Coalitieakkoord en met uitdagingen door de krapte op de arbeidsmarkt. Ook zijn zij 
zich in zekere zin aan het losmaken van een periode in het verleden waarin er te 
veel druk was op de uitvoering en te weinig oog voor de haalbaarheid van opgaven, 
voor de uitvoeringsgevolgen van (te) complex beleid en voor de benodigde 
(voorbereidings)tijd van de uitvoering. De kwaliteit van de uitvoering staat hoog op 
de politieke en ambtelijke agenda, zie ook de overheidsbrede beweging Werk aan 
Uitvoering (WaU). In toenemende mate streven uitvoeringsorganisaties naar 
excellente uitvoering met aandacht voor de menselijke maat en naar 
verwachtingsmanagement over de haalbaarheid en tijdpaden van nieuwe taken. Een 
andere gemene deler is dat de taken van het nieuwe kinderopvangstelsel niet één 
op één bij de bestaande processen en architectuur van de bestaande 
uitvoeringsorganisaties passen. Er zou dus onafhankelijk van waar de uitvoering 
wordt belegd in meer of mindere mate iets nieuws gebouwd moeten worden.  
 
Daarbij komt dat het nieuwe kinderopvangstelsel nog veel openstaande 
beleidsvraagstukken met implicaties voor de uitvoering kent, die nog uitgewerkt 
moeten worden voor meer duidelijkheid. Dat de beleidsmakers dit samen met de 
sector en de uitvoerder willen doen wordt gewaardeerd, maar omdat de preferente 
uitvoerder in dit stadium nog niet bekend is lijkt hier een klassiek kip-ei probleem te 
ontstaan. Daarom adviseren wij om zorg te dragen voor twee parallelle trajecten in 
een iteratief proces. Dat concrete biedingsvoorstellen in deze verkenning niet 
mogelijk waren, komt enerzijds doordat het beleidskader daar nog niet voldoende 
voor is uitgewerkt en anderzijds door de beschreven terughoudendheid van de 
uitvoeringsorganisaties. Voor veel van de uitvoeringsorganisaties geldt vanwege de 
hierboven genoemde redenen dat dit niet het juiste moment is om aan de uitvoering 
van het nieuwe kinderopvangstelsel te gaan werken. Zij zouden dit mogelijk over 
een aantal jaren wel, maar nu niet op kunnen pakken.  
 
 
 37 / 44 Verkenning potentiële uitvoerders kinderopvangstelsel 

 
 
oprichten van een nieuwe organisatie of het kiezen voor een private organisatie niet 
voor de hand. Aan een eventuele keuze voor een private uitvoerder kleven, zoals 
beschreven, grote nadelen. Dat zou een langdurige en ingewikkelde aanbesteding 
betekenen. Bovendien zou in dat geval de opgave opgeknipt moeten worden, omdat 
de toetsing van welke ouders wel en welke ouders geen recht hebben op 
gefinancierde kinderopvang niet privaat belegd kan worden en dit daarmee een 
verlenging van de keten zou betekenen met meerdere uitvoeringspartijen en 
bijkomende complexiteit. De oprichting van een nieuwe organisatie kent een lange 
doorlooptijd en een restrictieve toetsing van de noodzaak.  
 
8.1.4 Krachten bundelen met greenfield benadering 
Een mogelijke andere optie komt voort uit de bij deze verkenning betrokken 
uitvoeringsorganisaties zelf. Na het ontstane beeld dat zij alle in meer of mindere 
mate kampen met vergelijkbare belemmeringen en daardoor begrijpelijkerwijs 
terughoudend zijn om als uitvoerder van het nieuwe kinderopvangstelsel op te 
treden ontstond een beweging waarbij zij gezamenlijk op constructieve wijze tot een 
oplossing voor deze opgave probeerden te komen. Geopperd werd om te kiezen 
voor een werkwijze gebaseerd op de greenfield benadering, waarbij kennis en 
ervaring van meerdere organisaties wordt gebundeld en vanuit de benodigde 
ingrediënten voor het nieuwe kinderopvangstelsel eerst een afzonderlijke entiteit 
wordt opgezet die pas in een later stadium wordt geïntegreerd in één van de 
bestaande uitvoeringsorganisaties.  
 
Bij greenfield in optima forma zou vooraf opengelaten kunnen worden bij welke 
organisaties het uiteindelijk landt. Wij zien de greenfield benadering als een 
vruchtbare mogelijkheid, maar adviseren wel om de contouren vast te leggen, 
namelijk door vooraf in ieder geval een tijdelijke eigenaar aan te wijzen en een 
tijdslijn bepalen. Gaandeweg het proces zou deze eigenaar eventueel nog kunnen 
wijzigen, maar zonder afgesproken ‘landingsplaats’ zou de urgentie en 
verantwoordelijkheid vanwege de gezamenlijkheid mogelijk minder sterk gevoeld 
kunnen worden. Vanwege de beladenheid van de geschiedenis van het 
kinderopvangstelsel zou de opzet verre van experimenteel moeten zijn, maar 
zouden de contouren vooraf goed geborgd moeten worden. Met die voorwaarde zou 
de greenfield benadering een goede manier kunnen zijn om de aanwezige kennis, 
ervaring en bereidwilligheid van het veld van uitvoeringsorganisaties optimaal te 
benutten.  
 
Het op korte termijn aanstellen van een programma DG bij het ministerie van SZW 
als kwartiermaker is daarbij essentieel. Om te bepalen welke organisatie als 
eigenaar zou kunnen optreden zou geredeneerd kunnen worden langs het spoor van 
inhoudelijke passendheid, waardoor DUO wederom het meest voor de hand zou 
liggen, ofwel langs het spoor van ministeriële verantwoordelijkheid, waardoor één 
van de organisaties die onder het ministerie van SZW vallen het meest logisch zou 
 
 39 / 44 Verkenning potentiële uitvoerders kinderopvangstelsel 

 
 
5. Overleg met DUO om de uitvoering van het nieuwe kinderopvangstelsel ter 
hand te nemen als de voorkeur voor het beleggen bij een bestaande 
organisatie de overhand heeft; 
 
6. Bouw geen nieuwe publieke organisatie en breng de uitvoering van het 
nieuwe stelsel niet onder bij een private organisatie. 
 
7. Mocht (5) niet lukken, bundel dan de kennis en ervaring van bestaande 
uitvoeringsorganisaties, stel een programma DG aan bij het ministerie van 
SZW als kwartiermaker en bekijk de mogelijkheden van een gezamenlijke 
exercitie geïnspireerd op de greenfield benadering, waarbij gebouwd wordt 
aan een losstaande entiteit met als (in ieder geval tijdelijke en wellicht 
uiteindelijke) eigenaar: 
 
a. DUO als de inhoudelijke passendheid leidend wordt geacht; 
of 
b. SVB, UWV of UVB als ministeriële verantwoordelijkheid 
leidend wordt geacht; 
 
8. Benut de kennis en ervaring van DG Toeslagen van het ministerie van 
Financiën en besteed zorgvuldig aandacht aan de transitie (inclusief 
mogelijke personele bewegingen); 
 
9. Organiseer een Raad van Advies die het hele proces begeleidt en de 
programma DG die als kwartiermaker optreedt adviseert. 
 
 
 
 
 
 
 
 
 
 
 
 
 41 / 44 Verkenning potentiële uitvoerders kinderopvangstelsel 

 
 
Ministerie van Financiën, Besturing, Bekostiging en Externe Verslaggeving: Okkie 
Apeldoorn (beleidsmedewerker) 
Voormalig DG DUO: Hans Schutte 
 
Sectorpartijen 
 
BMK, Branchevereniging Maatschappelijke Kinderopvang: Loes Ypma 
BK, Brancheorganisatie Kinderopvang: Emmeline Bijlsma, Huber Agterberg 
BVOK, Branchevereniging voor Ondernemers in Kinderopvang: Patricia Huisman 
Kinderopvang Morgen: Tineke Onink 
BOinK, Belangenvereniging van Ouders in de Kinderopvang: Nienke Willering, Gjalt 
Jellesma 
PPINK, Beroepsvereniging voor pedagogisch professionals in de kinderopvang: 
Myrte van Gurp 
VNG: Petra Raaijen 
Stichting Nysa, Brancheorganisatie voor gastouders: Gabriella Wijnberg  
 
 
  
 
 43 / 44 Verkenning potentiële uitvoerders kinderopvangstelsel 

