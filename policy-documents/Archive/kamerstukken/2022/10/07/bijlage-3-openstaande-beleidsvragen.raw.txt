Bijlage 3 – Openstaande beleidsvragen 
 
In de Kamerbrief zijn de openstaande beleidsvragen benoemd. Deze bijlage bevat een nadere 
toelichting bij deze acht vragen. Dit geeft richting aan de vervolggesprekken tussen beleid, 
uitvoeringsorganisaties en de sector voor de verdere uitwerking in het greenfieldtraject. 
1.1 Aantal uren 
 
Hoeveel uren kinderopvang komen in aanmerking voor een vergoeding? 
 
In het huidige stelsel met de kinderopvangtoeslag is het aantal uren waarvoor ouders aanspraak 
kunnen maken op kinderopvangtoeslag gekoppeld aan het aantal gewerkte uren van de minst 
werkende ouder. Dit is de zogenaamde koppeling gewerkte uren (kgu). De kgu wordt losgelaten. 
Hoeveel uren kinderopvang in aanmerking komen voor een vergoeding is dan niet meer 
afhankelijk van het aantal gewerkte uren. Ouders kunnen per kalendermaand waarin zij voldoen 
1
aan de arbeidseis voor maximaal 230 uren kinderopvang in aanmerking komen voor een 
vergoeding. Op dit moment is bij de kinderopvangtoeslag sprake van een jaarsystematiek. Het 
aantal opgebouwde uren die aanspraak geven op een vergoeding zijn over het gehele kalenderjaar 
inzetbaar. Voor werkende ouders is op dit moment sprake van een uitlooptermijn van drie 
maanden. In het geval van werkloosheid behouden deze ouders na beëindiging van de arbeid nog 
drie maanden aanspraak op een vergoeding. Voor de doelgroepouders is er geen uitlooptermijn in 
het huidige stelsel. Bij de inrichting van het nieuwe stelsel wordt bekeken of op deze twee 
elementen uit het huidige stelsel (jaarsystematiek en werkloosheidstermijn) aanpassingen nodig 
zijn. 
 
Het loslaten van de kgu per 1 januari 2023 is de eerste stap in de richting van het nieuwe stelsel. 
Hiermee wordt een vereenvoudiging nagestreefd voor ouders en uitvoerder. Ook betekent dit een 
toename van de toekenningszekerheid. De arbeidseis blijft in stand, beide partners moeten werken 
om voor de kinderopvangtoeslag in aanmerking te komen. Maar ouders hoeven niet meer te 
schatten hoeveel uur ze in een jaar gaan werken (en gedurende het jaar wijzigingen van hun 
gewerkte uren bijhouden). Een verkeerde inschatting van het aantal gewerkte uren is geen reden 
meer voor terugvorderingen. Door het wegnemen van een aantal risico’s op terugvorderingen en 
het begrijpelijker maken van de financiering, draagt de maatregel tevens bij aan het effectief 
ondersteunen van ouders met jonge kinderen. In de verdere uitwerking van de herziening van het 
kinderopvangstelsel zal middels evaluatie worden bekeken of met de invulling van het loslaten van 
de kgu de beoogde effecten doeltreffend en zo doelmatig mogelijk worden bereikt.  
 
De wijziging van het Besluit kinderopvangtoeslag, waarin het loslaten van de kgu geregeld wordt, 
is na de voorhangprocedure bij uw Kamer naar de Afdeling advisering van de Raad van State 
gestuurd ter advisering. Na de verwerking van het advies en het opstellen van een nader rapport 
zal het ontwerpbesluit naar verwachting dit najaar worden gepubliceerd in het Staatsblad waarna 
het per 1 januari 2023 in werking treedt. 
1.2 Gegevensbasis voor de financiering 
 
Op basis van welke gegevens wordt de vergoeding aan de kinderopvangorganisaties uitgekeerd?  
 
In het nieuwe stelsel is de hoogte van de vergoeding afhankelijk van het aantal uren 
2
kinderopvang en het uurtarief van de opvangsoort tot aan de maximumuurprijs (MUP). Hierbij is 
de vraag hoe het aantal opvanguren gemeten gaat worden. Daarbij zijn verschillende opties: 
contractueel overeengekomen uren, gefactureerde uren, of daadwerkelijk afgenomen uren 
opvang. De contractueel overeengekomen uren en gefactureerde uren zijn makkelijk meetbaar en 
 
1
 Zoals gedefinieerd in artikel 1.6 van de Wet Kinderopvang.  
2
 Met een maximum van 230 uren per kalendermaand en afhankelijk van het aantal maanden waarin de ouder voldoet aan de arbeidseis 
(zie paragraaf 1.1) 

Deze twee scenario’s zijn nader uitgewerkt en de voor- en nadelen zijn in kaart gebracht. Ook zijn 
deze scenario’s besproken met sectorpartijen in de kinderopvang (brancheorganisaties, vakbonden 
en oudervertegenwoordiging) en is input opgehaald bij ouders (bespreking in een ouderpanel), bij 
kinderopvangorganisaties (bespreking in een kennisnetwerk van ondernemers) en bij 
uitvoeringsorganisaties (meedenksessie met diverse uitvoerders). Verder is er gekeken naar het 
6
wetsvoorstel Wijziging financieringsstelsel kinderopvang uit 2017 , het wetsvoorstel Kinderopvang 
7
BES en de ervaringen met de convenantstructuur Kinderopvang bij Toeslagen. 
 
Bij de keuze voor een scenario weegt de doelstelling om het stelsel eenvoudiger te maken voor 
met name ouders zwaar. Het betalen van de eigen bijdrage aan de kinderopvangorganisaties 
(scenario 1) lijkt op basis van de huidige verkenning de voorkeursoptie. Voor de ouders betekent 
dit een laagdrempeliger contact met de kinderopvangorganisatie bij vragen of problemen rond 
betalingen. Ouders ontvangen maar één factuur (ook bij het afnemen van extra diensten zoals 
zwemles). Voor kinderopvangorganisaties betekent dit een overgang naar twee 
financieringsstromen (vanuit uitvoerder en ouder), maar er blijft wel zicht op de betalingen van de 
eigen bijdrage. Hierdoor hebben kinderopvangorganisaties eerder zicht op betalingsproblemen en 
kunnen ze hulp bieden bij problemen (maatwerk). Uitvoeringsorganisaties hebben aangegeven dat 
het innen van de eigen bijdrage door de kinderopvangorganisaties de implementatie van het 
nieuwe stelsel eenvoudiger maakt. 
 
In het greenfieldtraject kijken we naar hoe de financieringsstromen het beste kunnen worden 
ingericht. 
1.4 Recht op vergoeding (arbeidseis) 
 
Hoe wordt het recht op vergoeding vastgesteld? Verdwijnt de voorschotsystematiek? 
Een belangrijk uitgangspunt van de herziening is om ouders zoveel mogelijk zekerheid vooraf te 
geven en te voorkomen dat terugvorderingen nodig zijn. Zolang er nog sprake is van een 
voorschotsystematiek vinden er terugvorderingen en nabetalingen plaats. De ambitie is om zoveel 
mogelijk afscheid te nemen van de voorschotsystematiek en in plaats daarvan te werken met 
vooraf vastgestelde vergoedingen. Het doel is om ouders aan de voorkant (op het moment dat zij 
starten met afnemen van kinderopvang) zekerheid te geven of zij al dan niet voldoen aan de 
arbeidseis. Een mogelijke optie daarbij is om vooraf te toetsen of er recht is op een vergoeding en 
deze voor een bepaalde periode toe te kennen (bijvoorbeeld 3 maanden). De vergoeding is dan 
definitief en kan niet worden teruggevorderd op basis van dit criterium. Een dergelijke toets moet 
dan periodiek worden herhaald. Om dit mogelijk te maken heeft de uitvoerder de beschikking 
nodig over actuele en betrouwbare gegevens om te kunnen beoordelen of ouders voldoen aan de 
arbeidseis. Aandachtspunt bij deze optie is dat het kan voorkomen dat ouders voor een (korte) 
periode een vergoeding kunnen ontvangen terwijl ze gedurende die periode niet werken. Hier 
bestaat een uitruil tussen doelmatigheid en eenvoud van de regeling, waarbij moet worden 
onderzocht of er een evenwichtige oplossing gevonden kan worden die binnen de huidige 
budgettaire kaders inpasbaar is.  
 
In het greenfieldtraject onderzoeken we de mogelijkheden en brengen we de voor- en nadelen in 
kaart. Onderdeel daarvan is het voeren van gesprekken met de relevante partijen die over de 
benodigde gegevens voor het vaststellen van de arbeidseis beschikken om te bepalen met welke 
frequentie deze gegevens geleverd kunnen worden. Dit zijn onder meer de Belastingdienst, DUO, 
8
UWV, SIB , DJI en CIZ. Daarbij kijken we naar de kwaliteit en actualiteit van de beschikbare 
9
gegevens, hoe deze gegevens aansluiten bij de huidige voorwaarden omtrent de arbeidseis en 
 
6
 Concept wetsvoorstel Wijziging financieringsstelsel kinderopvang, via: Overheid.nl | Consultatie Wijziging financieringsstelsel 
kinderopvang (internetconsultatie.nl) 
7
 Concept Voorstel van wet houdende regels ten behoeve van de kinderopvang in Caribisch Nederland (Wet kinderopvang CN), via: 
https://www.internetconsultatie.nl/wetkinderopvangcn.  
8
 Stichting Inlichtingenbureau. 
9
 Zoals opgenomen in art. 1.6 Wet kinderopvang. 

kinderopvangorganisatie hiervoor. Ouders kunnen kinderopvangtoeslag aanvragen bij de overheid. 
Dit betekent dat de betaling aan de kinderopvangorganisatie in feite via de ouder loopt: de ouder 
betaalt de kinderopvangorganisatie en krijgt hiervoor van de overheid een tegemoetkoming in de 
vorm van kinderopvangtoeslag. In het nieuwe stelsel wordt de kinderopvangvergoeding 
rechtstreeks door de overheid aan kinderopvangorganisaties betaald. Dit deel van de 
kinderopvangkosten loopt dan niet meer via de ouders. 
 
 
 
Driehoeksrelatie in nieuw stelsel  
Hieronder ligt een verschuiving in juridische verhoudingen tussen ouders, 
kinderopvangorganisaties en overheid. In het nieuwe stelsel blijft de civielrechtelijke 
kinderopvangovereenkomst tussen de kinderopvangorganisatie en de ouder(s) de basis. Zonder 
een dergelijke overeenkomst vindt geen kinderopvang plaats en kan geen recht op vergoeding 
ontstaan. De huidige relatie tussen overheid en ouders zal veranderen aangezien de vergoeding 
niet meer via de ouders, maar rechtstreeks aan kinderopvangorganisaties zal worden uitgekeerd. 
Zowel voor de ouder-overheidsrelatie als de nieuwe relatie tussen overheid en 
kinderopvangorganisaties geldt dat hoe die relaties er precies uit komen te zien, afhankelijk is van 
hoe het stelsel precies wordt ingericht. Daarbij spelen de onderwerpen die in de vorige paragrafen 
aan de orde zijn gekomen een rol, zoals of betaling van de eigen bijdrage een voorwaarde zal zijn 
en aan wie deze zal worden betaald. Hierbij wordt ook gekeken naar of en zo ja welke aanvullende 
voorwaarden aan kinderopvangorganisaties moeten worden gesteld in het nieuwe stelsel. Over 
dergelijke vragen zullen we in het greenfieldtraject het gesprek voeren om gezamenlijk tot een zo 
optimaal mogelijke werkwijze te komen. 
1.7 Gemeentelijke regelingen 
 
Wat is de relatie tussen de stelselherziening en de gemeentelijke regelingen?  
 
Naast de kinderopvangtoeslag zijn er andere manieren voor ouders om een bijdrage te krijgen in 
de kinderopvang. Dit loopt via gemeentelijke regelingen. Er zijn voorzieningen voor peuteropvang 
(2-4 jaar), voorschoolse educatie om achterstanden te voorkomen (2,5-4 jaar) en op basis van 
een sociaal medische indicatie (SMI, 0-12 jaar). In principe staan deze regelingen los van de 
kinderopvangtoeslag, maar er zijn wel een aantal raakvlakken. Een deel van de gemeenten 
hanteert bijvoorbeeld een eigen bijdrage gebaseerd op de eigen bijdrage voor de 
kinderopvangtoeslag.  

