 
 
 
Wijziging van onder meer de Wet studiefinanciering 2000 in verband met de 
herinvoering van de basisbeurs in het hoger onderwijs, de verstrekking van een 
tegemoetkoming aan studenten die onder het studievoorschotstelsel hebben 
gestudeerd en de verruiming van de 1-februariregeling voor ho-studenten die 
zijn doorgestroomd vanuit het mbo (Wet herinvoering basisbeurs hoger 
onderwijs) 
 
 
Voorstel van wet 
 
 
Allen, die deze zullen zien of horen lezen, saluut! doen te weten: 
 
Alzo Wij in overweging genomen hebben, dat het wenselijk is te komen tot een andere 
verdeling tussen de overheid, ouders en studenten met betrekking tot de bijdrage in de 
kosten van studeren in het hoger onderwijs, dat het billijk is aan studenten die onder het 
studievoorschotstelsel hebben gestudeerd een tegemoetkoming te verstrekken, en dat 
het de doorstroom van mbo-gediplomeerden naar het hoger beroepsonderwijs ten goede 
kan komen, indien voor deze groep studenten de zogenoemde 1-februariregeling wordt 
verruimd naar een 1-septemberregeling; 
 
Zo is het, dat Wij, de Afdeling advisering van de Raad van State gehoord, en met 
gemeen overleg der Staten-Generaal, hebben goedgevonden en verstaan, gelijk Wij 
goedvinden en verstaan bij deze: 
 
ARTIKEL I. WIJZIGING WET STUDIEFINANCIERING 2000 
 
De Wet studiefinanciering 2000 wordt als volgt gewijzigd: 
 
A 
 
Artikel 1.1, eerste lid, wordt als volgt gewijzigd: 
 
 
1. De begripsbepaling van ‘thuiswonende mbo-student’ wordt vervangen door: 
 
 W13677.K-2 1 
 

Artikel 3.18. Overzicht normbedragen 
 
De bedragen in onderstaande overzichten luiden per maand naar de maatstaf van 1 
januari 2023 en voor overzicht 1, onderdeel B, en overzicht 2, onderdeel B, naar de 
maatstaf van 1 september 2023:  
 
Overzicht 1. Normbedragen voor de kosten van levensonderhoud 
A. Beroepsonderwijs 
Normbedrag thuiswonend € 556,95 
Normbedrag uitwonend € 786,59 
B. Hoger onderwijs 
Normbedrag thuiswonend € 793,27 
Normbedrag uitwonend € 957,87 
 
 
Overzicht 2. Financieringsbronnen 
A. Beroepsonderwijs 
Basisbeurs (exclusief toeslag eenoudergezin) 
thuiswonend € 90,85 
uitwonend € 296,51 
Basislening 
thuis- en uitwonend € 197,93 
Maximale aanvullende beurs/lening of veronderstelde ouderlijke bijdrage* 
3 
W13677.K-2 

 
Artikel 3.18a. Verhoogde bedragen in het studiejaar 2023-2024 
In het studiejaar 2023-2024 worden de normbedragen voor de kosten van 
levensonderhoud en de bedragen van de basisbeurs voor uitwonende mbo- en ho-
studenten, genoemd in artikel 3.18, verhoogd met € 164,30. 
 
J 
 
In artikel 5.1 wordt onder verlettering van de onderdelen a tot en met c tot b tot en 
met d een onderdeel ingevoegd, luidende: 
a. een basisbeurs;. 
K 
 
Het opschrift van paragraaf 5.4 komt te luiden: 
 
Paragraaf 5.4. Omzettingsprocedure bij stoppen in het eerste studiejaar 
 
L 
 
In paragraaf 5.4 wordt na artikel 5.11 een artikel toegevoegd, luidende: 
 
Artikel 5.11a. Stoppen binnen twaalf maanden door mbo-gediplomeerden 
1. Onverminderd artikel 5.10 onderscheidenlijk artikel 5.11 wordt de prestatiebeurs van 
de ho-student die eerder een opleiding in het beroepsonderwijs heeft afgerond, omgezet 
in een gift, indien: 
a. hij uiterlijk op 31 augustus van het studiejaar waarvoor hij op enig moment voor het 
eerst prestatiebeurs hoger onderwijs geniet ophoudt studiefinanciering te genieten, en 
hij niet vóór 1 februari van het daaropvolgende studiejaar opnieuw studiefinanciering 
voor het volgen van hoger onderwijs krijgt toegekend; of 
b. hij uiterlijk op 31 januari van het studiejaar volgend op het studiejaar waarvoor hij op 
enig moment op of na 1 februari voor het eerst prestatiebeurs hoger onderwijs geniet 
ophoudt studiefinanciering te genieten, en hij niet vóór de start van het daaropvolgende 
studiejaar opnieuw studiefinanciering voor het volgen van hoger onderwijs krijgt 
toegekend. 
2. De omzetting, bedoeld in het eerste lid, vindt plaats uiterlijk per 1 januari van het 
kalenderjaar volgend op het kalenderjaar waarin de periode eindigt waarin de student 
geen studiefinanciering toegekend mag hebben gekregen om aanspraak te kunnen 
maken op deze regeling. 
 
M 
 
Artikel 6.2a vervalt.  
 
N 
 
Artikel 6.3 wordt als volgt gewijzigd: 
 
1. Het eerste lid alsmede de aanduiding ‘2.’ voor het tweede lid vervallen. 
 
2. ‘Ten aanzien van de lening hoger onderwijs stelt Onze Minister’ wordt vervangen door 
‘Onze Minister stelt ten aanzien van de lening beroepsonderwijs en de lening hoger 
onderwijs’. 
5 
W13677.K-2 

voet een percentage gelezen van 84% van het belastbaar minimumloon. 
e. bij de toepassing van artikel 6.10, derde lid, voor de draagkracht van de debiteur uit 
inkomen een percentage gelezen van 12% van het inkomen boven de draagkrachtvrije 
voet. 
 
T 
 
In artikel 9.1b, eerste lid, wordt ‘mbo-student’ vervangen door ‘student’. 
 
U 
 
Artikel 9.9 wordt als volgt gewijzigd: 
 
1. In het opschrift vervalt ‘door mbo-student’. 
 
2. In het eerste en tweede lid wordt ‘mbo-student’ telkens vervangen door ‘student.’ 
 
V 
 
Artikel 9.9a wordt als volgt gewijzigd: 
 
1. In het opschrift vervalt ‘door mbo-student’. 
 
2. In het eerste tot en met derde lid wordt ‘mbo-student’ telkens vervangen door 
‘student’.  
 
W 
 
Artikel 11.1 wordt als volgt gewijzigd: 
 
1. In het eerste lid wordt ‘de artikelen 3.9, tweede lid, 3.9a, 3.17, eerste en vierde 
lid, 3.18, met uitzondering van de maximale aanvullende beurs, 3.27, tweede 
lid, 4.7, 4.18, 5.2 en 6.2a’ vervangen door ‘de artikelen 3.9, tweede lid, 3.9a, 3.18, met 
uitzondering van de maximale aanvullende beurs, 3.27, tweede lid, 4.7, 4.18 en 5.2’. 
 
2. In het tweede lid wordt na ‘de artikelen 6.9, derde lid,’ ingevoegd ‘6.19, tweede lid, 
onderdeel b,’. 
 
X 
 
Artikel 12.15 komt te luiden: 
 
Artikel 12.15. Tegemoetkoming voor de eerste vier cohorten onder het 
studievoorschot hoger onderwijs 
1. In dit artikel wordt onder tegemoetkoming begrepen: een tegemoetkoming van Onze 
Minister, niet zijnde studiefinanciering in de zin van artikel 3.1, in verband met het 
volgen van hoger onderwijs in een periode waarin de extra investeringen in het hoger 
onderwijs vanwege de Wet studievoorschot hoger onderwijs nog niet waren gedaan. 
2. Voor een tegemoetkoming komt in aanmerking, degene die: 
a. in één van de vier studiejaren vanaf 1 september 2015 voor het eerst  
 
 
7 
W13677.K-2 

in artikel 5.2, eerste lid, gelezen: de duur, genoemd in artikel 5.7, eerste of derde lid. 
5. Bij of krachtens algemene maatregel van bestuur kunnen nadere regels worden 
gesteld over de uitvoering van dit artikel en worden in ieder geval regels gesteld over: 
a. de wijze van verstrekking van de tegemoetkoming; 
b. in welke gevallen de tegemoetkoming op aanvraag dan wel ambtshalve wordt 
toegekend. 
6. Onze Minister past het bedrag, genoemd in het derde lid, overeenkomstig artikel 11.1 
aan.  
7. Artikel 1.7 is van overeenkomstige toepassing met dien verstande dat voor student 
wordt gelezen: de rechthebbende op een tegemoetkoming. 
 
Artikel 12.31. Kwijtschelding studieschuld voor ho-studenten met een handicap 
of chronische ziekte 
1. Op een ho-student die vóór het tijdstip van inwerkingtreding van artikel I, onderdeel 
M, van de Wet herinvoering basisbeurs hoger onderwijs, studiefinanciering ontving, blijft 
artikel 6.2a, zoals dat luidde voor dat tijdstip, van toepassing. 
2. Het bedrag, genoemd in artikel 6.2a, tweede lid, zoals dat luidde voor het tijdstip van 
inwerkingtreding van artikel I, onderdeel M, van de Wet herinvoering basisbeurs hoger 
onderwijs, wordt aangepast overeenkomstig artikel 11.1, zoals dat luidde voor dat 
tijdstip.  
 
Artikel 12.32. Overgangssituatie terugbetalingsregels mbo 
1. Onverminderd artikel 6.1, derde lid, blijven de artikelen 6.3, 6.7, eerste lid, 6.9, 
derde lid, 6.10, tweede en derde lid, en 6.14, tweede lid, zoals deze luidden voor het 
tijdstip van inwerkingtreding van artikel I, onderdelen N, O, P, Q en R, van de Wet 
herinvoering basisbeurs hoger onderwijs, van toepassing op een debiteur met een 
schuld uit een lening beroepsonderwijs die uitsluitend voor dat tijdstip studiefinanciering 
beroepsonderwijs ontving. 
2. Onverminderd artikel 6.1, derde lid, kan een debiteur met een schuld uit een lening 
beroepsonderwijs die voor het tijdstip van inwerkingtreding van artikel I, onderdelen N, 
O, P, Q en R, van de Wet herinvoering basisbeurs hoger onderwijs voor het eerst 
studiefinanciering beroepsonderwijs ontving en ook na dat tijdstip studiefinanciering 
beroepsonderwijs ontving, indien hij daartoe vóór aanvang van de aflosfase een 
aanvraag indient, de schuld aflossen overeenkomstig het eerste lid. 
3. Het eerste en tweede lid zijn van overeenkomstige toepassing op een debiteur als 
bedoeld in artikel 12.14, vierde lid. 
4. Artikel 6.14, tweede lid, zoals dit luidde voor het tijdstip van inwerkingtreding van 
artikel I, onderdeel R, van de Wet herinvoering basisbeurs hoger onderwijs, blijft 
eveneens van toepassing op een debiteur met een lening hoger onderwijs met een 
partner die een debiteur als bedoeld in het eerste lid is of die op grond van het tweede 
of derde lid de schuld aflost overeenkomstig het eerste lid. 5. Bij ministeriële regeling 
kunnen nadere regels worden gesteld ten behoeve van de goede uitvoering van het 
tweede lid.  
 
Artikel 12.33. Overgangssituatie studievoorschotvouchers 
Artikel 12.15, zoals dat artikel luidde voor het tijdstip van inwerkingtreding van artikel I,  
onderdeel X, van de Wet herinvoering basisbeurs hoger onderwijs, blijft van toepassing 
op een voor dat tijdstip ingediende aanvraag om een voucher als bedoeld in artikel 
12.15, zoals dat luidde onmiddellijk voorafgaand aan het genoemde tijdstip van 
inwerkingtreding, in te zetten. 
 
 
9 
W13677.K-2 

Deze wet wordt aangehaald als: Wet herinvoering basisbeurs hoger onderwijs. 
 
 
Lasten en bevelen dat deze in het Staatsblad zal worden geplaatst en dat alle 
ministeries, autoriteiten, colleges en ambtenaren die zulks aangaat, aan de nauwkeurige 
uitvoering de hand zullen houden. 
 
Gegeven 
 
 
 
 
 
 
 
 
 
 
De Minister van Onderwijs, Cultuur en Wetenschap,  
  
11 
W13677.K-2 

 
In deze memorie van toelichting wordt eerst ingegaan op de problemen die dit voorstel 
als doel heeft om op te lossen. Vervolgens wordt ingegaan op de verschillende 
onderdelen van het wetsvoorstel. Daarna wordt stil gestaan bij de gevolgen van dit 
wetsvoorstel voor studenten, maar ook bij de gevolgen voor onder andere de uitvoering, 
de rechtspraak en de Rijksbegroting. Tot slot wordt gereflecteerd op de consultatie en 
advisering en is een artikelsgewijze toelichting op het wetsvoorstel opgenomen.  
 
2. Hoofdlijnen van het voorstel 
 
2.1. Probleembeschrijving en doelstellingen 
De toegankelijkheid van het onderwijs is belangrijk om iedereen kansen te geven om zich 
te ontplooien en onze economie van goede arbeidskrachten te voorzien. Het hoofddoel van 
het studiefinancieringsstelsel is het waarborgen van de financiële toegankelijkheid van het 
tertiair onderwijs en er zo zorg voor te dragen dat er geen onoverkomelijke financiële 
belemmeringen zijn om te gaan studeren. De verantwoordelijkheid voor deze financiële 
toegankelijkheid wordt echter niet alleen door de overheid gedragen, maar ook door de 
student zelf en diens ouders. De combinatie hiervan dient ervoor te zorgen dat de student 
in staat wordt gesteld om een studie te kunnen volgen en afronden. Sinds de invoering 
van het studiefinancieringsstelsel is dit het uitgangspunt. De verdeling van de financiële 
lasten onder de drie partijen is al lange tijd onderwerp van beleidswijzigingen. Onder het 
leenstelsel werd de verantwoordelijkheid van de overheid verkleind ten opzichte van de 
andere twee. Het voorliggende wetsvoorstel herziet dat.  
 
Studiefinanciering kent verschillende componenten. De belangrijkste zijn de basisbeurs, 
de aanvullende beurs en de lening. Elk van die componenten – en dus ook de basisbeurs 
– heeft naar het oordeel van het kabinet een rol te spelen in de ondersteuning van de 
student, ook in het hoger onderwijs. Herinvoering van de basisbeurs in het hoger 
onderwijs verlaagt de gemiddelde studieschuld, vermindert daarmee een potentiële bron 
van stress, levert een bijdrage aan een eerlijker verdeling tussen generaties, verstevigt 
de zelfstandigheid van de student en doet meer recht aan het profijt dat ook de 
maatschappij heeft van het studeren. Daarbij is het nooit de filosofie geweest, en dat is 
het ook nu niet, om studenten vanuit de overheid zodanig te ondersteunen dat zij 
schuldenvrij kunnen studeren. Lenen, werken of een combinatie hiervan, waarbij de 
student nadrukkelijk zelf keuzes hierin kan maken, zijn en blijven het uitgangspunt. 
 
2.1.1 Wet studievoorschot hoger onderwijs en de argumenten daarvoor 
Met ingang van studiejaar 2015-2016 is de basisbeurs voor studenten in het hoger 
onderwijs komen te vervallen en vervangen door een studievoorschot met sociale 
terugbetalingsvoorwaarden. Dit stelsel staat ook wel bekend als het leenstelsel.  
 
Met de invoering van het leenstelsel werden financiële middelen door de overheid 
gerichter ingezet voor de studenten die dit gelet op het inkomen van hun ouders het 
meeste nodig hadden. De aanvullende beurs die voor hen reeds bestond, werd 
verhoogd. Daarnaast behield iedere student de mogelijkheid om financiële middelen te 
lenen van de overheid tegen gunstige leenvoorwaarden. 
 
De (financiële) toegankelijkheid van het onderwijs is ook onder het leenstelsel behouden 
gebleven en ook de argumenten om het leenstelsel in te voeren, waar hierna nader op 
wordt ingegaan, zijn niet minder geldig geworden. De afgelopen jaren zijn daar echter 
ontwikkelingen bij gekomen die bij de invoering niet op tafel lagen, onderbelicht zijn 
gebleven of minder zwaar zijn gewogen dan nu het geval is.  
 
13 
W13677.K-2 

studieschuld (meer dan € 50.000) of een hoge verwachte toekomstige studieschuld 
(meer dan € 40.000) gepaard kunnen gaan met minder mentaal welbevinden en het 
vaker vóórkomen van psychische klachten. Het gaat daarbij wel om effecten met een 
5
kleine effectgrootte. De studieschuld is dus niet de enige – en misschien ook niet de 
grootste – veroorzaker van stress of een verminderd mentaal welzijn, maar kan daar 
zeker aan bijdragen. 
 
In de Strategische agenda hoger onderwijs is de ambitie neergelegd om het 
studentsucces te vergroten en te zorgen dat studenten zich breed kunnen (blijven) 
6
ontwikkelen. Een verhoogde mate van stress en prestatiedruk dragen daar uiteraard 
niet aan bij.  
 
We zien daarnaast dat de gemiddelde studieschulden – zoals verwacht voorafgaand aan 
de invoering van het leenstelsel – zijn gestegen. Het percentage studenten in het hoger 
onderwijs met recht op studiefinanciering dat gebruik maakt van een studielening 
(basislening en collegegeldkrediet) is gestegen van ongeveer 45% in studiejaar 2014-
2015 naar iets minder dan 60% in 2020-2021. Ook de gemiddelde hoogte van de 
studielening is gestegen. Wanneer alleen gekeken wordt naar studenten met een 
studielening (waarbij ook het collegegeldkrediet wordt meegenomen) zien we dat de 
hoogte is gestegen van gemiddeld € 396 per maand in 2014-2015 naar gemiddeld € 587 
per maand in 2020-2021.  
 
Dit heeft uiteraard ook een effect op de totale studieschuld, die zoals verwacht ook is 
gestegen. Het percentage studenten dat in studiejaar 2020-2021 geen studieschuld had 
is gedaald van 36% (in 2014-2015) naar 29%. Wanneer we kijken naar de hoogte van 
de studieschuld van alle studenten (inclusief de studenten zonder studieschuld) dan is 
deze gestegen van gemiddeld € 14.126 voor cohort 2014-2015 naar gemiddeld € 20.611 
voor cohort 2015-2016. Als studenten zonder studieschuld buiten beschouwing worden 
gelaten, gaat het om een stijging van gemiddeld € 21.759 naar gemiddeld € 27.745. 
Daarmee is er sprake van een reëel financieel effect, studenten moeten deze leningen 
immers terugbetalen. 
 
Zoals gezegd doen deze gemiddelden geen recht aan de wijze waarop de studieschuld 
de student beïnvloedt. Daarnaast zijn dit slechts gemiddelden en zijn er dus ook 
studenten die hun studieschuld veel hoger zien oplopen. Zo is ook het percentage 
studenten met een studieschuld hoger dan € 30.000 opgelopen van 19% in cohort 2014-
7
2015 naar 31% in cohort 2015-2016. 
Hoewel uit onderzoek dus niet blijkt dat het leenstelsel op zichzelf leidt tot een 
belemmering in de ontwikkeling – bijvoorbeeld in de vorm van stress of het maken van 
andere keuzes tijdens de studie – kunnen het hebben of opbouwen van een schuld wel 
bijdragen aan stress. Dat wil niet zeggen dat met het herinvoeren van de basisbeurs 
8
studenten geen stress of prestatiedruk meer ervaren, ook andere factoren dragen daar 
immers aan bij. Het kan echter wel verlichting bieden in de combinatie van factoren.  
 
Daarnaast heeft een studieschuld ook een financieel effect op studenten. Na hun studie 
moeten zij die schuld immers terugbetalen. Daar staan zeer gunstige 
terugbetaalvoorwaarden tegenover, waardoor de oud-student nooit meer betaalt dan hij 
of zij kan op basis van het inkomen. Desalniettemin heeft die studieschuld een reëel 
                                                 
5
 RIVM, GGD GHOR en Trimbos Instituut (2022), Monitor Mentale Gezondheid en Middelengebruik 
Studenten hoger onderwijs, deelrapport I. 
6
 Strategisch agenda hoger onderwijs, bijlage bij Kamerstukken II 2019/20, 31288, nr. 797. 
7
 ResearchNed,(2021), Monitor Beleidsmaatregelen hoger onderwijs 2020/2021. 
8
 Oorzaken van stress bij studenten - WUR. 
15 
W13677.K-2 

Toegankelijkheid en doorstroom mbo-ho 
Het hoofddoel van het studiefinancieringsstelsel is het waarborgen van de financiële 
toegankelijkheid van het middelbaar beroepsonderwijs en het hoger onderwijs en er zo 
zorg voor te dragen dat er geen onoverkomelijke financiële belemmeringen zijn om te 
gaan studeren. Sinds de introductie van de basisbeurs midden jaren tachtig is het aantal 
ingeschreven studenten aan het hoger onderwijs in Nederland meer dan vervijfvoudigd: 
van 154.033 ingeschreven studenten in 1983 naar ruim 817.000 ingeschreven studenten 
in 2020. De sterke toename direct na introductie van de basisbeurs in 1986, gaat 
vervolgens over in een meer geleidelijke groei. Tussentijdse versoberingen van de 
10
basisbeurs hebben op deze stijgende lijn nauwelijks invloed gehad.  
 
Daarmee kan geconcludeerd worden dat de basisbeurs dertig jaar een effectief instrument 
is geweest om de poorten van het hoger onderwijs te openen voor een diverse 
studentenpopulatie. De vraag was - vóór invoering van het leenstelsel - of de basisbeurs 
nog het optimale middel was om de toegankelijkheid van het hoger onderwijs te borgen. 
De grote doorbraak was immers geforceerd en het hoger onderwijs was tot het 
gemeengoed gaan behoren. De hoge kosten die met deze generieke vorm van 
11
inkomstenondersteuning gepaard gaan, maakten deze vraag des te prangender.  
 
Nu acht jaar later kunnen we vaststellen dat het leenstelsel geen negatief effect heeft 
gehad op de toegankelijkheid van het onderwijs, maar worden de waarden onder het 
studiefinancieringsstelsel wel anders gewogen. Dit blijkt uit de keuze in het coalitieakkoord 
om de basisbeurs in het hoger onderwijs opnieuw in te voeren. Het herinvoeren van de 
basisbeurs kan een gunstig effect hebben op de toegankelijkheid, maar is niet dé reden 
waarom de basisbeurs nu weer wordt ingevoerd.  
 
De herinvoering van de basisbeurs neemt mogelijk wel een belemmering weg voor de 
doorstroom van het mbo naar het hbo, die de laatste jaren een verdere daling laat zien. 
Uit de beleidsdoorlichting van artikel 11 Studiefinanciering blijkt dat het gaat om een 
12
daling tussen de 5 en 10 procentpunt. Recent onderzoek toonde aan dat de angst voor 
schulden één van de factoren is die mbo-studenten kan doen besluiten af te zien van 
een vervolgopleiding, terwijl zij hier - naar eigen inschatting - wel de capaciteiten voor 
13
zouden hebben. Met herinvoering van de basisbeurs in het hoger onderwijs, in 
combinatie met de eveneens in dit wetsvoorstel opgenomen verruiming van de 1-
februariregeling voor deze doorstromers, is de verwachting dat meer studenten die dat 
zelf willen door zullen stromen van het mbo naar het hbo.  
 
Maatschappelijk en persoonlijk profijt 
Studiefinanciering moet bijdragen aan de ontwikkeling van jongeren tot breed 
ontwikkelde, onafhankelijke en zelfstandige volwassenen en tot goed opgeleide 
arbeidskrachten. Het is daarmee een belangrijke investering in de student zelf, maar ook 
in de samenleving als geheel. Dit betekent dat het idee van een gedeelde financiële 
verantwoordelijkheid, waarbij de overheid, studenten en hun ouders elk aan de 
financiering van studeren bijdragen, er niet toe mag leiden dat studerende jongeren zich 
in hun ontwikkeling naar zelfstandigheid belemmerd voelen.  
 
                                                 
10
 Kamerstukken II 2014/15, 34053, nr. 3 en Gegevens DUO: studentenaantallen 1983–2012 en 
Onderwijs in Cijfers.  
11
 Kamerstukken II 2014/15, 34053, nr. 3.  
12
 Kamerstukken II 2019/20, 31511, nr. 39. 
13
 Inspectie van het Onderwijs (2021), Wel of niet naar de hogeschool? Achterliggende 
mechanismen van onbedoelde zelfselectie in het keuzeproces van mbo 4-studenten. 
17 
W13677.K-2 

onderdeel meer van de doelstellingen van studiefinanciering, en het toevoegen van die 
doelstelling is ook thans niet overwogen. Daarbij komt dat recentelijk is gebleken dat de 
16
wet verlaagd wettelijk collegegeld niet doelmatig is geweest. Een financiële prikkel leidt 
er dan ook niet per definitie toe dat studenten kiezen voor een studie in de tekortsectoren.  
 
Daarnaast speelt een uitvoeringstechnisch argument. In het coalitieakkoord is ervoor 
gekozen om de herinvoering van de basisbeurs zo snel mogelijk te realiseren, namelijk 
per studiejaar 2023-2024. Deze spoedige invoering maakt dat de regeling zo eenvoudig 
mogelijk weer wordt ingevoerd. Het hanteren van verschillende regimes voor verschillende 
opleidingen vraagt veel van de uitvoering en die ruimte is er nu eenvoudigweg niet. 
 
2.1.2.3 Middeninkomens 
Tot slot heeft het kabinet aandacht voor de positie van middeninkomens. In de situatie 
van het leenstelsel komen studenten in het hoger onderwijs in aanmerking voor een 
17
aanvullende beurs als hun ouders gezamenlijk minder dan € 55.100 verdienen. De 
hoogte van de aanvullende beurs wordt afgestemd op de hoogte van het inkomen van 
de ouders. Dat betekent dat studenten van wie de ouders net iets minder € 55.100 
verdienen, een kleine bijdrage krijgen en studenten van wie de ouders minder verdienen 
dan € 35.200 in aanmerking komen voor een volledige aanvullende beurs.  
 
De beleidsdoorlichting laat zien dat studenten met ouders met een middeninkomen een 
18
relatief groot deel van de kosten van studeren uit de ouderbijdrage bekostigen. Dat drukt 
zwaar op de portemonnee van de ouders op het moment dat zij de ouderbijdrage aan hun 
kind meegeven. Indien ouders die mogelijkheid niet hebben of geen bijdrage willen doen, 
drukt dit op de portemonnee van de student. De herinvoering van de basisbeurs komt 
natuurlijk aan alle studenten tegemoet, en dus ook aan studenten die niet of in mindere 
mate in aanmerking komen voor de aanvullende beurs. Maar specifiek voor de studenten 
met ouders met een middeninkomen wordt ook gekeken naar een uitbreiding van de 
doelgroep van de aanvullende beurs. Op die manier kunnen zij specifiek geholpen worden 
in plaats van via een generieke basisbeurs. 
 
2.1.3 Wijzigingen studiefinancieringsstelsel en tegemoetkoming  
 
2.1.3.1 Herinvoering basisbeurs 
Deze (weging van) (nieuwe) argumenten leiden ertoe dat het kabinet het wenselijk acht 
om de basisbeurs in het hoger onderwijs opnieuw in te voeren om de studieschulden die 
studenten opbouwen te verminderen, zodat zij daar minder mentale druk van ervaren en 
met een betere positie kunnen starten aan hun werkzame leven.  
 
Daarnaast zijn er ook onderdelen van het leenstelsel die behouden blijven en waar met 
dit wetsvoorstel geen wijzigingen in zullen worden aangebracht. De 
terugbetalingsvoorwaarden die nu gelden voor studenten in het hoger onderwijs blijven 
bestaan. Ook in de nieuwe situatie zullen zij 35 jaar mogen doen over het terugbetalen 
van de studieschuld. Die sociale terugbetalingsvoorwaarden worden met dit wetsvoorstel 
ook van toepassing op studenten in het mbo. Daarnaast zullen ook de voorwaarden voor 
het studentenreisproduct ongewijzigd blijven. 
 
2.1.3.2 Aanvullende beurs 
                                                 
16
 Berenschot (2021), Rapportage. Evaluatie Wet verlaagd wettelijk collegegeld, p. 32-34. te 
raadplegen via: https://open.overheid.nl/repository/ronl-6af88d77-f6a5-4f0d-808d-
7e3ff73342aa/1/pdf/berenschot-evaluatie-wet-verlaagd-wettelijk-collegegeld.pdf 
17
 Bij één studerend kind. 
18
 Kamerstukken II 2019/20, 31511, nr. 39. 
19 
W13677.K-2 

In de wetswijziging werd een grondslag in de WHW geïntroduceerd voor het verlaagd 
wettelijk collegegeld, met daarbij differentiaties naar opleiding, leerjaar, wijze van 
inrichting en instroomcohort. Daarnaast werd bij algemene maatregel van bestuur 
(AMvB) mogelijk gemaakt om bepaalde groepen studenten aan te wijzen die in 
24
aanmerking komen voor deze maatregel.  
 
Op dit moment komen de volgende groepen in aanmerking voor het verlaagd wettelijk 
collegegeld: 
1. alle Nederlandse (en EER) eerstejaarsstudenten die een associate degree- 
opleiding of een bacheloropleiding volgen aan een bekostigde ho-instelling, en 
25
2. alle eerste- en tweedejaarsstudenten aan een lerarenopleiding.  
 
In november 2021 is de Wet verlaagd wettelijk collegegeld geëvalueerd. Er is onder 
meer gekeken naar de effecten van deze maatregelen op de aantallen studenten die 
instromen in het hoger onderwijs en de lerarenopleiding, de effecten van de maatregelen 
op het leengedrag van student, de doeltreffendheid van de wet op de toegankelijkheid 
van het hoger onderwijs en de lerarenopleiding, en in hoeverre compensatie via de 
studentgebonden financiering voor instellingen toereikend is (geweest) om de effecten 
26
van de wet budgetneutraal te houden.  
 
De belangrijkste conclusies uit deze evaluatie zijn: 
 dat deze maatregel niet aantoonbaar heeft bijgedragen aan instroom in het ho en de 
lerarenopleiding;  
 dat het aannemelijk is dat de maatregel heeft bijgedragen aan een afname van 
studenten die lenen en in de hoogte van de leenbedragen voor in elk geval de 
eerstejaars; 
 dat de maatregel met name een effect heeft gehad voor studenten van wie de 
ouders in een minder goede financiële situatie verkeren, en deels voor studenten 
met een migratieachtergrond. 
 
De algehele conclusie luidt dat een specifieke maatregel wellicht effectiever en 
27
doelmatiger was geweest. 
 
28
De Tweede Kamer heeft op 7 april 2022 de motie-Van der Molen en Van der Laan 
aangenomen die het kabinet verzoekt aanpassingen te onderzoeken hoe ook studenten 
met ouders met een middeninkomen extra financieel ondersteund kunnen worden en 
tevens een voorstel te doen hoe een deel van de middelen aangewend kan worden voor 
scholing richting specifieke tekortberoepen. In de overwegingen bij deze motie is 
aangegeven hier de middelen voor te gebruiken die vrijvallen indien de halvering van 
het collegegeld wordt teruggedraaid. Het kabinet vindt het belangrijk dat deze groep zo 
goed mogelijk wordt ondersteund en heeft besloten om de halvering van het collegegeld 
terug te draaien.  
 
                                                 
24
 Zie artikel 7.45, vijfde lid, WHW en artikelen 2.4b tot en met 2.4f Uitvoeringsbesluit WHW 2008. 
25
 Voor lerarenopleidingen geldt dat niet alleen bachelor maar ook masterniveau in aanmerking 
komt voor deze maatregel, en wel omdat er verschillende soorten lerarenopleidingen bestaan, 
zoals: pabo-opleiding, academische pabo, universitaire pabo en eerste en tweedegraads 
lerarenopleidingen; zie artikel 2.4d Uitvoeringsbesluit WHW 2008.  
26
 Een ander specifiek aspect betrof het effect van deze maatregel op kleinschalig en intensief 
onderwijs. Zie L. Das, F. Wartenbergh, J. Bendig, W. Reijngoud, S. Sapulete, ‘Rapportage. Evaluatie 
Wet verlaagd wettelijk collegegeld’, Berenschot, Utrecht: 1 november 2021, te raadplegen via: 
https://open.overheid.nl/repository/ronl-6af88d77-f6a5-4f0d-808d-
7e3ff73342aa/1/pdf/berenschot-evaluatie-wet-verlaagd-wettelijk-collegegeld.pdf  
27
 Berenschot (2021), Rapportage. Evaluatie Wet verlaagd wettelijk collegegeld, p. 32-34. 
28
 Kamerstukken II 2021/22, 24724, nr. 180.  
21 
W13677.K-2 

29
studieschuld opgebouwd en het wegvallen van de basisbeurs heeft ook andere 
gevolgen gehad. Studenten hebben een groter beroep moeten doen op ouders, meer 
moeten werken of een combinatie hiervan.  
 
De combinatie van het zeer bestendige begunstigende beleid dat slechts relatief kort is 
onderbroken en de negatieve effecten van het tussenliggende beleid op de financiële 
uitgangspositie van deze studenten maakt dat de regering heeft besloten om als gebaar 
een tegemoetkoming te verstrekken aan hen. 
 
2.2. Inhoud wetsvoorstel t.a.v. studiefinancieringsstelsel 
 
2.2.1 Herinvoering basisbeurs 
Met dit wetsvoorstel wordt gekozen om de basisbeurs in het hoger onderwijs opnieuw in 
te voeren.  
 
Studenten ontvangen in principe een basisbeurs gedurende de nominale duur van hun 
30
opleiding. Het totaal aantal maanden recht op een basisbeurs wordt berekend door de 
nominale duur van de studie te vermenigvuldigen met twaalf. Voor een opleiding met 
een nominale duur van vier jaar zal dus 48 maanden recht op een basisbeurs bestaan.  
 
De basisbeurs gaat gelden voor alle studenten die in studiejaar 2023-2024 studeren en 
aan de gestelde voorwaarden voldoen. Studenten die in studiejaar 2022-2023 starten 
met hun opleiding, zullen dus alleen het eerste jaar van hun studie geen basisbeurs 
ontvangen. Een student die een vierjarige opleiding volgt, zal dan – conform de regel 
dat er voor de nominale duur van de opleiding studiefinancieringsrechten worden 
verstrekt – nog drie jaar (of 36 maanden) recht hebben op een basisbeurs. Ook 
studenten die eerder onder het leenstelsel hebben gestudeerd komen in aanmerking 
voor een basisbeurs, mits zij nog in de nominale duur van hun studie zitten en nog 
studiefinancieringsrechten hebben. Het is dus niet zo dat studenten die eerder onder het 
leenstelsel hebben gestudeerd en daar al studiefinancieringsrechten hebben gebruikt, 
nieuwe rechten krijgen, maar resterende rechten komen ten goede in de vorm van een 
basisbeurs. Studenten die doorstromen vanuit het mbo naar het hbo, ontvangen voor 
hun opleiding – conform de reeds geldende regels - opnieuw studiefinancieringsrechten 
en vanaf studiejaar 2023-2024 een basisbeurs volgens de hoogte die geldt voor het 
hoger onderwijs. 
 
2.2.2 Prestatiebeurs 
Voor het leenstelsel was de basisbeurs in het hoger onderwijs een prestatiebeurs en in 
het mbo (niveau 3 en 4) is het dat nu ook. Ook dit wetsvoorstel gaat uit van een 
basisbeurs in de vorm van een prestatiebeurs. Dit betekent dat als de student binnen 10 
jaar na voor het eerst studiefinanciering te hebben ontvangen een diploma haalt, de 
prestatiebeurs wordt omgezet in een gift. Behaalt de student niet tijdig of geen diploma, 
dan blijft de prestatiebeurs een lening en zal deze volgens de sociale 
terugbetalingsvoorwaarden moeten worden terugbetaald. Dit geeft studenten een 
stimulans om hun opleiding af te ronden. Uit de meest recente cijfers blijkt dat ongeveer 
79% van de studenten het diploma binnen de gestelde diplomatermijn haalt.  
 
                                                 
29
 Wanneer gekeken wordt naar de hoogte van de studieschuld van alle studenten (inclusief de 
studenten zonder studieschuld), dan is deze gestegen van gemiddeld € 14.126 voor cohort 2014-
2015 naar gemiddeld € 20.611 voor cohort 2015-2016. Als de studenten zonder studieschuld buiten 
beschouwing worden gelaten, gaat het om een stijging van gemiddeld € 21.759 naar gemiddeld € 
27.745. 
30
 Er zijn situaties waarin een student de duur van de prestatiebeurs kan verlengen. Deze situaties 
worden met dit wetsvoorstel niet gewijzigd. 
23 
W13677.K-2 

geraamd om de uitgaven zo goed mogelijk te voorspellen voor de komende jaren. Behalve 
bij studiefinanciering gebeurt dat bijvoorbeeld ook voor de verschillende toeslagen. 
 
Om te komen tot de uiteindelijke bedragen voor de basisbeurs, is dus begonnen bij het 
beschikbare totaalbedrag van € 1 miljard en de ramingen voor de studentenaantallen. 
Vervolgens zijn er meerdere keuzes te maken in de vormgeving van de basisbeurs en 
andere beleidsmaatregelen waarvoor ook middelen uit deze € 1 miljard worden gebruikt. 
Deze hebben allemaal impact op het beschikbare financiële budget en daarmee op de 
hoogte van de basisbeurs. Deze keuzes zijn aan de Tweede en Eerste Kamer voorgelegd 
met de hoofdlijnenbrief studiefinanciering en met de Tweede Kamer besproken tijdens het 
34
nota-overleg over deze brief. De in dit wetsvoorstel opgenomen bedragen zijn de 
uitkomst van het beschikbare budget, de ramingen voor de studentenaantallen en de 
andere beleidsmatige keuzes die zijn gemaakt. 
 
De in het wetsvoorstel opgenomen bedragen van de basisbeurs en andere 
studiefinancieringsbedragen worden jaarlijks geïndexeerd. Dit wordt wenselijk geacht, 
omdat de kosten van het levensonderhoud in de tijd toenemen. Wanneer de 
studiefinancieringsbedragen niet zouden worden geïndexeerd betekent dit dat studenten 
steeds minder zouden kunnen betalen met hun studiefinanciering – oftewel hun 
koopkracht gaat achteruit. De indexering met de inflatie, die reeds lang geldt op grond 
van de wet, is bovendien een reguliere systematiek binnen de Rijksoverheid.  
 
Dat studiefinanciering jaarlijks moet worden geïndexeerd heeft, uitzonderingen 
daargelaten, geen gevolgen voor de rest van de begroting van het ministerie van 
Onderwijs, Cultuur en Wetenschap. Jaarlijks wordt er door het ministerie van Financiën 
gekeken naar de mogelijkheden om de zogenaamde loon- en prijs ontwikkeling (LPO) toe 
te kennen over de begrotingsreeksen van de Rijksoverheid. Dat betekent dat 
begrotingsreeksen worden gecorrigeerd voor de inflatie en stijging van de cao-lonen, 
zodat de koopkracht voor burgers niet achteruit gaat. Als LPO wordt toegekend, worden 
hier dus additionele middelen voor beschikbaar gesteld. In de meeste gevallen wordt door 
de minister van Financiën LPO toegekend, slechts in uitzonderlijke gevallen wordt er geen 
of slechts gedeeltelijke LPO toegekend. In die laatste gevallen zal er dus wel gezocht 
moeten worden naar middelen binnen de eigen begroting, maar dit is in de laatste jaren 
niet voorgekomen op het gebied van studiefinanciering.  
 
Doordat in de berekening van de bedragen reeds rekening is gehouden met de 
verwachtingen voor de toekomstige studentenaantallen en er voor de inflatiecorrectie in 
de regel aanvullende middelen beschikbaar worden gesteld, is de financiële bestendigheid 
van het stelsel zo goed als mogelijk geborgd. 
 
2.2.4 Tijdelijke verhoging basisbeurs en basistoelage in verband met 
koopkrachtmaatregelen 
Het kabinet heeft naar aanleiding van de uitzonderlijk hoge inflatie van 2022 ervoor 
gekozen om de basisbeurs voor uitwonenden te verhogen met € 164,30 gedurende het 
studiejaar 2023-2024. Dit bedrag wordt niet geïndexeerd per 1 januari 2024. De 
maatregel komt ten goede aan alle uitwonende studenten in het middelbaar 
beroepsonderwijs en hoger onderwijs die in het betreffende studiejaar recht hebben op 
studiefinanciering en scholieren die in het betreffende schooljaar een basistoelage voor 
uitwonenden ontvangen op grond van de Wet tegemoetkoming onderwijsbijdrage en 
schoolkosten (WTOS). Als onderdeel van deze maatregel worden ook de normbedragen 
voor de kosten van levensonderhoud voor uitwonende studenten gedurende het 
                                                 
34
 Kamerstukken II 2021/22, 24724, nr. 201. 
25 
W13677.K-2 

gift, mits wordt voldaan aan de diploma-eis. Bovendien worden grote schulden 
voorkomen bij een groep die over het algemeen een minder hoog bedrag per maand 
nodig heeft. Het uitgangspunt blijft immers nog steeds dat de student alleen leent wat 
hij nodig heeft en niet wat hij maximaal kan lenen. 
 
 Wetsvoorstel Leenstelsel Oude 
basisbeursstelsel  
(prijspeil 2023) 
Basisbeurs uitwonend € 274,90 € 0 € 320,90 
Basisbeurs thuiswonend € 110,30 € 0 € 115,26 
Aanvullende beurs € 416 € 430,27 € 307,30 (uitwonend) 
maximaal  € 283,26 (thuiswonend) 
Lening uitwonend € 266,97 € 527,60 € 329,67 
 
Lening thuiswonend € 266,97 € 527,60 € 329,67 
Maximaal uitwonend € 957,87 € 957,87 € 957,87 
Maximaal thuiswonend € 793,27 € 957,87 € 728,19 
Inkomen ouders voor € 35.200 of lager € 35.200 of lager € 35.200 of lager 
maximale aanvullende 
beurs 
Inkomen ouders voor Ten minste € € 55.100 € 49.400 (uitwonend) 
minimale aanvullende 70.000 € 48.300 (thuiswonend) 
beurs 
 
2.2.6 Aanvullende beurs 
Voor de aanvullende beurs is gekeken naar de doelgroep die voor de aanvullende beurs 
in aanmerking komt. Bij invoering van het leenstelsel is de hoogte van de maximale 
aanvullende beurs verhoogd met ongeveer € 100. Met dit wetsvoorstel blijft die 
verhoging grotendeels in stand. Bovendien is er in de nieuwe situatie voor studenten 
met een aanvullende beurs tevens een basisbeurs beschikbaar. Het uitgangspunt is dat 
deze studenten er niet op achteruit gaan. Een student die onder het leenstelsel een 
maximale aanvullende beurs ontving zal dus nu meer ontvangen aan aanvullende beurs 
en basisbeurs gezamenlijk. 
 
Uit de beleidsdoorlichting blijkt dat studenten met ouders met een middeninkomen in een 
financieel lastige positie kunnen komen wanneer zij net geen recht hebben op een 
36
aanvullende beurs en hun ouders geen mogelijkheid hebben om financieel bij te dragen. 
Ook in het nota-overleg over de hoofdlijnenbrief over studiefinanciering is het veelvuldig 
over deze doelgroep en de inkomensgrens gegaan. Om ook deze studenten te 
ondersteunen met niet alleen een basisbeurs, maar ook een aanvullende beurs, is ervoor 
gekozen om de inkomensgrens te verhogen.  
 
De grens waarbij het recht van studenten op de aanvullende beurs afloopt staat echter 
niet direct in de wet, maar is een uitkomst van drie parameters: (1) de maximale hoogte 
van de aanvullende beurs, (2) de inkomensgrens waarbij de aanvullende beurs begint met 
aflopen en (3) het kortingspercentage waarmee de aanvullende beurs vanaf dat inkomen 
afneemt. De eerste twee parameters worden beide jaarlijks geïndexeerd. De indexatie 
voor 2023 geschiedt vanzelf, maar op het moment van indiening van dit wetsvoorstel is 
de indexatie voor 2024 nog niet bekend. Het is daarom bij het indienen van dit 
wetsvoorstel niet mogelijk om het kortingspercentage zodanig vast te stellen dat de grens 
                                                 
36
 Kamerstukken II 2019/20, 31511, nr. 39. 
27 
W13677.K-2 

diplomatermijn wordt de aanvullende beurs immers omgezet in een gift, terwijl een 
studielening ook bij het behalen van een diploma moet worden terugbetaald. Gebaseerd 
op historische gegevens wordt bij ongeveer 79% van de studenten de prestatiebeurs 
omgezet in een gift.  
 
Om dit probleem op te lossen heeft DUO reeds de communicatie over de aanvullende 
beurs verbeterd. Studenten en aankomende studenten worden niet alleen op de website 
van DUO, maar ook in brieven, sociale mediacampagnes en door informatie op scholen 
gewezen op het bestaan van de aanvullende beurs. Ook verstuurt DUO berichten aan 
studenten die de aanvullende beurs nog niet hebben aangevraagd om hen te wijzen op 
het bestaan ervan. Uit de internetconsultatie bleek dat sommige respondenten niet 
bekend zijn met het feit dat er bij de berekening van de aanvullende beurs rekening 
wordt gehouden met het aantal studerende kinderen in het gezin.  
 
Deze acties hebben het gebruik van de aanvullende beurs enigszins vergroot, maar om 
het gebruik substantieel te vergroten zijn aanvullende maatregelen nodig. Deze 
maatregelen vergen geen wetswijziging, maar wel wijzigingen in het aanvraagsysteem 
van studiefinanciering. Gevolg van deze wijzigingen is naar verwachting dat gebruik van 
de aanvullende beurs sterk verhoogd wordt. 
 
2.2.7 Terugbetalingsvoorwaarden ho en mbo 
De terugbetalingsvoorwaarden voor de lening in het hoger onderwijs blijven ongewijzigd 
ten opzichte van het leenstelsel. Dat betekent dat studenten 35 jaar de tijd hebben om 
de lening af te betalen. Daarbij wordt ook gekeken naar de draagkracht van de student. 
Indien een student geen hoog inkomen heeft, hoeft hij minder of niet af te betalen op de 
studieschuld. Als er nog een deel van de schuld openstaat na 35 jaar wordt deze 
kwijtgescholden. In het mbo gelden nog de ‘oude’ terugbetalingsvoorwaarden zoals die 
ook golden in het hoger onderwijs voor het leenstelsel, waarbij studenten binnen vijftien 
jaar hun schuld moeten aflossen.  
 
Aangezien zowel het hoger onderwijs als het mbo straks een basisbeurs kennen, acht 
het kabinet verschillen in de terugbetalingsvoorwaarden niet goed uitlegbaar. Het 
kabinet hecht waarde aan harmonisatie van beide stelsels, met het oog op een meer 
gelijke behandeling van mbo- en ho-studenten. Daarom worden de 
terugbetalingsvoorwaarden voor mbo-studenten die 1 augustus 2023 gaan studeren 
aangepast, zodat zij dezelfde voorwaarden genieten als studenten in het hoger 
onderwijs.  
 
Het kabinet kiest hier allereerst voor omdat het ho-regime een gunstigere 
draagkrachtregeling kent. De draagkracht wordt anders berekend: waar ho-studenten met 
een inkomen van het wettelijk minimumloon moeten aflossen, geldt dat voor mbo-
studenten al vanaf bijstandsniveau. Daarnaast betalen ho-studenten maximaal 4% van 
het meerinkomen voor aflossingen, in het mbo is dit nu 12%. (Oud-)studenten in het mbo 
zullen dus aanzienlijk profiteren van de draagkrachtregeling zoals deze nu geldt in het 
hoger onderwijs, zeker aangezien zij over gemiddeld een lager startsalaris hebben.  
 
Ook geldt dat de weegfactor voor hypotheken onder het huidige ho-regime lager is, 
hetgeen een (verantwoord) gunstig effect kan hebben op het verkrijgen van een 
hypotheek. Bij oud-studenten met dezelfde schuld telt onder het huidige ho-regime de 
studieschuld minder zwaar mee voor een hypotheek. Studenten onder het leenstelsel 
zouden – met een gelijke studieschuld – dus een hogere maximale hypotheek kunnen 
krijgen dan oud-studenten die onder het regime van voor 2015 (en het huidige mbo-
29 
W13677.K-2 

overgangsrecht zal in deze berekening rekening gehouden worden met het 
terugbetalingsregime waar zij uiteindelijk voor kiezen.  
 
2.2.8 Bijverdiengrens 
In het hoger onderwijs wordt de bijverdiengrens niet opnieuw ingevoerd. Tevens wordt 
met dit wetsvoorstel de bijverdiengrens in het mbo afgeschaft. De bijverdiengrens is ooit 
ingevoerd om te voorkomen dat studenten die financieel gezien voor zichzelf kunnen 
zorgen ook een financiële basisvoorziening van de overheid ontvangen. Bij de invoering 
van het leenstelsel in het hoger onderwijs is die bijverdiengrens losgelaten om studenten 
meer ruimte te geven in hun eigen onderhoud te voorzien.  
 
De (her)invoering van de basisbeurs is voortgekomen uit de wens om studenten – 
ongeacht inkomenspositie van de ouders of achtergrond – beter financieel in staat te 
stellen om te studeren. Daarnaast vergroot het de zelfstandigheid en stelt het studenten 
in staat om eigen keuzes te maken ten aanzien van de studietijd. Het kabinet acht het 
daarom wenselijk om de bijverdiengrens in het mbo te schrappen, en die in het hoger 
onderwijs niet opnieuw in te voeren. De bijverdiengrens moet geen instrument zijn dat de 
persoonlijke ontwikkeling van de student belemmert Bijkomend voordeel van het 
afschaffen is dat dit afschaffing een vereenvoudiging van beide stelsels betekent.  
 
Met de afschaffing van de bijverdiengrens in het mbo – en het niet opnieuw invoeren in 
het hoger onderwijs - geeft het kabinet ruimte aan studenten om zelf te ontdekken hoe 
zij hun leven, studie en werk willen inrichten. Het hebben van een bijbaan of het starten 
van een onderneming, zijn een kans voor studenten om zich breed te ontwikkelen naast 
het hun studie. De intrinsieke motivatie van de student, de prestatiebeurssystematiek en 
de daaraan gekoppelde diploma-eis worden voldoende geacht om de student te motiveren 
om de opleiding (tijdig) af te ronden. Daarnaast geeft het studenten ruimte in het maken 
van financiële keuzes. Zo kunnen extra inkomsten ook tot gevolg hebben dat studenten 
minder hoge leningen aangaan. Het kabinet wil het maken van eigen keuzes en de 
persoonlijke ontwikkeling stimuleren en wil voorkomen dat studenten (onnodig) hoge 
schulden aangaan. Een instrument als de bijverdiengrens moet hierin niet beperken. Het 
afschaffen van de bijverdiengrens in het mbo sluit bovendien ook beter aan bij de gelijke 
behandeling van studenten binnen het vervolgonderwijs, waaraan de regering bijzonder 
hecht. 
 
Daarnaast leidt het afschaffen van de bijverdiengrens tot eenvoudigere regelgeving voor 
studenten. Uit onderzoek is bekend dat het doenvermogen van burgers beperkt kan zijn. 
42
Studenten zijn niet altijd goed op de hoogte van de regels. Onwetendheid over de 
bijverdiengrens, of het maken van een foutje, kan tot onaangename verassingen leiden 
als zij een vordering van DUO ontvangen. Dit kan in sommige gevallen om flinke bedragen 
gaan, met nadelige gevolgen voor de (financiële positie) van de student, omdat de student 
dan na de controle twee jaar later wordt geconfronteerd met een hoge terugvordering. De 
financiële situatie van de student kan er op dat moment alweer anders uitzien.  
 
Ook voor DUO leidt afschaffing van de bijverdiengrens tot een vereenvoudiging. Door 
afschaffing van de bijverdiengrens in het mbo, en niet opnieuw invoeren in het hoger 
onderwijs, hoeft DUO namelijk niet meer te controleren op bijverdiensten, hetgeen de 
druk op de uitvoering vermindert. Door het uitvoeren van controles op de 
bijverdiengrens, vloeien er middelen naar de rijksbegroting. Deze opbrengsten staan 
echter niet in verhouding tot de inspanningen van de uitvoering, of de gevolgen die het 
                                                 
42
 Wetenschappelijke Raad voor Regeringsbeleid (2017). Weten is nog geen doen: Een realistisch 
perspectief op redzaamheid. 
31 
W13677.K-2 

2.3. Inhoud wetsvoorstel t.a.v. tegemoetkoming 
 
2.3.1 Doelgroep tegemoetkoming 
In het coalitieakkoord is afgesproken dat studenten die geen basisbeurs hebben 
ontvangen de keuze krijgen tussen korting op hun studieschuld of een studievoucher. In 
de uitwerking hiervan en in het nota-overleg met de Tweede Kamer zijn verschillende 
opties verkend. 
 
De tegemoetkoming is bedoeld voor (oud-)studenten die in de periode van studiejaar 
2015-2016 tot en met studiejaar 2022-2023 stonden ingeschreven bij een hoger 
onderwijsinstelling en aanspraak hadden (kunnen maken) op volledige studiefinanciering 
44
op basis van het leenstelsel. Het kabinet heeft verschillende mogelijkheden onderzocht 
om de groep af te bakenen die in aanmerking komt voor de tegemoetkoming. Zo is 
afgewogen of de tegemoetkoming zou moeten worden voorbehouden aan studenten die 
tijdens het leenstelsel (een vorm van) studiefinanciering hebben ontvangen of, nog 
specifieker, aan studenten die toen een studielening zijn aangegaan. Het kabinet kiest er 
voor de doelgroep ruim te formuleren en alle studenten die tijdens het leenstelsel recht 
hadden op volledige studiefinanciering in aanmerking te laten komen, ongeacht of zij 
deze hebben aangevraagd.  
 
Studenten kunnen uiteenlopende redenen hebben gehad om wel of geen 
studiefinanciering aan te vragen. Sommigen hebben extra gewerkt om te voorkomen dat 
zij moesten lenen, anderen konden terugvallen op ouders of eigen spaargeld. Weer 
anderen hebben geen studentenreisproduct aangevraagd omdat zij nabij de ho-instelling 
woonden of een mogelijke schuld wilden voorkomen (het reisproduct is een lening als 
het diploma niet binnen de gestelde termijn wordt behaald). Deze studenten konden 
destijds echter niet weten dat hun keuze om geen studiefinanciering aan te vragen later 
van invloed zou kunnen zijn op de vraag of zij wel of niet in aanmerking zouden komen 
voor een tegemoetkoming. 
 
Studenten die enkel in aanmerking kwamen voor een collegegeldkrediet komen niet in 
aanmerking voor de tegemoetkoming. Het gaat daarbij met name om EER-studenten die 
niet voldeden aan de eisen uit het Besluit studiefinanciering 2000 om voor volledige 
studiefinanciering in aanmerking te komen. Zij hadden daarom alleen recht op een 
collegegeldkrediet, wat voor hen de toegankelijkheid van het onderwijs verbeterde. De 
overige delen van studiefinanciering, zoals de studielening of (in het vorige ho-stelsel) 
de basisbeurs, zijn niet aan hen verstrekt. Om dezelfde reden komen ze nu niet in 
aanmerking voor de tegemoetkoming. Uiteraard kunnen EER-studenten die wel recht 
hadden op volledige studiefinanciering ook in aanmerking komen voor de 
tegemoetkoming.  
 
Ook studenten die enkel gebruik hebben gemaakt van het levenlanglerenkrediet komen 
niet voor een tegemoetkoming in aanmerking. Het levenlanglerenkrediet wordt alleen 
verstrekt indien een student niet voor reguliere studiefinanciering in aanmerking komt. 
Er is op die manier nog wel een voorziening voorhanden waarmee de student financieel 
in staat wordt gesteld een opleiding te volgen.  
 
Bij studenten die eerder studiefinanciering hebben aangevraagd en toegekend hebben 
gekregen zal de uitkering van de tegemoetkoming ambtshalve geschieden. Dit zal 
gebeuren nadat de student een diploma binnen de diplomatermijn heeft behaald en de 
                                                 
44
 Te weten een basislening, een reisvoorziening en eventueel een aanvullende beurs of aanvullende 
lening. 
33 
W13677.K-2 

 
2.3.2 Vorm van de tegemoetkoming 
De vorm van de tegemoetkoming zal worden uitgewerkt in het Besluit studiefinanciering 
2000 (BSF 2000). De uitkering van de tegemoetkoming zal plaatsvinden in de vorm van 
een aftrek op de studieschuld. Op die manier wordt de studieschuld van studenten 
verminderd. Mocht een student geen studieschuld (meer) hebben, dan wordt het bedrag 
uitgekeerd. Dat geldt ook wanneer de hoogte van de tegemoetkoming hoger is dan de 
resterende studieschuld. In dat geval wordt het bedrag aan tegemoetkoming dat nog 
resteert na aftrek van de studieschuld, uitgekeerd aan de student. Indien er geen 
rekeningnummer (meer) beschikbaar is zal DUO contact opnemen met de student.  
 
Er wordt dus niet gekozen voor het uitgeven van studievouchers, zoals was opgenomen 
in het coalitieakkoord. Deze vormgeving rekende zowel op bezwaren van 
studentenorganisaties als van DUO vanwege de uitvoerbaarheid. Bovendien zou dit geen 
verlichting geven van de tijdens het leenstelsel opgebouwde schulden. 
  
2.3.3 Beschikbare bedrag voor de tegemoetkoming 
Voor de financiële tegemoetkoming is € 1 miljard beschikbaar. Dit bedrag wordt 
vervolgens naar rato verdeeld over de groep studenten die binnen de doelgroep van de 
tegemoetkoming valt. Hierbij is gekozen voor een verdeling per maand dat de student 
nominaal onder het leenstelsel studeerde, wat aansluit bij de voorwaarde voor een 
basisbeurs, met een minimum van twaalf maanden. Dit betekent dat studenten die een 
opleiding met een nominale duur van vier jaar volledig onder het leenstelsel hebben 
afgerond aanspraak kunnen maken op een hogere tegemoetkoming dan studenten die 
slechts één jaar onder het leenstelsel hebben gestudeerd. Indien een student heeft 
gekozen om langer over zijn studie te doen, bijvoorbeeld om bestuurswerkzaamheden 
op te pakken, dan blijft de maximale vergoeding staan op het aantal nominale jaren van 
de opleiding. Bij een vierjarige opleiding zal dat achtenveertig maanden zijn. Indien de 
studiefinancieringsrechten op grond van artikel 5.2b van de WSF 2000 met twaalf 
maanden zijn verlengd, dan wordt deze verlenging meegenomen in de berekening van 
de hoogte van de tegemoetkoming.  
 
Het per maand beschikbare bedrag is € 29,92 en het minimaal uit te keren bedrag 
(twaalf maanden) is daarmee € 359.  
 
De eenmalige tegemoetkoming is niet belast voor de inkomstenbelasting in box 1. Wel 
verhoogt de tegemoetkoming het vermogen. Als het totale vermogen meer bedraagt dan 
het heffingsvrij vermogen, kan dat gevolgen hebben voor de heffing over vermogen in 
box 3.  
 
2.4 Inhoud wetsvoorstel t.a.v. studievoorschotvouchers 
Met het invoeren van het leenstelsel kwamen financiële middelen vrij die zijn 
geïnvesteerd in het hoger onderwijs om de kwaliteit te verbeteren. Een dergelijke 
kwaliteitsslag is uiteraard niet van de ene op de andere dag gerealiseerd. Daarom is bij 
invoering van het leenstelsel ook besloten dat de eerste vier cohorten (2015-2016 tot 
2018-2019) die te maken kregen met het nieuwe stelsel in aanmerking kwamen voor 
een studievoorschotvoucher. Met deze voucher konden zij van het vijfde tot en met het 
negende studiejaar na afstuderen (nog) een opleiding volgen aan een geaccrediteerde 
instelling.  
 
35 
W13677.K-2 

Dit wetsvoorstel bevat daarom een verruiming van de 1-februariregeling voor mbo-
gediplomeerden in het hoger onderwijs. Indien een student behorend tot deze specifieke 
doelgroep binnen twaalf maanden in zijn eerste studiejaar in het hbo zijn beroep op 
studiefinanciering staakt, en hij niet binnen vijf maanden opnieuw studiefinanciering 
toegekend krijgt, wordt zijn prestatiebeurs hoger onderwijs omgezet in een gift. Door de 
periode in de huidige regeling te verruimen van 1 februari naar 1 september, kunnen 
deze studenten langer (maximaal twaalf maanden in plaats van maximaal vijf maanden) 
ervaren wat het betekent om te studeren aan een hbo-opleiding. Zonder dat de in die 
periode opgebouwde prestatiebeurs wordt omgezet naar een lening als zij niet binnen de 
diplomatermijn van tien jaar een afsluitend diploma behalen. Zij zullen daardoor een 
lager financieel risico ervaren en beter in staat zijn om te weten of een hbo-opleiding bij 
hen past.  
 
In de nieuw vormgegeven regeling zal nog steeds sprake zijn van een periode waarin 
geen gebruik mag worden gemaakt van studiefinancieringsproducten om aanspraak te 
kunnen maken op de regeling. Deze periode zal lopen tot 1 februari van het volgende 
kalenderjaar. De reden hiervoor is dat deze regeling zich richt op mensen die stoppen 
met studeren en niet op studenten die switchen van opleiding (zie ook hoofdstuk drie 
van dit wetsvoorstel). Zonder pauzeperiode zou een ieder die van opleiding verandert 
het eerste jaar prestatiebeurs direct omgezet krijgen in een gift, terwijl dit bij degene 
die veranderen van opleiding dient te gebeuren op het moment dat zij hun (nieuwe) 
opleiding succesvol afronden.  
 
De huidige regeling geldt ook voor studenten die in februari starten met hun opleiding. 
Zij dienen in de huidige regeling voor 1 september hun studiefinanciering stop te zetten. 
Voor deze studenten geldt de verruiming naar twaalf maanden ook. Dit betekent dat zij 
om aanspraak te kunnen maken op de regeling hun beroep op studiefinanciering stop 
moeten zetten voor 1 februari van het volgende studiejaar. De periode zonder 
aanspraak op studiefinanciering zal voor hen lopen tot 1 september van datzelfde 
kalenderjaar.  
 
Belangrijk om te benoemen is dat de student tijdens de studie ook een lening aan kan 
gaan. Deze lening moet wel worden terugbetaald, ook als de student zijn recht op 
studiefinanciering voor 1 september beëindigt. Dit wordt met dit voorstel niet gewijzigd. 
De gebruikte maanden aan studiefinanciering worden daarnaast afgetrokken van het 
totaal aan maanden studiefinancieringsrechten die een student heeft in het hoger 
onderwijs, conform de reeds bestaande regeling. 
 
2.5.1 Doelgroep van de regeling 
De doelgroep van dit onderdeel van het wetsvoorstel is beperkt tot studenten die 
doorstromen van het mbo naar het hbo. In de monitor beleidsmaatregelen hoger 
onderwijs 2019-2020 wordt aangegeven dat voor studenten met een mbo-achtergrond 
aansluitingsfactoren vaker een rol spelen bij uitval en switch dan bij andere studenten. 
Zo noemen zij vaker moeite met de overgang en de zwaarte van de studie als een 
reden. Bij andere groepen die doorstromen naar het hoger onderwijs is, zoals bij deze 
49
specifieke doelgroep wel het geval is, ook geen dalende trend te zien . De instroom 
vanuit het voortgezet onderwijs is al enige jaren stabiel, zo blijkt uit de 
50
beleidsdoorlichting van artikel 11 Studiefinanciering op de OCW-begroting. 
 
                                                 
49
 ResearchNed,(2021), Monitor Beleidsmaatregelen hoger onderwijs 2020/2021. 
50
 Kamerstukken II 2019/20, 31511, nr. 39. 
37 
W13677.K-2 

worden als ‘sluitpost’ voor de begroting. De uit te betalen bedragen en de indexering zijn 
immers wettelijk verplicht. 
 
3.2 Doenvermogen 
Studenten krijgen tijdens hun studietijd te maken met veel veranderingen, zoals het 
kiezen van de juiste opleiding, afstuderen, doorstromen naar een nieuwe of 
vervolgopleiding, stagelopen, bijbaantjes en misschien een bestuursfunctie bij een 
studie- of studentenvereniging. Ook gebeurtenissen als voor het eerst op jezelf gaan 
wonen, (meerdere keren) verhuizen en het krijgen van een partner vinden vaak plaats 
tijdens de studie. Al deze gebeurtenissen en veranderingen hebben invloed op het 
doenvermogen van de studenten. Hieronder is per onderdeel van dit voorstel aangeven 
wat dit wetsvoorstel doet met het doenvermogen van de student. Hiervoor is onder 
52
andere gebruik gemaakt van doenvermogentoets die is ontwikkeld door de WRR. 
 
3.2.1 Doenvermogen herinvoering basisbeurs 
De herinvoering van de basisbeurs heeft naar verwachting beperkte gevolgen voor het 
doenvermogen van aspirant-studenten. Op dit moment dienen studenten ook 
studiefinanciering aan te vragen indien ze daar aanspraak op willen maken. Door 
herinvoering van de basisbeurs zal de aanvraagprocedure daartoe niet veranderen, 
alleen zal de prestatiebeurs worden uitgebreid met de basisbeurs. Wel zullen studenten 
aan moeten geven of ze een uitwonenden- of thuiswonendenbeurs willen ontvangen. Dit 
was ook het geval bij het aanvraagsysteem van vóór de invoering van het leenstelsel en 
dit is nog steeds de situatie voor studenten in het mbo. Daarom wordt deze belasting 
proportioneel geacht.  
 
De student kan in de Mijn DUO Omgeving een aanvraag indienen. Op de website van 
DUO worden de studenten geïnformeerd over de (terugbetalings)voorwaarden van de 
prestatiebeurs en dat er bijvoorbeeld rente wordt geheven over de studieschuld. 
Hierdoor zou men kunnen verwachten dat studenten in principe een geïnformeerde 
keuze kunnen maken om al dan niet een aanvraag in te dienen. Toch blijkt informatie 
via de website en via reguliere brieven en servicemails vaak niet voldoende om 
bijvoorbeeld niet-gebruik tegen te gaan, zo blijkt ook uit cijfers over het niet-gebruik 
53
van de aanvullende beurs. In de communicatie en voorlichting, alsook in het ontwerp 
van het nieuwe aanvraagscherm voor studiefinanciering (de keuze-architectuur), zal 
daarom rekening gehouden worden met het doenvermogen van de studenten. Ook 
gedragsinzichten worden betrokken.  
 
Zo zal voor de basisbeurs in het aanvraagscherm een opt-out worden gerealiseerd voor 
nieuwe aanvragers van studiefinanciering, net zoals voor de aanvullende beurs. 
Uiteraard zal daarbij worden gewezen op het feit dat het een prestatiebeurs betreft. Op 
die manier kan het risico op niet-gebruik van de basisbeurs onder (aspirant-)studenten 
54
worden geminimaliseerd.  
 
De groep bestaande studenten op het moment van herinvoering van de basisbeurs 
verdient hierbij speciale aandacht. Bij hen is het risico naar verwachting groter dan bij 
aspirant-studenten dat ze door kennisgebrek (over hun recht of over de voorwaarden 
van de nieuwe basisbeurs) en/of door een status quo bias/inertia toch niet overgaan tot 
                                                 
52
 Doenvermogentoets, WRR, 17 september 2020, Mark Boven en Anne-Greet Keizer.  
53
 CPB (2020), Notitie Niet-gebruik van de aanvullende beurs.  
54
 De aanvrager moet dan actief deze optie uitvinken als hij of zij geen basisbeurs wil. Dit vereist 
wel dat de aanvrager actief wordt gewezen op de prestatiebeurscomponent van de basisbeurs, 
waarbij tegelijkertijd de groep met leenangst kan worden gerustgesteld door te wijzen op het hoge 
percentage waarbij de prestatiebeurs wordt omgezet in een gift en de sociale 
terugbetalingsvoorwaarden.  
39 
W13677.K-2 

 
Daarnaast veranderen de terugbetalingsvoorwaarden voor de mbo-student. De socialere 
terugbetalingsvoorwaarden die zijn ingevoerd onder het leenstelsel worden nu ook 
toegepast in het mbo. Deze wijziging wordt automatisch toegepast voor studenten die 
starten in studiejaar 2023-2024 aan een mbo-opleiding en een studieschuld opbouwen.  
 
Mbo-studenten die reeds studeren en straks onder zowel de oude als de nieuwe 
terugbetalingsvoorwaarden hebben gestudeerd, krijgen de mogelijkheid om te kiezen 
tussen beide voorwaarden. Deze studenten zullen daarover tijdig en uitvoerig worden 
geïnformeerd door DUO. In principe komen deze studenten te vallen onder de nieuwe, 
socialere terugbetalingsvoorwaarden, tenzij ze aangeven nog onder de oude 
terugbetalingsvoorwaarden te willen blijven vallen.  
 
3.2.4 Doenvermogen verruiming 1-februariregeling  
Om gebruik te kunnen maken van de 1 februari-regeling dient de student de 
studiefinanciering tijdig stop te zetten. Bij de verruiming van de regeling, betekent dit 
dat de student voor 1 september na het jaar waarin hij is begonnen met de ho-opleiding 
de studiefinanciering moet stopzetten. Als het studiejaar waarvoor de studiefinanciering 
is stopgezet voorbij is, dan zal DUO de studiefinanciering in januari van het volgende 
studiejaar omzetten in een gift. Een eventuele ontvangen (aanvullende) studielening 
wordt niet omgezet en blijft een studieschuld die moet worden terugbetaald. Ditzelfde 
geldt voor studenten die op 1 februari beginnen, zij dienen de studiefinanciering voor 1 
februari van het daarop volgende kalenderjaar stop te zetten. 
 
3.3 Gendergelijkheid 
De basisbeurs en de tegemoetkoming worden beschikbaar gesteld aan alle studenten. 
Uit de Monitor Beleidsmaatregelen hoger onderwijs blijkt dat mannelijke studenten 
onder het leenstelsel ongeveer € 35 per maand meer leenden dan vrouwelijke studenten 
56
in studiejaar 2019-2020. Bij studenten die nog onder de basisbeurs studeerden was 
dat verschil nihil. Er zijn geen signalen dat er minder mannen of vrouwen zijn gaan 
studeren sinds het leenstelsel. 
 
Gelet op de zeer kleine verschuivingen bij invoering van het wetsvoorstel is de 
verwachting dat eventuele effecten van dit wetsvoorstel op de gendergelijkheid ook zeer 
gering zullen zijn en vooral zullen leiden tot een gelijkere positie.  
 
3.4 Effecten van de tegemoetkoming op vermogensafhankelijke regelingen 
De eenmalige tegemoetkomingen zijn niet belast voor de inkomstenbelasting in box 1. 
Wel verhogen de tegemoetkomingen het vermogen. Als het totale vermogen meer 
bedraagt dan het heffingsvrij vermogen, kan dat gevolgen hebben voor de heffing over 
vermogen in box 3. 
 
4. Gevolgen voor Caribisch Nederland 
 
Dit wetsvoorstel heeft gevolgen voor inwoners van Caribisch Nederland die in het 
Europees deel van Nederland gaan studeren. Zij kunnen studiefinanciering aanvragen en 
daarmee dus ook aanspraak maken op een basisbeurs. Dit geldt ook voor studenten uit 
de andere landen van het Koninkrijk (Aruba, Curaçao en Sint Maarten). 
 
Daarnaast kunnen oud-studenten die in Europees Nederland hebben gestudeerd ten 
tijde van het leenstelsel in aanmerking komen voor de tegemoetkoming.  
                                                 
56
 ResearchNed,(2021), Monitor Beleidsmaatregelen hoger onderwijs 2020/2021. 
41 
W13677.K-2 

Het anders vormgeven van de studievoorschotvouchers is mogelijk voor DUO, maar 
enkel wanneer het aanvragen van een studievoorschotvouchers per 1 september 2023 
niet langer mogelijk is. Indien die aanvragen nog wel gedaan zouden kunnen worden, 
wordt de groep te groot om nog handmatig te beoordelen. Er is echter geen ruimte om 
hier een automatisch systeem voor te bouwen én de basisbeurs tijdig in te voeren. Een 
handmatige beoordeling vraagt niet alleen veel capaciteit, maar is ook foutgevoelig. 
Daarom is ervoor gekozen de aanvraag van de huidige studievoorschotvoucher mogelijk 
te maken tot 1 september 2023. Aanvragen vanaf die datum zullen worden afgewezen 
en de nieuwe vorm (aftrek van de studieschuld of uitbetaling bij het ontbreken van een 
studieschuld) zal ambtshalve worden toegekend vanaf 2025. 
 
5.1.4 Terugbetalingsregime mbo 
De laatste zware aanpassing betreft de invoering van het nieuwe terugbetalingsregime 
in het mbo. Met het invoeren van deze maatregel ontstaan nieuwe doelgroepen, die 
moeten worden toegevoegd aan de bestaande systemen. Daarnaast ontstaat met deze 
regeling ook overgangsrecht voor een specifieke groep mbo-studenten die al reeds 
studeert, en dat in 2023 ook nog doet. Zij krijgen de keuze tussen het mbo- en het ho-
terugbetalingsregime. Voor deze verschillende doelgroepen moeten de systemen en de 
communicatie worden aangepast.  
 
5.1.5 Aanpassen 1-februariregeling 
Daarnaast wordt met dit wetsvoorstel ook de 1-februariregeling verruimd naar een 1-
septemberregeling voor studenten die doorstromen van het mbo naar het hoger 
57
onderwijs naar aanleiding van de motie Van der Molen c.s.. DUO heeft op dit punt 
eerder een uitvoeringstoets uitgevoerd en aangegeven dat de regeling uitvoerbaar is. 
Bezwaar was wel dat voor wat betreft het moment van inwerkingtreding goed gekeken 
moest worden naar de samenloop met andere wijzigingen die zouden volgen uit het 
coalitieakkoord. Daarom is gekozen om deze maatregel nu met dit wetsvoorstel samen 
te voegen.  
 
5.2 Communicatie 
Naast de technische aanpassingen zal DUO een groot communicatietraject opstarten om 
studenten te informeren over de aanpassingen in het studiefinancieringsstelsel. De 
eerste vragen kunnen verwacht worden op het moment dat studenten eind 2022 een 
continueringsbericht ontvangen over de te ontvangen studiefinanciering in 2023. Daarin 
zal uiteraard nog worden gecommuniceerd dat studenten een basislening ontvangen, en 
nog geen basisbeurs. Dat kan leiden tot vragen waar de organisatie op voorbereid moet 
zijn.  
 
De uitgebreide communicatie over de basisbeurs zal uiteraard pas starten op het 
moment dat dit wetsvoorstel is aangenomen door beide Kamers van de Staten-Generaal. 
Voor die communicatie zal worden gekeken naar een breed spectrum van manieren om 
studenten te gebruiken. Het gaat daarbij niet alleen om het contacteren van de student 
via e-mail of post, maar ook om het verspreiden van de boodschap via sociale media en 
voorlichters in de steden. Hiervoor wordt nog een uitgebreid communicatieplan 
opgesteld.  
 
5.3 Inspectie van het Onderwijs en Auditdienst Rijk 
DUO heeft tevens de Inspectie van het Onderwijs en de Auditdienst Rijk gevraagd om 
een reactie op het wetsvoorstel. Zij hadden beiden geen inhoudelijke opmerkingen bij 
het wetsvoorstel. 
                                                 
57
 Kamerstukken II 2020/21, 35570 VIII, nr. 55. 
43 
W13677.K-2 

doorgeven. De tijd die studenten daaraan kwijt zijn wordt ingeschat op enkele minuten 
en de kosten daarvan zijn dus nihil. 
 
Studenten die niet eerder studiefinanciering hebben aangevraagd, zullen de 
tegemoetkoming moeten aanvragen. Deze studenten zullen zelf een formulier in moeten 
vullen om de tegemoetkoming aan te vragen en daar eventuele bewijsstukken bij 
moeten voegen. Dit zorgt voor een toename van de regeldruk.  
 
Naar verwachting zullen studenten gemiddeld ongeveer 45 minuten bezig zijn met het 
doen van een aanvraag voor een tegemoetkoming, inclusief het verzamelen van 
59
documenten. De kosten daarvan komen uit op € 11,25 per student die deze aanvraag 
moet doen. De huidige inschatting is dat er gedurende het leenstelsel ongeveer 
1.023.900 studenten gebruik maken van studiefinanciering. Dit is nog een schatting, 
omdat ook in het studiejaar 2022-23 nog studenten gebruik zullen gaan maken van 
studiefinanciering. De verwachting is dat dit ongeveer 90% is van alle studenten die 
recht hebben op studiefinanciering. Dat betekent dat er ongeveer 1.137.700 studenten 
zijn die in aanmerking zouden komen voor de tegemoetkoming. Een deel van deze 
studenten zal naar verwachting geen gebruik maken van de regeling, bijvoorbeeld 
omdat zij geen gegevens willen aanleveren of omdat zij – ondanks communicatieve 
inspanningen – niet goed op de hoogte zijn van de regeling. Denk daarbij bijvoorbeeld 
aan studenten uit het buitenland die na het afronden van hun studie Nederland hebben 
verlaten of Nederlandse studenten die na hun opleiding zijn geëmigreerd. De 
verwachting is dat ongeveer 56.900 studenten een aanvraag zullen doen. Daardoor 
komen de totale regeldrukkosten van de aanvragen uit op ongeveer € 640.125. 
 
De toename per student van € 11,25 acht het kabinet echter in proportie tot het 
voordeel dat de student ervaart van het ontvangen van de tegemoetkoming. 
 
Daarnaast zullen er studenten zijn die in bezwaar of beroep gaan tegen het besluit 
rondom de hoogte van de tegemoetkoming. Naar verwachting gaan circa 9000 
studenten in bezwaar. De kosten voor het indienen van bezwaar zijn ongeveer € 11,25 
(gebaseerd op 45 minuten). Daarmee komen de totale regeldrukkosten van bezwaar op 
€ 101.250.  
 
Dit wetsvoorstel heeft geen gevolgen voor de regeldruk voor onderwijsinstellingen. 
 
8. Gevolgen voor de Rijksbegroting 
 
Met dit wetsvoorstel worden financiële middelen ingezet voor het herinvoeren van de 
basisbeurs – inclusief de verruiming van de aanvullende beurs, de aanvullende 
maatregelen in het mbo en het aanpassen van de 1-februariregeling –, de 
tegemoetkoming voor studenten en het aanpassen van de studievoorschotvouchers. 
Voor de eerste twee zijn middelen gereserveerd in het coalitieakkoord en zullen 
middelen gebruikt worden die vrijkomen door de afschaffing van de halvering van het 
collegegeld. Voor de studievoorschotvouchers geldt dat er reeds financiën beschikbaar 
zijn, deze staan echter nog buiten de huidige begrotingshorizon. 
 
Hieronder zijn de drie financiële reeksen opgenomen, inclusief uitvoeringskosten en de 
bijdrage aan de Raad voor de rechtspraak en de Raad voor Rechtsbijstand. De reeks 
                                                 
59
 De 45 minuten zijn gebaseerd op standaardtijden uit het handboek regeldruk. Naar verwachting 
zijn oud-studenten tijd kwijt aan het kennisnemen van de regeling, het verzamelen van informatie, 
het invullen van het formulier, het verzenden van het formulier en het eventueel aanleveren van 
ontbrekende informatie. Dat komt uit op 37 minuten, wat ruim is afgerond op 45 minuten. 
45 
W13677.K-2 

Daarmee dient deze ‘herintroductie’ van de gegevensuitwisseling als noodzakelijk en 
proportioneel te worden gezien. 
 
9.2 Gegevensverwerking voor de tegemoetkoming 
Zoals aangegeven zal voor een groot deel van de studenten de tegemoetkoming 
ambtshalve worden toegekend. Dat betekent dat gegevens die reeds bij DUO bekend 
zijn voor het toekennen van studiefinanciering en het innen van de studieschuld gebruikt 
worden voor een ander doel – namelijk het toekennen van de tegemoetkoming. Doordat 
de tegemoetkoming in eerste instantie wordt afgetrokken van de studieschuld ligt dit wel 
in het verlengde van het innen van de studieschuld. Die wordt immers lager door de 
tegemoetkoming. Bovendien is de tegemoetkoming in het voordeel van de student en 
zou het inrichten van een aanvraagprocedure voor alle studenten leiden tot een 
onnodige verhoging van de regeldruk bij de studenten en van de werklast bij DUO.  
 
Daarnaast is er een groep die de tegemoetkoming moet aanvragen: studenten die niet 
eerder studiefinanciering hebben ontvangen en waarvan de gegevens niet beschikbaar 
zijn bij DUO. Deze studenten zullen een aantal gegevens moeten overleggen waaruit 
blijkt dat zij ten tijde van het leenstelsel wel aanspraak maakten op studiefinanciering 
(inschrijvingsgegevens, leeftijd en indien van toepassing gegevens over nationaliteit en 
arbeid - zie paragraaf 2.3.1). Zonder deze gegevens kan DUO niet vaststellen of de 
student recht heeft op de tegemoetkoming.  
 
Gelet op bovenstaande wordt het gebruik van gegevens voor het toekennen van de 
tegemoetkoming noodzakelijk en proportioneel geacht. 
 
10. Advies en consultatie 
 
10.1 Openbare internetconsultatie 
 
Het wetsvoorstel heeft vanaf 22 april 2022 gedurende vier weken opgestaan voor 
internetconsultatie. De consultatie heeft 1001 reacties opgeleverd, waarvan 612 
openbare. Het grootste deel van de reacties is anoniem. Van de overige reacties zijn de 
meeste ingediend door (oud-)studenten en hun ouders. Daarnaast hebben ook de 
volgende (studenten)organisaties een reactie ingediend: Stichting studentenprotest, 
Landelijke Studentenvakbond en FNV Young & United, het Interstedelijk Studenten 
Overleg en de landelijk organisatie van studentendecanen.  
 
Over het algemeen wordt er positief gereageerd op het herinvoeren van de basisbeurs 
voor het hoger onderwijs. Ook de studentenbonden zijn verheugd dat de basisbeurs 
weer terugkeert, maar uiten ook hun zorgen over de omvang van zowel de voorgestelde 
basisbeurs als de tegemoetkoming.  
De beschikbare bedragen voor de thuis- en uitwonende beurs en het bedrag voor de 
tegemoetkoming wordt door het grootste deel van de respondenten als te laag 
bestempeld. Meerdere reacties vragen om een volledige compensatie voor studenten die 
onder het leenstelsel hebben gestudeerd. Veel reacties leggen een relatie tussen de 
hoogte van de basisbeurs en de tegemoetkoming enerzijds en prestatiedruk, inflatie en 
problemen op de woningmarkt anderzijds. 
Ten aanzien van de wijzigingen voor de mbo-studenten (afschaffen bijverdiengrens en 
wijzigen terugbetalingsvoorwaarden) zijn er geen reacties ontvangen.  
  
Er is expliciet gevraagd om te reageren op de aanvraagprocedure voor het aanvragen 
van de basisbeurs per studiejaar 2023-2024. Volgens een deel van de respondenten zal 
het aanvraagproces niet tot problemen leiden en is de verwachting dat studenten in 
47 
W13677.K-2 

De financiële toegankelijkheid van het hoger onderwijs is een gedeelde 
verantwoordelijkheid van de overheid, de ouders en de student zelf. Daarmee zal de 
basisbeurs nooit een volledige dekking geven van alle kosten van de student tijdens de 
studie. De wijze van die verdeling wordt wel weer aangepast ten opzichte van het 
leenstelsel. Daar waar de ouder(s) geen bijdrage kunnen leveren, bestaat de 
aanvullende beurs in de vorm van een prestatiebeurs. De bijdrage van de overheid reikt 
verder dan alleen de basisbeurs. Zo wordt ook een lening tegen zeer gunstige 
voorwaarden verstrekt en ontvangen hoger onderwijsinstellingen een bijdrage van de 
overheid. De voorgestelde bedragen zullen vanaf inwerkingtreding ook weer jaarlijks 
worden geïndexeerd voor inflatie. 
De inkomensgrens voor de aanvullende beurs wordt verhoogd naar ten minste € 70.000. 
Daarmee komt deze te liggen op twee keer een modaal inkomen. Wanneer de ouders 
méér dan twee keer modaal verdienen is de verwachting dat zij zelf een bijdrage kunnen 
doen aan de studie. Daarbij wordt uiteraard ook rekening gehouden met het aantal 
studerende kinderen binnen het gezin en zijn er speciale regelingen voor studenten die 
geen contact meer hebben met hun ouder(s).  
Daarnaast geldt ook hier dat er beperkte financiële middelen beschikbaar zijn, waardoor 
er keuzes gemaakt moeten worden. Deze keuzes zijn ook nader toegelicht in de 
hoofdlijnenbrief die het kabinet over dit onderwerp stuurde. 
 
Meerdere respondenten geven aan dat ze tijdens hun studie niet hebben genoten van de 
investeringen in de kwaliteit van het hoger onderwijs. Door de invoering van het 
leenstelsel in 2015 is geleidelijk jaarlijks extra geld beschikbaar gekomen voor het hoger 
onderwijs. De overheid, onderwijsinstellingen en studentenorganisaties spraken 
gezamenlijk af dat dit geld ten goede zou komen aan de student en er zijn daarom in 
2018 nieuwe afspraken gemaakt om de kwaliteit van het onderwijs te verbeteren. Een 
eerste beoordeling van de realisatie van de plannen voor de kwaliteitsafspraken zal dit 
jaar plaatsvinden. Onder meer met het oog op de continuering van de projecten en 
trajecten die door de onderwijsinstellingen zijn ingezet met de kwaliteitsafspraken is 
besloten de middelen vanaf 2025 structureel ter beschikking te laten komen aan de 
instellingen. Vanaf 2025 beslaan deze middelen jaarlijks een bedrag van ongeveer € 625 
miljoen. Het kabinet blijft dus – ook voor toekomstige generaties – investeren in de 
kwaliteit van het hoger onderwijs.  
 
In meerdere reacties is aangegeven dat bij de berekening van de hoogte van de 
basisbeurs rekening zou moeten worden gehouden met het aantal studerende kinderen 
in het gezin. Het kabinet kiest er voor om net als voor het leenstelsel voor iedereen de 
basisbeurs gelijk te houden. De hoogte van de aanvullende beurs is wel afhankelijk van 
het aantal studerende kinderen in het gezin en dit blijft ongewijzigd. Indien er meerdere 
studerende kinderen in een gezin zijn, dan kan ook de hoogte van het bedrag voor het 
eerste studerende kind omhoog gaan. DUO beschikt over deze informatie en past deze 
regel – na de aanvraag voor de aanvullende beurs – automatisch toe. Dit is verduidelijkt 
in de memorie van toelichting. 
 
Ook is door meerdere respondenten opgemerkt dat de basisbeurs en de 
tegemoetkoming eerder moeten worden ingevoerd en uitgekeerd. Het kabinet heeft 
begrip voor deze wens, maar wil tegelijkertijd deze invoering zorgvuldig doen. Een 
wetstraject en de uitvoeringsprocessen aanpassen heeft tijd nodig en daarom is een 
zorgvuldige invoering van de basisbeurs pas mogelijk per studiejaar 2023-2024, waarbij 
opgemerkt wordt dat dit al een snellere doorlooptijd betreft dan gebruikelijk.  
 
Ook reageren enkele respondenten op de vormgeving van de tegemoetkoming die in de 
plaats van de studievoorschotvoucher komt. In deze reacties komt naar voren dat ook 
49 
W13677.K-2 

hierover bericht van DUO ontvangen en er zal naar draagkracht worden berekend hoe 
hoog de maandlasten worden voor de oud-student. In die berekening wordt ook 
rekening gehouden met de hogere rente die mogelijk betaald zal moeten worden.  
 
In reactie op de tweede vraag die is gesteld in de internetconsultatie is vaak aangegeven 
dat de communicatie richting studenten cruciaal zal zijn. Met goede communicatie zullen 
studenten veelal de basisbeurs opnieuw en tijdig aanvragen, zo is de verwachting. 
Uiteraard is goede en heldere communicatie het uitgangspunt. Alle studenten zullen een 
bericht van DUO krijgen over het aanvragen van de basisbeurs. Dit zal naar verwachting 
vanaf de zomer van 2023 mogelijk zijn, omdat het wetsvoorstel dan door beide Kamers 
zal zijn behandeld. In berichtgeving voor die tijd – bijvoorbeeld in het 
continueringsbericht voor zittende studenten en bij berichten bij een nieuwe aanvraag 
van studiefinanciering – zal ook al worden aangegeven dat studenten op een later 
moment de basisbeurs opnieuw moeten aanvragen. Studenten die nog geen basisbeurs 
hebben aangevraagd, zullen ook actief door DUO worden benaderd om de basisbeurs 
alsnog aan te vragen. Mocht een student onverhoopt de basisbeurs toch niet op tijd 
aanvragen, dan kan dat nog met terugwerkende kracht tot het begin van het studiejaar. 
 
10.2 Autoriteit Persoonsgegevens 
Conform artikel 36, vierde lid, AVG is de Autoriteit Persoonsgegevens (AP) geraadpleegd 
over het wetsvoorstel. De AP heeft op 24 mei 2022 advies uitgebracht. De AP heeft geen 
opmerkingen over het voorstel.  
 
10.3 Raad voor de rechtspraak 
Conform artikel 95 van de Wet op de rechterlijke organisatie is de Raad voor de 
rechtspraak geraadpleegd over het wetsvoorstel. De Raad heeft op 25 mei 2022 advies 
uitgebracht. De Raad sluit zich aan bij de aantallen te verwachten (hoger) beroepszaken, 
zoals die in paragraaf zes van deze memorie toelichting zijn weergegeven, en raamt de 
werklasttoename op structureel € 534.052 per jaar voor de maatregelen rondom de 
basisbeurs. Voor de zaken rondom de tegemoetkoming worden incidentele kosten 
geraamd van € 1.248.360. Dit betreft de totale incidentele kosten voor de gehele 
looptijd van de regeling (vijftien jaar). 
 
De Raad geeft aan geen inhoudelijke opmerkingen over het wetsvoorstel te hebben. En 
marge van het wetsvoorstel vraagt de Raad wel aandacht voor de inschrijving van 
ouders en studenten op hetzelfde BRP-adres zonder dat zij een gezamenlijk huishouden 
voeren. De Raad stelt hierbij dat de huidige wetgeving soms leidt tot terugvorderingen 
die ‘moeilijk uit te leggen’ zijn, omdat studenten in deze gevallen gelet op de wetgeving 
geen recht hebben op een uitwonendenbeurs, terwijl zij wel de kosten van uitwonende 
studenten hebben gehad. De Raad adviseert de wetgeving aan te passen in die zin dat 
maatwerk mogelijk wordt. Naar aanleiding hiervan wordt opgemerkt dat de WSF 2000 
reeds mogelijkheden biedt om af te wijken van de wet, in de vorm van een 
hardheidsclausule.  
 
Ook de Raad voor Rechtsbijstand heeft een advies uitgebracht en in kaart gebracht 
welke toename in de kosten hij verwacht. Het gaat om structureel € 460.000 per jaar 
voor de maatregelen rondom de basisbeurs. Voor de zaken rondom de tegemoetkoming 
worden incidentele kosten geraamd van € 782.000. Dit betreft de totale incidentele 
kosten voor de gehele looptijd van de regeling (vijftien jaar). 
 
10.4 Adviescollege toetsing regeldruk 
Het wetsvoorstel is ter advisering voorgelegd aan het Adviescollege toetsing regeldruk 
(ATR). Het ATR adviseert om het wetsvoorstel in te dienen, nadat rekening is gehouden 
51 
W13677.K-2 

 
Volgens de onderzoekers heeft de herinvoering van de basisbeurs voor de groepen ‘15-
24 jaar’ en ‘25-45 jaar’, zowel op de korte als lange termijn, een positief effect heeft op 
het inkomen van studenten, ongeacht de hoogte van het bedrag. Voor de groepen ’46-
67 jaar’ en ‘>67 jaar’ geldt op de korte termijn een negatief effect op het inkomen. 
Hiermee is bedoeld dat deze groepen meer belasting zullen betalen of minder 
overheidsvoorzieningen zullen genieten, omdat het budget voor de basisbeurs moet 
worden opgebracht. Anderzijds is de verwachting van de onderzoekers dat ouders met 
studerende kinderen uit deze groepen op de korte termijn minder financiële druk ten 
aanzien van de ouderbijdrage zullen ervaren. Dit geldt te meer voor ouders waarvan de 
kinderen voor het eerst in aanmerking komen voor de aanvullende beurs (door de 
verhoging van de inkomensgrens voor de aanvullende beurs). Op de lange termijn 
geven de onderzoekers aan dat voor de groepen ’46-67 jaar’ en ‘>67 jaar’ een positief 
effect geldt, omdat deze groepen dan al gebruik hebben gemaakt van de wijzigingen in 
het studiefinancieringsstelsel en naar verwachting minder financiële druk ervaren op het 
moment dat zij studerende kinderen hebben.  
 
Voor het thema onderwijs beschrijft de generatietoets dat uit verschillende onderzoeken 
blijkt dat de doorstroom naar het hoger onderwijs niet is verminderd door het 
leenstelsel. Wel wijzen de onderzoekers op de knelpunten in de doorstroom tussen mbo 
en hbo, waarop wordt verwacht dat het wetsvoorstel een positief effect heeft. In de 
generatietoets staat evenwel dat dit positieve effect het effect voor het totaal aan 
studenten niet laat stijgen, omdat het een relatief kleine groep studenten betreft. De 
oudere generatiecategorieën zijn bij dit thema buiten beschouwing gelaten omdat zij 
buiten het bereik van het voorstel vallen (zij kunnen geen gebruik maken van de 
basisbeurs). 
53 
W13677.K-2 

september 2023, met dien verstande dat de tegemoetkoming die in de plaats komt van 
de voucher, vanaf een bij koninklijk besluit te bepalen tijdstip zal worden toegekend 
(naar verwachting 1 januari 2025). De inwerkingtreding van de bepalingen over de 
tegemoetkoming voor alle studenten onder het leenstelsel wordt voorzien op 1 januari 
2025. Tot slot is het streven om de bepalingen over de verruiming van de 1-
februariregeling in werking te laten treden op 1 september 2023. 
 
II. ARTIKELSGEWIJZE TOELICHTING 
 
Artikel I, onderdeel A (artikel 1.1 WSF 2000) 
Onderdelen 1 en 2. Het gegeven of een student thuis- of uitwonend is, is bij 
61
studiefinanciering in het ho van belang bij de toekenning en hoogte van de basisbeurs. 
Aangezien onder de huidige wetgeving alleen mbo-studenten aanspraak maken op een 
basisbeurs, waarbij ook in hoogte onderscheid wordt gemaakt tussen thuis- en 
uitwonenden, in is de begripsbepalingen van artikel 1.1 van de WSF 2000 alleen de 
begripsbepaling van thuis- en uitwonende mbo-student opgenomen. Nu dit wetsvoorstel 
regelt dat ook de studiefinanciering van een ho-student bestaat uit (onder andere) een 
basisbeurs, worden de begripsbepalingen van thuiswonende en uitwonende mbo-student 
uitgebreid naar ‘student’ in plaats van ‘mbo-student’.  
 
Onderdeel 3. Vanwege het vervallen van de bijverdiengrens voor mbo-studenten (artikel 
3.17 WSF 2000), vervalt de verwijzing naar dit artikel in de begripsbepaling van het 
‘toetsingsinkomen’. 
 
Artikel I, onderdeel B (artikel 1.5 WSF 2000) 
Vanwege de herinvoering van de basisbeurs voor ho-studenten, en het onderscheid dat 
daarbij wordt gemaakt tussen thuis- en uitwonende studenten, gelden de verplichtingen 
opgenomen in artikel 1.5 WSF 2000 niet langer alleen voor mbo-studenten. De term 
‘mbo-student’ wordt in de gehele bepaling daarom gewijzigd in ‘student’, zodat de 
verplichtingen uit deze bepaling voor zowel uitwonende mbo- als ho-studenten gelden. 
De verplichting dat de uitwonende student woont op het adres waaronder hij staat 
ingeschreven in de basisregistratie personen geldt niet voor de student die 
studiefinanciering ontvangt voor een opleiding buiten Nederland (artikel 2.13a voor 
mbo-studenten en artikel 2.14 voor ho-studenten).  
 
Artikel I, onderdeel C (artikel 2.17 WSF 2000) 
Vanwege de herinvoering van de basisbeurs voor ho-studenten, en het onderscheid dat 
bij de toekenning daarvan wordt gemaakt tussen de thuis- en uitwonende student, is het 
noodzakelijk dat de toepassing van artikel 2.17 ook geldt voor de ho-student.  
 
Artikel I, onderdeel D (artikel 3.1 WSF 2000) 
In artikel 3.1 WSF 2000 is neergelegd uit welke financieringsbronnen studiefinanciering 
bestaat voor opleidingen in het beroepsonderwijs en het hoger onderwijs. Vanwege de 
herinvoering van de basisbeurs voor opleidingen in het hoger onderwijs wordt in artikel 
3.1, tweede lid, opgenomen dat studiefinanciering voor een opleiding in het hoger 
onderwijs, behalve uit een basislening, een aanvullende beurs of aanvullende lening en 
collegegeldkrediet, ook bestaat uit een basisbeurs. 
 
Artikel I, onderdeel E (artikel 3.6 WSF 2000) 
                                                 
61
 Bij studiefinanciering voor opleidingen in het beroepsonderwijs is dit onderscheid tevens van 
belang bij de toekenning en hoogte van de aanvullende beurs en lening.  
55 
W13677.K-2 

 
Artikel I, onderdelen K en L (paragraaf 5.4 en artikel 5.11a WSF 2000) 
Voor mbo-gediplomeerden wordt een verruiming van de zogenoemde 1-februariregeling 
mogelijk gemaakt. Voor de overige studenten geldt deze verruiming niet (artikel 5.10 en 
5.11). In het nieuwe artikel 5.11a is geregeld dat voor de ho-student die eerder een 
opleiding in het beroepsonderwijs heeft afgerond, en die uiterlijk op 31 augustus van het 
studiejaar waarin hij voor het eerst studiefinanciering ontvangt zijn beroep op 
studiefinanciering staakt, zijn prestatiebeurs ho wordt omgezet in een gift. Daarbij geldt 
als voorwaarde dat de student niet voor 1 februari van het daaropvolgende studiejaar 
opnieuw studiefinanciering ontvangt. Eenzelfde regeling geldt voor de mbo-
gediplomeerde die voor het eerst na 1 februari van een studiejaar studiefinanciering 
ontvangt voor een opleiding in het hoger onderwijs. Het enige verschil daarbij is dat 
voor deze student geldt dat de prestatiebeurs ho wordt omgezet in een gift als de 
student op uiterlijk 31 januari van het daaropvolgende studiejaar stopt met het 
ontvangen van studiefinanciering. Daarbij geldt als voorwaarde dat de student 
gedurende het resterende deel van het studiejaar niet opnieuw studiefinanciering mag 
genieten voor een opleiding in het hoger onderwijs. Gelijk aan de artikelen 5.10 en 5.11 
geldt dat de omzetting van de toegekende prestatiebeurs ho in een gift, uiterlijk per 1 
januari van het kalenderjaar volgend op de periode waarin geen beroep mag worden 
gedaan op studiefinanciering om aanspraak te kunnen maken op de regeling, zal 
plaatsvinden.  
 
Indien de betreffende student voldoet aan de voorwaarden neergelegd in 5.10 of 5.11, 
maakt de student aanspraak op de toepassing van die regelingen, in plaats van op de 
regeling neergelegd in artikel 5.11a.  
 
Artikel I, onderdeel M (artikel 6.2a WSF 2000) 
Het huidige artikel 6.2a bevat een studieschuldkwijtscheldingsregeling voor studenten 
met een handicap of chronische ziekte. Na het binnen de diplomatermijn afronden van 
een hbo-bacheloropleiding of wo-masteropleiding kunnen studenten een bedrag van 
ongeveer € 1.380 kwijtgescholden krijgen als zij als gevolg van de handicap of 
chronische ziekte studievertraging hebben opgelopen en de studiefinancieringsduur is 
verlengd op grond van artikel 5.2b. Artikel 6.2a is met de Wet studievoorschot hoger 
onderwijs in de WSF 2000 opgenomen, omdat de bestaande voorzieningen voor 
studenten met een handicap, chronische ziekte of bijzondere omstandigheid (de 
artikelen 5.1, 5.2b, 5.6, 5.15 en 5.16) met de afschaffing van de basisbeurs 
versoberden. Nu er weer een basisbeurs wordt ingevoerd in het hoger onderwijs, bestaat 
er aanleiding om artikel 6.2a te laten vervallen. Door middel van overgangsrecht (zie de 
artikelsgewijze toelichting bij artikel I, onderdeel Y) wordt ervoor gezorgd dat studenten 
die reeds vóór de inwerkingtreding van onderhavig voorstel aanspraak maakten op 
studiefinanciering, aanspraak kunnen blijven maken op de kwijtscheldingsregeling uit 
artikel 6.2a.  
 
Artikel I, onderdeel N (artikel 6.3 WSF 2000) 
Waar nu voor mbo-studenten de rente wordt berekend op basis van het rendement op 
staatsleningen met een gemiddelde resterende looptijd van drie tot vijf jaar, wordt – als 
onderdeel van de harmonisatie van de terugbetalingsvoorwaarden in het mbo en het ho 
– voorgesteld dit te wijzigen naar het rendement op staatsleningen met een gemiddelde 
resterende looptijd van vijf jaar. Deze aanpassing leidt bij een aflosfase van 35 jaar tot 
meer evenwicht in de rentekosten die de staat betaalt op de kapitaalmarkt en de 
rentekosten die bij de student in rekening worden gebracht. 
 
Artikel I, onderdeel O (artikel 6.7 WSF 2000) 
57 
W13677.K-2 

toekenning van het levenlanglerenkrediet). In het huidige tweede lid wordt de lening die 
is ontstaan door toekenning van het levenlanglerenkrediet, in afwijking van het eerste 
lid, gelijkgesteld met de lening ho. Nu de terugbetalingsvoorwaarden van de lening ho 
ook gaan gelden voor de lening beroepsonderwijs, en de lening die is ontstaan door 
toekenning van het levenlanglerenkrediet in het eerste lid wordt gelijkgesteld met een 
lening beroepsonderwijs, is deze bepaling overbodig geworden en kan om deze reden 
vervallen. 
 
Artikel I, onderdeel T (artikel 9.1b WSF 2000) 
Vanwege de herinvoering van de basisbeurs voor ho-studenten, en het onderscheid dat 
daarbij wordt gemaakt tussen thuis- en uitwonende studenten, gelden de verplichtingen 
opgenomen in artikel 1.5 WSF 2000 ook voor de uitwonende ho-studenten. Dit betekent 
dat ook het toezicht uitgebreid zal worden naar ho-studenten die een uitwonende beurs 
ontvangen. Om deze reden dient de kring van personen waarover de daartoe 
aangewezen toezichthouders en de minister van OCW informatie uit mogen wisselen, 
uitgebreid te worden met ho-studenten. 
 
Artikel I, onderdelen U en V (artikelen 9.9 en 9.9a WSF 2000) 
Artikelen 9.9 en 9.9a bevatten de sancties die de minister kan opleggen indien de 
student zich niet heeft gehouden aan de verplichtingen uit artikel 1.5 WSF 2000. Met 
onderhavig wetsvoorstel wordt voorgesteld om artikel 1.5 WSF 2000 zodanig te wijzigen 
dat dit artikel ook van toepassing is op ho-studenten. Met het oog daarop is het 
noodzakelijk om de artikelen 9.9 en 9.9a WSF 2000 aan te passen, zodat ook deze 
bepalingen van toepassing zijn op ho-studenten.  
 
Artikel I, onderdeel W (artikel 11.1 WSF 2000) 
Onderdeel 1. Artikel 11.1 bepaalt dat de bedragen van een aantal artikelen uit de WSF 
2000 jaarlijks door de minister worden geïndexeerd. Dit geldt ook voor de bedragen 
genoemd in de artikelen 3.17 en 6.2a. Aangezien wordt voorgesteld om deze artikelen te 
laten vervallen, kunnen ook deze verwijzingen komen te vervallen. 
Onderdeel 2. Het bedrag, genoemd in artikel 6.19, tweede lid, onderdeel b, kan, net als 
artikel 6.9, derde lid, op een bij of krachtens AMvB te bepalen wijze jaarlijks aan de 
hand van de loonontwikkeling worden gewijzigd (indexatie).  
 
Artikel I, onderdeel X (artikel 12.15 WSF 2000) 
62
Mede naar aanleiding van twee aangenomen Kamermoties , wordt voorgesteld om de 
vorm van de zogenaamde ‘studievoorschotvouchers’ te wijzigen van een tegoed dat in 
mindering kan worden gebracht op de kosten van een nieuwe (geaccrediteerde) 
opleiding, naar een geldelijke tegemoetkoming. Deze tegemoetkoming zal bij studenten 
met een bestaande studieschuld in mindering worden gebracht op die schuld. Indien de 
student geen studieschuld (meer) heeft, of wanneer diens schuld lager is dan het bedrag 
van de tegemoetkoming, zal het (overige) bedrag direct aan de student worden 
uitbetaald. 
 
Met het nieuwe artikel 12.15 wordt slechts de vorm van de voucher en het moment van 
toekenning gewijzigd. Op grond van de huidige tekst van artikel 12.15 heeft de student 
recht op een voucher in het tijdvak van het vijfde tot en met negende studiejaar nadat 
hij met goed gevolg een hbo-bacheloropleiding of het geheel van een wo-
bacheloropleiding en een wo-masteropleiding heeft afgerond, en de minister van OCW 
daarvan op de hoogte is gesteld. Op grond van het nieuwe artikel 12.15 maakt de 
student aanspraak op de tegemoetkoming direct nadat hij een dergelijk ho-diploma 
                                                 
62
 Kamerstukken II 2019/20, 24724, nr. 172, en Kamerstukken II 2019/20, 35300 VIII, nr. 54. 
59 
W13677.K-2 

een tegemoetkoming in aanmerking komen. Tot slot moet de student binnen de 
diplomatermijn hoger onderwijs een diploma hebben behaald voor een opleiding als 
bedoeld in artikel 5.7. De diplomatermijn hoger onderwijs wordt geregeld in artikel 5.5 
WSF 2000. Deze termijn begint te lopen vanaf het moment dat de student 
studiefinanciering is toegekend. Omdat ook studenten die geen studiefinanciering 
hebben aangevraagd, maar daar wel aanspraak op maakten voor een tegemoetkoming 
in aanmerking komen, is in onderdeel c bepaald dat – indien een student geen 
studiefinanciering heeft aangevraagd – de diplomatermijn begint te lopen vanaf het 
moment dat hij zich voor het eerst voor het hoger onderwijs heeft ingeschreven. Deze 
drie voorwaarden brengen met zich mee dat ook studenten die, bijvoorbeeld, slechts in 
hun masterfase onder het leenstelsel hebben gestudeerd voor een tegemoetkoming in 
aanmerking komen.  
 
In het derde lid van het voorgestelde artikel 12.30 wordt de hoogte van de 
tegemoetkoming geregeld. Voor iedere maand dat een student tussen 2015 en 2023 
aanspraak maakte op studiefinanciering, wordt een bedrag van € 29,92 per maand 
toegekend. Het aantal maanden waarover een tegemoetkoming kan worden toegekend 
is gemaximeerd. Er wordt aangesloten bij artikel 5.2, eerste lid, van de wet, waarin is 
geregeld op hoeveel maanden prestatiebeurs een ho-student aanspraak maakt. Dit 
betekent concreet dat een ho-student die een hbo-bachelor afrondt, in aanmerking komt 
voor een tegemoetkoming ter hoogte van € 29,92 per maand, tot een maximum van 48 
maanden (oftewel: een tegemoetkoming van € 1.436,16). Indien de student ook een 
hbo-master heeft behaald, maakt de student aanspraak op extra prestatiebeurs op 
grond van artikel 5.2, eerste lid, onderdeel a, van de wet, en komt de student zodoende 
ook in aanmerking voor een hogere tegemoetkoming. In het geval dat een student 
daarentegen een opleiding afrondt die korter duurt dan vier jaar (de periode waarvoor 
een ho-student op grond van artikel 5.2, eerste lid, in aanmerking komt voor 
prestatiebeurs), wordt de prestatiebeurs op grond van artikel 5.7, eerste en derde lid, 
65
WSF 2000, slechts omgezet in een gift voor de duur van die opleiding. Het 
voorgestelde vierde lid bepaalt zodoende dat als artikel 5.7, eerste of derde lid, van 
toepassing is, voor de periode, genoemd in artikel 5.2, eerste lid, de in artikel 5.7 
genoemde duur moet worden gelezen. Dit betekent concreet dat een ho-student die 
bijvoorbeeld enkel een wo-bachelor afrondt, in aanmerking komt voor een 
tegemoetkoming voor maximaal drie jaar. Studenten met een handicap of chronische 
ziekte kunnen aanspraak maken op extra prestatiebeurs op grond van artikel 5.2b WSF 
2000. Zij komen zodoende, op grond van het derde lid, in aanmerking voor een hoger 
totaalbedrag aan tegemoetkoming.  
 
Het vijfde lid bevat een grondslag om bij AMvB nadere regels te stellen over onder 
andere de wijze van verstrekking van de tegemoetkoming. De tegemoetkoming zal in 
eerste instantie van de studieschuld van de student worden afgetrokken. Als een student 
geen studieschuld (meer) heeft, wordt de tegemoetkoming direct aan de student 
uitgekeerd. Tevens zal bij AMvB worden bepaald wanneer de tegemoetkoming 
ambtshalve en wanneer op aanvraag wordt toegekend. DUO beschikt enkel over de voor 
uitkering benodigde gegevens indien een student (een vorm van) studiefinanciering 
heeft aangevraagd. De tegemoetkoming kan daarom niet aan alle studenten ambtshalve 
worden toegekend. Indien noodzakelijk zullen hier dan ook nadere regels over worden 
gesteld. 
 
                                                 
65
 Artikel 5.7, zesde lid, WSF 2000 bepaalt hierbij dat een wo-bacheloropleiding wordt gelijkgesteld 
met een opleiding als bedoeld in artikel 5.7, derde lid (een hbo-bacheloropleiding, hbo-
masteropleiding of het geheel van een wo-bacheloropleiding en wo-masteropleiding) als de student 
een aanvraag tot gelijkstelling heeft ingediend.  
61 
W13677.K-2 

terugbetalingsregime van toepassing. Omdat met de Wet studievoorschot hoger 
onderwijs enkel het terugbetalingsregime voor ho-studenten is gewijzigd, is in dit artikel 
bepaald dat de schuld van studenten die onder het overgangsrecht uit artikel 12.14 WSF 
2000 vallen, wordt aangemerkt als een lening beroepsonderwijs. Aangezien met 
onderhavig wetsvoorstel de terugbetalingsregels voor een lening beroepsonderwijs 
worden gewijzigd, moet worden gewaarborgd dat deze groep debiteuren niet wordt 
geconfronteerd met een ander terugbetalingsregime. Daarom zijn het eerste en tweede 
lid van overeenkomstige toepassing op deze debiteuren, met dien verstande dat deze 
studenten geen studiefinanciering beroepsonderwijs hebben ontvangen, maar 
studiefinanciering hoger onderwijs als bedoeld in het eerste lid van artikel 12.14. Dit 
betekent concreet dat een debiteur die uitsluitend vóór inwerkingtreding van dit voorstel 
studiefinanciering conform artikel 12.14, eerste lid, heeft ontvangen, onder het oude 
mbo-terugbetalingsregime blijft vallen. Een debiteur die zowel vóór als na 
inwerkingtreding van dit voorstel studiefinanciering conform artikel 12.14, eerste lid 
heeft ontvangen, kan kiezen of hij onder het oude of nieuwe mbo-terugbetalingsregime 
wil aflossen. 
 
Artikel 6.14, tweede lid, WSF 2000 regelt hoe, in het kader van de terugbetaling, de 
draagkracht van debiteuren wordt berekend als er sprake is van partners waarvan de 
één een schuld uit een lening beroepsonderwijs heeft en de andere een schuld uit een 
lening hoger onderwijs. Genoemde wetsbepaling regelt dat dan voor elke partner 
afzonderlijk de draagkracht wordt berekend volgens de (verschillende) regels die gelden 
voor leningen beroepsonderwijs en leningen hoger onderwijs. Artikel 6.14, tweede lid, 
WSF 2000 komt te vervallen, doordat de terugbetalingsvoorwaarden voor leningen 
beroepsonderwijs en leningen hoger onderwijs met dit wetsvoorstel worden 
geharmoniseerd. Echter, door het eerste, tweede en derde lid van het voorgestelde 
artikel 12.32 WSF 2000 zullen er nog geruime tijd debiteuren zijn met een lening 
beroepsonderwijs waar de oude terugbetalingsvoorwaarden voor gelden. Voor die 
debiteuren zelf volgt al uit het eerste, tweede en derde lid van artikel 12.32 dat de 
afzonderlijke berekeningsmethode van de draagkracht, die artikel 6.14, tweede lid, WSF 
2000 voorschrijft, voor hen blijft gelden. Voor partners met een lening hoger onderwijs 
is dit geregeld in het vierde lid van artikel 12.32 WSF 2000. 
 
Artikel I, onderdeel Y (artikel 12.33 WSF 2000) 
Met onderhavig wetsvoorstel wordt de studievoucher waar de eerste vier cohorten onder 
het leenstelsel aanspraak op maken, omgezet in een tegemoetkoming. Tot de 
inwerkingtreding van de wijziging van artikel 12.15 WSF 2000 kunnen oud-studenten 
een aanvraag indienen om de studievoucher in te zetten (beoogde 
inwerkingtredingsdatum van deze wijziging is 1 september 2023). Deze bepaling regelt 
dat voor die datum ingediende aanvragen, worden afgehandeld conform het huidige 
artikel 12.15 WSF 2000 en de krachtens dat artikel opgestelde lagere regelgeving. Op 
deze aanvragen blijft het oude recht ook in de fase van bezwaar en beroep van 
toepassing. 
 
Artikel II (artikel 4.3a WTOS)  
Dit artikel regelt dat de basistoelage die uitwonende leerlingen op grond van de WTOS 
ontvangen, wordt verhoogd in schooljaar 2023-2024, met € 164,30 per maand. Dit is 
een koopkrachtmaatregel die in het verlengde ligt van de maatregel die is getroffen voor 
uitwonende studenten met een basisbeurs. Zie nader paragraaf 2.2.4 van het algemeen 
deel van de toelichting. 
De basistoelage voor uitwonende leerlingen uit artikel 4.3 WTOS wordt jaarlijks op grond 
van artikel 11.1 WTOS op 1 januari geïndexeerd. Ook op 1 januari 2024 zal dat het 
63 
W13677.K-2 

