> Retouradres Postbus 20011 2500 EA  Den Haag
Ministerie van 
 
Binnenlandse Zaken en 
Aan de Voorzitter van de Tweede Kamer
Koninkrijksrelaties
der Staten-Generaal
Turfmarkt 147
Postbus 20018
Den Haag
Postbus 20011
2500 EA  DEN HAAG
2500 EA  Den Haag
Kenmerk
2022-0000551282
Uw kenmerk
Bijlage(n)
0
Datum 21 oktober 2022
Betreft Beantwoording Kamervraag van het lid Bouchallikh 
(GroenLinks) over het bericht ‘Verpleeghuizen Curaçao in 
geldnood, ouderen moeten maaltijd delen’, ingezonden 10 juni 
2022.
Hierbij bied ik u, mede namens de staatssecretaris van Volksgezondheid, Welzijn 
en Sport, de antwoorden aan op de schriftelijke vragen die zijn gesteld door het 
lid Bouchallikh (GroenLinks) over het bericht ‘Verpleeghuizen Curaçao in 
geldnood, ouderen moeten maaltijd delen’. Deze vragen werden ingezonden op 
10 juni 2022, met kenmerk 2022Z11772. Ik verontschuldig mij graag voor de late 
toezending van bijgaande antwoorden. Deze vertraging is ontstaan als gevolg van 
onderlinge miscommunicatie met het ministerie van Volksgezondheid, Welzijn en 
Sport over de beantwoording van de vragen.    
  
De staatssecretaris van Binnenlandse Zaken en Koninkrijksrelaties 
Digitalisering en Koninkrijksrelaties 
 
 
 
 
 
Alexandra C. van Huffelen 
 
 
 
 
 
 
 
 
 
 
 
 
 
 
 
 
 
 
Pagina 1 van 5

Ministerie van 
Binnenlandse Zaken en 
Koninkrijksrelaties
kon worden gegeven vanwege het ontbreken van een gezonde financiële 
Kenmerk
2022-0000551282
verantwoording? 
Antwoord 
Dat klopt niet. Er is bij de regering van het land Nederland niet om financiële 
steun gevraagd voor dit specifieke probleem.  
Vraag 5 
Deelt u de mening dat voldoende voedsel een eerste levensbehoefte en daarmee 
een fundamenteel recht van iedere inwoner van ons Koninkrijk is? Zo nee, 
waarom niet? 
Antwoord 
Ja, die mening deel ik. 
Vraag 6 
Hoe verhoudt de situatie waarbij in een van de landen in het Koninkrijk 
onvoldoende voedsel beschikbaar is voor bewoners van verpleeghuizen zich tot de 
onderlinge waarborgfunctie uit artikel 43 lid 2 van het Statuut voor het 
Koninkrijk? 
Antwoord 
Uitgangspunt in artikel 43 Statuut is dat elk van de landen in het Koninkrijk zelf 
zorgdraagt voor de verwezenlijking van fundamentele menselijke rechten. De 
waarborgfunctie van het Koninkrijk, neergelegd in artikel 43, tweede lid, komt pas 
in beeld als in een land geen redres meer mogelijk blijkt door de organen van dat 
land. Dat is, zoals hierboven beschreven, in casu niet het geval.   
Vraag 7 
Wat doet de regering van Curaçao om te waarborgen dat iedere bewoner van een 
verpleeghuis voldoende voedsel krijgt? Op welke wijze helpt het Koninkrijk het 
land Curaçao hierbij? 
Antwoord 
In het kader van het Landspakket Curaçao hebben Nederland en Curaçao 
afgesproken om te komen tot een traject om de duurzame betaalbaarheid, 
toegankelijkheid en kwaliteit van het gehele zorgstelsel te realiseren. Daartoe 
wordt eind 2022 een rapport opgeleverd over mogelijke stelselwijzigingen. De 
Tijdelijke Werkorganisatie heeft expliciet aandacht gevraagd bij Curaçao voor de 
derdelijnszorg, waar de verpleeghuiszorg een onderdeel van is, zodat deze sector 
wordt meegenomen in dat traject. 
 
Vraag 8 
Kunt u een overzicht geven van alle relevante fundamentele menselijke rechten 
en vrijheden die in het gehele Koninkrijk gelden en die voor iedere inwoner van 
het Koninkrijk moeten worden gewaarborgd? Kunt u hierbij ook aangeven op 
Pagina 3 van 5

Ministerie van 
Binnenlandse Zaken en 
Koninkrijksrelaties
niettemin zoveel mogelijk gestreefd naar gelding van mensenrechtenverdragen in 
Kenmerk
2022-0000551282
het gehele Koninkrijk. Dit is recentelijk nog eens onderstreept in het nader 
rapport van de Koninkrijksregering op het ongevraagd advies van de Raad van 
State over het Koninkrijk, verdragen en het Unierecht (d.d. 1 september 2022, 
nog geen Kamerstuknr). Ter bevordering van dit streven hebben de landen in 
2021 een commissie ingesteld waarin zij samenwerken om de implementatie van 
mensenrechtenverdragen in een of meerdere landen van het Koninkrijk (incl. 
Caribisch Nederland) te bespoedigen. Op de werklijst van deze commissie staan 
op dit moment de volgende verdragen: 
1) Facultatief Protocol inzake de verkoop van kinderen, kinderprostitutie en 
kinderpornografie bij het Verdrag inzake de rechten van het kind 
2) Facultatief Protocol bij het Verdrag tegen foltering en andere wrede, 
onmenselijke of onterende behandeling of bestraffing 
3) Verdrag van de Raad van Europa inzake bestrijding van mensenhandel 
4) Verdrag inzake de rechten van personen met een handicap 
5) Internationaal Verdrag inzake de bescherming van alle personen tegen 
gedwongen verdwijning 
6) Verdrag van de Raad van Europa inzake het voorkomen en bestrijden van 
geweld tegen vrouwen en huiselijk geweld 
7) Verdrag betreffende de burgerrechtelijke aspecten van internationale 
ontvoering van kinderen 
De commissie is nog niet zover dat voor de implementatie van elk van deze 
verdragen een tijdpad kan worden gegeven. De totstandkoming van de benodigde 
uitvoeringsregelgeving is een verantwoordelijkheid van de landen zelf en kan tijd 
en geld vergen. De commissie onderzoekt modaliteiten voor samenwerking tussen 
de Caribische landen en Nederland die dit proces kunnen ondersteunen. De 
aandacht van de commissie gaat op dit moment vooral uit naar de implementatie 
van het Verdrag van de Raad van Europa inzake het voorkomen en bestrijden van 
geweld tegen vrouwen en huiselijk geweld (Verdrag van Istanbul). Voor Caribisch 
Nederland is de ratificatie van dit verdrag voorzien in 2025. Ook Curaçao streeft 
ernaar voor dit verdrag deze planning aan te houden. Verder wordt voor Curaçao 
op korte termijn de ratificatie verwacht van het Facultatief Protocol inzake de 
verkoop van kinderen, kinderprostitutie en kinderpornografie bij het Verdrag 
inzake de rechten van het kind. Dit verdrag is reeds in werking in beide delen van 
Nederland en in Aruba.      
      
 
1) NOS, 26 mei 2022, nos.nl/artikel/2430303-verpleeghuizen-curacao-in-
geldnood-ouderen-moeten-maaltijddelen 
 
Pagina 5 van 5

