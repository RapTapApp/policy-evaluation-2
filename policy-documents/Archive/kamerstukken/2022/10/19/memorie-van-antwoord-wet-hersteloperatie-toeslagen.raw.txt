36 151 Regels ten behoeve van de hersteloperatie toeslagen (Wet hersteloperatie 
toeslagen) 
 
Memorie van antwoord 
 
Inhoudsopgave 
 
I. ALGEMEEN ................................................................................................2 
1. Inleiding ...................................................................................................2 
2. Vragen van de leden van de fractie van de VVD .............................................2 
3. Gezamenlijke vragen van de leden van de fractie van de PvdA en GroenLinks ....6 
4. Vragen van de leden van de fractie van D66 ..................................................7 
5. Vragen van de leden van de fractie van de SP ...............................................8 
6. Vragen van de leden van de fractie van de ChristenUnie ................................12 
 
  
1 

Brede ondersteuning Nederland KOT codificatie 
Kwijtschelden bestuursrechtelijke schulden KOT codificatie 
Compensatie voor afgeloste bestuursrechtelijke schulden KOT codificatie 
Overneming en betaling privaatrechtelijke schulden KOT codificatie 
Compensatie voor afgeloste privaatrechtelijke geldschulden KOT codificatie 
Inzet van commissies KOT verplaatst 
Werkwijze samenloop aanvragen KOT verplaatst 
Terugvorderingsbevoegdheid bij misbruik KOT nieuw 
Informatieverstrekking codificatie 
Verwerking persoonsgegevens codificatie 
Delegatiegrondslagen voor specifieke uitkeringen aan gemeenten nieuw 
Overgangsrecht nieuw 
Hardheidsclausule nieuw 
 
De leden van de fractie van de VVD vragen of dit wetsvoorstel leidt tot meer 
samenhang tussen de regelingen en of de regelgeving materieel geharmoniseerd of 
vereenvoudigd wordt door het samenbrengen in dit wetsvoorstel. Ook vragen deze 
leden of dit wetsvoorstel het inzicht bij gedupeerden bevordert. Deze leden vragen, 
net als de leden van de fractie van de SP, of het leidt tot een versnelling van de 
hersteloperatie. Het onderhavige wetsvoorstel regelt dat bepalingen uit de Awir 
worden verplaatst naar dit wetsvoorstel en dat beleidsbesluiten worden 
gecodificeerd. Daarnaast worden twee nieuwe regelingen geïntroduceerd. Het 
samenbrengen van herstelmaatregelen in één wetsvoorstel leidt als zodanig niet tot 
een versnelling of vereenvoudiging van de hersteloperatie. Aan een groot deel van 
de maatregelen in dit wetsvoorstel wordt al uitvoering gegeven. Wel wordt door al 
het beleid onder te brengen in één wet de versnippering van regelgeving ongedaan 
gemaakt en wordt de vindbaarheid en de juridische grondslag van de 
hersteloperatie inzichtelijker.  
 
De leden van de fractie van de VVD vragen of het kabinet kan aangeven welke 
overheidsinstanties zijn betrokken bij de uitvoering van de kindregeling en hoe de 
afstemming ten aanzien van een goede uitvoering tussen deze overheidsinstanties 
is geborgd. Het herstel van kinderen en jongeren bestaat uit een financiële 
tegemoetkoming en gemeentelijke brede ondersteuning. De financiële 
tegemoetkoming wordt verzorgd door UHT. Gemeenten werken samen met de UHT 
om brede ondersteuning te bieden aan kinderen die in aanmerking komen voor de 
kindregeling. Met behulp van brede ondersteuning kunnen kinderen naast een 
financiële tegemoetkoming indien nodig ook andere ondersteuning ontvangen om 
hun leven weer op orde te krijgen. Er vindt veelvuldig afstemming plaats tussen de 
VNG, het ministerie van Financiën en UHT. Er wordt regelmatig gezamenlijk 
3 

betreft en of die niet geautomatiseerd kunnen worden. Handmatige verwerkingen 
zijn bijvoorbeeld het handmatig moeten reconstrueren van de terugvorderingen en 
verrekeningen in het verleden. In bepaalde situaties kan op basis van enkel data-
analyse al worden vastgesteld dat iemand gedupeerde is, bijvoorbeeld bij 
groepsgewijze institutionele vooringenomenheid zoals bij de met CAF 11 
vergelijkbare CAF-onderzoeken of bij terugvordering waar ten onrechte opzet/grove 
schuld is vastgesteld. In het overgrote deel van de gevallen moet echter handmatig 
worden bekeken of iemand daadwerkelijk gedupeerd is. Er moet bijvoorbeeld 
gekeken worden naar de reden van terugvordering en de communicatie 
daaromtrent, zoals uitvraagbrieven, herinneringen en ingestuurde reacties. Het 
ophalen en beoordelen van die contextinformatie is mensenwerk. Bij verdere 
automatisering ontstaat het risico van een gebrek aan zorgvuldigheid van de 
beoordeling en een gebrek aan erkenning en persoonlijke benadering van de 
gedupeerden. Daarnaast worden keuzes gemaakt met respect voor de balans 
tussen ruimhartigheid, zorgvuldigheid en snelheid. 
 
De leden van de fractie van de VVD vragen waarom de impact op de 
fraudebestendigheid bij de overkoepelende uitvoeringstoets als ‘ingrijpend’ staat 
aangemerkt. Zij vragen daarnaast welke maatregelen worden getroffen om de 
impact te verkleinen. Het oordeel ‘ingrijpend’ verwijst naar de impact van de 
maatregelen op de gehele uitvoering door de Belastingdienst/Toeslagen; niet 
specifiek de fraudebestendigheid. In de toets is onder meer door middel van 
vlaggen aangegeven welke impact de maatregelen hebben op specifieke 
hoofdcriteria zoals dienstverlening, informatievoorziening, fraudebestendigheid, en 
handhaafbaarheid. Per separate toets kan dit verschillen. Specifiek ten aanzien van 
fraudebestendigheid ziet Belastingdienst/Toeslagen geen ernstige risico’s. In de 
overkoepelende uitvoeringstoets heeft dit geresulteerd in een groene vlag. 
 
De leden van de fractie van de VVD vragen hoe de doenvermogentoets strookt met 
de aanbevelingen van de Nationale Ombudsman in zijn rapporten en hoe dit 
wetsvoorstel bijdraagt aan het perspectief op herstel. De Nationale Ombudsman 
schrijft in zijn rapport ‘Geen powerplay maar fairplay’ dat de 
Belastingdienst/Toeslagen het burgerperspectief onvoldoende heeft laten 
meewegen in het voorkomen van onterecht uitgekeerde kinderopvangtoeslag. In de 
hersteloperatie, die met dit wetsvoorstel onder andere wordt gecodificeerd, wordt 
zoveel mogelijk het perspectief van de ouder meegenomen om te komen tot 
integraal herstel. Het herstelproces biedt financieel herstel, herstel op het gebied 
van schulden en herstel in de vorm van brede ondersteuning op de leefgebieden, 
financiën, gezin, werk, wonen en zorg. Daarnaast is een uitgangspunt van de 
hersteloperatie dat gedupeerden op een zo laagdrempelig en eenvoudig mogelijke 
manier tot herstel kunnen komen. Dit komt onder andere tot uitdrukking bij het 
zoveel mogelijk ambtshalve toekennen van nieuwe regelingen en het contact 
tussen de persoonlijk zaakbehandelaar en de gedupeerde. Zoals toegelicht in de 
5 

gekeken worden naar een passende oplossing. Bijvoorbeeld het toepassen van de 
hardheidsclausule van artikel 9.1 of het aanpassen van wetgeving. Aangezien nu 
niet voorzien kan worden wat de aard van een dergelijk onvoorzien gevolg kan zijn, 
is nu niet te bepalen welk van deze oplossingen op dat moment in de rede zou 
liggen. 
 
4. Vragen van de leden van de fractie van D66 
 
De leden van de fractie van D66 vragen wat wordt verstaan onder breed 
ondersteunend beleid voor kinderen en jongeren. Deze leden vragen of specifiek 
aandacht wordt besteed aan zaken als een opleiding en zelfvertrouwen opbouwen. 
Als onderdeel van de kindregeling wordt aan kinderen en jongeren een kosteloos 
aanvullend instrumentarium geboden (naast de financiële tegemoetkoming en 
gemeentelijke brede ondersteuning) dat een bijdrage levert aan het leven op de rit 
krijgen en het emotioneel herstel van kinderen. Dit instrumentarium is met 
kinderen van gedupeerde ouders tot stand gebracht en adresseert hun 
belangrijkste behoeften. Mentale kwesties zoals eenzaamheid, schaamte en 
zelfvertrouwen hebben daarin een plek via een e-health app. Tevens worden er 
mogelijkheden geboden voor talentontwikkeling via het programma 
Maatschappelijke Diensttijd (programma van het Ministerie van Onderwijs, Cultuur 
en Wetenschap) en wordt lotgenotencontact gefaciliteerd, onder andere via 
gemeenschappen van lotgenoten (‘communities’). Ook is er aandacht en aanbod 
voor financiële voorlichting. Er wordt in samenwerking met kinderen en jongeren 
naar gestreefd om dit aanbod begin 2023 gereed te hebben. Via een website 
worden kinderen op de hoogte gebracht van het aanbod. 
 
De leden van de fractie van D66 vragen wat er aan de orde gaat komen in de 
evaluatie in 2025. In de evaluatie wordt de doeltreffendheid en de doelmatigheid 
van de herstelmaatregelen geëvalueerd. Daarnaast wordt aandacht besteed aan de 
uitvoering van deze maatregelen door de Belastingdienst/Toeslagen, hoeveel deze 
maatregelen vergden van het doenvermogen van gedupeerden, de mate van 
tevredenheid van gedupeerden en de ervaringen met de inzet van de in het kader 
van de hersteloperatie toeslagen in het leven geroepen onafhankelijke commissies 
(commissie van onafhankelijke deskundigen, bezwaarschriftenadviescommissie en 
de commissie aanvullende schadevergoeding werkelijke schade). 
 
De leden van de fractie van D66 vragen naar de voortgang op de verschillende 
regelingen. In het derde kwartaal van 2022 meldden nog 1.650 ouders zich aan bij 
UHT. Op peildatum 30 september 2022 waren er daarmee 57.383 aanmeldingen. 
Bij 27.260 ouders is vastgesteld dat zij gedupeerd zijn, van hen heeft 97% 
inmiddels ook minimaal € 30.000 ontvangen. Daarbij kunnen zij al snel rekenen op 
brede ondersteuning vanuit de gemeente waar ze wonen. Ook is dan al de 
schuldenregeling van kracht die gedupeerde ouders zo veel mogelijk helpt zonder 
7 

overheidsbesluit, maar de regering wel van mening is dat betrokkenen door het 
overheidshandelen gedupeerd zijn. 
 
De leden van de fractie van de SP merken op dat de Parlementaire 
Ondervragingscommissie Kinderopvangtoeslag (POK) heeft geoordeeld dat de 
slachtoffers van het toeslagenschandaal 'ongekend onrecht' is aangedaan en dat de 
beginselen van de rechtstaat door de overheid zijn geschonden. Zij vragen of de 
regering deze conclusies deelt en zo ja of de regering vindt dat institutionele 
vooringenomenheid en hardheid van het stelsel de lading van dit ongekende 
onrecht voldoende dekken. In reactie op het rapport ‘Ongekend onrecht’ heeft het 
kabinet de conclusies van de Parlementaire Ondervragingscommissie 
4
Kinderopvangtoeslag volledig onderschreven. Met de Wet hersteloperatie toeslagen 
wil de overheid de gedupeerden recht doen en hen helpen om een nieuwe start te 
maken. De overheid biedt gedupeerden een zo breed en samenhangend mogelijk 
herstel, onder andere door erkenning van de gemaakte fouten en van het leed. Het 
gebruik van de begrippen institutionele vooringenomenheid en hardheid van het 
stelsel geven inkleuring en gewicht aan de gemaakte fouten en bieden helderheid 
over de reikwijdte van de wet en dit onderstreept de conclusie van de POK dat er 
sprake was van ongekend onrecht. 
 
De leden van de fractie van de SP vragen of met die institutionele 
vooringenomenheid en de hardheid van het stelsel (en daaruit voortvloeiende 
onbillijkheden) de beginselen van de rechtsstaat zijn geschonden.  
Zoals hiervoor aangegeven heeft de regering in haar reactie op het rapport 
‘Ongekend onrecht’ de conclusies van de Parlementaire Ondervragingscommissie 
Kinderopvangtoeslag volledig onderschreven. Hierbij hoort ook de conclusie dat de 
grondbeginselen van de rechtsstaat zijn geschonden. De begrippen institutionele 
vooringenomenheid en de hardheid van het stelsel (en daaruit voortvloeiende 
onbillijkheden) geven hier nadere duiding aan.  
 
De leden van de fractie van de SP vragen of het onrecht dat de ouders is 
aangedaan niet ook is voortgekomen uit het onrechtmatig handelen van de 
overheid. De leden van de fractie van de SP vragen of het kabinet erkent dat er ten 
aanzien van de kinderopvangtoeslagen sprake is geweest van onrechtmatig 
handelen van de overheid, in casu de Belastingdienst. En zo ja, vragen de leden 
van de fractie van de SP, waarom dit dan ook niet wordt erkend in de tekst van het 
voorliggende wetsvoorstel. Met de Wet hersteloperatie toeslagen wil de overheid de 
gedupeerden recht doen en hen helpen om een nieuwe start te maken. De overheid 
biedt gedupeerden een zo breed en samenhangend mogelijk herstel, onder andere 
door erkenning van de gemaakte fouten en van het leed. Juist de gekozen 
grondslag van de institutionele vooringenomenheid maakt een ruimere compensatie 
 
4
 Kamerstukken II 2020/21, 35 510, nr. 4. 
9 

de wens van de getroffen kinderen en jongeren om snel geholpen te worden bij het 
inrichten van hun toekomst. Het kabinet kan geen inschatting maken van het 
aantal kinderen van ouders die destijds volwassen waren en mogelijk niet of 
nauwelijks getroffen waren. 
 
De leden van de fractie van de SP vragen in hoeverre de beperkte 
uitvoeringscapaciteit bij de Belastingdienst/Toeslagen invloed heeft op de generieke 
regelingen en of er voldoende uitvoeringskracht is voor het voorliggende 
wetsvoorstel. UHT heeft nu circa 1.200 FTE in dienst en is momenteel bezig met het 
opschalen van de eigen organisatie naar circa 1.900 FTE. Met de beoogde capaciteit 
voor UHT wordt er geen knelpunt voorzien in de uitvoering van de regelingen. Dat 
neemt niet weg dat voor een succesvolle uitvoering het werven van voldoende 
capaciteit altijd een aandachtspunt zal blijven. 
 
De leden van de fractie van de SP vragen hoe de uitvoering van de kindregeling 
georganiseerd is en hoe deze benodigde capaciteit zich verhoudt tot de andere 
specifieke regelingen. Dit wetsvoorstel codificeert deels lopende uitvoering en 
introduceert daarnaast nieuwe aanvullende regelingen. Zoals aangegeven in onder 
meer de aanbiedingsbrief aan de Tweede Kamer bij dit wetsvoorstel van 27 juni 
6
2022 , worden de nieuwe regelingen uit deze wet, waaronder de kindregeling, 
gefaseerd in uitvoering gebracht en wordt in de uitvoering van de aanvullende 
regelingen interferentie met de huidige herstelregelingen zo veel als mogelijk 
geminimaliseerd. Het uitgangspunt van het kabinet is dat de uitvoering van de 
aanvullende regelingen niet tot vertraging leidt van de uitvoering van de huidige 
herstelregelingen. Het is niet te voorkomen dat aanvullende regelingen een extra 
druk op de uitvoering leggen. UHT wordt voor de uitvoering van de kindregeling en 
de andere nieuwe regelingen uitgebreid. Aangezien de werkwijze voor de nieuwe 
regelingen een andere is dan bij de kinderopvangtoeslag worden medewerkers met 
een ander profiel geworven. Zo wordt interferentie met de werving voor de al 
bestaande regelingen zoveel als mogelijk voorkomen UHT verwacht daarom met de 
start van de kindregeling geen vertraging op te lopen in de lopende uitvoering. 
 
De leden van de fractie van de SP vragen om aan te geven wat het gevolg zal zijn 
voor de uitvoering van de hersteloperatie als voorliggende wetsvoorstel niet wordt 
aangenomen. Het wetsvoorstel is grotendeels een codificatie van beleidsbesluiten 
vooruitlopend op wetgeving en andere afspraken waarvan de uitvoering al enige 
tijd geleden is gestart. Maar de wet bevat ook een aantal nieuwe regelingen. Als 
het wetsvoorstel niet wordt aangenomen kan de uitvoering van deze onderdelen 
van de hersteloperatie niet van start gaan. Dat betekent bijvoorbeeld dat de 
kindregeling met een steun in de rug tot € 10.000 euro en brede ondersteuning 
voor kinderen van gedupeerde ouders niet van start kan gaan, en er geen 
 
6
 Kamerstukken II 2021/22, 36151, nr. 5. 
11 

wetsvoorstel tot een groter beroep op rechtsbijstand zal leiden en wijst op het 
gevaar van juridisering van de hersteloperatie. De Raad van State merkt op dat het 
systeem van gedane beloften de hersteloperatie ingewikkeld maakt en veel 
mankracht vereist. Ook vragen deze leden naar de stip op de horizon – de 
einddatum – waarop de hersteloperatie moet zijn afgerond. De hersteloperatie 
draait om het herstellen van dat wat er is misgegaan rond de kinderopvangtoeslag. 
De stip op de horizon is dat ouders en kinderen met behulp van het herstelproces 
een nieuwe start hebben kunnen maken. Ouders hebben aangegeven dat herstel 
verder gaat dan alleen financieel herstel. Om die reden bestaat de hersteloperatie 
uit financieel herstel, emotioneel herstel en brede ondersteuning. Het gaat om het 
horen en erkennen van iemands persoonlijke situatie. Om bij te dragen aan het 
emotioneel herstel wordt op verschillende plekken, landelijk en in gemeenten, 
gewerkt aan het (door)ontwikkelen van oplossingen. Dit gebeurt in nauwe 
samenwerking met ouders, kinderen en samenwerkingspartners.  
De verwachting is dat er nog enkele jaren nodig zijn om het herstel voor alle 
gedupeerden te realiseren. Deze verwachting is gebaseerd op het feit dat een ouder 
zich tot en met 31 december 2023 kan aanmelden, het aantal ouders dat zich tot 
nu toe heeft aangemeld, de huidige planning van de integrale beoordelingen en dat 
een ouder na de integrale beoordeling nog een verzoek bij de CWS kan doen. De 
huidige planning bij UHT is dat ouders met een aanmelddatum in het vierde 
kwartaal 2021 en 2022 voor integrale behandeling in 2025 of 2026 aan de beurt 
zijn.  
 
In het algemeen is de complexiteit van de hersteloperatie groter geworden door de 
grotere aantallen aanmeldingen en gedupeerden, complexe problemen waar zij 
mee te maken hebben en de aanvullende groepen gedupeerden die herstel 
geboden wordt. Het helpen van de gedupeerden van de problemen met de 
kinderopvangtoeslag blijft de hoogste prioriteit hebben voor het kabinet. Het 
uitgangspunt van het kabinet is dat de uitvoering van de aanvullende regelingen 
niet tot vertraging leidt van de uitvoering van de huidige herstelregelingen. Zoals 
7
eerder aangegeven in onder meer de brief van 27 juni 2022 , worden de nieuwe 
regelingen uit deze wet daarom gefaseerd in uitvoering gebracht en wordt in de 
uitvoering van de aanvullende regelingen interferentie met de huidige 
herstelregelingen zo veel als mogelijk geminimaliseerd. Het kabinet blijft kijken 
naar mogelijkheden voor verbetering en versnelling. Hiermee wordt gehoor 
gegeven aan de oproep van ouders en andere betrokkenen. Over de maatregelen 
wordt gerapporteerd in de voortgangsrapportages. Verder verwijst het kabinet naar 
de passages met betrekking tot voornoemde adviezen in de memorie van 
toelichting van dit wetsvoorstel en het nader rapport. 
 
 
7
 Kamerstukken II 2021/22, 36151, nr. 5. 
13 

departementen hebben aangegeven te willen kijken op welke wijze er meegeholpen 
kan worden aan deze wervingsopgave. UHT kijkt ook naar de wijze waarop andere 
grote (overheids-)organisaties de werving van nieuwe medewerkers ter hand 
hebben genomen. 
 
De leden van de fractie van de ChristenUnie vragen in hoeverre het forfaitaire 
bedrag voor gedupeerden toereikend is. Het beeld is nog steeds dat voor in ieder 
geval de helft van de gedupeerde ouders financieel herstel kan worden geboden 
met het forfaitaire bedrag van € 30.000. In de komende voortgangsrapportage zal 
hier meer aandacht aan worden besteed. 
 
De leden van de fractie van de ChristenUnie vragen hoe de doorlooptijd van een 
half jaar voor het uitkeren van het forfaitaire bedrag verklaard kan worden. Ouders 
die zich aanmelden als mogelijk gedupeerde van de problemen met de 
kinderopvangtoeslag krijgen zo snel mogelijk, maar uiterlijk binnen zes maanden, 
een eerste toets. Op dit moment duurt het ongeveer een maand voordat de eerste 
toets wordt gedaan. Voor ongeveer 97% van de aangemelde ouders is de eerste 
toets uitgevoerd. Als is geconstateerd dat de ouder gedupeerd is, vindt binnen 
maximaal twee weken de betaling van € 30.000 plaats. Daarbij kan de ouder snel 
rekenen op brede ondersteuning vanuit de gemeente waar diegene woont. Ook is 
dan al de schuldenregeling van kracht die gedupeerde ouders zo veel mogelijk helpt 
zonder financiële achterstanden een nieuwe start te maken.  
 
De leden van de fractie van de ChristenUnie vragen of er voldoende aanbod is van 
zorgverleners die emotionele steun kunnen bieden. Ook vragen deze leden welke 
instantie de regie heeft. Met de wet hersteloperatie beogen we om de gedupeerde 
ouders en hun kinderen verder te helpen. Naast financieel herstel richten we ons 
ook op emotioneel herstel. Emotioneel herstel is voor eenieder anders, waar de ene 
ouder behoefte heeft aan een luisterend oor, heeft de andere ouder intensievere en 
specialistische zorg nodig. Voor de laagdrempelige emotionele steun kan contact 
zijn met de lotgenotenlijn. Ook ondersteunen we ouderinitiatieven om 
voorzieningen te kunnen ontwikkelen waar emotionele steun gevonden kan worden. 
Hierbij gelden als uitgangspunten: door ouders, voor ouders en zoveel mogelijk zelf 
regie. Gedupeerde en mogelijk gedupeerde ouders ontvangen brede ondersteuning 
vanuit gemeentes op de vijf leefgebieden (financiën, wonen, zorg, gezin en werk) 
als ze dat wensen. Daarnaast is het Instituut Publieke Waarden aangesteld om 
ouders te helpen met complexere en/of vastgelopen casuïstiek die niet binnen de 
lokale aanpak behandeld kan worden. Vanwege de verschillende zorgvragen en 
zorgbehoeften is niet één instantie aan te wijzen die hier de regie over heeft. 
 
De leden van de ChristenUnie vragen of in de Catshuisregeling voldoende geborgd 
wordt dat (ex-)toeslagpartners, waar van toepassing, het forfaitaire bedrag van 
€ 30.000 onderling verdelen. De Catshuisregeling bevat hiertoe een oproep, maar 
15 

voornemen is om dat wetsvoorstel met ingang van 1 juli 2023 in werking te laten 
treden. 
 
De leden van de fractie van de ChristenUnie vragen hoe erkenning, 
geloofwaardigheid en empathie in de praktijk van de hersteloperatie toeslagen 
wordt vormgegeven. Het kabinet begrijpt dat het voor ouders belangrijk is om het 
leed dat als gevolg van de problemen met de kinderopvangtoeslag ouders is 
aangedaan, wordt erkend. Het kabinet erkent dat er in het verleden veel fout is 
gegaan, waardoor er veel ouders in de problemen zijn gekomen. Dit is aanleiding 
geweest om de hersteloperatie in te richten. Gedupeerde ouders ontvangen een 
persoonlijke brief met daarin excuses van het kabinet. Bij deze brief ontvangen zij 
ook een officiële verklaring dat de ouder geen fraudeur is met de 
kinderopvangtoeslag. Daarnaast is in de verschillende fasen van het proces 
persoonlijk contact, waarin de ouder hulp wordt geboden. Bijvoorbeeld door de 
persoonlijk zaakbehandelaar tijdens de integrale beoordeling, via het nazorgteam of 
brede-hulpteam van UHT of in het contact met de gemeente ten behoeve van de 
brede ondersteuning op de vijf leefgebieden. In dit contact wordt aandacht gegeven 
aan het onrecht dat ouders is aangedaan, waarbij als uitgangspunt geldt dat het 
verhaal van de ouder leidend is. Om verder bij te dragen aan het emotioneel 
herstel wordt op verschillende plekken, landelijk en in gemeentes, gewerkt aan het 
(door)ontwikkelen van oplossingen. Dit gebeurt in nauwe samenwerking met 
ouders, kinderen en samenwerkingspartners en richt zich zowel op individueel als 
collectief emotioneel herstel door nauw in contact te staan met ouders en kinderen 
en daarmee hun perspectief te horen. 
 
De leden van de fractie van de ChristenUnie vragen op welke wijze institutionele 
vooringenomenheid en hardheid van een concrete tegenaanpak worden voorzien. 
Onder meer met de Wet hardheidsaanpassing Awir en de Wet verbetering 
uitvoerbaarheid toeslagen zijn aanpassingen in de Algemene wet 
inkomensafhankelijke regelingen doorgevoerd om bepaalde hardheden weg te 
nemen of te verzachten en de praktische rechtsbescherming te vergroten. 
Daarnaast zijn in de kabinetsreactie op het rapport ‘Ongekend Onrecht’ diverse 
maatregelen aangekondigd om institutionele vooringenomenheid en hardheid in de 
toekomst te voorkomen. Deze maatregelen zijn breder dan alleen toeslagen. Het 
betreft onder andere een extra toetsing op de praktische werking bij veranderingen 
van wet- en regelgeving en het toewerken naar een bestuursrecht waarin de 
menselijke maat centraal staat (bijvoorbeeld door het creëren van 
beoordelingsruimte of hardheidsclausules in wetgeving). Ook vragen deze leden 
hoe het amendement Leijten om soelaas te bieden aan ouders met een te snelle 
O/GS-kwalificatie geëffectueerd wordt. In het bij de behandeling van de Wet 
9
hardheidsaanpassing Awir ingediende amendement Leijten wordt voorgesteld om 
 
9
 Kamerstukken II 2019/20, 35468, nr. 20. 
17 

en mogelijk om bij de ouder langs te gaan. Dat geldt ook voor het OTB team op de 
CAS-eilanden (Curaçao, Aruba, Sint Maarten). 
 
De leden van de fractie van de ChristenUnie vragen hoe gedupeerde ouders en hun 
kinderen in Caribisch Nederland worden geholpen, hoe de zorg op de drie eilanden 
is ingericht en of de capaciteit op orde is. Voor gedupeerde ouders in Caribisch 
Nederland (Bonaire, Saba, Sint Eustatius) is er in mei 2022 een casemanager 
gestart die valt onder de Belastingdienst Caribisch Nederland en die werkt vanuit 
Bonaire, de talen spreekt en de sociale kaart goed kent. Er zijn nu elf gezinnen die 
ondersteuning hebben gekregen of krijgen. Er is veel contact met lokale instanties 
en voor elke ouder en gezin wordt een plan van aanpak opgesteld en worden 
doelen bepaald die bijdragen aan herstel. Er is momenteel voldoende capaciteit om 
de ouders in Caribisch Nederland te ondersteunen. 
 
De leden van de fractie van de ChristenUnie vragen aan wie de bedragen, variërend 
€ 2.000 tot € 10.000 worden uitgekeerd en welke condities hiervoor gelden. Deze 
leden denken hierbij ook aan uithuisgeplaatste kinderen. Elk kind of (voormalig) 
pleegkind van de aanvrager van een kinderopvangtoeslag dat voldoet aan de eisen 
gesteld in de artikelen 2.10 en 2.11 van het wetsvoorstel komt in aanmerking voor 
de kindregeling. De vraag of en wanneer het kind het huis heeft verlaten is daarbij 
niet van belang. De bedragen die worden uitgekeerd staan genoemd in artikel 2.12 
van het wetsvoorstel. Deze zijn gestaffeld naar leeftijd. Hoe ouder het kind is op de 
peildatum, hoe hoger de tegemoetkoming.  
 
Leeftijd Bedrag 
Jonger dan zes jaar € 2.000 
Ten minste zes jaar maar € 4.000 
jonger dan twaalf jaar 
Ten minste twaalf jaar maar € 6.000 
jonger dan vijftien jaar 
Ten minste vijftien jaar maar € 8.000 
jonger dan achttien jaar 
Ten minste achttien jaar € 10.000 
 
De financiële tegemoetkoming onder de kindregeling wordt in beginsel ambtshalve 
toegekend. De Belastingdienst/Toeslagen beschikt namelijk over de gegevens van 
de meeste kinderen die onder de reikwijdte van de kindregeling vallen. 
Daarnaast heeft het kindpanel geadviseerd om zoveel mogelijk op de eigen 
rekening van kinderen uit te betalen. Hieraan wordt voldaan. Het streven is om een 
deel van de kinderen voor het einde van 2022 een tegemoetkoming uit te keren. 
Dit is afhankelijk van het moment van instemming met dit wetsvoorstel. De 
aanschrijving en betaling van de groep meerderjarige gedupeerde kinderen wiens 
gegevens en rekeningnummer al bekend zijn, wordt – conform motie Kat c.s. – met 
voorrang uitgevoerd. Daarnaast worden de ouders van minderjarige kinderen 
aangeschreven met het verzoek om de rekeningnummers van hun kinderen op te 
19 

kindgebonden budget geoperationaliseerd gaat worden indien sprake is geweest 
van institutionele vooringenomenheid. Daarnaast vragen de leden of de 
tegemoetkoming voor de drie toeslagen in een keer uitbetaald worden. De 
tegemoetkoming voor gedupeerden bij de huurtoeslag, de zorgtoeslag en het 
kindgebonden budget wordt, omdat circa 500 gedupeerden uit de vijf CAF-zaken 
die zijn aangewezen door de Adviescommissie uitvoering toeslagen al bij UHT 
bekend zijn, ambtshalve door UHT toegekend. Daarnaast gaat UHT binnen de 
overige CAF-zaken die (ook) betrekking hebben op de huurtoeslag, de zorgtoeslag 
en het kindgebonden budget ambtshalve toetsen op institutionele 
vooringenomenheid, waarna ook deze mogelijke gedupeerden ambtshalve de 
tegemoetkoming ontvangen. Als een gedupeerde voor de huurtoeslag, de 
zorgtoeslag en het kindgebonden budget bij meer dan één van deze drie toeslagen 
in aanmerking komt voor een tegemoetkoming vanwege institutioneel 
vooringenomen handelen, dan worden de bedragen die zijn teruggevorderd, niet 
zijn toegekend of niet als voorschot zijn uitbetaald bij elkaar opgeteld. Over het 
totale bedrag krijgt de gedupeerde de tegemoetkoming van 130%. In het geval van 
onterechte O/GS-kwalificatie (tegemoetkoming 30%) wordt dezelfde methode 
gehanteerd. 
 
De leden van de fractie van de Christenunie vragen hoe wordt omgegaan met de 
causale relatie tussen de toeslagenaffaire en schuldenlast. De schuldenregeling 
strekt ertoe de ouder een nieuwe start te bieden en de compensatie te beschermen. 
Daarom is besloten om bij het oplossen van zowel de publieke als private schulden 
geen causaal verband met de toeslagenaffaire te vereisen. Alle publieke schulden 
die zien op de periode voor 1 januari 2021 en alle opeisbare private 
betalingsachterstanden die voor 1 juni 2021 opeisbaar waren, worden opgelost. 
 
De leden van de fractie van de Christenunie vragen of kan worden aangegeven 
waarom ook bestuursrechtelijke schulden worden kwijtgescholden. De uitbetaling 
van € 30.000 is voor veel ouders een belangrijke stap naar herstel. Een deel van 
deze ouders heeft echter grote problemen door hun schulden, die mede 
veroorzaakt of verergerd zijn doordat er ten onrechte bedragen aan 
Belastingdienst/Toeslagen betaald moesten worden. In deze uitzonderlijke situatie, 
waarin de ouders zijn geraakt door een collectief falen van alle staatsmachten, 
vindt het kabinet dat ouders zoveel mogelijk een nieuwe start verdienen, en 
daarmee met geld uit de compensatie een nieuwe start kunnen verwezenlijken. 
Daarom is besloten om de bestuursrechtelijke schulden bij een aantal publieke 
uitvoeringsinstanties, en gemeentes en waterschappen, ambtshalve kwijt te 
schelden. 
 
De leden van de fractie van de ChristenUnie vragen om de praktische gevolgen toe 
te lichten van het moratorium dat geldt voor een (kinder)alimentatieschuld, 
waardoor een ouder of zijn partner die schuld aan een ex-partner niet hoeft te 
21 

Afbetaalde schulden 
Omdat de schuldenregeling later ingevoerd is dan de start van het uitbetalen van 
de Catshuisregeling, is besloten om de ‘al betaalde schulden-regeling’ in te voeren. 
Deze regeling is alleen bedoeld om ervoor te zorgen dat de ouder alsnog over z’n 
compensatie kan beschikken, zoals ook het geval zou zijn als de schuldenregeling 
eerder zou hebben bestaan. 
 
Een extra regeling voor schulden die in het verleden (vóór het ontvangen van 
compensatie) betaald zijn, sluit niet aan bij het doel van de schuldenregeling, is 
qua uitvoering mogelijk fraudegevoelig en kan leiden tot overcompensatie, omdat 
dit mogelijk al in de compensatie zit. 
 
De leden van de fractie van de ChristenUnie vragen of de rol van gemeenten in de 
hersteloperatie nader kan worden toegelicht. Naast financiële compensatie hebben 
ouders vaak behoefte aan ondersteuning op andere terreinen om een nieuwe start 
te kunnen maken. Gemeenten bieden vanuit die behoefte brede ondersteuning. Dit 
doen gemeenten sinds september 2020. Alle ouders die zich gemeld hebben bij 
UHT kunnen, als zij daaraan behoefte hebben, van gemeenten ondersteuning 
krijgen op vijf leefgebieden (wonen, werk, financiën, zorg en gezin). Gemeenten 
inventariseren de hulpvra(a)g(en) en stellen een plan van aanpak op. Het plan van 
aanpak is maatwerk, waarbij de gemeente kijkt wat de ondersteuningsbehoefte van 
de ouder en diens gezin is en welke inzet nodig is om zoveel mogelijk een nieuwe 
start te faciliteren. De ondersteuning houdt geen rekening met causaliteit noch is er 
een inkomens- of vermogenstoets voor toegang tot de brede ondersteuning. Indien 
na herbeoordeling blijkt dat de ouder niet als gedupeerde ouder wordt erkend, 
wordt de brede ondersteuning binnen 30 dagen beëindigd. Indien de ouder als 
gedupeerde ouder wordt erkend, behoudt deze de toegang tot de brede 
ondersteuning indien dat nodig is om een nieuwe start te faciliteren. Gezamenlijk 
vormen het financieel herstel vanuit UHT, de brede ondersteuning van gemeenten 
en de schuldenaanpak de bouwstenen voor herstel.  
 
De leden van de ChristenUnie vragen of de mogelijkheid om in beroep te gaan 
tegen een afgewezen compensatiebeschikking laagdrempelig genoeg is om 
adequate rechtsbescherming te bieden. De rechtsbescherming tegen een 
afwijzende compensatiebeschikking is in de ogen van het kabinet adequaat en 
laagdrempelig. Indien UHT het voornemen heeft een aanvraag van compensatie af 
te wijzen, dan wordt dit voornemen eerst voor advies voorgelegd aan de commissie 
van onafhankelijke deskundigen. Als de aanvrager van compensatie bezwaar maakt 
tegen de afwijzing, vindt op basis van dit bezwaar een algehele heroverweging 
plaats door UHT en wordt het bezwaar voor advies voorgelegd aan de 
onafhankelijke bezwaarschriftenadviescommissie. UHT investeert in het in gesprek 
gaan met aanvragers, waarbij bijvoorbeeld wordt gekeken naar de mogelijkheid 
van mediation in bezwaar. Als een bezwaarmaker na het doorlopen van het 
23 

maatregelen die op dit moment al worden uitgevoerd op basis van een combinatie 
van beleidsbesluiten en wetgeving. Daarnaast voorziet het wetsvoorstel in twee 
nieuwe regelingen, namelijk de regeling voor gedupeerden in de huurtoeslag, 
zorgtoeslag en het kindgebonden budget en de kindregeling. Het kabinet heeft uw 
Kamer bij brief d.d. 4 oktober 2022 gevraagd of u mogelijkheden ziet om dit 
wetsvoorstel vóór 1 november 2022 af te ronden of, indien dit niet mogelijk blijkt, 
begin november 2022. De reden hiervoor is dat kinderen en jongeren die in 
aanmerking komen voor de kindregeling al geruime tijd wachten. Ook speelt het 
herstel gericht op de kinderen een belangrijke rol in het herstel voor ouders.  
 
De Staatssecretaris van Financiën – Toeslagen en Douane, 
 
 
 
 
 
Aukje de Vries 
 
 
 
 
25 

