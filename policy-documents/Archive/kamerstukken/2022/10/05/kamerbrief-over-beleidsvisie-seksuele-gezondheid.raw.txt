> Retouradres Postbus 20350 2500 EJ Den Haag
Bezoekadres:
De Voorzitter van de Tweede Kamer
Parnassusplein 5
der Staten-Generaal
2511 VX Den Haag
Postbus 20018
www.rijksoverheid.nl
2500 EA  DEN HAAG
Kenmerk
3430926-1034587-PG
Uw brief
Bijlage(n)
1
Correspondentie uitsluitend 
richten aan het retouradres 
met vermelding van de datum 
Datum 5 oktober 2022 en het kenmerk van deze 
brief.
Betreft Beleidsvisie seksuele gezondheid
Geachte voorzitter, 
Seksuele gezondheid is een belangrijk onderdeel van iemands mentale en fysieke 
welzijn en gezondheid. Voor u ligt onze beleidsvisie over seksuele gezondheid. Dit 
kabinet onderschrijft de werkdefinitie van seksuele gezondheid door de WHO, 
welke luidt: “Seksuele gezondheid is een met seksualiteit verbonden toestand van 
fysiek, emotioneel, mentaal en sociaal welzijn. Seksuele gezondheid is dus meer 
dan alleen de afwezigheid van ziekte, disfunctie of zwakte. Seksuele gezondheid 
vereist een positieve en respectvolle benadering van seksualiteit en seksuele 
relaties. Seksuele gezondheid vereist ook het mogen en kunnen aangaan van 
plezierige en veilige seksuele ervaringen; zonder dwang, discriminatie en geweld. 
Om seksuele gezondheid te bereiken en te behouden, moeten de seksuele rechten 
1
van alle personen worden gerespecteerd, beschermd en gerealiseerd.”  
 
Seksuele gezondheid is dus meer dan de afwezigheid van seksueel overdraagbare 
aandoeningen (soa’s) of hiv, het voorkomen van onbedoelde zwangerschappen of 
het voorkomen van seksueel grensoverschrijdend gedrag of seksueel geweld. Het 
is het vermogen om seksueel je eigen regie te voeren. Op individueel niveau 
vereist dit kennis, vaardigheden en vrijheid om naar eigen invulling plezierige, 
veilige en gelijkwaardige seksuele belevingen te kunnen aangaan. Van de 
samenleving vereist dit goede voorlichting en opvoeding, laagdrempelige 
ondersteuning en zorg. Het vergt een maatschappelijke context waarin wordt 
onderkend dat seksuele gezondheid ertoe doet voor iemands mentale en fysieke 
welzijn en gezondheid en waarin seksuele gezondheid, seksualiteit, seksueel 
plezier en wensen en grenzen bespreekbaar zijn. 
 
Voor dit kabinet staat deze brede en positieve benadering van het toerusten én 
beschermen van de samenleving op het gebied van seksuele gezondheid buiten 
kijf. Met de voorgenomen inzet willen we deze kabinetsperiode de seksuele 
gezondheid in Nederland verder verstevigen en in die breedte positioneren. De 
waarden voor seksuele gezondheid – persoonlijke autonomie, weerbaarheid, 
 
1
 Te raadplegen via https://www.who.int/teams/sexual-and-reproductive-health-and-
research/key-areas-of-work/sexual-health/defining-sexual-health.  
Pagina 1 van 19

 
Kenmerk
Deze beleidsvisie en speerpunten zijn tot stand gekomen in afstemming met en 3430926-1034587-PG
met input van diverse partijen op het gebied van seksuele gezondheid, zoals het 
RIVM, GGD-GHOR Nederland en diverse coördinerende centra voor seksuele 
gezondheid (CSG) van de GGD’en, Rutgers en Aidsfonds - Soa Aids Nederland. In 
de onderstaande hoofdstukken wordt eerst geschetst hoe de seksuele 
gezondheidsbevordering en -bescherming is georganiseerd en welke taak de 
overheid daarin heeft. Per onderdeel geven we een analyse, gevolgd met 
speerpunten. 
1. Taak overheid 
Seksuele gezondheid en seksueel gedrag zijn in belangrijke mate een 
privéaangelegenheid. Wanneer er een maatschappelijk en volksgezondheidsbelang 
speelt heeft de overheid een taak in het bevorderen van de seksuele gezondheid 
en het welzijn van de bevolking en het bijdragen aan het voorkomen van 
maatschappelijke problemen, zoals soa’s, onbedoelde zwangerschappen en 
seksueel grensoverschrijdend gedrag of seksueel geweld.  
 
Dit doen we door te faciliteren en stimuleren dat mensen zelf goed geïnformeerde 
keuzes kunnen maken op gebied van seksuele gezondheid en seksualiteit. Wat die 
keuzes zijn, is voor eenieder om zelf te bepalen. Die vrijheid om te zijn wie je zelf 
wilt zijn, te doen waarvoor je zelf kiest en te houden van wie je zelf wilt, dient te 
worden ondersteund door het beleid dat de overheid voert. Te denken valt aan 
algemene publieksvoorlichting en seksuele vorming via het onderwijs. Ook draagt 
de overheid zorg voor kwalitatief goede en toegankelijke zorg- en ondersteuning, 
bijvoorbeeld via de aanvullende seksuele gezondheidszorg of abortuszorg. 
Hiermee helpen we problemen te voorkomen, maar bieden we ook hulp en 
begeleiding wanneer iemand zich toch in een onbedoelde situatie bevindt. 
Voorbeelden hiervan zijn via keuzehulpgesprekken bij een onbedoelde 
zwangerschap. Randvoorwaarden schetsen we via wetgeving, bijvoorbeeld via de 
Regeling Aanvullende Seksuele Gezondheidszorg (ASG) en de verplichte 
kerndoelen in het onderwijs.  
 
Uitvoering van de publieke seksuele gezondheidszorg 
Seksuele gezondheidszorg is zowel onderdeel van de curatieve gezondheidszorg 
als de publieke gezondheidszorg. Deze zorgdomeinen fungeren idealiter als keten, 
waarbij zij elkaar aanvullen. Goede samenwerking draagt bij aan effectieve en 
efficiënte zorg en ondersteuning. De publieke gezondheidszorg is geborgd in de 
Wet publieke gezondheid (Wpg), gemeenten zijn verantwoordelijk voor de 
uitvoering ervan. Hieronder wordt geschetst hoe de taak van de overheid gestalte 
krijgt in de publieke seksuele gezondheidszorg. 
 
De publieke seksuele gezondheidszorg bestaat allereerst uit de collectieve 
preventie-inzet, waarmee de seksuele gezondheid van de algehele bevolking en 
specifieke groepen wordt verbeterd. Zo kan iedere jongere terecht bij 
www.sense.info voor betrouwbare informatie over seksualiteit en seksuele 
gezondheid. Als een jongere toch nog aanvullende of verdiepende vragen heeft, 
kan deze terecht via de telefonische Sense-infolijn of de chat functie.  
 
Personen kunnen ook behoefte hebben aan individuele ondersteuning bij seksuele 
gezondheidsproblemen, waaronder vermoedens van ongewenste zwangerschap, 
Pagina 3 van 19

4
aangehaalde werkdefinitie van de WHO worden vertaald naar een meetbare 
Kenmerk
definitie en indicatoren. Voorts wordt bekeken welke databronnen kunnen worden 3430926-1034587-PG
benut voor deze indicatoren en welke gegevens ontbreken.  
 
Bepaalde aspecten van seksuele gezondheid zijn wel goed in beeld. In Nederland 
is bijvoorbeeld een gedegen monitoring en surveillance van de risicogroepen op 
soa’s en hiv, waardoor wij veel weten over risico-indicatoren voor soa-transmissie, 
bijvoorbeeld via het jaarlijkse soa-rapport van het RIVM en de surveillance rond 
de PrEP-pilot.  
 
Bekend is echter ook al dat er over bepaalde onderdelen van seksuele gezondheid 
géén goed beeld bestaat. Er is bijvoorbeeld geen representatief beeld van het 
voorkomen van soa’s in de algehele bevolking. De data rond soa’s en hiv zijn 
daarnaast slechts één onderdeel van de seksuele gezondheid. Ook is er 
onvoldoende leefstijlmonitoring van de staat van seksualiteit en seksuele beleving. 
Denk aan de mate waarin personen over kennis en vaardigheden beschikken in 
onderwerpen als het geven en herkennen van toestemming, wensen en grenzen, 
het kiezen voor anticonceptie, seksuele weerbaarheid en gedeelde wederkerigheid, 
attitudes rond abortus en gender- en seksediversiteit en het voorkomen van 
grensoverschrijdend gedrag. Idealiter zou daarbij ook aandacht moeten zijn voor 
kwetsbare posities, zoals het hebben van een beperking of het ervaren van een of 
meerdere stigma’s. Ook zou zicht gehouden moeten worden op de impact van 
(chronische) aandoeningen op iemand zijn seksuele gezondheid. Deze aspecten 
5
komen deels terug in bestaande monitors , maar uit de verkenning zal blijken 
welke aspecten nog onvoldoende structureel worden gemonitord.  
 
Er zijn in Nederland diverse databronnen die potentieel benut kunnen worden om 
dit algemene beeld van de seksuele gezondheid in Nederland te verkrijgen. 
Onderdeel van de verkenning is daarom te bekijken in hoeverre deze 
meegenomen kunnen worden in het beeld van seksuele gezondheid, waarbij de 
privacy van betrokkenen en wettelijke grondslagen voor gegevensdeling worden 
geborgd. Denk aan de registraties van de seksualiteitsspreekuren bij de CSG’s die 
iets zeggen over seksueel welzijn. Ook de JGZ heeft een wettelijke taak op het 
gebied van seksuele gezondheid en kan potentieel een bron van informatie 
6
bieden. Net als gegevens uit het programma Nu Niet Zwanger, registraties van 
abortusklinieken en andere zorgsectoren waar patiënten komen in verband met 
seksuele problemen, gegevens van veiligheidspartners en gegevens van de centra 
voor seksueel geweld.  
 
Tot slot is de financiering van de eerdergenoemde onderzoeken Seksuele 
 
4
 Zie pagina 1.  
5
 Bijvoorbeeld de jaarlijkse leefstijlmonitor van het RIVM. Onderdeel van de 
leefstijlmonitoring is de vijfjaarlijkse verdiepende monitor Seksuele gezondheid in Nederland 
en de vier- à vijfjaarlijkse monitor Seks onder je 25e. Dit zijn samenwerkingen met 
respectievelijk Rutgers en het RIVM, en Rutgers, het RIVM en Aidsfonds - Soa Aids 
e
Nederland. Aan Seks onder je 25 nemen ook scholen deel. Daarnaast hebben deelnemers 
aan de verdiepende monitor tussen 18 en 35 jaar kunnen deelnemen aan een peiling naar 
het voorkomen van chlamydia en gonorroe (PECAN). 
6
 Deze taak behelst individuele of groepsgerichte voorlichting, advies, instructie en 
begeleiding, gericht op het ondersteunen van ouders en jeugdigen over seksueel gedrag en 
seksuele weerbaarheid. Zie het Besluit Publieke Gezondheid, onder artikel 6.  
Pagina 5 van 19

seksueel geweld en de veiligheidsgevoelens van bi+ personen veel ongunstiger 
Kenmerk
(geworden) dan van heteroseksuele, homoseksuele en lesbische mensen in 3430926-1034587-PG
Nederland en is een op de drie biseksuele vrouwen de afgelopen vijf jaar 
slachtoffer geweest van fysiek seksueel geweld. In de emancipatienota die dit 
najaar verschijnt, zet het kabinet uiteen wat het voor emancipatie van lhbtiq+ zal 
doen deze kabinetsperiode.  
Jongeren hebben daarnaast minder kennis over seks. Zij beoordelen hun seksuele 
voorlichting op school met een 5,8. Zij willen onderwijs dat verder gaat dan 
onderwerpen als veilige seks, het voorkomen van onbedoelde zwangerschap en 
andere biologische aspecten en ook gericht is op daten, online gedrag, diverse 
relatievormen, seksueel plezier, wensen, grenzen en consent. Ook willen jongeren 
aandacht voor en normalisatie van sekse- en genderdiversiteit. Jongeren ervaren 
meer seksuele problemen dan voorheen, geven aan onzeker te zijn over hun 
lichaam, het lastig te vinden over seksuele problemen te praten, zoals pijn bij 
10
vrijen, en zijn nog te vaak slachtoffer van shame-sexting en seksueel 
grensoverschrijdend gedrag. Daarnaast zijn jongeren vergeleken met 2012 wat 
minder met hun ouders en vrienden gaan praten over verliefdheid, seks, 
anticonceptie en soa’s. Ook ouders vinden het soms moeilijk om met hun kinderen 
11
over seks te praten.  
Het belang van een positieve en brede benadering van seksuele gezondheid is 
12
groot. Brede relationele en seksuele vorming hangt samen met het bewuster 
beginnen aan seks, meer consistent gebruik van voorbehoedsmiddelen en een 
lager cijfer onbedoelde zwangerschappen. Dergelijke voorlichting lijkt bij te dragen 
aan meer kennis, een positiever zelfbeeld, betere vaardigheden en meer zelfregie 
en vermindert daarmee het risico op seksuele grensoverschrijding (in zowel de rol 
13
als slachtoffer als die van pleger), soa en onbedoelde zwangerschap.  
Het ervaren van seksueel genot, plezier en een positief seksueel zelfbeeld maakt 
deel uit van seksuele gezondheid, en daarmee van de mentale gezondheid en 
14
fysieke gezondheid. Als het seksueel welzijn door die persoon als goed wordt 
 
via https://www.scp.nl/binaries/scp/documenten/publicaties/2022/07/05/lhbt-monitor-
2022/SCP+LHBT+Monitor+2022.pdf.  
10
 Het ongewenst online verspreiden van (gemanipuleerd) seksueel getint beeldmateriaal, 
met als doel de afgebeelde persoon aan de schandpaal te nagelen.  
11
 Diverse onderzoeken: Cense, M., Grauw, de, S., and M. Vermeulen (2020). ‘Sex is not just 
about ovaries.’ Youth participatory research on Sexuality Education in the Netherlands. 
International Journal of Environmental Research and Public Health. 17(22), 8587. Rutgers & 
ste
Aidsfonds – Soa Aids Nederland. (2017). Seks onder je 25 . Te raadplegen via 
https://seksonderje25e.nl/files/uploads/Onderzoeksboek%20Seks%20onder%20je%2025e
%202017.pdf. Movisie & Universiteit Utrecht. (2022). Seksualiteit en seksuele opvoeding. Te 
raadplegen via https://www.movisie.nl/sites/movisie.nl/files/2022-03/Onderzoeksrapport-
seksualiteit-en-seksuele-opvoeding-8.3.22.pdf.  
12
 Door Unesco (2018) als volgt gedefinieerd: “Een op het curriculum gebaseerd proces van 
onderwijzen en leren over de cognitieve, emotionele, lichamelijke en sociale aspecten van 
seksualiteit. Het streeft ernaar kinderen en jongeren toe te rusten met kennis, 
vaardigheden, attitudes en waarden die hen in staat stellen hun gezondheid, welzijn en 
waardigheid te realiseren; respectvolle sociale en seksuele relaties te ontwikkelen; inzicht te 
krijgen in hoe hun keuzes van invloed zijn op hun eigen welzijn en dat van anderen; en hun 
rechten te begrijpen en te kunnen beschermen gedurende hun hele leven.” 
13
 O.a. Bonjour, M. & Vlugt, I. van der. (2018). Comprehensive sexuality education. 
Knowledge file. Te raadplegen via https://rutgers.international/resources/knowledgefile-cse/.  
14
 Laan, E.T.M., Klein, V., Werner, M.A., Lunsen, R.H.W. van., Janssen, E. (2021). In Pursuit 
of Pleasure: A Biopsychosocial Perspective on Sexual Pleasure and Gender. International 
 
Pagina 7 van 19

 
Kenmerk
Het risico bestaat dat deze diverse aanpakken versplinteren en dat daardoor de 3430926-1034587-PG
effectiviteit afneemt. Zo kunnen groepen in kwetsbare posities vanuit 
verschillende invalshoeken rondom seksuele gezondheid worden benaderd, met 
het risico dat zij worden overvraagd. Daarom zal het beleid van VWS op het 
gebied van seksuele gezondheid meer integraal worden vormgegeven waar kan en 
nodig is, bijvoorbeeld in voorlichting en monitoring. Dit houdt in dat specifiek 
gerichte inzet kan blijven bestaan, en dat in samenwerking en visievorming de 
integraliteit is geborgd. We roepen gemeenten en GGD’en op dit ook te doen, 
bijvoorbeeld door eigen beleid te vormen vanuit een integrale visie, en in 
richtlijnen in te zetten op gerichte samenwerking of doorverwijzing.  
 
De komende jaren zullen we met gemeenten ook in gesprek gaan over wat nodig 
is om seksuele gezondheid op lokaal niveau te bevorderen, wat gemeenten 
kunnen doen en hoe VWS hierin kan ondersteunen. Deze ondersteuning biedt het 
ministerie van VWS sinds 2011, bijvoorbeeld via het themadeel seksuele 
17
gezondheid van de Handreiking Gezonde Gemeente . Hieraan raakt de huidige 
inzet om te komen tot een regionale aanpak seksueel geweld. In een pilot met vijf 
regio’s worden bouwstenen ontwikkeld om gemeenten handvatten te bieden bij 
het inrichten van een integrale, effectieve aanpak seksueel geweld op regionaal 
niveau. Hierbij is preventie van seksueel geweld ook nadrukkelijk onderdeel.  
 
Lokale aandacht voor het verminderen van gezondheidsachterstanden 
Ook op het terrein van seksuele gezondheid is aandacht voor 
gezondheidsachterstanden nodig. Door in te zetten op het verminderen van 
seksuele gezondheidsachterstanden worden individuen beter in staat gesteld om 
zelf de regie te nemen over hun seksuele gezondheid en weten zij het 
ondersteunings- en zorgaanbod via de ASG beter te vinden.  
 
18
Bekend is dat specifieke groepen in kwetsbare posities momenteel met de inzet 
op seksuele gezondheidsbevordering niet goed bereikt worden. We zullen een 
verkenning laten uitvoeren naar welke groepen dit precies zijn. Voor een deel is 
dit al in kaart gebracht, maar onzeker is of dit beeld volledig is. De verwachting is 
dat deze groepen (deels) overlappen met groepen een hoger risico op soa-
transmissie of een onbedoelde zwangerschap, deze verwachting zal worden 
getoetst.  
 
Daarnaast zal in deze verkenning worden bekeken hoe deze groepen wel bereikt 
kunnen worden, waar hun behoefte wat betreft zorgverlening ligt en hoe deze 
groepen wel bereikt kunnen worden. Daarbij wordt de cultuursensitiviteit van het 
huidige ondersteunings- en zorgaanbod ook meegenomen. We willen in deze 
verkenning ook in beeld brengen in hoeverre dit groepen zijn die ook op andere 
 
17
 Te raadplegen via https://www.loketgezondleven.nl/gezondheidsthema/seksuele-
gezondheid 
18 e
 Vanuit de monitor Seks onder de 25 en Seksuele gezondheid in Nederland is bekend dat 
dit in ieder geval gaat om praktisch opgeleiden, laaggeletterden, nieuwkomers, mensen met 
een licht verstandelijke of lichamelijke beperking of psychische problematiek. Andere 
groepen in kwetsbare posities betreffen mensen uit kwetsbare opvoedsituaties, mensen die 
afhankelijk zijn van zorg en mensen die leven in armoede. Ook weten we dat juist rond 
seksuele gezondheid gender en seksualiteit extra kwetsbaarheden meenemen, zal ook hier 
aandacht voor zijn. 
Pagina 9 van 19

over seksueel (grensoverschrijdend) gedrag en seksueel geweld, met aandacht 
Kenmerk
voor welke (informatie)bronnen (het meest) samenhangen met normen en 3430926-1034587-PG
waarden over seksueel gedrag en de ‘vindplaatsen’ waarop jongeren en ouders of 
opvoeders effectief bereikt kunnen worden. Met name de resultaten uit dit 
onderzoek voor wat betreft het bereiken van ouders opvoeders zullen we 
meenemen in de gesprekken met de gemeenten over het bevorderen van de 
seksuele gezondheid.  
 
b3. Handelingsverlegenheid van zorg- en hulpverleners verminderen 
Het bevorderen van seksuele gezondheid betekent ook aandacht hebben voor 
seksuele gezondheid in zorg- en welzijnsrelaties. Op veel plekken heerst nog een 
taboe op het bespreekbaar maken van seksuele gezondheid, inclusief een 
mogelijke kinderwens, of weten zorgverleners en hulpverleners niet altijd hoe ze 
het gesprek over dit onderwerp kunnen starten en voeren. Er kan ook bij 
zorgverleners sprake zijn van (onbewuste) vooroordelen of kennistekort. Ook voor 
patiënten is het vaak een gevoelig onderwerp. Zij vinden het overwegend moeilijk 
20
om met hun huisarts over seksuele gezondheid te praten.  
 
Dat is een gemis, want seksuele gezondheid is een onderdeel van iemand zijn 
algehele gezondheid en welzijn. In de zorg kan bijvoorbeeld gesproken worden 
over seksuele problemen zoals pijn bij vrijen, soa’s. Maar ook over seksuele 
weerbaarheid en het aangeven van wensen en grenzen. Het bespreekbaar maken 
door zorg- en hulpverleners kan bijdragen aan de normalisatie van seksuele 
gezondheid en seksualiteit, waardoor patiënten en cliënten met de professionals 
gemakkelijker behoeften of problemen durven te bespreken. Deze normalisatie 
draagt er mogelijk in andere situaties aan bij dat deze patiënten en cliënten 
gemakkelijker hun grenzen en wensen durven aan te geven. Uit onderzoek is 
namelijk bekend dat gebrekkige communicatieve vaardigheden in het aangeven 
21
van wensen en grenzen samenhangt met seksueel grensoverschrijdend gedrag. . 
Zorgprofessionals hebben ook een signalerende rol bij seksuele 
gezondheidsvragen of problemen die kunnen voortkomen uit bepaalde 
aandoeningen of uit nare ervaringen, en bij seksuele gezondheidsproblemen die 
bepaalde gezondheidsklachten veroorzaken. 
 
Vanuit het Nationaal Actieplan Seksueel Geweld en Seksueel Grensoverschrijdend 
Gedrag wordt dit najaar een verkenning uitgevoerd naar welke mogelijkheden er 
zijn om het goede gesprek over seksuele gezondheid en seksualiteit tussen zorg- 
en hulpverleners en patiënten/cliënten te stimuleren en faciliteren. We zullen 
bezien op welke manier de resultaten van dit onderzoek tot uitvoering kunnen 
worden gebracht.  
 
 
 
 
 
20
 Rutgers. (2017). Seksuele gezondheid in Nederland. Te raadplegen via 
https://rutgers.nl/wp-content/uploads/2021/03/Seksuele-Gezondheid-in-Nederland-
2017.pdf. 
21
 Stichting Rutgers, Soa Aids Nederland. (2022). Wat werkt dossier . Te raadplegen via 
https://www.loketgezondleven.nl/sites/default/files/2022-
03/WatWerkt_Seksuele_gezondheid_onderwijs.pdf 
Pagina 11 van 19

positie verkeren, zoals MSM met een bepaalde religieuze achtergrond. Voor deze 
Kenmerk
groepen is het nodig meer en soms andere inspanningen te verrichten om deze 3430926-1034587-PG
groepen te bereiken. Outreach-activiteiten om deze groepen te bereiken staan 
echter op verschillende plaatsen onder druk, omdat deze meer tijd en inspanning 
26
vergen en niet perse resulteren in meer consulten of een hoog vindpercentage. 
Het is echter de vraag of deze uitkomstmaten leidend zouden moeten zijn. Een 
gebrek aan aandacht voor personen in kwetsbare posities – binnen de 
risicogroepen – kan gezondheidsverschillen vergroten. Tegelijkertijd is het 
vindpercentage wel van belang vanuit het oogpunt van infectieziektebestrijding 
om transmissieketens te doorbreken, en zorgt een shift in aandacht voor deze 
groepen tot een trendbreuk in de jaarlijkse surveillance gegevens. 
 
Op individueel niveau brengt de financiële en personele krapte bij de CSG’s het 
risico op grotere ziektelast mee. Op collectief niveau leidt dit dus tot groeiende 
gezondheidsverschillen en een groter risico op soa-transmissie (geen vroegtijdige 
doorbreking transmissieketen). Ook kan de kwaliteit van zorg onder druk komen 
te staan, is er een risico op minder landelijk dekkend bereik van de ASG en wordt 
het moeilijker om de medische eindverantwoordelijkheid te borgen door gebrek 
aan juist geschoolde artsen.  
 
Er wordt – mede vanwege de ervaren capaciteitsproblemen – meer gewezen op 
samenwerking met de reguliere zorg. Echter, ook de eerstelijns zorg ervaart een 
(te) hoge werkdruk. Het verplaatsen van delen van de soa-zorg naar de huisarts is 
daarom een verplaatsing van het probleem. Ook verplaatsing naar de 
tweedelijnszorg zal de financiële houdbaarheid niet ten goede komen. Bovendien 
wordt seksuologische zorg in de tweedelijnszorg momenteel alléén vergoed, indien 
een seksueel probleem gepaard gaat met een DSM-5 diagnose.  
 
Het Nederlandse zorgstelsel profiteert van de ASG, aangezien vroegtijdige 
opsporing van ziekten of seksuele problemen bijdraagt aan het voorkomen van 
oplopende zorgkosten. Dit vraagt om een breder gesprek over de rol van de ASG 
binnen dit zorgstelsel, waaronder de betrokkenheid van zorgverzekeraars en 
andere zorgprofessionals. De publieke seksuele gezondheidszorg is iets om trots 
op te zijn, en verdient nu extra aandacht via de volgende acties.  
 
c1. Verbetering regeling Aanvullende Seksuele Gezondheidszorg 
Toekomstverkenning positionering ASG-regeling binnen zorgstelsel 
We starten met een toekomstverkenning naar de positionering van de ASG-
regeling binnen het zorgstelsel waarmee bovenstaande vraagstukken 
geadresseerd worden. Daarbij zal gekeken worden in hoeverre de ASG-regeling 
nog voldoende passend is bij de uitdagingen van deze tijd en de toekomst, met 
bijzondere aandacht voor het aanvullende karakter op de collectieve preventie en 
27
curatieve zorg. Tevens wordt gekeken welke aanpassingen van de ASG-regeling 
nodig zijn, indien blijkt dat de huidige ASG-regeling niet langer hierbij aansluit. 
Over de precieze vraagstellingen zal afstemming plaatsvinden met het RIVM en de 
 
26
 Binnen sommige CSG’s wordt gestuurd op het aantal consulten of het vindpercentage, 
terwijl dit in de regeling niet nodig is.  
27
 Dit vraagt dus om inzet op seksuele gezondheid binnen de collectieve preventie en 
curatieve zorg.  
Pagina 13 van 19

blijkt dat de tweedelijnszorg niet altijd verwijzingen vanuit artsen verbonden aan 
Kenmerk
de CSG’s accepteert, waardoor een verwijzing nodig is van de huisarts. Dit is niet 3430926-1034587-PG
efficiënt en zorgt voor extra zorgbelasting. Ook ervaart de tweedelijnszorg 
knelpunten in benodigde soa-screening, omdat dit asymptomatische soa-screening 
betreft en bijvoorbeeld geen onderdeel uitmaakt van bestaande Diagnose 
Behandel Combinaties (DBC’s). We zullen met de artsen van de CGS’s, huisartsen, 
zorgverzekeraars en tweedelijnszorg in gesprek gaan om te verkennen hoe we 
deze drempels kunnen verminderen, in ieder geval ten aanzien van de knelpunten 
bij doorverwijzing en bij asymptomatische soa-screening.  
 
Nieuwe samenwerkingen voor ontschotte zorgverlening 
Als patiënten niet naar een huisarts willen of kunnen en ook niet bij een CSG 
terecht kunnen (omdat zij niet vallen onder de risicogroepen of er geen plaats is), 
zijn er alternatieve manieren van zorg zoals (online) soa-testen via private soa-
zorgaanbieders. Deze private partijen vallen buiten het zorgverzekeringsstelsel. 
Patiënten betalen deze zorg dus zelf. De kosten kunnen een drempel zijn voor 
patiënten om de juiste zorg te ontvangen. Tegelijkertijd kunnen zorgverzekeraars 
wel voordeel behalen uit tijdige soa-diagnostiek. We moedigen 
samenwerkingsinitiatieven met zorgverzekeraars daarom aan. Daarbij zullen we 
bekijken op welke manier succesvolle initiatieven kunnen worden ondersteund in 
de inbedding in onze seksuele gezondheidszorg. 
Interessant voorbeeld: Project Zinnige infectiezorg 
Dit project van het LUMC en CZ, met financiering door ZonMw, beoogd de zorgkosten 
voor de patiënt te verlagen, de tijd tot behandeling aanzienlijk te verkorten en de 
toegang tot zorg te vergroten. Het zorgtraject omvat een online eHealth consult, met 
een advies op welke SOA's getest moet worden. De patiënt selecteert zelf de testen. 
Een standaard soa-pakket met behandeling kost €25,-, dit bedrag stijgt als de 
patiënt meer testen selecteert of nodig heeft. De zorgverzekeraar draagt een 
integrale zorgprestatie bij van €25,00 bij, zonder aanspraak te maken op het eigen 
risico van de patiënt. De patiënt hoeft na de online vragenlijst één bezoek te 
brengen, waarbinnen de diagnostiek, counseling, eventuele behandeling of 
doorverwijzing plaatsvindt. Het project ontlast de huisartsenzorg en biedt het CSG de 
optie om patiënten die buiten de ASG-risicogroepen vallen of waarvoor op dat 
moment geen plek is, te verwijzen naar betaalbare, kwalitatieve en verzekerde zorg. 
 
 
d. Preventie, opsporing en behandeling van soa’s 
Goede soa-bestrijding heeft tot doel de samenleving te beschermen tegen deze 
infectieziekten en ziektelast te verlagen. Doordat met opsporing en behandeling 
transmissieketens worden doorbroken, is soa-bestrijding ook preventie.  
 
d1. Goede voorbereiding en samenwerking bij infectieziektebestrijding 
Een soa is een infectieziekte. Ook infectieziekten die niet primair seksueel 
overdraag zijn kunnen hun weerslag hebben op de soa-bestrijding. In het kader 
van de pandemische paraatheid werkt VWS aan het versterken van GGD’en in hun 
taak in de bestrijding van infectieziekten. Soa-bestrijding wordt hierin 
meegenomen. Zo wordt momenteel onderzocht in hoeverre de basis van GGD’en 
in de infectieziektebestrijding op orde is, wat er nog nodig is en wat we kunnen 
leren van de covid-19 pandemie. Het vraagt ook wat van de GGD’en zelf. De 
CSG’s en de afdelingen infectieziektebestrijding zullen moeten samenwerken en 
Pagina 15 van 19

Het terugdringen van de nu ongeveer 400 (aantal is dalend) nieuwe jaarlijkse 
Kenmerk
besmettingen vraagt om gerichte inzet, omdat juist deze groep het lastigst te 3430926-1034587-PG
bereiken is. Dit vraagt om inzet op preventie, vroeg en laagdrempelig testen en 
gerichte inzet om groepen in kwetsbare posities, zoals nieuwkomers te bereiken.  
 
De kennis over en behandelmogelijkheden rondom hiv zijn de afgelopen jaren 
sterk verbeterd. Ook met hiv kan je net zo oud worden als zonder hiv. Wanneer 
het hiv-virus goed is onderdrukt, is deze niet langer overdraagbaar. Dit gegeven is 
niet overal bekend. Er zijn signalen dat dit ook onder zorgverleners die met 
(potentiële) hiv-patiënten in aanraking komen, niet bekend is. Dit kan impact 
hebben op de behandeling en bejegening van patiënten. Dit komt mede doordat 
hiv tegenwoordig – gelukkig – minder vaak voorkomt, waardoor zorgverleners en 
de bredere samenleving minder kennis over deze infectie hebben.  
 
e1. Hiv-preventie door Pre Expositie Profylaxe (PrEP) 
Het vorige kabinet besloot tot een vijfjarige pilot (medio 2019 – medio 2024) 
waarin het preventief gebruik van PrEP wordt vergoed voor de hoogrisicogroep, 
met inmiddels een maximum aantal deelnemers van 8.500. Dit naar aanleiding 
30
van het advies van de Gezondheidsraad in 2018. De pilot is momenteel 
nagenoeg vol. In de meest recente cijfers van eind augustus namen zo’n 8.438 
deelnemers deel aan de pilot en stonden er zo’n 2.665 wachtenden op de 
wachtlijst, deze aantallen stijgen.  
 
Op 06 september jl. liet ik, de minister van VWS, u al weten dat er geen financiële 
31
middelen beschikbaar zijn om het aantal deelnemers te verhogen. Ik wil daarbij 
ook benadrukken dat het ophogen van het aantal deelnemers op 
capaciteitsproblemen bij de GGD’en zal stuiten, wat ten koste kan gaan van de 
ASG-zorg door de CSG’s. 
 
Wel heb ik verkend of samenwerking met huisartsen kan bijdragen aan het 
includeren van deelnemers, maar dit lijkt binnen de termijn van de pilot weinig bij 
te dragen. Het standpunt van de Landelijke Huisartsen Vereniging (LHV) is dat 
PrEP-zorg geen basis huisartsenzorg betreft, aangezien het slechts incidenteel zal 
voorkomen in een groot aantal praktijken en het verlenen van Prep zorg specifieke 
kennis en een logistieke organisatie van zorg vergt die niet gebruikelijk is in de 
32
huisartsenpraktijk . Deskundige huisartsen die kennis hebben genomen van de 
betreffende richtlijnen én hun organisatie hier op goed hebben uitgerust, kunnen 
wel PrEP-zorg bieden. Huisartsen die dit willen, kunnen de richtlijnen tot zich 
33
nemen en eventueel gebruik maken van beschikbare nascholing , er is volgens de 
LHV en NHG geen behoefte aan nadere nascholingsmateriaal. Als een huisarts 
 
30
 Gezondheidsraad. (2018). Preventief gebruik van hiv-remmers. Te raadplegen via 
https://www.gezondheidsraad.nl/documenten/adviezen/2018/03/27/preventief-gebruik-van-
hiv-remmers.  
31
 Kamerstukken II, 2022-2023, 29477 nr. 785 
32
 PrEP-zorg vereist actieve en regelmatige monitoring van de patiënt op het gebied van 
onder andere therapietrouw en medische controles. Dit vraagt om een proactief volgsysteem 
bij een patiënt zonder (semi)spoed. Daarmee heeft het impact op de logistieke organisatie 
van de huisartsenpraktijk.  
33
 Zoals de Toolkit Opstarten en begeleiden Pre-Expositie Profylaxe (PrEP) bij de huisarts van 
de Seks HAG: https://sekshag.org/toolkit-opstarten-en-begeleiden-pre-expositie-profylaxe-
prep-bij-de-huisarts/.  
Pagina 17 van 19

we daarnaast de mogelijkheden om seksuele gezondheid beter in kaart te 
Kenmerk
brengen. 3430926-1034587-PG
 
 
 
 
Tot slot 
Met de hier gepresenteerde inzet committeert dit kabinet zich aan een meer 
positieve benadering van seksuele gezondheid: seksuele gezondheid is een 
belangrijk onderdeel van iemands fysieke en mentale gezondheid en welzijn. 
Seksuele gezondheid verdient actieve bevordering en bescherming door een 
betrokken overheid en maatschappelijke partners. We sluiten daarom af door onze 
waardering uit te spreken voor onze maatschappelijke partners die zich 
hardmaken voor een positieve benadering van seksuele gezondheid.  
 
Hoogachtend, 
 
de minister van Volksgezondheid,  de staatssecretaris van Volksgezondheid, 
Welzijn en Sport,   Welzijn en Sport,  
 
 
 
 
 
 
Ernst Kuipers    Maarten van Ooijen 
 
 
Pagina 19 van 19

