Kenmerk
De voorzitter van de Tweede Kamer der Staten-Generaal
2022-0000441623
Uw kenmerk
Postbus 20018
2500 EA  Den Haag
Datum 5 oktober 2022
Betreft Opvolging verantwoordingsrapportage 2021 BZK
Met deze brief wil ik u, mede namens de staatssecretaris van Binnenlandse Zaken 
en Koninkrijksrelaties, informeren over de opvolging binnen mijn ministerie van 
de aanbevelingen die door de Algemene Rekenkamer (AR) zijn gedaan in haar 
rapportages van het Verantwoordingsonderzoek 2021. De afgelopen twee jaar 
1
bent u hierover ook schriftelijk geïnformeerd . 
 
Voor de opvolging van de aanbevelingen die zijn gedaan in de rapportages voor 
de begrotingshoofdstukken IIA en IIB, hebben de Hoge Colleges van Staat vanuit 
hun onafhankelijke positie een eigenstandige verantwoordelijkheid. Waar gewenst 
ondersteunt en adviseert mijn ministerie hen ten aanzien van de aanpak van de 
daar geconstateerde onvolkomenheden en aandachtspunten.  
 
Voor de opvolging van de aanbevelingen die betrekking hebben op de 
begrotingshoofdstukken IV, VII, het Gemeente- en Provinciefonds en het BES-
fonds, heeft mijn directie Financieel Economische Zaken (FEZ) haar coördinerende 
rol in 2021 geïntensiveerd. Uit het Verantwoordingsonderzoek van de AR over 
2021 is geconcludeerd dat de helft van de onvolkomenheden op 
begrotingshoofdstuk VII (vijf van de tien) zijn opgelost. Dit komt vooral doordat 
een aantal meerjarige trajecten tot een goed einde zijn gebracht. De betere 
bewaking van de voortgang van de lopende verbetertrajecten, waarvoor ook een 
Monitoringscommissie is ingesteld, heeft dit bespoedigd. Deze aanpak zal ik 
voortzetten. In het vervolg van deze brief zal ik ingaan op de opvolging van de 
onvolkomenheden en de termijn waarbinnen ik verwacht die te hebben opgelost. 
Uiteraard is het voorbehoud op zijn plaats dat pas uit het Verantwoordings-
onderzoek over 2022 het oordeel van de AR zal volgen welke onvolkomenheden 
zij als opgelost beschouwt. 
 
Opvolging onvolkomenheden  
In de onderstaande tabel zijn de onvolkomenheden, die zijn gerapporteerd in het 
Verantwoordingsonderzoek 2021, gerangschikt naar de te verwachten termijn van 
oplossen. Hiervoor is dezelfde categorisering aangehouden die de afgelopen twee 
jaar is gebruikt. Per categorie zal na de tabel voor iedere onvolkomenheid nader 
worden toegelicht hoe in de opvolging is voorzien. 
 
1
 Kamerstukken II 2021/22, 35925 VII, nr. 4 en Kamerstukken II 2020/21, 35570 VII, nr. 4  
 
Pagina 1 van 4

Datum
Kenmerk
2022-0000441623
  Vorig jaar werd in deze brief toegezegd dat de onvolkomenheid van de 
Rijksdienst voor Identiteitsgegevens (RvIG) dat jaar oplosbaar zou zijn. 
RvIG heeft de afgelopen jaren diverse maatregelen getroffen om de juistheid 
en volledigheid van de aantallen berichten aantoonbaar te maken. Deze 
berichtenaantallen vormen het uitgangspunt voor de facturatie van de 
Basisregistratie Personen (BRP). Het proces dat leidt tot registratie van het 
aantal uitgewisselde BRP-berichten is door RvIG uitbesteed aan twee partijen. 
Voor het aantoonbaar maken van de betrouwbaarheid van het aantal 
uitgewisselde berichten, maakt RvIG met beide partijen afspraken over het 
ontvangen van onafhankelijke verantwoordingsrapportages met betrekking 
tot het aantal berichten. Met de ene partij was dit gelukt in 2021 maar met de 
andere organisatie nog niet. Bij die organisatie is in 2021 door externe 
omstandigheden een vertraging opgetreden in de uitvoering van benodigde 
activiteiten. In 2022 zijn inmiddels met deze partij afspraken gemaakt en 
zullen de resterende stappen gezet worden.  
  SSC-ICT heeft vanuit het meerjarig transitietraject een groot aantal ADR 
bevindingen alsmede een belangrijk aantal onderliggende problemen van 
meer structurele aard opgelost. Dat heeft ertoe geleid dat in 2021 de 
onvolkomenheid voor ‘gebruikersbeheer’ in voldoende mate is opgelost. 
Daarmee resteert de onvolkomenheid ‘beveiliging van componenten’. In de 
brief van vorig jaar was ook al aangegeven dat er een overloop van de 
maatregelen naar 2022 plaats zou vinden. Naast het oplossen van de nog 
openstaande ADR bevindingen en het voltooien van een aantal specifieke 
maatregelen, gaat het in 2022 met name om de implementatie van een In 
Control Framework dat zich in 2023 verder moet gaan bewijzen. 
  
c. Langere termijn 
Binnen de categorie ‘langere termijn’ vallen de onvolkomenheden waarvoor de 
aanpak om ze op te lossen langer nodig heeft dan het lopende jaar, dus wanneer 
de verbetermaatregelen ook nog na het jaar 2022 worden uitgevoerd. De werking 
van deze verbetermaatregelen is pas daarna aantoonbaar. 
  De AR concludeerde dat in 2021 de belangrijkste doelen uit het verbeterplan 
van de Shared Service Organisatie van Caribisch Nederland (SSO-CN) niet 
zijn gerealiseerd. SSO-CN heeft eind 2021 het lopende traject geïntensiveerd 
en een projectleider aangesteld om de IT-beheerprocessen op orde te 
brengen en verbeteringen op het vlak van informatiebeveiliging door te 
voeren. Hierin zijn reeds goede stappen gezet in 2022 en staan nog 
belangrijke resultaten gepland richting einde dit jaar, zoals het borgen en 
continu verbeteren van IT-beheer en het structureel verbeteren van de 
(keten)samenwerking tussen SSO-CN en haar afnemende departementen en 
diensten. In de gekozen aanpak is borging van de processen in het dagelijks 
handelen binnen de organisatie SSO-CN een essentieel onderdeel om de 
onvolkomenheid duurzaam te verhelpen. De afronding van het verbetertraject 
loopt zodoende over de jaargrens en is voorzien medio september 2023.  
  
Pagina 3 van 4

