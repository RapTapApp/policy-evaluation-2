36 208 Wijziging van de Wet op het kindgebonden budget tot intensivering van het 
kindgebonden budget in verband met koopkrachtondersteuning en tot 
wijziging van de Algemene Ouderdomswet en enkele andere wetten in 
verband met het afschaffen van de inkomensondersteuning voor AOW’ers 
 
NOTA NAAR AANLEIDING VAN HET VERSLAG   
 
1. Algemeen deel 
De leden van de VVD-fractie hebben kennisgenomen van het wetsvoorstel en hebben nog enkele 
vragen.  
De leden van de D66-fractie hebben met interesse kennisgenomen van het voorliggende 
wetsvoorstel. Deze leden onderschrijven het belang, in roerige tijden, om bepaalde kwetsbare 
groepen extra te stutten. De leden van de D66-fractie zien het voorgestelde groei- en afbouwpad 
van de Algemene Ouderdomswet (AOW) respectievelijk de Inkomensondersteuning AOW’ers 
(IOAOW) als een faire balans richting gepensioneerden.  
De leden van de PVV-fractie hebben kennisgenomen van het wetsvoorstel en hebben nog enkele 
vragen. 
De leden van de CDA-fractie hebben kennisgenomen van het wetsvoorstel tot verhoging van het 
kindgebonden budget (kgb) en afschaffen van de inkomensondersteuning voor AOW’ers (IOAOW), 
als gevolg van de verhoging van het wettelijk minimumloon die is gekoppeld aan de AOW. Zij 
hebben nog enkele vragen. 
De leden van de SP-fractie hebben kennisgenomen van het wetsvoorstel. De leden van de SP-
fractie vinden het bizar dat de regering de IOAOW wil afschaffen en daarmee ouderen tijdens deze 
historische koopkrachtcrisis en na jaren achterblijvende indexatie financieel benadeelt. 
De leden van de GroenLinks-fractie en PvdA-fractie hebben met belangstelling kennisgenomen 
van het wetsvoorstel en hebben nog enkele vragen.  
De leden van de ChristenUnie-fractie hebben met belangstelling kennisgenomen van het 
voorliggende wetsvoorstel. Met dit wetsvoorstel wordt voor veel Nederlandse gezinnen een forse 
verhoging van het kindgebonden budget gerealiseerd wat met de huidige inflatiecijfers cruciaal is 
om te voorkomen dat de bestaanszekerheid van veel gezinnen onder druk komt te staan. De leden 
van de ChristenUnie-fractie hebben begrip voor de gemaakte keuzes van de regering voor het 
afschaffen van de IOAOW, zeker in het licht van de bredere context van de koopkrachtpositie van 
ouderen ten opzichte van andere inkomensgroepen. Daarnaast wordt met de afschaffing van de 
IOAOW een klein stapje gezet in het vereenvoudigen van het belastingstelsel; volgens de leden 
van de ChristenUnie-fractie is het noodzakelijk om te werken aan een belastingstelsel dat 
eenvoudig is zonder allerlei aanvullende uitzonderingsregelingen. 
De leden van de SGP-fractie hebben kennisgenomen van het voorliggende wetsvoorstel. Zij zijn 
verheugd te lezen dat het kindgebonden budget verhoogd wordt. Deze leden hebben nog wel 
enkele vragen. 
Het lid Omtzigt heeft kennisgenomen van het wetsvoorstel en heeft nog enkele vragen.  
Met veel belangstelling heeft de regering kennisgenomen van de vragen die de leden van de hiervoor 
genoemde fracties hebben gesteld over dit wetsvoorstel. In deze nota naar aanleiding van het 
verslag gaat de regering in op de vragen en opmerkingen van de leden van de fracties. Voor de 
beantwoording van de vragen is de volgorde van het verslag aangehouden. De oorspronkelijke tekst 
van het verslag is integraal opgenomen in deze nota en cursief weergegeven. Daar waar vragen of 
opmerkingen zich lenen voor gezamenlijke beantwoording zijn zij gegroepeerd. Na de passages met 
de vragen en opmerkingen volgt telkens de reactie van de regering. 
 
De leden van de D66-fractie vragen naar het beeld van de regering over de betaalbaarheid van de 
AOW op langere termijn, met het oog op het groeiende aantal gepensioneerden, die steeds langer 
van hun pensioen kunnen genieten en door een relatief steeds kleinere groep werkenden gedragen 

1
Maatough is bovendien toegezegd dat de regering vanwege deze ambitie om de toeslagen op 
termijn af te schaffen met beleidsopties zal komen, in ieder geval door actualisatie van de 
probleemanalyse en de eerdere varianten voor een nieuw stelsel. 
In het coalitieakkoord is afgesproken dat in deze regeerperiode wordt ingezet op verbeteringen 
van het huidige toeslagenstelsel. Hieronder wordt ook het kindgebonden budget verstaan. Tussen 
de betrokken ketenpartners, waaronder Financiën, Toeslagen, SZW en de SVB, vinden er 
gesprekken plaats over de gesignaleerde knelpunten in de uitvoering van het kindgebonden 
budget. Naar aanleiding van de motie Lodders is in de augustusbesluitvorming geld vrij gemaakt 
voor een deel van de knelpunten. Voor het eventueel aanpakken van de overige knelpunten is 
geen geld beschikbaar gesteld. Een alternatief zou het herschikken van financiële middelen binnen 
het toeslagenstelsel zijn. Dit zal leiden tot inperkingen van rechten elders in het stelsel, en is 
daarmee niet eenvoudig. De staatssecretaris van Financiën, Toeslagen en Douane heeft in het 
commissiedebat Toeslagen op 22 juni jongstleden aangegeven dat zij eventuele dekkingsopties, 
gevolgen hiervan binnen het huidige stelsel en alternatieve oplossingen binnen het 
toeslagenstelsel en de huidige budgettaire middelen samen met de bewindslieden van SZW, VRO 
en VWS dit najaar zal verkennen. 
Een ambtelijke werkgroep heeft reeds onderzoek gedaan naar hoe de inkomensondersteuning 
verbeterd kan worden. Van de uitkomsten is in twee deelrapporten verslag gedaan. Het eerste 
deelrapport van Interdepartementaal Beleidsonderzoek (IBO) Toeslagen betreft de uitkomsten 
gericht op de verbetermogelijkheden binnen het bestaande stelsel, het tweede deelrapport 
onderzoekt ook opties daarbuiten. In december 2020 is de Eindrapportage ‘Alternatieven voor het 
toeslagenslagenstelsel’ met uw Kamer gedeeld. Deze varianten zien ook op een breder bereik van 
regelingen dan de toeslagen zelf, waaronder die waarbij kinderbijslag en kindgebonden budget 
gezamenlijk in beeld zijn.  
Uw Kamer wordt hierover verder geïnformeerd in het voorjaar van 2024. 
Ten aanzien van de verhoging van het kgb lezen de leden van de CDA-fractie dat in 2023 90.000 
huishoudens voor het eerst (of opnieuw) recht hebben op kgb, omdat door de verhoging van het 
maximumbedrag van het kgb het afbouwtraject van het kgb langer wordt. Deze leden vragen of er 
ook een groep huishoudens is die minder recht op kgb heeft als gevolg van een hoger wettelijk 
minimumloon. Zo ja, hoe groot is deze groep en hoeveel gaan zij er ongeveer netto op voor- of 
achteruit?  
In 2023 leiden twee ontwikkelingen ertoe dat toeslaghuishoudens – bij een gelijkblijvend 
toetsingsinkomen – meer kindgebonden budget ontvangen. Ten eerste zorgt de verhoging van de 
kindbedragen en de alleenstaande-ouderkop voor recht op een hoger bedrag aan kindgebonden 
budget. Ten tweede stijgt het afbouwpunt van het kindgebonden budget mee met de verhoging 
van het minimumloon per 1-1-2023. Hierdoor bouwt het kindgebonden budget pas vanaf een 
hoger toetsingsinkomen af, waardoor een minimumloonverdiener recht houdt op het relevante 
maximale kindgebonden budget. Veranderingen in de huishoudsituatie (bijvoorbeeld geen recht 
meer op alleenstaande-ouderkop, of een kind dat 18 jaar wordt) of het toetsingsinkomen 
(bijvoorbeeld hoger inkomen door promotie, werkaanvaarding partner, of verhoging van het CAO-
loon) kunnen, net zoals in andere jaren, ertoe leiden dat huishoudens in 2023 minder 
kindgebonden budget ontvangen dan in 2022.  
De leden van de CDA-fractie zijn blij dat de bedragen voor gezinnen met drie of meer kinderen nu 
ook omhoog zijn, voor die gezinnen is armoede het meest reëel vanwege meer kosten. 
De leden van de GroenLinks-fractie en de PvdA-fractie vragen welk deel van de verlaging van de 
armoede en kinderarmoede (ten opzichte van het basispad) in 2023 voortkomt uit de verhoging 
van het kindgebonden budget.  
De leden van de GroenLinks-fractie en PvdA-fractie vragen verder wat de armoede en 
kinderarmoede in 2024 en in de rest van deze kabinetsperiode zou zijn, en in hoeverre de 
armoede en kinderarmoede daalt door een hoger kindgebonden budget ten opzichte van 2022.  
 
1
 Kamerstukken Motie 31066, nr. 1084 

afbouwbedragen vormen een balans tussen het zo snel mogelijk teruggaan naar de nieuwe 
structurele situatie en inkomensschokken bij gezinnen zoveel mogelijk voorkomen. Het is van 
belang dat dit bekend is bij ontvangers van het kindgebonden budget, zodat zij zich hier ook op 
kunnen voorbereiden. Het kabinet zet zich ervoor in om hierover zo helder en breed mogelijk te 
communiceren.   
2.1.2. Voorgestelde regeling 
De leden van de GroenLinks-fractie en PvdA-fractie vragen waarom het kindgebonden budget voor 
het tweede en derde (en opvolgende) kind niet gelijk is getrokken met het bedrag voor het eerste 
kind. 
Het kindgebonden budget kent aflopende bedragen per kind, omdat de kosten van een tweede en 
volgend kind door schaalvoordelen iets lager zullen zijn. In 2021 en 2022 zijn die bedragen steeds 
meer naar elkaar toegegroeid. In 2021 heeft er, als onderdeel van de maatregelen uit de 
augustusbesluitvorming ten behoeve van een evenwichtige koopkrachtontwikkeling een extra 
verhoging van het tweede kindbedrag plaatsgevonden. Per 2022 is het derde (en volgende) 
kindbedrag verhoogd. Deze verhoging voor gezinnen met drie of meer kinderen heeft tot doel om 
op een effectieve manier de armoede onder kinderen te bestrijden. Met dit oogmerk wordt ook 
vanaf 2023 structureel het maximumbedrag voor het tweede kind gelijk getrokken aan dat van 
ieder volgend kind. Het maakt daarmee onderdeel uit van een pakket koopkrachtmaatregelen om 
de koopkracht van kwetsbare groepen in 2023 te ondersteunen. 
De leden van de ChristenUnie-fractie lezen in de memorie van toelichting dat door de regering 
wordt gekozen om de maatregelen specifiek te richten op huishoudens met een verhoogd 
armoederisico en dat zij daarmee dus niet kiest om ook de leeftijdgebonden maximumbedragen te 
verhogen. Dit kan worden opgevat als een tegenstelling. Kan de regering deze passage nader 
toelichten?  
Uit onderzoek is gebleken dat huishoudens hogere kosten maken voor oudere kinderen. Wel neemt 
het armoederisico van gezinnen met oudere kinderen af. Het gezinsinkomen neemt doorgaans toe, 
onder andere doordat het makkelijker is om (meer uren) te werken met oudere kinderen. De 
leeftijdgebonden bedragen zijn bedoeld als tegemoetkoming in de schoolkosten. De huidige 
koopkrachtontwikkelingen hebben met name een directe impact op de kosten van het 
levensonderhoud. Daarom kiest de regering ervoor zich hierop te richten via een generieke 
verhoging van het kindgebonden budget. 
De leden van de SGP-fractie zijn positief over het feit dat het kindgebonden budget verhoogd 
wordt. Ook zijn de leden verheugd te lezen dat de bedragen voor het derde kind op gelijke hoogte 
komen met het bedrag voor het tweede kind. De leden constateren echter wel dat een groot deel 
van de verhoging tijdelijk is. Waarom is gekozen voor deze tijdelijkheid? Waarom is niet gekozen 
voor een structurele verhoging, met eventueel een lagere ophoging in de komende jaren? Wat zou 
het structureel maken van deze verhoging op de lange termijn kosten? 
Zoals aangegeven in het antwoord op de vraag van het lid Omtzigt adresseert de intensivering van 
het kindgebonden budget een tijdelijke situatie die is ontstaan door de hoge kosten als gevolg van 
stijgende prijzen van energie en consumptiegoederen. De huidige koopkrachtontwikkelingen 
treffen onder andere gezinnen met kinderen. Met name grotere gezinnen en alleenstaande ouders 
lopen hierdoor een groter risico op een leven onder de armoedegrens. Het kabinet heeft de ambitie 
om het aantal huishoudens met kinderen dat onder de armoedegrens leeft te verlagen. Met de 
huidige ontwikkelingen komt dit streven onder druk te staan. De regering stelt daarom voor het 
kindgebonden budget gericht op deze groepen tijdelijk te verhogen.  
In het wetsvoorstel dat de verhoging van het kindgebonden budget regelt, is rekening gehouden 
met € 732 miljoen meeruitgaven in 2023 en € 100 miljoen in 2028. Het structureel maken van de 
tijdelijke verhoging van het kindgebonden budget zou op de lange termijn aanvullend circa € 630 
miljoen per jaar kosten. Dit bedrag betreft de structurele meerkosten (boven de € 100 miljoen als 
gevolg van dit wetsvoorstel) om de bedragen van het kindgebonden budget voor 2023 ook toe te 
passen in latere jaren. 

door de SVB worden aangeschreven en gewezen op de mogelijkheid om Nederlandse gezinsbijslag 
aan te vragen. 
2.1.3. Begunstigden 
De leden van de ChristenUnie-fractie zijn kritisch op het toeslagenstelsel, onder andere vanwege 
het risico op niet-gebruik. Wat is voor het kindgebonden budget het geschatte niet-gebruik? Ligt 
dit hoger of lager ten opzichte van andere toeslagen? Hoe wordt niet-gebruik zo veel als mogelijk 
tegengegaan? 
Het IBO Toeslagen (2019) beschrijft dat niet-gebruik van toeslagen gemiddeld 10% is. Voor het 
kindgebonden budget werd op peildatum 2015 het niet-gebruik op 12% geschat. Van belang is dat 
er toen nog geen sprake was van ambsthalve toekenning. Tegenwoordig wordt het kindgebonden 
budget op andere wijze toegekend dan de overige toeslagen, namelijk ambtshalve. Dit heeft 
invloed op het huidige niet-gebruik. In het IBO is namelijk de verwachting uitgesproken dat 
ambtshalve toekennen tot een aanzienlijke verlaging van het niet-gebruik leidt. In de aankomende 
evaluatie van de Algemene wet inkomensafhankelijke regelingen (Awir), uitvoering en 
dienstverlening toeslagen worden de cijfers over het niet-gebruik van het kindgebonden budget 
geactualiseerd. Dit onderzoek wordt naar verwachting in november met de Kamer gedeeld.  
Op dit moment wordt binnen Toeslagen gewerkt aan een stimuleringsstrategie om niet-gebruik 
van toeslagen terug te dringen. Toeslagen heeft geen compleet beeld van de groep niet-
gebruikers, aangezien Toeslagen alleen gegevens mag gebruiken van mensen die gebruik maken 
van een toeslag. 
De leden van de GroenLinks-fractie en PvdA-fractie vragen hoeveel gezinnen recht hebben op het 
kindgebonden budget in 2023 en hoeveel in 2028. 
De leden van de SGP-fractie constateren dat in 2023 circa 90.000 huishoudens voor het eerst (of 
opnieuw) recht hebben op kindgebonden budget. Kan de regering toelichten hoeveel huishoudens 
naar verwachting recht hebben op kindgebonden budget per jaar in alle jaren van 2022 tot en met 
2028? Daarnaast ontvangen deze leden graag een grafiek waarin de hoogte van het kindgebonden 
budget afgezet is tegen het inkomen, in het geval van een gezin met twee kinderen, en voor de 
jaren 2022 tot en met 2028.   
De tabel hieronder geeft het verwachte aantal huishoudens met recht op kindgebonden budget 
vanaf 2022 tot en met 2028.  
Aantal huishoudens met kindgebonden budget (x1000) 
3
  2022 2023 2024 2025 2026 2027 2028 
Huishoudens met WKB 912 1.046 1.026 983 966 964 957 
 
Onderstaande figuur toont de hoogte van het kindgebonden budget (voor 2 kinderen, van 6 en 11 
4
jaar) voor alleenstaande ouders en paren in de jaren 2022, 2023 en 2028 : 
 
 
3
 Dit betreft een herzien aantal t.o.v. het aantal zoals opgenomen in de begroting SZW 2023.  
4
 Er is op dit moment geen actuele CPB-raming beschikbaar voor het jaar 2028. Derhalve zijn de lijnen voor 
2028 gebaseerd op de beleidsmatige ontwikkeling van de hoogte van het kindgebonden budget, maar zijn de 
afbouwpunten gelijk verondersteld aan de waarden in 2023. Door reguliere indexatie zullen zowel de hoogte 
als de afbouwpunten in 2028 verschillen van hetgeen in de figuur gepresenteerd. 

verhoging niet is meegenomen (ook niet voor 2023), er is dus alleen rekening gehouden met de 
stapsgewijze afbouw. 
Bedragen van het kindgebonden budget voor de jaren van 2022-2028 op basis van het 
wetsvoorstel weergegeven 
  2022 2023 2024 2025 2026 2027 2028 
1e kind 1220 1555 1443 1331 1273 1273 1257 
Vanaf het 2e kind 1106 1441 1329 1217 1159 1159 1143 
 
Om nominaal op hetzelfde bedrag als in 2023 uit te komen, zou het kindgebonden budget vanaf 
2024 met een ander percentage dan de tabelcorrectiefactor verhoogd moeten worden. De 
e
benodigde verhogingspercentages verschillen per jaar en ook voor het bedrag voor het 1 kind en 
e
vanaf het 2 kind: 
  2024 2025 2026 2027 2028 
Verhogingspercentage      
Bedrag 1e kind 7,8% 8,4% 4,6% 0,0% 1,3% 
Bedrag vanaf 2e kind 8,4% 9,2% 5,0% 0,0% 1,4% 
 
De alleenstaande-ouderkop wordt ook verhoogd, zo lezen de leden van de SGP-fractie. Tegelijk 
profiteren alleenstaande ouders reeds van de generieke ophoging van de maximumbedragen. 
Waarom is gekozen om tevens de alleenstaande ouderkop te verhogen? Wat is het doel daarvan? 
En welke argumenten liggen aan deze ophoging ten grondslag? 
De huidige koopkrachtontwikkelingen treffen gezinnen met kinderen in allerlei situaties. De 
alleenstaande-ouderkop is specifiek gericht op alleenstaande ouders. Het armoederisico van 
alleenstaande ouders is fors hoger waardoor zij een groter risico lopen op een leven onder de 
armoedegrens. Het kabinet stelt daarom voor het kindgebonden budget voor deze groep ouders te 
verhogen.  
Wil de regering de cijfers actualiseren over inkomensbeeld naar aanleiding van de fors hogere 
inflatie, vraagt het lid Omtzigt. Welke gevolgen heeft dat voor de koopkracht en armoede 
voorspelling van het komend jaar, vraagt het lid Omtzigt. Graag ziet het lid Omtzigt 
herberekeningen. 
Het meest recente beeld omtrent de koopkrachtontwikkeling en de ontwikkeling van het aantal 
huishoudens in armoede is opgenomen in de begroting van het ministerie van SZW (Tweede 
Kamer, 2022-2023, 36200-XV, nr. 2). Hierin is het aanvullende energiepakket niet verwerkt. Voor 
inzicht in de effecten van het aanvullende energiepakket verwijs ik door naar de brief van 4 
oktober 2022 van de minister voor Klimaat en Energie en de minister van Economische Zaken en 
5
Klimaat.  
2.1.5. Caribisch Nederland 
De leden van de GroenLinks-fractie en PvdA-fractie vragen of de kinderbijslag voor het Caribisch 
gebied een vergelijkbaar verloop van op- en afbouw kent. 
Uit tabel 3 van de koopkrachtbrief van 20 september 2022 blijkt dat de verhoging van het bedrag 
kinderbijslag BES een structurele maatregel is. Het ingangsjaar is 2023. Van een voorgenomen 
afbouwtraject is geen sprake. Caribisch Nederland komt vanuit een achterstandsituatie, waarin er 
gelet op het belang van het verlichten van de armoedeproblematiek aanleiding is om niveaus 
structureel te verhogen. 
  
 
5
 Tweede Kamer, 2022-2023, 36200, nr. 77. 

van AOW-gerechtigden per saldo toeneemt? Hoeveel gaat een AOW-gerechtigde er maandelijks 
c.q. jaarlijks netto op vooruit? 
De leden van de fracties van PVV, PvdA, GroenLinks, CDA, ChristenUnie en SGP vragen naar de 
ontwikkeling van het inkomen van AOW-gerechtigden als gevolg van de bijzondere 
minimumloonsverhoging per 1-1-2023 en het verlagen op dezelfde datum en vervolgens 
afschaffen per 1-1-2025 van de Inkomensondersteuning AOW (IOAOW). Het stapsgewijs 
afschaffen van de IOAOW kan niet los worden gezien van het bredere pakket aan 
koopkrachtondersteunende maatregelen waar het kabinet toe heeft besloten. De IOAOW is een 
extra bedrag dat alle AOW-gerechtigden ontvangen boven op hun AOW-uitkering ter 
ondersteuning van hun bestedingsmogelijkheden. De hoogte van de IOAOW is voor alle AOW-
gerechtigden met een volledig AOW-opbouw gelijk en bedraagt in 2022 op jaarbasis 316,56 euro 
bruto. Onderdeel van het koopkrachtpakket is ook dat de AOW meestijgt met de bijzondere 
verhoging van het minimumloon van 10,15%. Op 1-1-2023 wordt het minimumloon bijzonder 
verhoogd met 8,05% en vervolgens geïndexeerd. Hierdoor stijgt het minimumloon in totaal met 
10,15% op 1-1-2023, dit werkt door in de AOW-uitkering. De hogere AOW-uitkering door het 
meestijgen met de minimumloonsverhoging compenseert het stapsgewijs afschaffen van de 
IOAOW meer dan volledig. Volgens de huidige inzichten neemt de AOW-uitkering voor een 
alleenstaande – door het meestijgen met de minimumloonsverhoging – in 2023 met circa 880 euro 
bruto toe ten opzichte van het coalitieakkoord. Hier staat tegenover dat het IOAOW-bedrag in 
2023 wordt verlaagd naar 5,00 euro bruto per maand. Dit komt op jaarbasis neer op een verlaging 
van circa 280 euro. Ook stijgt de inkomensafhankelijke bijdrage voor de Zorgverzekeringswet met 
circa 30 euro. Per saldo stijgt het netto-inkomen van een alleenstaande AOW-gerechtigde zonder 
aanvullend pensioen ten opzichte van het coalitieakkoord dus met circa € 570 in 2023. Vanaf 2025 
daalt het bruto-inkomen van AOW’ers met € 5 per maand als gevolg van de afschaffing van de 
inkomensondersteuning, hier staat tegenover dat de AOW op hetzelfde moment (en elk halfjaar 
tussendoor) wordt geïndexeerd. Per saldo pakken de maatregelen dus gunstig uit voor het 
inkomen van AOW-gerechtigden. 
De leden van de ChristenUnie-fractie zijn benieuwd naar de nettoverschillen tussen de AOW-
uitkering en het sociaal minimum. Kan de regering dit toelichten? 
De leden van de VVD-fractie vragen of de regering nader kan uitwerken in welke mate de AOW-
uitkering na inwerkingtreding van de met dit wetsvoorstel voorgestelde maatregelen ruimer blijft 
dan de bijstand? 
De leden van de fracties van VVD en ChristenUnie vragen naar de netto-verschillen tussen de 
AOW-uitkering en het sociaal minimum (bijstand). Onderstaande tabel toont het (verwachte) 
netto-inkomen van een alleenstaande bijstandsgerechtigde en alleenstaande AOW-gerechtigde 
(incl. IOAOW) zonder aanvullend pensioen in 2022 en 2023, beide inclusief vakantiegeld en 
afgerond op honderden euro’s. Hierbij is geabstraheerd van de energietoeslag in beide jaren waar 
beide huishoudens in principe voor in aanmerking komen: 
 
 2022 2023 
Netto-inkomen alleenstaande € 13.200 € 14.400  
bijstandsgerechtigde 
Netto-inkomen alleenstaande € 15.800 € 17.200 
AOW-gerechtigden zonder 
aanvullend pensioen 
Verhouding AOW/bijstand 120% 119% 
 
Hieruit blijkt dat de netto-AOW (incl. IOAOW) ruimer blijft dan de bijstand en dat de mate waarin 
dit het geval is ongeveer gelijk blijft. 
 
De leden van de SGP-fractie constateren dat de hoogte van de IOAOW in de jaren 2023 en 2024 
beperkt is tot vijf euro bruto per maand. Daarbij is de verhoging van het minimumloon naar voren 
gehaald, namelijk naar 1 januari 2023. Nu de regering besloten heeft de IOAOW af te schaffen, 
waarom is daarbij niet besloten de financiële pijn die AOW’ers hierdoor hebben in één keer te 
nemen? Door de geleidelijke afschaffing ervaren zij zowel in 2024 en 2025 een inkomensverlies. 

Voor de intensivering van het kindgebonden budget ligt dit gecompliceerder. Met het oog op de 
koopkrachtontwikkelingen heeft de regering tijdens de augustusbesluitvorming besloten om 
gezinnen met lage en middeninkomens te ondersteunen. Dit betekent dat het normale 
wetgevingsproces, waarin voor alle stappen voldoende tijd is, niet gevolgd kan worden. Hoewel 
niet gewenst, hebben uitvoeringsorganisaties hier wel ervaring mee. Op basis van deze ervaring 
hebben Toeslagen en SVB snel een inschatting kunnen maken dat het voorstel technisch 
uitvoerbaar is. De snelheid die in de uitvoeringstoetsen gevraagd werd, betekende dat het niet 
mogelijk was de volledige omvang van de extra werkzaamheden, bijvoorbeeld door extra 
telefoonverkeer, communicatie en voorlichting in te schatten. Daar is inderdaad meer tijd voor 
nodig. Verschillende landen nemen bijvoorbeeld ook koopkrachtmaatregelen die op hun beurt weer 
van invloed kunnen zijn op de uitvoering van het kindgebonden budget. Dit staat echter los van de 
uitvoerbaarheid.  
Voor de uitvoerbaarheid is het wel van belang dat SVB en Toeslagen op tijd duidelijkheid hebben. 
Uiterlijk 15 oktober zullen zij de voorbereidingen voor de aanpassing in gang moeten zetten. Dit 
gaat niet alleen over het verhogen van bedragen in systemen, maar ook het aanpassen van 
bijvoorbeeld voorlichting. Mocht de Kamer onverhoopt besluiten de intensivering niet te willen, dan 
zou dit voorbereidende werk voor niets zijn geweest. Er zou dan teruggevallen kunnen worden op 
de situatie zoals die in 2022 was. Mocht de Kamer substantiële wijzigingen in het wetsvoorstel 
willen, dan is het echter niet mogelijk om dit per 2023 gerealiseerd te hebben.  
De leden van de GroenLinks-fractie en PvdA-fractie vragen de regering te reflecteren op de 
genoemde risico’s en foutgevoeligheid die de SVB in dit kader en met betrekking tot Europese 
gezinsbijslagen noemt.  
Het recht op en de hoogte van het kindgebonden budget is voor de SVB relevant in geval van 
6
samenloop met een buitenlandse gezinsuitkering van dezelfde aard. Als er samenloop is met een 
Europese gezinsuitkering, stelt de SVB vast welk land met voorrang uitbetaalt. Als het buitenland 
bij voorrang uitbetaalt, brengt de andere lidstaat de buitenlandse gezinsuitkering in mindering op 
de eigen gezinsuitkering en betaalt alleen het positieve verschil uit. Op deze manier krijgen deze 
klanten niet dubbel uitbetaald, maar lopen ze ook geen gezinsuitkering mis. Als Nederland bij 
voorrang uitbetaalt, betaalt Toeslagen het kindgebonden budget zelf uit. Als Nederland aanvult, 
betaalt de SVB na anticumulatie naast de kinderbijslag ook het kindgebonden budget uit. 
Toeslagen levert de SVB de benodigde gegevens over het vastgestelde bedrag aan kindgebonden 
budget. 
Situaties waarin sprake is van een buitenlandcomponent is zowel voor de uitvoering door de SVB 
als ook voor de burgers die het betreft erg complex. Door het ontbreken van registraties met 
buitenlandse partner- en inkomensgegevens is het vaak onmogelijk voor het geautomatiseerde 
proces van Toeslagen om het recht op kindgebonden budget in deze situaties correct vast te 
stellen. De toeslagensystematiek waarin het recht voorlopig wordt toegekend (voorschot) kan 
leiden tot vaststellingen op basis van op dat moment ontbrekende partner- en inkomensgegevens 
en daarmee tot een te hoge uitkering. Gevolg is dat veelal handmatig en foutgevoelig herstelwerk 
nodig is als de gegevens alsnog beschikbaar komen. Voor de SVB betekent dit het opnieuw 
anticumuleren, informeren van buitenlandse zusterorganen en van de betrokken burgers. Voor 
burgers is lang onduidelijk waarop zij recht hebben. Zij ontvangen beschikkingen van twee 
uitvoerders en worden geconfronteerd met nabetalingen en/of invorderingen van de SVB en/of 
Toeslagen. Over deze hardnekkige problematiek, de (resterende) risico’s en de getroffen 
7
maatregelen is uw Kamer eerder geïnformeerd. 
De voorgenomen verhoging van de bedragen in 2023 kan er toe leiden dat de Nederlandse 
gezinsbijslagen hoger zijn dan het buitenlandse recht. Waar in 2022 vanwege het hogere bedrag 
aan buitenlandse bedrag de Nederlandse gezinsbijslag niet tot uitbetaling kwam, resulteert de 
verhoging in 2023 dan in een uitbetaling. Voor personen met actueel recht op gezinsbijslag 
gebeurt dit automatisch, maar voor personen met een beëindigd recht niet. Deze burgers moeten  
 
6
 Op gezinsuitkeringen van dezelfde aard gelden de antlcumulatiebepalingen van verordening (EG) nr. 
883/2004. 
7
 Kamerstukken II, 2018-2019, 30 982, nr. 46; Kamerstukken II, 2018-2019, 35 010, nr. 6; Kamerstukken II, 
2020-2021, nr. 2936, Kamerstukken II, 2020-2022, nr. 2121, 2123, 2922, 2926, 2936.  

