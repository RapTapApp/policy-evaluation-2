> Retouradres Postbus 90801 2509 LV  Den Haag
De voorzitter van de Tweede Kamer 
Postbus 90801
2509 LV  Den Haag
Parnassusplein 5
der Staten-Generaal
T   070 333 44 44
Prinses Irenestraat 6
www.rijksoverheid.nl
2595 BD  Den Haag
Onze referentie
2595BD6
2022-0000208520
Datum 11 oktober 2022
Betreft Schoolmaaltijden Caribisch Nederland
De problematiek van oplopende energie- en voedselprijzen, raakt de inwoners van 
Bonaire, Sint Eustatius en Saba sterk. Ook in Caribisch Nederland is het voorzien 
in eerste levensbehoefte steeds vaker een probleem.  
 
Bij brief van 4 oktober 2022 heb ik u geïnformeerd over maatregelen gericht op 
het intensiveren van de inzet op schoolmaaltijden voor het Europees deel van 
Nederland, vooruitlopend op verschillende koopkrachtmaatregelen die op 1 januari 
2023 ingaan.  
 
Uiteraard geldt dat ook voor schoolkinderen die wonen in Caribisch Nederland een 
dergelijke inzet wenselijk is. Ik heb daarom besloten om een bedrag van  
€ 250.000 vrij te maken om het verstrekken van schoolmaaltijden in Caribisch 
Nederland te intensiveren. Bij de vormgeving daarvan wordt afgeweken van de 
aanpak voor Europees Nederland waar het Jeugdeducatiefonds de hulp aan 
kwetsbare kinderen faciliteert.  
 
Op Bonaire, Sint Eustatius en Saba lopen er al tal van initiatieven gericht op het 
verstrekken van schoolontbijt of -lunch, deels gefinancierd door VWS via het 
Caribisch Sport- en Preventieakkoord. Naast particuliere partijen zijn de openbare 
lichamen zelf hierbij betrokken. Zij hebben vanuit de Wet primair onderwijs BES 
een wettelijke verantwoordelijkheid met betrekking tot het verstrekken van 
voeding voor leerlingen van het primair onderwijs en geven hier actief invulling 
aan.  
  
Voor Caribisch Nederland ligt een aanpak waarin de openbare lichamen de regie 
hebben daarom sterk voor de hand. De openbare lichamen zijn als geen ander in 
staat om te bepalen hoe en waar (het budget voor) schoolmaaltijden terecht 
moeten komen en welke rol lokale stichtingen en initiatieven op dat thema kunnen 
spelen. Het benutten van de lokale infrastructuur die er al is, maakt het mogelijk 
snel vaart te maken en de middelen gericht in te zetten vanuit de kennis die er al 
is. De invulling wordt dus lokaal bepaald, om kwetsbare kinderen in Caribisch 
Nederland snel en gericht te helpen. 
 
 
 
Pagina 1 van 2

