> Retouradres Postbus 20201 2500 EE  Den Haag 
Directie Algemene Fiscale 
Politiek
Voorzitter van de Tweede Kamer der Staten-Generaal
Korte Voorhout 7
2511 CW  Den Haag
Postbus 20018
Postbus 20201
2500 EE  Den Haag
www.rijksoverheid.nl
2500 EA Den Haag
Ons kenmerk
2022-0000240025
Uw brief (kenmerk)
Datum 4 oktober 2022
Betreft Nota van wijziging op Belastingplan 2023
Geachte voorzitter,  
 
Hierbij bied ik u, mede namens de minister van Economische Zaken en Klimaat 
en de staatssecretaris van Mijnbouw, de nota van wijziging op het wetsvoorstel 
Belastingplan 2023 aan. De nota van wijziging bevat de resterende maatregelen 
uit de augustusbesluitvorming die, zoals eerder aangegeven in de 
aanbiedingsbrief bij het pakket Belastingplan 2023, niet tijdig voor het aanvragen 
van advies van de Raad van State waren afgerond.  
 
Het betreft de volgende maatregelen:  
1) Wijziging Mijnbouwwet vanwege tijdelijke verhoging cijns;  
2) Afschaffing doelmatigheidsmarge gebruikelijk loon; 
3) Verhoging werkkostenregeling; 
4) Begrenzing periodieke giftenaftrek; en 
5) Duurzame ontwikkeling Caribisch Nederland. 
 
Daarnaast zijn vrijwel alle certificeringen van het CPB en twee adviezen van de 
ATR voor het pakket Belastingplan als bijlage bijgevoegd. Beoogd is om de laatste 
certificering voor het wetgevingsoverleg na te sturen. Het CPB en de ATR hadden 
begrijpelijkerwijs aangegeven niet tijdig voor Prinsjesdag alle certificeringen en 
adviezen af te kunnen ronden. Ook is het toetsingskader fiscale regelingen voor 
de maatregel met betrekking tot de duurzame ontwikkeling van Caribisch 
Nederland als bijlage bijgevoegd. 
 
Het advies van de ATR met nummer U105 heeft betrekking op de 
energiemaatregelen. De ATR heeft hier geen opmerkingen bij. Het advies van de 
ATR met nummer U106 heeft betrekking op enkele fiscale koopkracht- en 
dekkingsmaatregelen uit het augustuspakket. De ATR adviseert om toe te lichten 
wat het effect is op de koopkracht van dit pakket aan maatregelen en om 
alternatieve maatregelen te overwegen die de koopkracht versterken door het 
afschaffen van een belasting, premie of heffing, dan wel de heffing tijdelijk op 0% 
te stellen alvorens deze af te schaffen. Ook vraagt de ATR aandacht voor de 
administratieve lasten van wijzigingen in belastingtarieven. 
 
Het kabinet wijst erop dat in augustus de effecten op de koopkracht van alle 
relevante maatregelen, ook uitgavenmaatregelen, in samenhang zijn gewogen. 
Pagina 1 van 2

