> Retouradres Postbus 20011 2500EA  Den Haag
PDGRO
Aan de Voorzitter van de Tweede Kamer
Ministerie van Binnenlandse 
der Staten-Generaal
Zaken en Koninkrijksrelaties
Postbus 20018
Turfmarkt 147
2500 EA  DEN HAAG
Den Haag
 
Postbus 20011
2500EA  Den Haag
www.linkedin.com/company/
ministerie-van-bzk
Kenmerk
2022-0000351866
Uw kenmerk
2022Z09873
Bijlage(n)
Datum
Betreft Vragen van de leden Van Raan, Van Esch en Vestering (allen 
PvdD) aan de ministers van/voor Volkshuisvesting en 
Ruimtelijke Ordening, van Infrastructuur en Waterstaat en 
voor Natuur en Stikstof over de mogelijke bouw van huizen 
 
ten kosten van waardevolle natuur op Bonaire
Hierbij bied ik u, mede namens de minister van Natuur en Stikstof en de 
staatssecretaris van Infrastructuur en Waterstaat de antwoorden aan op de 
schriftelijke vragen die zijn gesteld door de leden Van Raan, Van Esch en 
Vestering (allen PvdD) over de mogelijke bouw van huizen ten koste van 
waardevolle natuur op Bonaire. Deze vragen werden op 19 mei 2022 ingezonden 
met kenmerk 2022Z09873. 
 
  
De minister voor Volkshuisvesting en Ruimtelijke Ordening, 
 
 
 
 
 
 
 
Hugo de Jonge 
  
 
  
 
 
 
  
Pagina 1 van 9

PDGRO
Ministerie van Binnenlandse 
Zaken en Koninkrijksrelaties
Eustatius en Saba. Dit najaar zal worden begonnen met het opstellen van het 
ontwikkelingsprogramma, dat in de eerste helft van 2023 zal worden vastgesteld. 
Kenmerk
2022-0000351866
Het programma zal kaders bevatten voor het ruimtelijk beleid op de eilanden. 
Overeenkomstig hetgeen hierover is opgenomen in de Wgro BES zullen deze 
kaders ook betrekking hebben op het ‘veiligstellen van natuur- en recreatieruimte 
in overeenstemming met de toekomstige omvang van de bevolking’. 
 
Vraag 4 
Bent u ermee bekend dat Bonaire Properties NV voornemens is de komende 
decennia bijna 2.000 woningen en de daarvoor benodigde infrastructuur wil 
bouwen in het kwetsbare natuurgebied Plantage Bolivia? Zo ja, wat is uw oordeel 
over dit voornemen? 
 
Antwoord op vraag 4 
Het is mij bekend dat er plannen zijn voor woningbouw op de voormalige 
plantage. Hoeveel woningen er exact zullen worden gebouwd is mij niet bekend. 
De plannen zijn nog in ontwikkeling.  
 
Ten behoeve van de uitvoering van het NMBP is er een stuurgroep Land en Water 
ingesteld met betrokkenheid van het Rijk (LNV, IenW, VRO en BZK) en het OLB. 
Zowel in deze stuurgroep, als daarbuiten laat het Rijk zich regelmatig informeren 
over de plannen voor Bolivia. Op dit moment is er een ontwikkelingsplan in 
voorbereiding. Zodra daarvan een (voor)ontwerp beschikbaar is, is het in eerste 
instantie aan het OLB om te beoordelen of dit met de buitenwereld kan worden 
gedeeld. 
Nadat het (voor)ontwerp is vrijgegeven, zal dit door het Rijk worden beoordeeld 
en zal daarop worden gereageerd. Gezien de goede verstandhouding met het OLB 
verwacht ik dat eventuele bezwaren van onze kant zullen leiden tot aanpassing 
van het plan. Als dat onverhoopt niet het geval zou zijn, zal ik mij beraden op 
vervolgstappen. De Wet grondslagen ruimtelijke ontwikkelingsplanning BES (Wgro 
BES) biedt daartoe bijvoorbeeld de mogelijkheid tot het geven van een 
(reactieve) aanwijzing. 
 
Vraag 5 
Bent u bereid om in overleg met het Openbaar Lichaam Bonaire te voorkomen dat 
er schade wordt toegebracht aan de natuur in het gebied Plantage Bolivia, dan 
wel dat er natuur wordt verloren? 
 
Antwoord op vraag 5 
Tijdens mijn bezoek aan Bonaire heb ik de plannen voor de ontwikkeling van de 
voormalige plantage besproken met gedeputeerde Kroon, verantwoordelijk voor 
ruimtelijke ontwikkeling. De gedeputeerde gaf aan dat hij in afwachting is van het 
(voor)ontwerpontwikkelingsplan. Op het moment dat dit is vrijgegeven, zal ik 
hierover het gesprek aangaan. 
 
Vraag 6 
Deelt u de mening dat bouwen op de locaties, zoals voorgeschreven in het 
ruimtelijke ontwikkelingsplan, de voorkeur heeft daar waar de infrastructuur 
aanwezig is en dit de minste impact heeft op de natuur? Zo nee, waarom niet? 
Pagina 3 van 9

PDGRO
Ministerie van Binnenlandse 
Zaken en Koninkrijksrelaties
De Strategische Milieubeoordeling ten tijde van de vaststelling van het vigerende 
ruimtelijk ontwikkelingsplan (2010) oordeelt dat de natuurwaarden van Bolivia 
Kenmerk
2022-0000351866
(en Lima ten zuiden van het vliegveld) relatief beperkt zijn, onder meer door 
intensieve begrazing door geiten en ezels. Als zodanig, en als stiltegebied met 
weinig licht vertegenwoordigt het echter zeker een grote waarde. De potentiële 
natuurwaarde, met goed actief beheer is nog veel groter. Het is de afgelopen 
decennia echter flink verwaarloosd. 
 
Vraag 9 
Bent u ermee bekend dat het Openbaar Lichaam Bonaire op 26 januari 2022 een 
intentieovereenkomst met Bonaire Properties NV heeft gesloten over de 
ontwikkeling van plantage Bolivia? Kunt u de intentieovereenkomst delen met de 
Kamer? 
 
Antwoord op vraag 9 
Het is mij bekend dat genoemde partijen een intentieovereenkomst hebben 
gesloten. De inhoud van de overeenkomst ken ik niet. Het is niet aan mij om deze 
met uw Kamer te delen. 
 
Vraag 10 
Kunt u aangeven hoe het proces en de tijdslijn na de intentieovereenkomst eruit 
ziet? Zo nee, waarom niet? 
 
Antwoord op vraag 10 
Momenteel werkt het bureau Metafoor Ruimtelijke Ontwikkeling aan een 
herziening van het ontwikkelingsplan voor de voormalige plantage. Wanneer dit 
gereed is en door het OLB in orde wordt bevonden, zal de herziening in procedure 
worden gebracht. Het tijdpad voor dit proces ken ik niet. 
 
Vraag 11 
Is er al een projectplan ingediend en/of is er al duidelijkheid over mogelijke 
vergunningen, zoals bijvoorbeeld een kapvergunning voor (een deel van) het 
tropisch droogbos? Zo ja, kunt u dit met de Kamer delen? 
 
Antwoord op vraag 11 
Nee, er is nog geen projectplan ingediend. Tijdens mijn bezoek aan Bolivia is mij 
verteld dat er geen droog tropisch bos zal worden gekapt. 
 
Vraag 12 
Wat zullen de gevolgen zijn van de bouw van 2.000 woningen op de 
natuurwaarden en -functie van de corridor, en hoe is dit meegenomen in de 
intentieovereenkomst? 
 
Antwoord op vraag 12 
Ik ken de inhoud van de intentieovereenkomst niet.  
 
Bonaire Properties NV heeft de natuurwaarden in het gebied laten onderzoeken 
door de bureaus Carmabi en WildConscience. Daarbij zijn alle waardevolle delen 
van Bolivia in kaart gebracht. In de nu bekende plannen zullen er geen 
Pagina 5 van 9

PDGRO
Ministerie van Binnenlandse 
Zaken en Koninkrijksrelaties
grotten instabiel is. Daarnaast is bouwen aan de noord- en oostkust zeer lastig en 
kostbaar vanwege het hoge zoutgehalte in de lucht. 
Kenmerk
2022-0000351866
 
Vraag 16 
Bent u ermee bekend dat er aanwijzingen zijn dat er meer archeologisch erfgoed 
te vinden is op Plantage Bolivia? Zo ja, deelt u de mening dat mede in het kader 
van het Verdrag van Malta er onderzoek naar gedaan moet worden? Zo nee, 
waarom niet? 
 
Antwoord vraag 16 
Hierover is mij geen informatie bekend. In het kader van de herziening van het 
ontwikkelingsplan wordt onderzoek gedaan naar de in het gebied aanwezige 
archeologische waarden. Afhankelijk van de resultaten hiervan kan nader 
onderzoek gewenst zijn. 
 
Vraag 17 
Wie waren de originele bewoners van het gebied, voordat Plantage Bolivia na 
afschaffing van de slavernij in privéhanden kwam? 
 
Antwoord op vraag 17 
Op basis van de cultuurhistorische waardenkaart/ archeologische 
verwachtingenkaart lijkt het erop dat dit gebied niet permanent bewoond werd 
door de Caquetio-indianen. Verder is mij hierover geen informatie bekend. 
 
Vraag 18 
Is er nog getracht om de rechten van de originele bewoners te onderzoeken en 
herstellen, en om schadevergoeding te betalen zoals bijvoorbeeld Nieuw-Zeeland 
in de jaren '80 heeft gedaan? 
 
Antwoord op vraag 18 
Nee, hiertoe zijn geen pogingen ondernomen. 
 
Vraag 19 
Vindt u dat het gerechtvaardigd is dat in deze tijd één eigenaar zo’n groot deel 
van een (ei)land in handen heeft? Zo ja, waarom wel? Zo nee, waarom niet? 
 
Antwoord op vraag 19 
Het gebied is altijd in handen van één eigenaar geweest. Aanvankelijk was dat de 
Staat der Nederlanden (via de WIC). Vervolgens was de plantage het bezit van 
een lokale familie. In de jaren ’80 van de vorige eeuw heeft deze familie de 
plantage ingebracht in de firma Bonaire Properties NV waarin een aantal 
Amerikaanse investeerders de meerderheid had. In 2019 is het deel van de 
Amerikaanse investeerder overgenomen door een Nederlandse investeerder. 
 
Vraag 20  
Bent u ermee bekend dat het de bestemming van Plantage Bolivia is om het open 
landschap, de landschappelijke - en natuurwaarden te behouden, conform het 
sinds 2010 vigerende bestemmingsplan, en dat er geen (woning)bouwactiviteiten 
zijn toegestaan? Zo ja, hoe gaat u dit waarborgen? 
Pagina 7 van 9

PDGRO
Ministerie van Binnenlandse 
Zaken en Koninkrijksrelaties
Ik weet niet in hoeverre het in voorbereiding zijnde ruimtelijk ontwikkelingsplan 
voldoende ruimte biedt om te voorzien in de woning(bouw)behoefte tot 2050. Het 
Kenmerk
2022-0000351866
is namelijk niet duidelijk hoeveel woningen er tot die tijd zullen moeten worden 
gebouwd. Tijdens mijn bezoek aan Bonaire heb ik daarom met het OLB 
afgesproken dat er een woonvisie zal worden opgesteld. 
 
Daarnaast is het zo dat niet alle locaties die in het ROB 2010 als (potentieel) 
woongebied zijn aangewezen 12 jaar later nog steeds als geschikt voor 
woningbouw kunnen worden beschouwd. Daarbij spelen ook andere ruimtelijke 
overwegingen een rol: als alle ‘lege plekken’ in Kralendijk worden ingevuld, komt 
dit de leefbaarheid in het centrum niet ten goede en bestaat er een groot risico op 
verkeerscongestie. Verder lijkt een deel van de zoeklocaties voor woningbouw 
(met name langs Kaminda Lagun) zeer geschikt voor landbouw. Om de kosten 
van levensonderhoud en de afhankelijkheid van import) te verlagen en om nieuwe 
vormen van werkgelegenheid te creëren wordt onderzocht hoe 
landbouwactiviteiten daar een impuls kunnen krijgen. Dit zou kunnen betekenen 
dat deze gronden niet langer voor woningbouw kunnen worden aangewend. 
 
Vraag 24 
Kunt u gezien de urgentie van de bouwplannen deze vragen zo spoedig mogelijk 
en ten minste binnen de daarvoor gestelde termijn beantwoorden? 
 
Antwoord op vraag 24  
Aangezien mijn bezoek aan Bonaire en de plantage Bolivia al waren gepland toen 
ik de vragen ontving, leek het mij beter om de situatie eerst zelf in ogenschouw 
te nemen alvorens de vragen te beantwoorden.  
  
 
Pagina 9 van 9

