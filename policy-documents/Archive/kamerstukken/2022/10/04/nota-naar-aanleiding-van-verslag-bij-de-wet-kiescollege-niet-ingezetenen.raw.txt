36 071 Regels omtrent de oprichting en inrichting van een kiescollege voor de Eerste 
Kamer voor Nederlanders die geen ingezetenen zijn alsmede wijziging van de 
Kieswet ten behoeve van de verkiezing van de leden van het kiescollege voor 
Nederlanders die geen ingezetenen zijn en de verkiezing van de leden van de 
Eerste Kamer door de leden van dit kiescollege (Wet kiescollege niet-
ingezetenen) 
 
Nota naar aanleiding van verslag 
 
Inhoudsopgave 
 
1. Inleiding 
2. Stemwaarde 
3. Briefstemmen 
4. Wijze van vergaderen en stemmen 
5. Verkiezingsproces 
6. Kiescollege 
7. Verkiezingen 2023 
8. Evaluatie 
 
1. Inleiding 
 
Met veel belangstelling heb ik kennisgenomen van het verslag van de Vaste Commissie voor 
Binnenlandse Zaken en de Hoge Colleges van Staat over het voorstel van de Wet kiescollege niet-
ingezetenen. Ik dank de leden van de fracties van GroenLinks, D66, PvdA, PVV, ChristenUnie, SP 
en SGP voor hun vragen en opmerkingen. In het navolgende reageer ik daarop, zoveel als mogelijk 
in de volgorde van het verslag. 
 
2. Stemwaarde 
 
De leden van de GroenLinks-fractie vragen op basis van welke gegevens de regering ervan 
overtuigd is dat de aanname correct is dat de verhouding tussen stemgerechtigde en niet-
stemgerechtigde Nederlanders in Nederland hetzelfde is als in de groep van de niet-ingezeten 
Nederlanders. De achtergrond van deze vraag, zo geven de leden aan, is dat ervoor is gekozen een 
correctiefactor te hanteren, omdat men niet beschikt over correcte gegevens over het aantal niet-
ingezeten Nederlanders.  
 
Verder vragen de leden van de GroenLinks-fractie of de regering overweegt om slechts tijdelijk 
gebruik te maken van de correctiefactor in plaats van permanent bij het berekenen van de 
stemwaarde gelet op het grondwettelijke beginsel van gelijkheid van kiezers. De leden vragen 
daarom of de regering heeft overwogen om tijdelijk gebruik te maken van deze correctiefactor, 
totdat de registratie van niet-ingezeten Nederlanders op orde is gemaakt. Zo ja, waarom is hier 
niet voor gekozen? Zo nee, wil de regering toezeggen om een wetsvoorstel in te dienen dat een 
meer waarheidsgetrouwe stemwaarde hanteert wanneer de registratie van niet-ingezeten 
Nederlanders op orde is gemaakt? 
 
De overheid beschikt niet over gegevens waaruit het precieze aantal Nederlandse niet-ingezetenen 
blijkt, zoals de leden van de GroenLinks-fractie constateren. Het is dus niet mogelijk om de 
stemwaarde voor het kiescollege aan dit aantal te koppelen. De regering heeft bij het vaststellen 
van de stemwaardebepaling gezocht naar een manier om de stemwaarde te koppelen aan een 
groep die er op enige wijze uitdrukking aan geeft (nog) verbonden te zijn met Nederland.  Zoals 
aangegeven in de memorie van antwoord bij het grondwetsvoorstel acht de regering het niet 
onredelijk om een link te leggen tussen de binding van een kiesgerechtigde met Nederland en de 

Immers is binnen Nederland in deze verhouding een belangrijke factor het aantal niet-Nederlanders 
dat in een provincie of openbaar lichaam woont – een provincie met een groot aantal niet-
Nederlanders heeft in verhouding tot het aantal kiesgerechtigden een hogere stemwaarde dan een 
provincie met weinig niet-Nederlandse inwoners –, terwijl buiten Nederland het aantal niet-
Nederlanders (vanzelfsprekend) vele malen groter is. Het toetsen of de verhouding precies gelijk 
is, is daardoor onmogelijk. Bovendien merkt de regering op dat deze verhouding ook binnen 
Nederland ongelijk is, en dat per provincie verschilt wat de verhouding is tussen Nederlanders en 
niet-Nederlanders, en tussen meer- en minderjarigen. Voor de correctiefactor wordt daarom 
uitgegaan van een gemiddelde van alle provincies en openbare lichamen. Zoals hierboven 
uiteengezet dient de correctiefactor ertoe om de onevenwichtigheid weg te nemen dat voor de 
stemwaardebepaling in provincies en de openbare lichamen meer personen meetellen dan enkel de 
kiesgerechtigden. Door het gemiddelde te nemen van deze verhouding in alle provincies en 
openbare lichamen, meent de regering een zuivere methode gevonden te hebben om de 
stemwaarde van het kiescollege vast te stellen op een wijze die zich verhoudt tot de provinciale 
staten en kiescolleges in Caribisch Nederland.  
 
De vraag van de leden van de GroenLinks-fractie, of de regering overweegt om tijdelijk gebruik te 
maken van de correctiefactor, beantwoordt de regering gelet op het voorgaande ontkennend. Zoals 
uiteengezet dient de correctiefactor er niet toe om te corrigeren dat op dit moment het totaal 
aantal Nederlanders dat in het buitenland woont onbekend is, maar om te corrigeren dat er voor 
het kiescollege wordt gerekend met het aantal geregistreerde kiesgerechtigden, terwijl in 
Nederland wordt gerekend met het aantal inwoners. Daarnaast is uiteengezet dat ook indien het 
totaal aantal Nederlanders in het buitenland wel bekend zou zijn, dit naar oordeel van de regering 
niet een wenselijke methode is om de stemwaarde op te baseren. De berekeningswijze zoals 
voorgesteld in het wetsvoorstel is hiervoor naar het oordeel van de regering wel de juiste methode, 
aangezien deze leidt tot een stemwaarde van het kiescollege die zich verhoudt tot het aantal 
geregistreerde kiesgerechtigde op dezelfde wijze als de stemwaarde van een provincie zich 
verhoudt tot het aantal kiesgerechtigden in die provincie, en de stemimpact van een individuele 
kiezer bij de kiescollegeverkiezing zoveel als mogelijk gelijk is aan die van een kiezer bij de 
verkiezing van provinciale staten of de kiescolleges in Caribisch Nederland.  
 
De leden van de D66-fractie vragen de regering toe te lichten of zij de analyse deelt dat de stem 
van Nederlanders die in het buitenland wonen zwaarder zou gaan wegen dan die van Nederlanders 
die in Nederland wonen, zoals tijdens de behandeling van het wetsvoorstel in de Tweede Kamer 
door verschillende leden is ingebracht. De leden wijzen daarbij op een stemverklaring waarin is 
gesteld dat deze stemmen twee tot drie keer zwaarder zouden gaan wegen.  
 
De regering deelt deze analyse niet. Bij het vormgeven van de wijze waarop de stemwaarde wordt 
berekend, heeft de regering twee uitgangspunten gehanteerd: (i) de stemwaarde van het 
kiescollege moet in verhouding staan tot de stemwaarde van provinciale staten en de kiescolleges 
in Caribisch Nederland, in die zin dat de stemwaarde in dezelfde verhouding afgestemd moet zijn 
op de groep die het kiescollege beoogt te vertegenwoordigen en (ii) de impact van individuele 
kiezers op de samenstelling van de Eerste Kamer moet op evenredige wijze vorm krijgen.  
De voorgestelde berekeningswijze voor de stemwaarde voldoet hieraan, en vertaalt zich in de 
praktijk zo dat bijvoorbeeld 80.000 geregistreerde kiesgerechtigden die buiten Nederland wonen 
resulteren in een om en nabij even hoge stemwaarde voor het kiescollege als de stemwaarde van 
een provincie met 80.000 kiesgerechtigden. Stel dat al deze kiesgerechtigden een stem uitbrengen, 
dan is het gewicht van hun stem – en daarmee de impact op de samenstelling van de Eerste 
Kamer – dus om en nabij even groot. Dat de stem van Nederlanders in het buitenland zwaarder 
zou wegen, laat staan twee à drie maal zwaarder, is dus onjuist.  
De regering wijst er in dit kader nog op dat de introductie van de correctiefactor er juist toe dient 
om te corrigeren dat het stemgewicht van kiezers buiten Nederland niet te laag uitpakt. Immers 
wordt de stemwaarde van provincies en de kiescolleges in Caribisch Nederland gebaseerd op het 
volledige inwonertal van de provincies en openbare lichamen, en niet enkel op de kiesgerechtigden, 
waardoor de zorg bestond dat de kiezers buiten Nederland benadeeld werden in hun stemgewicht. 

3
Nederlanders buiten Nederland niet voor de hand ligt. Deze conclusie wordt door het kabinet 
onderschreven. 
De leden van de PvdA-fractie wijzen op de stellingname van de regering met betrekking tot ‘het 
karakter van de Eerste Kamerverkiezing’, die in het geding zou komen bij het volgen van het 
advies van de Kiesraad, en geven aan dat dit de verwachting oproept dat door haar keuze het 
inwonertal het belangrijkste criterium is bij de bepaling van de stemwaarde. Maar aangezien er 
moest worden afgeweken van een zuivere toepassing van het inwonertal-criterium, vragen de 
leden waarom niet is gekozen voor het advies van de Kiesraad, dat immers ook een afwijking 
daarvan behelst en bovendien volgens de Kiesraad de gelijkheid van kiezers zou bevorderen? 
Het bepalen van de stemwaarde op basis van bijvoorbeeld het aantal uitgebrachte stemmen sluit 
volgens de regering niet aan bij het karakter van de Eerste Kamerverkiezing, omdat de regering 
vasthoudt aan de zienswijze dat de Eerste Kamerverkiezing een directe verkiezing door de leden 
van provinciale staten en de kiescolleges betreft – zoals door de (grond)wetgever in eerdere 
discussies en recent door de Raad van State bevestigd –, die op hun beurt de inwoners 
vertegenwoordigen. Het bepalen van de stemwaarde op basis van het aantal uitgebrachte 
stemmen past namelijk bij de gedachte dat de Eerste Kamerverkiezing een indirecte verkiezing 
door kiezers betreft. Zoals beschreven in de memorie van toelichting vormt het instellen van het 
kiescollege, en het feit dat de stemwaardebepaling niet op precies gelijke wijze kan plaatsvinden 
als voor provinciale staten en de kiescolleges in Caribisch Nederland, naar oordeel van de regering 
geen aanleiding om het karakter van de gehele Eerste Kamerverkiezing te heroverwegen. Er is 
daarom gezocht naar een wijze waarop de stemwaardebepaling voor het kiescollege kan worden 
ingepast in het bestaande systeem. Hierbij gold als uitgangspunt dat, hoewel de berekeningswijze 
verschilt, omdat een berekening aan de hand van het aantal inwoners geen optie is, de 
stemwaardebepaling moest leiden tot een resultaat waarin zoveel als mogelijk geborgd wordt dat 
de stem van individuele kiezers op gelijke wijze doorwerkt, en dus een vergelijkbare impact heeft 
op de samenstelling van de Eerste Kamer. De methode om de stemwaarde te berekenen zoals 
voorgesteld in het wetsvoorstel voldoet hieraan. 
 
De manier waarop de stemwaarde wordt bepaald is gedurende het wordingsproces van deze 
voorgestelde grondwetswijziging veranderd, constateren de leden van de ChristenUnie-fractie. 
Deze leden herhalen hun waardering voor het feit dat de regering zich door de uitkomsten van het 
verrichte onderzoek heeft laten overtuigen om niet het aantal uitgebrachte stemmen, maar het 
aantal geregistreerde kiesgerechtigden, vermenigvuldigd met een correctiefactor, als uitgangspunt 
te nemen. Dit sluit in de ogen van de ChristenUnie-fractie immers beter aan bij het uitgangspunt 
van evenredige vertegenwoordiging. Zij constateren dat de rekenvoorbeelden die de regering 
desgevraagd aan de Tweede Kamer heeft verstrekt dit beeld lijken te bevestigen. De leden vragen 
of er ook soortgelijke cijfermatige exercities zijn uitgevoerd met alternatieve 
stemwaardebepalingen? Zo nee, waarom niet? Zo ja, vormen de uitkomsten daarvan een 
bevestiging dat de voorgestelde wijze van stemwaardebepaling de meest uitgebalanceerde is?  
 
De leden van de ChristenUnie-fractie constateren terecht dat er gedurende de 
grondwetsbehandeling verschillende alternatieven voor de berekening van de stemwaarde zijn 
overwogen. Het initiële voorstel van de regering was om de stemwaarde te baseren op het aantal 
uitgebrachte stemmen. Naar aanleiding van de bespreking bij de grondwetsbehandeling heeft de 
4
regering aan de heer Otjes gevraagd om onderzoek te doen naar de stemwaardeberekening. Dit 
onderzoek werkt verschillende manieren uit waarop de stemwaarde voor het kiescollege zou 
kunnen worden berekend. Aan die uitwerking van de stemwaardeberekening liggen ook 
berekeningen ten grondslag waarvan de uitkomsten zijn uiteengezet in tabel 5 van het onderzoek. 
Deze uitkomsten vormen in de ogen van de regering de bevestiging dat de voorgestelde 
stemwaarde het meest recht doet aan het uitgangspunt van evenredige vertegenwoordiging.  
 
3
 Bijlage bij Kamerstukken I 2020/21, 35418, E. 
4
 Kamerstukken I 2020/21, 35785, G, bijlage.  

Op pagina 18 van de memorie van toelichting staat het volgende “Elektronisch stemmen biedt in 
de ogen van de regering geen uitkomst, aangezien de technologie nog onvoldoende ontwikkeld is 
om te voorkomen dat er inbreuk kan worden gemaakt op de waarborgen van het 
verkiezingsproces. Dit betreft dan met name het waarborgen van de stemvrijheid, het stemgeheim 
van de kiescollegeleden en de integriteit en transparantie van het verkiezingsproces.” De leden van 
de PVV-fractie vragen daarop of de regering, gelet op deze risico’s voor met name het stemgeheim 
en de stemvrijheid, kan aangeven waarom kiezers in het buitenland dan wél gebruik kunnen 
maken van briefstemmen? Zijn bij briefstemmen de risico’s voor met name de stemvrijheid ook 
niet evident aanwezig? 
 
De wijze waarop kiezers kunnen stemmen voor een verkiezing vraagt om een zorgvuldige afweging 
van de waarborgen van het verkiezingsproces, zoals stemvrijheid, stemgeheim en 
toegankelijkheid. Voor alle vormen van stemmen buiten het stemlokaal, zoals briefstemmen of 
digitaal stemmen, geldt dat bepaalde waarborgen zoals stemgeheim en stemvrijheid niet in 
dezelfde mate kunnen worden gewaarborgd als in het stemlokaal. Immers onttrekt het stemmen 
op afstand zich van het toezicht van het stembureau. Niettemin moet er ook gekeken worden naar 
de toegankelijkheid van een verkiezing. Het is voor een kiezer buiten Nederland een grote 
belasting om voor het uitbrengen van zijn stem te moeten afreizen naar Nederland. Daarom is met 
het oog op de toegankelijkheid een andere afweging gemaakt voor de wijze van stemmen voor 
kiezers buiten Nederland en is het mogelijk om per brief te stemmen. Elektronisch stemmen kent 
daarnaast nog andere risico’s, bijvoorbeeld voor de integriteit en transparantie van het 
verkiezingsproces.  
 
4. Wijze van vergaderen en stemmen  
 
Het stemt de leden van de GroenLinks-fractie positief dat er gekozen is voor een hybride regime 
waarbij de belangrijkste vergadering, die waarin gestemd wordt voor de Eerste Kamer, fysiek 
plaatsvindt, en de rest elektronisch kan plaatsvinden. De integriteit van het kiescollege is 
belangrijk, en dient ook gewaarborgd te worden in alles wat zij elektronisch doet. De leden merken 
echter op dat het wetsvoorstel alleen een algemene delegatiebepaling heeft om regels over de 
digitale omgeving bij AMvB te regelen. Waarom geeft het wetsvoorstel zelf geen richting aan de 
normering van de beveiliging van de digitale omgeving? Daarnaast heeft de regering bij brief van 
5
31 augustus 2022 aangegeven dat als de nodige wet- en regelgeving uiterlijk 11 oktober 2022 
gereed is, de eerste verkiezingen voor het kiescollege nog volgend jaar kunnen plaatsvinden. 
Essentieel is dan dus ook dat de digitale omgeving voor het kiescollege op orde is. Op basis 
waarvan is de regering overtuigd dat dat tijdig kan lukken? En welke maatregelen worden 
genomen om de veiligheid van die digitale omgeving te garanderen? Zal er gebruik worden 
gemaakt van vrije en open source software, en zal er een beveiligingsaudit plaatsvinden? 
De digitale omgeving wordt gebruikt voor de ‘gewone’ vergaderingen van het kiescollege en niet 
voor de vergadering waarin het kiescollege stemt voor de verkiezing van de Eerste Kamer. In deze 
‘gewone’ vergaderingen vindt bijvoorbeeld het geloofsbrievenonderzoek plaats en wordt de 
gedragscode van het kiescollege vastgesteld. Het wetsvoorstel zelf geeft geen normering over 
beveiligingseisen van de digitale omgeving. Daarmee is aangesloten bij de regels omtrent digitale 
beraadslaging in de Tijdelijke wet digitale beraadslaging en besluitvorming provincies, gemeenten, 
waterschappen en openbare lichamen Bonaire, Sint Eustatius en Saba. Deze wet gaf ook geen 
normering van de technische vereisten, en op basis van de ervaringen is dat ook niet nodig 
gebleken, omdat vergadersystemen zelf voldoen aan beveiligingseisen. Bijkomend heeft de 
gemeente Den Haag, die het kiescollege gaat ondersteunen, inmiddels ervaring opgedaan met het 
houden van digitale vergaderingen op basis van de Tijdelijke wet. Alle vergaderingen van het 
kiescollege zijn openbaar en moeten via een live-verbinding te volgen zijn. De deelnemers (leden 
van het kiescollege) nemen deel via een digitale omgeving. Het blijft uiteraard belangrijk dat 
degenen die aanwezig zijn in de digitale omgeving daadwerkelijk de leden zijn. Aangezien de leden 
over de hele wereld wonen en elkaar of de voorzitter en griffier waarschijnlijk niet eerder hebben 
 
5
 Kamerstukken I 2021/22, 36071, A. 

  
De leden van de PVV-fractie halen pagina 8 van de memorie van toelichting aan: “Aangezien de 
leden in het buitenland wonen, wordt het mogelijk gemaakt dat deze vergaderingen elektronisch 
plaatsvinden, waarbij wordt aangesloten bij de regeling die geldt op grond van de Tijdelijke wet 
digitale beraadslaging en besluitvorming provincies, gemeenten, waterschappen en openbare 
lichamen Bonaire, Sint-Eustatius en Saba.” De leden vragen of de regering kan aangeven wat de 
consequenties zijn voor dit wetsvoorstel nu deze regeling ingetrokken is? 
 
De Tijdelijke wet digitale beraadslaging en besluitvorming provincies, gemeenten, waterschappen 
en openbare lichamen Bonaire, Sint Eustatius en Saba is tot stand gebracht met als doel om 
tijdelijk de ontstane situatie het hoofd te bieden waarin het als gevolg van het coronavirus niet 
veilig was om samen te komen voor een fysieke vergadering. Deze wet is inmiddels vervallen. In 
totaal is de wet ruim twee jaar van kracht geweest en de koepelorganisaties en de ervaringen uit 
de praktijk waren positief. Gelet op de positieve ervaringen, is in het voorstel voor deze 
uitvoeringswet geput uit de opgedane ervaring met de bepalingen uit de Tijdelijke wet 
beraadslaging. De wettelijke bepalingen die gaan gelden voor de vergaderingen van het kiescollege 
zijn opgenomen in de uitvoeringswetgeving en zijn nader toegespitst op het kiescollege. Dat de 
Tijdelijke wet is ingetrokken heeft dus geen consequenties voor de inhoudelijk vergelijkbare 
wettelijke bepalingen voor het kiescollege. 
 
Voorts vragen de leden van de PVV-fractie of de regering kan aangeven of voor het kiescollege ook 
voorzien is in een quorum en wat de gevolgen zijn als het quorum niet gehaald wordt.  
 
Voor de vergaderingen van het kiescollege geldt een quorum. Artikel 16, eerste lid, van de Wet 
kiescollege niet-ingezetenen bepaalt dat de vergadering van het kiescollege niet wordt geopend 
voordat blijkens de presentielijst meer dan de helft van het aantal zitting hebbende leden 
tegenwoordig is. Dit is dezelfde eis als geldt voor vergaderingen van bijvoorbeeld provinciale staten 
of gemeenteraden. Indien het quorum niet wordt gehaald is ook de vervolgprocedure voor het 
kiescollege gelijk aan die van de andere organen. Bijvoorbeeld dat de voorzitter opnieuw een 
vergadering belegt, en wel op een tijdstip ten minste vierentwintig uur nadat de leden hiervoor een 
uitnodiging ontvangen (artikel 16, tweede lid). Voor deze nieuwe vergadering geldt geen quorum. 
Wel geldt dat indien bij deze vergadering opnieuw het quorum niet wordt gehaald er enkel 
beraadslaagt of besloten kan worden over aangelegenheden die al geagendeerd waren voor de 
oorspronkelijke vergadering.  
 
Ook verwijzen de leden van de PVV-fractie naar een andere passage op pagina 9 van de memorie 
van toelichting “De vergaderingen van het kiescollege zijn, net als die van andere 
vertegenwoordigende organen, openbaar en moeten door geïnteresseerden kunnen worden 
gevolgd, ook op afstand. Dit kan door middel van een live-verbinding.” Kan de regering aangeven 
of een live-verbinding altijd verplicht is, dat dit zowel een video als audioverbinding betreft, dat 
belangstellenden vrije toegang hebben tot deze livestream zonder zich aan te hoeven melden en of 
de opname achteraf ook online terug te kijken moet zijn, vragen deze leden.  
 
Op basis van het voorgestelde artikel 19, eerste lid, van de Wet kiescollege niet-ingezetenen wordt 
de vergadering van het kiescollege in het openbaar en elektronisch gehouden. Hieronder wordt 
verstaan een vergadering in een digitale omgeving die door eenieder op afstand middels een live-
verbinding kan worden gevolgd. Het is dus op basis van het wetsvoorstel verplicht dat de 
vergaderingen van het kiescollege door geïnteresseerden via een live-verbinding met beeld en 
geluid te volgen is. Dit geldt voor de ‘gewone’ digitale zittingen van het kiescollege, maar niet voor 
de fysieke zitting waarin de kiescollegeleden stemmen voor de Eerste Kamer, aangezien die niet 
plaatsvindt in een digitale omgeving, maar op grond van het voorgestelde artikel Ua 1, tweede lid, 
van de Kieswet fysiek wordt gehouden en openbaar toegankelijk is. De live-verbinding bij de 
elektronische vergaderingen moet door belangstellenden vrij te volgen zijn, zonder zich aan te 
hoeven melden. Het betreft immers een openbare zitting. Het voorliggende voorstel kent geen 
verplichting voor het achteraf online beschikbaar maken van de opname van de vergadering. Wel is 

worden geïntroduceerd die ervoor zorgen dat de verkiezing vatbaar wordt voor digitale inmenging.” 
Daarop vragen zij of kan worden aangegeven hoe dit risico zich verhoudt tot het mogelijk maken 
van het elektronisch indienen van de ondersteuningsverklaringen? 
 
De cyber-risico’s die in de desbetreffende passage waar de leden van de PVV-fractie naar verwijzen 
zien toe op de specifieke situatie waarin voor een verkiezing elektronisch wordt gestemd. De 
procedure voor het afleggen van een ondersteuningsverklaring is niet te vergelijken met die van 
het internetstemmen. Niettemin moet er ook gekeken worden naar mogelijke cyber-risico’s voor 
het elektronisch afleggen van ondersteuningsverklaringen. In de procedure voor het afleggen van 
een ondersteuningsverklaring langs digitale weg is daar ook rekening mee gehouden. Het afleggen 
vindt plaats ten overstaan van de burgemeester of een daartoe aangewezen ambtenaar van de 
gemeente Den Haag. Er moet een identiteitsbewijs getoond worden om de identiteit van de 
persoon die een ondersteuningsverklaring wil afleggen te kunnen verifiëren. Voorgaande zou bij 
het elektronisch stemmen omwille van het stemgeheim uiteraard niet kunnen.  
De leden van de SP-fractie wijzen op het advies van de Raad van State, waarin het risico wordt 
benoemd dat het aantal geregistreerde kiezers steeds meer gaat afwijken van het aantal daarvan 
dat daadwerkelijk een stem uitbrengt. Dat leidt bij de Raad van State tot vragen over mogelijke 
gevolgen daarvan, met name waar het gaat om de gelijkwaardige behandeling van elke stem. De 
leden achten de reactie van de regering hierop, waarin zij aangeeft de opvatting van de Raad van 
State niet te delen, niet overtuigend en vragen de regering alsnog uit te leggen waarom en hoe zij 
meent dat de gelijkwaardigheid van uitgebrachte stemmen op geen enkele manier wordt 
aangetast. 
In het advies wijst de Raad van State erop dat het voorstelbaar is dat kiezers die zich in de 
permanente registratie hebben geregistreerd voor de kiescollegeverkiezing na verloop van tijd 
geen belangstelling meer hebben om een stem uit te brengen voor deze verkiezing, waardoor het 
aantal geregistreerde kiezers steeds verder afwijkt van het opkomstcijfer. De Afdeling redeneert 
dat, mocht deze situatie zich voordoen, en de opkomst voor de kiescollegeverkiezing veel lager zijn 
dan de opkomst voor de provinciale statenverkiezing, dat de voorgestelde berekeningswijze van de 
stemwaarde dan kan leiden tot een onevenredige invloed van de kiezers buiten Nederland die 
willen stemmen.  
De systematiek die wordt voorgesteld om de stemwaarde van het kiescollege te bepalen, is niet 
anders dan bij provinciale staten en de kiescolleges in Caribisch Nederland, met enkel als verschil 
dat de stemwaarde wordt gekoppeld aan de geregistreerde kiesgerechtigden (waarop een 
correctiefactor wordt toegepast) in plaats van aan inwoners. Dat de door individuele kiezers 
uitgebrachte stemmen nooit op precies gelijke wijze kunnen meewegen is bovendien logisch gelet 
op het systeem van rekenen met stemwaarden. Dit sluit aan bij het karakter van de Eerste 
Kamerverkiezing, dat uitgaat van de gedachte dat de leden van de Eerste Kamer worden verkozen 
door de leden van de staten en de kiescolleges in Caribisch Nederland, en dat het geen indirecte 
verkiezing door burgers betreft (waarbij elke stem gelijk telt). Zoals ook onderkend in het nader 
rapport is het scenario dat de Raad van State schetst echter niet geheel uit te sluiten, aangezien 
dit in feite nu ook al kan spelen tussen de verschillende provincies en/of openbare lichamen. Ook 
daar geldt dat de stem van een kiezer in een provincie waar de opkomst laag is relatief een groter 
gewicht heeft dan de stem van een kiezer in een provincie waar de opkomst hoog is. Immers wordt 
de stemwaarde van een provincie, en dus de mate van invloed van die provincie op de 
samenstelling van de Eerste Kamer, bepaald door het totaal aantal inwoners (kiesgerechtigden en 
niet-kiesgerechtigden) van de provincie, terwijl enkel de kiezers die een stem uitbrengen voor de 
provinciale statenverkiezing de samenstelling van de staten bepalen, en dus invloed uitoefenen op 
die leden die op hun beurt stemmen voor de Eerste Kamer. Hoewel de hoogte van de opkomst 
geen invloed heeft op de totale stemwaarde van het kiescollege is het dus wel zo dat de opkomst 
mede bepaalt hoe de door individuele kiezers uitgebrachte stemmen bij de verkiezingen van 
provinciale staten en de kiescolleges zich qua gewicht precies tot elkaar verhouden.  

6. Kiescollege 
 
De leden van de fractie van de PVV vragen waarom voor het ledenaantal aansluiting wordt gezocht 
bij de Gemeentewet, terwijl deze wet geen enkele betrekking heeft op de verkiezing van de leden 
van de Eerste Kamer?  
 
Het klopt inderdaad dat de Gemeentewet geen betrekking heeft op de verkiezing van de leden van 
de Eerste Kamer, en ook niet op het kiescollege. Uit het rapport van de heer Otjes volgde het 
advies om voor het vaststellen van het ledenaantal aan te sluiten bij een bestaand en herkenbaar 
systeem, en concreet om aan te sluiten bij een al bestaande staffel voor een van de andere 
vertegenwoordigende organen. Deze staffels zijn immers een beproefde wijze om te bepalen hoe 
een ledenaantal zich zou moeten verhouden tot de groep die het beoogt te vertegenwoordigen. In 
plaats van het inwonertal zal het ledenaantal voor het kiescollege gekoppeld worden aan het aantal 
geregistreerde kiesgerechtigden.  
 
Mede op advies van de Kiesraad is er voor gekozen om het ledenaantal te baseren op een 
combinatie van de staffel uit de Gemeentewet en de Provinciewet. De keuze om aan te sluiten bij 
de staffel uit de Gemeentewet is erin gelegen dat de aantallen inwoners uit deze staffel naar 
verwachting het beste aansluiten bij de aantallen kiesgerechtigden die zich registreren voor de 
kiescollegeverkiezing. Voor gemeenteraden is het aantal leden, variërend tussen 9 en 45, 
gekoppeld aan inwonertallen variërend tussen 3.000 en 200.000. Aangezien het aantal 
geregistreerde kiesgerechtigden voor de Tweede Kamerverkiezingen ongeveer 90.000 betreft, lijkt 
dit goed aan te sluiten op deze bandbreedte. Uit de staffel uit de Provinciewet volgt daarentegen 
dat provinciale staten altijd bestaan uit minimaal 39 leden en dat pas vanaf meer dan 400.000 
inwoners het aantal leden toeneemt. Het één op één overnemen van de staffel uit de Gemeentewet 
zou echter betekenen dat het kiescollege 45 leden telt vanaf meer dan 200.000 geregistreerde 
kiezers, terwijl een provincie pas 45 leden telt bij meer dan 750.000 inwoners, en bij 200.000 
inwoners uitgaat van 39 leden. Dit is niet consistent en daarom is er voor gekozen om vanaf 
100.001 geregistreerde kiezers de Provinciewet te hanteren. De keuze om aan te sluiten bij de 
staffel uit de Gemeentewet en de Provinciewet ziet dus niet op een inhoudelijke link met de 
gemeenteraden of provinciale staten, maar op de gedachte dat deze staffels een goed voorbeeld 
bieden over hoe aantal leden zich zou moeten verhouden tot het aantal geregistreerde 
kiesgerechtigden. 
 
Verder wijzen de leden van de PVV-fractie er op dat voor de huidige stemwaarde van de Eerste 
Kamer gelet op artikel 55 Grondwet wordt uitgegaan van artikel U2 Kieswet, waarbij het quotiënt 
van het aantal inwoners per provincie en het aantal Statenleden wordt vermenigvuldigd met 100. 
De leden vragen of de regering kan aangeven hoe deze factor voor niet-ingezetenen zich verhoudt 
tot de Nederlandse provincies, en of hierbij kan worden uitgesloten dat er een relatief voordelige 
positie ontstaat?  
 
De formule voor de stemwaardebepaling voor provinciale staten, zoals neergelegd in artikel U 2, 
eerste lid, van de Kieswet bepaalt dat de stemwaarde van een lid gelijk is aan het getal dat 
verkregen wordt door het inwonertal van de provincie te delen door het honderdvoud van het 
aantal leden waaruit provinciale staten bestaan. In de formule voor het kiescollege wordt het 
inwonertal vervangen door het aantal geregistreerde kiesgerechtigden, dit aantal wordt dus 
vermenigvuldigd met 100, net als het geval is bij het inwoneraantal in de formule voor provinciale 
staten. In beide formules staat de vermenigvuldiging met 100 in de noemer van de breuk, en 
wordt de teller dus gedeeld door een honderdvoud van het ledenaantal. Dit pakt dus niet voordelig 
uit voor het kiescollege ten opzichte van provincies.  
 
Voorts vragen de leden van de PVV-fractie of de regering kan aangeven hoe de democratische 
controle en verantwoording op de taken van de voorzitter van het kiescollege, uitgevoerd door de 
burgemeester van Den Haag, is voorzien? Voor een commissaris van de Koning, die voorzitter is 
van provinciale staten, geldt namelijk dat voor zulke taken diens verantwoordelijkheid als 

de recente wijziging van artikel 55 van de Grondwet worden afgeleid dat beoogd is het criterium 
van niet-ingezetenschap als voorwaarde te stellen voor het passief kiesrecht voor het kiescollege. 
Deze uitleg van artikel 55 van de Grondwet is dan ook leidend voor de inhoud van het onderhavige 
wetsvoorstel. 
De leden van de SGP-fractie stellen dat de regering zich vooralsnog hoofdzakelijk richt op de 
formele en procedurele gang van zaken rondom de inrichting van het kiescollege niet-ingezetenen. 
Zij vragen daarom of de regering daarbij voldoende aandacht heeft voor de praktische 
consequenties die de inrichting van dit kiescollege heeft voor de aard en werking van de 
democratie, Immers, vragen en suggesties vanuit onder andere de Raad van State worden aan de 
10
kant geveegd met de enkele opmerking dat de “zienswijze van de Afdeling” niet “deelt”.  
 
De regering heeft bij elke stap van het grondwetsvoorstel tot de uitwerking van de inrichting van 
het kiescollege in dit wetsvoorstel getracht zich rekenschap te geven van de praktische 
consequenties die het kiescollege heeft op de aard en werking van het verkiezingsproces en 
daarmee de democratie. In de ogen van de regering versterkt het kiescollege juist de democratie 
doordat Nederlandse niet-ingezetenen invloed krijgen op de samenstelling van de Eerste Kamer. 
Vooralsnog hadden niet-ingezetenen enkel invloed op de samenstelling van de Tweede Kamer, 
terwijl de wetgeving die ook van invloed is op hen in de Eerste Kamer wordt behandeld. Bij de 
uitwerking van het kiescollege is gezocht naar een manier die alle Nederlanders een zo gelijk 
mogelijke invloed geeft op de samenstelling van de Eerste Kamer. Op die manier kan worden 
voldaan aan de evenredige vertegenwoordiging, wat een belangrijk uitgangspunt is van de 
democratie. Daarbij moet ook de situatie van niet-ingezetenen in acht worden genomen. Een van 
de democratische uitgangspunten van het verkiezingsproces is dat deze zo toegankelijk mogelijk is. 
Vanuit dat oogpunt is bij de uitwerking van het kiescollege gekeken hoe de kaders van dat 
verkiezingsproces op een zo goed mogelijke manier kunnen worden aangepast aan de situatie van 
niet-ingezetenen, daarbij rekening houdend met de praktische consequenties. Zo is steeds 
geprobeerd om zoveel als mogelijk aan te sluiten bij de bestaande procedures uit de Kieswet. 
Slechts waar dit niet mogelijk was gelet op de woonsituatie van kiezers buiten Nederland is er 
gekozen voor een afwijkende procedure. Daarbij heeft de regering alle adviezen over het 
wetsvoorstel, waaronder die van de Afdeling advisering van de Raad van State, gewogen en 
betrokken bij de uitwerkingen. De regering deelt niet de constatering van de leden van de SGP-
fractie dat de adviezen van de Raad van State slechts met de opmerking dat “de zienswijze van de 
Afdeling niet wordt gedeeld’’ zijn gewogen. In het nader rapport bij het wetsvoorstel en waar 
mogelijk is in de memorie van toelichting ingegaan op het advies van de Raad van State en is 
11
zorgvuldig onderbouwd waarom suggesties van de Raad van State niet zijn opgevolgd.  
 
7. Verkiezingen 2023 
 
De leden van de SP-fractie en de leden van de SGP-fractie verwijzen naar het tijdpad voor de 
afronding van de wet- en regelgeving om in maart 2023 voor het eerst een kiescollegeverkiezing te 
kunnen houden dat de regering tijdens de behandeling van de grondwetswijziging in de Eerste 
Kamer heeft geschetst. Zij constateren dat in de brief van 31 augustus jl. een iets ruimer tijdpad 
wordt aangeduid, namelijk dat 11 oktober 2022 ook nog mogelijk is. De leden vragen daarom wat 
nu de daadwerkelijke datum is en of dat nog uitvoerbaar is.  
Vervolgens wijzen de leden van de SGP-fractie erop dat de regering erkent dat de kring van 
mogelijke kandidaten voor het kiescollege aanzienlijk ingeperkt wordt door het criterium van niet-
ingezetenschap voor het passief kiesrecht voor het college. De regering erkent ook dat er veel 
gevraagd wordt van politieke partijen om kandidaten te vinden voor het kiescollege onder deze 
beperking. Zij vragen waarom er haast is met dit voorstel en of daardoor geen partijen worden 
benadeeld. In het verlengde daarvan wijzen de leden van de SGP-fractie erop dat het de 
verantwoordelijkheid van politieke partijen zelf is om kandidaten te benaderen en kieslijsten op te 
 
10
 Zie bijvoorbeeld Kamerstukken II 2021/22, 36071, nr. 4, p. 4. 
11
 Kamerstukken II 2021/22, 36071, nr. 3 en 4.  

webinar worden georganiseerd om informatie en antwoord op vragen van politieke partijen te 
geven. Op die wijze hebben alle politieke partijen eenzelfde uitgangspunt en informatiepositie. 
Daarnaast is er met het voorgestane tijdpad nog tijd om kiezers buiten Nederland te informeren 
over de mogelijkheid om zich kandidaat te stellen voor de kiescollegeverkiezing. De gemeente Den 
Haag treft al geruime tijd voorbereidingen voor deze kiescollegeverkiezing en kan daarom ook 
tijdig de kiezers informeren, op het moment dat de uitvoeringswet in werking treedt.  
 
Bij de inrichting van het kiescollege is er bij het ledenaantal ook rekenschap van gegeven dat ook 
kleinere politieke groeperingen de kans moeten krijgen om te worden gekozen. Bij het vaststellen 
van het ledenaantal is daar rekening mee gehouden door er zorg voor te dragen dat het aantal 
leden niet te klein wordt. Zoals de SGP-fractie ook opmerkt is de regering van mening dat, naast 
de inspanningsverplichting van de overheid om kiezers te informeren over de mogelijkheid om zich 
kandidaat te stellen, politieke partijen ook een verantwoordelijkheid hebben om te zorgen voor 
genoeg keuzemogelijkheden. Het wetsvoorstel biedt aan alle politieke partijen dezelfde 
uitgangspunten en om reden van een gelijk speelveld zijn alle politieke partijen die een aanduiding 
hebben geregistreerd voor de Tweede – en/of Eerste Kamerverkiezing per brief geïnformeerd over 
de grondwetswijziging die leidt tot deze nieuwe verkiezing, en de mogelijkheid dat indien de Eerste 
Kamer de uitvoeringswet op korte termijn zou aanvaarden de eerste kiescollegeverkiezing 
plaatsvindt in 2023 (danwel 2027 indien de behandeling van de uitvoeringswet meer tijd vergt).  
De regering is dan ook van mening dat er geen politieke partijen worden benadeeld met het 
houden van een eerste verkiezing voor de leden van het kiescollege niet-ingezetenen in 2023. Het 
biedt juist een groep Nederlanders die eerder geen invloed kon uitoefenen op de samenstelling van 
de Eerste Kamer de mogelijkheid om dit wel te doen. De regering heeft dan ook de overtuiging dat 
dit iets ruimere tijdpad een zorgvuldige organisatie en voorbereiding voor kiezers, politieke partijen 
en de gemeente Den Haag mogelijk maakt. Met inachtneming van dit alles en met de stappen die 
al zijn gezet ziet de regering geen belemmeringen voor het actieve en passieve kiesrecht voor 
kiezers bij een eerste verkiezing in maart 2023, evenmin als voor politieke partijen.  
 
8. Evaluatie 
 
De regering gaf eerder al aan dat het voorgestelde systeem met een kiescollege voor niet-
ingezetenen uniek is in de wereld. Zolang dat het geval is betekent dat dat het leren van 
ervaringen elders onmogelijk is. Des te belangrijker achten de leden van de ChristenUnie-fractie de 
evaluatie van de verkiezing van de leden van het kiescollege niet-ingezetenen en de evaluatie van 
de verkiezingen van de Eerste Kamer. In reactie op de constatering door de Raad van State en 
door de ChristenUnie-fractie in de Tweede Kamer dat het voorliggende wetsvoorstel geen 
evaluatiebepaling bevat reageert de regering met een herhaalde formulering die erop neer komt 
dat het staand beleid is dat elke verkiezing door het Ministerie van BZK geëvalueerd wordt. Om die 
reden is een afzonderlijke evaluatiebepaling in het wetsvoorstel overbodig, zo begrijpen de leden 
van de ChristenUnie-fractie de regering.  
Bij de behandeling van de grondwetswijziging die aan dit wetsvoorstel vooraf ging heeft de 
ChristenUnie-fractie onder meer aandacht gevraagd voor het ‘nauw en actief’ betrekken van de 
Kiesraad bij de evaluatie van deze uitvoeringswet. De stelling van de regering dat het aan de 
Kiesraad zelf is of zij het opportuun vindt om een evaluatieadvies uit te brengen wekt, evenals de 
formulering dat de minister van BZK gebruik maakt van verschillende evaluaties van andere 
instanties en ook het advies van de Kiesraad zal betrekken bij de evaluatie die BZK uitvoert, bij 
deze leden niet de indruk dat het hier gaat om het nauw en actief betrekken van de Kiesraad.  
Nu het gaat om de uitoefening van een heel fundamenteel recht als het kiesrecht en uiteindelijk om 
de samenstelling van een van beide Kamers van de Staten-Generaal hecht de ChristenUnie-fractie 
grote waarde aan de best mogelijke evaluatie van de uitvoeringswetgeving en verwacht zij dat de 
regering zich bereid zal tonen onverwijld aanpassingen van de wetgeving voor te stellen als de 
evaluatie daartoe aanleiding geeft. Daarbij is wat deze leden betreft de inbreng van de Kiesraad 
onmisbaar. Kan de regering dan ook toezeggen dat de Kiesraad nauw en actief betrokken wordt bij 
deze evaluatie?  
 

