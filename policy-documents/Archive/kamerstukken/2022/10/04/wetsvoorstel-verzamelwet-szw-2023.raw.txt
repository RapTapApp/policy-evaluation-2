Wet van,  
tot wijziging van enkele wetten van het Ministerie van Sociale Zaken en 
Werkgelegenheid alsmede enkele wetten van andere ministeries (Verzamelwet SZW 
2023) 
 
Allen, die deze zullen zien of horen lezen, saluut! doen te weten: 
 
Alzo Wij in overweging genomen hebben, dat het wenselijk is om enige wijzigingen aan 
te brengen in de wetgeving van het Ministerie van Sociale Zaken en Werkgelegenheid en 
enkele andere ministeries; 
Zo is het dat Wij, de Afdeling advisering van de Raad van State gehoord, en met 
gemeen overleg der Staten-Generaal, hebben goedgevonden en verstaan, gelijk Wij 
goedvinden en verstaan bij deze: 
 
ARTIKEL I ALGEMENE KINDERBIJSLAGWET 
 
In artikel 17a, elfde lid, van de Algemene Kinderbijslagwet, wordt “geheel of 
gedeeltelijke kwijt te schelden” vervangen door “geheel of gedeeltelijk kwijt te 
schelden”. 
 
ARTIKEL II ALGEMENE NABESTAANDENWET 
 
In artikel 39, elfde lid, van de Algemene nabestaandenwet, wordt “geheel of 
gedeeltelijke kwijt te schelden” vervangen door “geheel of gedeeltelijk kwijt te 
schelden”. 
 
ARTIKEL III ALGEMENE OUDERDOMSWET 
 
In artikel 17c, twaalfde lid, van de Algemene Ouderdomswet, wordt “geheel of 
gedeeltelijke kwijt te schelden” vervangen door “geheel of gedeeltelijk kwijt te 
schelden”. 
 
ARTIKEL IV BURGERLIJK WETBOEK BES 
 
Artikel 1614ca van Boek 7a van het Burgerlijk Wetboek BES wordt als volgt gewijzigd: 
 
1. In het tweede lid, wordt na “vanaf zes weken voor de dag na de vermoedelijke datum 
van bevalling,” ingevoegd “of vanaf tien weken voor die dag indien het een 
zwangerschap van meer dan een kind betreft,” en wordt na “uiterlijk vier weken voor de 
dag na de vermoedelijke datum van bevalling” toegevoegd “of uiterlijk acht weken voor 
die dag indien het een zwangerschap van meer dan een kind betreft”. 
1 

In artikel 4, derde lid, en artikel 11, eerste lid, wordt “artikel 36 of 43 van de Wet op de 
arbeidsongeschiktheidsverzekering” vervangen door “artikel 36 of 43, eerste tot en met 
vierde lid, van de Wet op de arbeidsongeschiktheidsverzekering”. 
 
B 
 
In artikel 6b, tiende lid, wordt “geheel of gedeeltelijke kwijt te schelden” vervangen door 
“geheel of gedeeltelijk kwijt te schelden”. 
 
 
 
ARTIKEL VIII WET ALGEMENE OUDERDOMSVERZEKERING BES 
 
De Wet algemene ouderdomsverzekering BES wordt als volgt gewijzigd: 
 
A 
 
In artikel 10 wordt na “Onze Minister” toegevoegd “door middel van een door Onze 
Minister beschikbaar gesteld aanvraagformulier”. 
 
B 
 
Aan artikel 35, eerste lid, wordt een zin toegevoegd, luidende: 
De door Onze Minister verlangde inlichtingen omvatten ten minste de naam en de 
voornamen van de persoon van wie de inlichtingen worden gevraagd en het 
identificatienummer dat hem op grond van artikel 8.86, negende lid, van de 
Belastingwet BES is toegekend dan wel van hem bekend is. 
 
ARTIKEL IX WET ALGEMENE WEDUWEN- EN WEZENVERZEKERING BES 
 
De Wet algemene weduwen- en wezenverzekering BES wordt als volgt gewijzigd: 
 
A 
 
Artikel 14 wordt als volgt gewijzigd: 
1. In het eerste lid wordt na “Onze Minister” toegevoegd “door middel van een door 
Onze Minister beschikbaar gesteld aanvraagformulier”.  
2. Het derde lid vervalt. 
 
B 
 
Aan artikel 36, eerste lid, wordt een zin toegevoegd, luidende: 
De door Onze Minister verlangde inlichtingen omvatten ten minste de naam en de 
voornamen van de persoon van wie de inlichtingen worden gevraagd en het 
identificatienummer dat hem op grond van artikel 8.86, negende lid, van de 
Belastingwet BES is toegekend dan wel van hem bekend is. 
 
ARTIKEL X WET ALLOCATIE ARBEIDSKRACHTEN DOOR INTERMEDIAIRS 
 
Aan artikel 15, tweede lid, van de Wet allocatie arbeidskrachten door intermediairs 

ARTIKEL XIV WET FINANCIERING SOCIALE VERZEKERINGEN 
 
De Wet financiering sociale verzekeringen wordt als volgt gewijzigd: 
 
A 
 
Artikel 9 wordt als volgt gewijzigd: 
1. Voor de tekst wordt de aanduiding “1.” geplaatst. 
2. Er wordt een lid toegevoegd, luidende: 
2. Indien de premieplichtige ook belastingplichtig is voor de inkomstenbelasting en de 
volgens artikel 8.3 van de Wet inkomstenbelasting 2001, met inachtneming van artikel 
2.7, eerste lid, tweede en derde zin, van die wet, berekende heffingskorting voor de 
inkomstenbelasting niet volledig kan worden verrekend met de volgens artikel 2.7, 
eerste lid, eerste zin, van die wet verschuldigde inkomstenbelasting, na toepassing van 
regelingen ter voorkoming van dubbele belasting, wordt het bedrag van de 
verschuldigde premie voor de volksverzekeringen ook met dat niet verrekende deel 
verminderd. 
 
B 
 
Artikel 117b, derde lid, wordt als volgt gewijzigd: 
1. In onderdeel e wordt “artikel 62, derde lid, van de Wet werk en inkomen naar 
arbeidsvermogen” vervangen door “artikel 62, vijfde lid, van de Wet werk en inkomen 
naar arbeidsvermogen”. 
2. In onderdeel f wordt “artikel 62, derde lid” vervangen door “artikel 62, vijfde lid, van 
die wet”. 
 
ARTIKEL XV WET INBURGERING 2021 
 
Aan artikel 14 van de Wet inburgering 2021 worden twee leden toegevoegd, luidende:  
 
6. Het college verleent de inburgeringsplichtige ontheffing van het afleggen van de 
leerbaarheidstoets, bedoeld in het derde lid, onderdeel a, indien de 
inburgeringsplichtige:  
a. een visuele beperking heeft; 
b. een auditieve beperking heeft, en niet in staat wordt geacht de leerbaarheidstoets af 
te leggen. 
7. Bij of krachtens algemene maatregel van bestuur kunnen nadere regels worden 
gesteld met betrekking tot het zesde lid. 
 
ARTIKEL XVI WET KINDERBIJSLAGVOORZIENING BES 
 
Na artikel 14 van de Wet kinderbijslagvoorziening BES wordt een artikel ingevoegd, 
luidende: 
 
Artikel 14a. Inlichtingenverplichting 
 
1. Een ieder is verplicht aan Onze Minister door hem gevraagde inlichtingen te geven in 
het kader van deze wet. De door Onze Minister verlangde inlichtingen omvatten ten 
minste de naam en de voornamen van de persoon van wie de inlichtingen worden 

ARTIKEL XVIII WET OP HET ALGEMEEN VERBINDEND EN HET ONVERBINDEND 
VERKLAREN VAN BEPALINGEN VAN COLLECTIEVE ARBEIDSOVEREENKOMSTEN 
 
Aan artikel 10, eerste en tweede lid, van de Wet op het algemeen verbindend en het 
onverbindend verklaren van bepalingen van collectieve arbeidsovereenkomsten, wordt 
telkens toegevoegd “Indien dit niet mogelijk is, worden gegevens slechts opgenomen, 
voor zover de persoonlijke levenssfeer van betrokkene hierdoor niet onevenredig wordt 
geschaad.” 
 
ARTIKEL XIX WET OP HET KINDGEBONDEN BUDGET 
 
In artikel 1, vijfde lid, van de Wet op het kindgebonden budget wordt ‘voor een kind dat 
rechtmatig in Nederland verblijf houdt’ vervangen door ‘voor een kind dat geen 
vreemdeling is of dat rechtmatig verblijf houdt’. 
 
ARTIKEL XX WET STRUCTUUR UITVOERINGSORGANISATIE WERK EN INKOMEN 
 
Artikel 42 van de Wet structuur uitvoeringsorganisatie werk en inkomen wordt als volgt 
gewijzigd: 
 
1. In het eerste lid wordt na “alle gegevens” ingevoegd “, waaronder het 
burgerservicenummer, bedoeld in artikel 1, onderdeel b, van de Wet algemene 
bepalingen burgerservicenummer, en gegevens over gezondheid in de zin van artikel 9 
van de Algemene verordening gegevensbescherming,”. 
2. Onder vernummering van het tweede lid tot het vierde lid worden twee leden 
ingevoegd, luidende: 
  2. De Nederlandse Arbeidsinspectie kan de gegevens, bedoeld in het eerste lid, 
verwerken voor de uitoefening van haar taak, bedoeld in hoofdstuk 7. 
  3. Bij of krachtens algemene maatregel van bestuur worden nadere regels gesteld met 
betrekking tot de verstrekking en verwerking van gegevens over gezondheid.  
 
ARTIKEL XXI WET WERKEN NA DE AOW-GERECHTIGDE LEEFTIJD 
 
Artikel VIIIa, vierde lid, van de Wet werken na de AOW-gerechtigde leeftijd komt te 
luiden: 
4. Indien de ongeschiktheid tot het verrichten van arbeid wegens ziekte een aanvang 
heeft genomen voor het op grond van het eerste lid vast te stellen tijdstip blijft het in 
dat lid genoemde tijdvak van dertien weken gelden. 
 
ARTIKEL XXII WETBOEK VAN BURGERLIJKE RECHTSVORDERING 
 
Artikel 475da van het Wetboek van Burgerlijke Rechtsvordering wordt als volgt 
gewijzigd:  
 
1. In het vijfde lid wordt “Indien de beslagvrije voet gelijk is aan het voor de 
desbetreffende leefsituatie in het eerste lid opgenomen bedrag en de geëxecuteerde 
woonkosten heeft” vervangen door “Indien de geëxecuteerde woonkosten heeft” en 
wordt “doch ten hoogste zes maanden” vervangen door “doch ten hoogste gedurende 
een bij ministeriële regeling van Onze Minister van Sociale Zaken en Werkgelegenheid te 

ARTIKEL XXV SAMENLOOP 
 
Indien het bij koninklijke boodschap van 15 juli 2021 ingediende voorstel van wet 
houdende wijziging van de Kaderwet zelfstandige bestuursorganen en enkele andere 
wetten in verband met het doorvoeren van aanbevelingen uit de tweede evaluatie van de 
Kaderwet zelfstandige bestuursorganen en wijziging van de Kaderwet adviescolleges in 
verband met een verduidelijking inzake archiefbescheiden (35890) tot wet is of wordt 
verheven, wordt aan artikel 49, eerste lid, van de Wet structuur uitvoeringsorganisatie 
werk en inkomen toegevoegd “en zenden het jaarverslag vóór de derde woensdag in mei 
aan beide Kamers der Staten-Generaal”. 
 
ARTIKEL XXVI INWERKINGTREDING 
 
Deze wet treedt in werking op een bij koninklijk besluit te bepalen tijdstip dat voor de 
verschillende artikelen of onderdelen daarvan verschillend kan worden vastgesteld, en 
werkt ten aanzien van de artikelen XV, XIX en XXII, derde lid, terug tot en met 
1 januari 2022.  
 
ARTIKEL XXVII CITEERTITEL 
 
Deze wet wordt aangehaald als: Verzamelwet SZW 2023. 
 
Lasten en bevelen dat deze in het Staatsblad zal worden geplaatst en dat alle 
ministeries, autoriteiten, colleges en ambtenaren die zulks aangaat, aan de nauwkeurige 
uitvoering de hand zullen houden. 
 
 
 
 
 
 
 
 
 
De Minister van Sociale Zaken De Minister voor Armoedebeleid 
en Werkgelegenheid, Participatie en Pensioenen,  
  
  
  
  
  
C.E.G. van Gennip C.J. Schouten 
  
 
  

Vanwege het zeer geringe volume is het financieel effect voor de rijksbegroting te 
verwaarlozen.  
 
§ 2.2 ARTIKEL VI POLITIEWET 2012, ARTIKEL XI WET AMBTENAREN DEFENSIE, 
ARTIKEL XXI WET WERKEN NA DE AOW-GERECHTIGDE LEEFTIJD, ARTIKEL 
XXIII ZIEKTEWET 
Op 1 januari 2016 is de Wet werken na de AOW-gerechtigde leeftijd in werking 
getreden. Met deze wet zijn maatregelen getroffen die het (door)werken na de AOW-
3
gerechtigde leeftijd vergemakkelijken. Met de Wet werken na de AOW-gerechtigde 
leeftijd is geregeld dat voor AOW-gerechtigde werknemers het opzegverbod bij ziekte, 
de loondoorbetalingplicht bij ziekte en de duur van het recht op ziekengeld korter duren 
dan voor werknemers die de AOW-gerechtigde leeftijd nog niet hebben bereikt. In het 
oorspronkelijke wetsvoorstel had de regering een termijn van zes in plaats van 104 
weken voorgesteld. Er waren echter zorgen over mogelijke verdringingseffecten ten 
aanzien van niet AOW-gerechtigden. Daarom is bij amendement in het wetsvoorstel 
opgenomen dat tot op een bij koninklijk besluit te bepalen tijdstip de termijn werd 
gesteld op dertien in plaats van zes weken. Deze termijn kan op een bij koninklijk besluit 
te bepalen tijdstip worden teruggebracht naar zes weken als uit evaluatie zou blijken dat 
er geen verdringing heeft plaatsgevonden. Uit de evaluatie die is uitgevoerd, zijn geen 
4
signalen van verdringing naar voren gekomen. Daarop is een ontwerp voor een 
koninklijk besluit, waarmee het tijdstip werd vastgesteld waarop de termijn zou worden 
teruggebracht, voorbereid. 
 
Uit de uitvoeringstoets van UWV op voornoemd ontwerp is echter gebleken dat het 
overgangsrecht voor bestaande ziektegevallen op het vast te stellen tijdstip voor wat 
betreft het recht op ziekengeld niet uitvoerbaar is. Het huidige overgangsrecht houdt in 
dat vanaf het vast te stellen tijdstip de zes wekentermijn zou gaan lopen voor bestaande 
ziektegevallen, mits dat niet tot gevolg zou hebben dat de totale termijn meer zou 
bedragen dan dertien weken. Om die reden stelt de regering voor om dit overgangsrecht 
5
te wijzigen. Dit wordt geregeld door het voorgestelde artikel 104, derde lid, van de 
Ziektewet. Vanwege de verbondenheid van het ziekengeld met de loondoorbetaling bij 
ziekte en het opzegverbod bij ziekte wordt voorgesteld om voor deze onderwerpen 
hetzelfde overgangsrecht te hanteren voor bestaande ziektegevallen. Dit wordt geregeld 
via het voorgestelde artikel VIIIa, vierde lid, van de Wet werken na de AOW-gerechtigde 
leeftijd. Hetzelfde overgangsrecht geldt voor politieambtenaren en defensiepersoneel. 
Daarom wordt voorgesteld om ook artikel 48n, derde lid, van de Politiewet 2012 en 
artikel 12q, elfde lid, van de Wet ambtenaren defensie conform deze lijn aan te passen.  
 
De voorgestelde wijziging houdt in dat voor de groep werknemers met de AOW-
gerechtigde leeftijd die op het vast te stellen tijdstip al ziek waren de termijn van dertien 
weken blijft gelden voor het recht op ziekengeld, loondoorbetaling bij ziekte en het 
opzegverbod bij ziekte. Voor ziektegevallen die op of na die datum ontstaan, gaat de 
termijn van zes weken gelden (eerbiedigende werking). Om te bepalen welke termijn 
van toepassing is, moeten ook de regels omtrent samentelling van ziekteperioden in 
ogenschouw worden genomen (artikel 29, vijfde lid, tweede volzin, van de Ziektewet en 
 
3
 Memorie van Toelichting Wet werken na de AOW-gerechtigde leeftijd. Kamerstukken II 2014/15, 
34073, nr. 3.  
4
 Kamerbrief d.d. 13 november 2020. Kamerstukken I 2020, 34073, nr. E. 
5  
Kamerbrief d.d. 23 maart 2021. Kamerstukken II 2021, 29544, nr. 1043. 

gehandhaafd en beboet. Nakoming van deze artikelen kan wel worden afgedwongen via 
de civiele rechter. Ter ondersteuning van dit civiele traject kan een van de betrokken 
partijen, bedoeld in artikel 15 Waadi, respectievelijk artikel 10 Wet AVV een melding 
doen op grond van de voornoemde artikelen bij de Nederlandse Arbeidsinspectie 
(hierna: Arbeidsinspectie). De kring van melders is zeer divers, al zijn meldingen in de 
meeste gevallen afkomstig van een vereniging van werknemers. Naar aanleiding van 
een melding stelt de Arbeidsinspectie een onderzoek in naar de naleving van de door de 
melder genoemde artikelen. De bevindingen van dit onderzoek worden beschreven in 
een verslag. Dit verslag wordt onderbouwd met stukken die als bijlage worden 
bijgevoegd. Hierin worden gegevens opgenomen van de werknemers in dienst van de 
werkgever, maar kunnen ook gegevens worden opgenomen van werknemers in dienst 
van een eventuele inlener. Dit verslag wordt in geval sprake is van een onderzoek in het 
kader van de Wet AVV verzonden aan de melder (zie artikel 10, eerste en tweede lid, 
Wet AVV) en in geval van een onderzoek in het kader van de Waadi aan de melder en de 
werkgever van de ter beschikking gestelde arbeidskrachten (zie artikel 15, eerste lid, 
Waadi). Met dit verslag kan de melder een procedure starten om nakoming van de niet 
nagekomen verplichtingen af te dwingen, een verklaring voor recht te verkrijgen en/of 
een schadevergoeding te eisen bij de civiele rechter. 
 
Voor wat betreft voornoemd verslag geldt dat in de artikelen 15, tweede lid, Waadi en 
10, eerste en tweede lid, Wet AVV is neergelegd dat zo’n verslag geen gegevens bevat 
waaruit de identiteit van de in het onderzoek betrokken werknemers of werkzoekenden 
kan worden afgeleid. Achtergrond van deze bepalingen is de bescherming van de 
persoonlijke levenssfeer van deze werknemers. In de praktijk zorgt deze absolute 
formulering echter voor knelpunten. In bedrijven met weinig werknemers kunnen 
gegevens over de werknemers door een werkgever te herleiden zijn tot de betrokken 
werknemers, en ook wanneer een werknemer een unieke functie heeft kunnen gegevens 
door de werkgever te herleiden zijn. Hetzelfde geldt bijvoorbeeld voor het in het verslag 
opnemen van salarisgegevens, getuigenverklaringen, of een kopie van een 
arbeidsovereenkomst (die in de regel door de werkgever van de in onderzoek zijnde 
werknemer(s) wordt verstrekt). Zo kan er in de bijlagen informatie zijn opgenomen over 
de functie, het aantal dienstjaren, of het brutosalaris.  Het is daarbij van belang op te 
merken, dat het – met het oog op het opstellen van het verslag – noodzakelijk is dat er 
in het verslag gegevens over meerdere werknemers kunnen worden opgenomen, ook 
over werknemers die zelf geen melding hebben gedaan bij de Arbeidsinspectie. Het kan 
dan bijvoorbeeld gaan om een onderzoek naar de naleving van de loonverhoudingsnorm 
uit de artikelen 8 of 8a Waadi, waarbij een vergelijking tussen de arbeidsvoorwaarden 
van betrokkenen van belang is. Hiervoor zullen als onderbouwing onder meer 
loonstroken en arbeidsovereenkomsten van zowel de werknemers in dienst van de 
werkgever als van vergelijkbare werknemers in dienst van de inlener aan het verslag 
worden toegevoegd. Zonder deze gegevens is het maken van een vergelijking en het 
aantonen van eventuele verschillen niet mogelijk en zal dit er toe leiden dat het 
opstellen van een verslag niet mogelijk is. 
 
Ook indien deze gegevens herleidbaar zijn tot individuele werknemers of 
werkzoekenden, kunnen deze gegevens van belang of zelfs noodzakelijk zijn om in een 
verslag op te nemen, mede om de betrokkene te ondersteunen richting het eisen van 
een schadevergoeding bij de civiele rechter.  

Zoals hiervoor immers is beschreven, kan het voorkomen dat bepaalde herleidbare 
gegevens noodzakelijk zijn voor het kunnen opstellen van het verslag, waar betrokkenen 
eveneens baat bij hebben. Met de hiervoor beschreven waarborgen wordt, ook na de 
voorgestelde wijziging van betreffende bepalingen, de persoonlijke levenssfeer van 
betrokkene voldoende beschermd, en voldaan aan de waarborgen die volgen uit de AVG.  
 
§ 2.5 ARTIKEL XIII WET ARBEIDSONGESCHIKTHEIDSVOORZIENING 
JONGGEHANDICAPTEN 
De artikelen 2:16 en 3:19 van de Wet arbeidsongeschiktheidsvoorziening 
jonggehandicapten (hierna: Wajong) schrijven voor wanneer het recht op een Wajong 
uitkering eindigt. Dat gebeurt onder andere wanneer de jonggehandicapte ten minste 
8
75% van het maatmaninkomen verdient nadat de jonggehandicapte vijf jaar arbeid 
heeft verricht. In de artikelen 2:16, derde lid, en 3:19, twaalfde lid, is geregeld onder 
welke voorwaarden het recht op Wajong niet eindigt voor mensen die meer dan 75% 
van het maatmaninkomen verdienen. De Centrale Raad van Beroep heeft in 2019 
geoordeeld dat het recht ook niet mag worden beëindigd wanneer iemand met arbeid  
verricht bij wijze van sociale werkvoorziening als bedoeld in hoofdstuk 2 of 3 van de Wet 
sociale werkvoorziening (hierna: Wsw-arbeid), meer dan 75% van zijn 
9
maatmaninkomen verdient. Dat volgt volgens de Raad uit de artikelen 2:5 en 3:1, 
waarin staat dat Wsw-arbeid buiten beschouwing wordt gelaten bij het vaststellen van 
het recht op Wajong. Met de voorgestelde wijziging wordt deze uitspraak van de 
Centrale Raad van Beroep in de Wajong gecodificeerd en wordt voor personen in de 
10
oWajong (hoofdstuk 3) eenzelfde regel opgenomen. Daarmee wordt geëxpliciteerd dat 
Wsw-arbeid ook buiten beschouwing wordt gelaten bij het vaststellen of iemand meer 
dan 75% van zijn maatmaninkomen verdient.  
 
Daarnaast wordt nog een wijziging van de Wajong voorgesteld. In het kader van de Wet 
11
vereenvoudiging Wajong is de wijze waarop het Wajong-recht eindigt geharmoniseerd. 
Bij de totstandkoming van de Wet vereenvoudiging Wajong is voor personen in de 
oWajong per abuis de mogelijkheid vervallen om jonggehandicapten met 
arbeidsvermogen te stimuleren om lid te worden van de Eerste Kamer, een 
publiekrechtelijk lichaam dat bij rechtstreekse verkiezingen wordt samengesteld 
12
(bijvoorbeeld een gemeenteraad) of van een algemeen bestuur van een waterschap. 
Dat betekent dat iemand die in een dergelijke functie meer dan 75% van het 
maatmaninkomen verdient niet langer recht heeft op een Wajong-uitkering.  
 
8
 Het inkomen dat gezonde personen, met soortgelijke opleiding en ervaring, ter plaatse waar de 
jonggehandicapte woont of in de omgeving daarvan met arbeid gewoonlijk verdienen, waarbij, 
zoveel doenlijk, rekening wordt gehouden met door de jonggehandicapte verkregen nieuwe 
bekwaamheden (art. 2:2 Wajong). 
9
 ECLI:NL:CRVB:2019:827. 
10
 Voor hoofdstuk 3 van de Wajong geldt dat per 1 januari 2021 artikel 3:48 is vervallen, met de 
inwerkingtreding van de Wet vereenvoudiging Wajong. In het vierde lid van dat artikel was bepaald 
dat de Wajong-uitkering van iemand die Wsw-arbeid verricht voor onbepaalde duur niet werd 
herzien of ingetrokken vanwege inkomsten uit Wsw-arbeid. 
11
 Wet van 27 mei 2020 tot wijziging van de Wet arbeidsongeschiktheidsvoorziening 
jonggehandicapten en enkele andere wetten in verband met verdere activering van de participatie 
van jonggehandicapten en het harmoniseren van de verschillende regimes Wajong (Stb. 2020, 
173). 
12
 Dergelijke uitzonderingen zijn gemaakt in de Regeling van de Staatssecretaris van Sociale Zaken 
en Werkgelegenheid van 22 februari 1994, nr. SZ/SV/A/94/0833 (Stcrt. 1994, 38). 

Dat betekent dat er geen beheersing van (de Nederlandse) taal nodig is om de toets te 
maken. Enkel de toelichting op de afname van de leerbaarheidstoets bevat een talige 
component. Deze toelichting is zowel in schrift als in audiofragment in de 27 meest 
voorkomende talen toegevoegd. Bovendien kan er bij de toelichting op de 
leerbaarheidstoets een tolk worden ingezet. 
 
Voor sommige inburgeringsplichtigen met een auditieve- of visuele beperking is het 
desondanks niet mogelijk de leerbaarheidstoets te maken.  
Het is niet mogelijk om de toets om te zetten in braille, omdat de leerbaarheidstoets 
veel visuele elementen bevat, en het omzetten van de vraagvorm in braille tot 
technische problemen leidt. Een voorbeeld van zo’n technische beperking is dat er 
vragen zijn waarbij van de inburgeraar wordt gevraagd onderdelen digitaal te verslepen. 
Tevens vraagt het aanklikken of -tikken van de goede antwoorden bij de 
leerbaarheidstoets nauwkeurigheid.  
 
Voor een inburgeringsplichtige met een auditieve beperking geldt dat deze de 
leerbaarheidstoets kan maken, indien hij of zij gealfabetiseerd is en in staat is de 
schriftelijke toelichting te lezen. Ook is dit mogelijk indien de inburgeringsplichtige 
gebarentaal kent en er een tolk in de betreffende gebarentaal beschikbaar is. Dit 
betekent dat de leerbaarheidstoets slecht toegankelijk is voor een deel van de 
inburgeringsplichtigen met een auditieve beperking.  
 
Met de voorgestelde wijziging van artikel 14 van de Wi2021 wordt er ten aanzien van 
inburgeringsplichtigen met een auditieve- of visuele beperking een uitzondering 
opgenomen bij het voornoemde artikel, waardoor zij kunnen worden ontheven van de 
leerbaarheidstoets als verplicht onderdeel van de brede intake. 
 
Het gevolg van deze uitzondering is dat er voor inburgeringsplichtigen met een 
auditieve- of visuele beperking op een andere manier moet worden vastgesteld wat hun 
leerbaarheid is en welke leerroute het beste bij hen past. Er zal voor de groep 
inburgeringsplichtigen met een auditieve- of visuele beperking zoveel mogelijk op basis 
van maatwerk gewerkt worden. Ook de brede intake zal met maatwerk worden 
ingericht. De brancheorganisaties voor auditief of visueel beperkten zullen een rol spelen 
in de brede intake. Hierover zullen afspraken worden gemaakt met de Vereniging van 
Nederlandse Gemeenten (hierna: VNG). De kennis van deze brancheorganisaties (zoals 
GGMD en Visio) kan worden ingezet om vast te stellen wat de leerbaarheid van deze 
inburgeringsplichtige is, en welke route en begeleiding betrokkene nodig heeft. Omdat er 
binnen de groep inburgeringsplichtigen met een auditieve- of visuele beperking sprake is 
van veel diversiteit, zal het advies gericht zijn op individuele gevallen. 
 
§ 2.7.2 Afbakening doelgroep 
Mensen met een zintuiglijke beperking zoals vastgesteld in de richtlijnen van het 
Nederlands Oogheelkundig Gezelschap (NOG) en de richtlijnen van de Nederlandse 
Federatie van Audiologische Centra (FENAC). 
 
§ 2.7.3 Financiële gevolgen 
Het uitzonderen van inburgeringsplichtigen met een auditieve of visuele beperking van 
het maken van de leerbaarheidstoets heeft geen financiële gevolgen voor het Rijk.  
 

Het kabinet is van mening dat hiermee de kwaliteit en veiligheid in de gastouderopvang 
20
onvoldoende is gewaarborgd. Om die reden is bij de Begroting SZW 2022 besloten om 
structureel € 6,4 miljoen toe te voegen aan de algemene uitkering van het 
gemeentefonds om de toezichthouder in staat te stellen het toezicht op de 
gastouderopvang te intensiveren.  
 
Met de VNG en GGD GHOR Nederland (koepelorganisatie van de regionale GGD’en) is op 
basis van deze extra middelen gesproken over een nieuwe passende toezichtnorm. 
Overeengekomen is dat de toezichthouder jaarlijks ten minste 50% van de 
voorzieningen voor gastouderopvang onderzoekt. Dat is inclusief incidentele 
onderzoeken (bedoeld in artikel 1.62, vierde lid) en zogenaamde onderzoeken na 
registratie. Om te garanderen dat iedere gastouder regelmatig wordt geïnspecteerd, 
wordt bovendien uitgegaan van een minimale frequentie van eens in de drie jaar. De 
VNG en GGD GHOR Nederland hebben deze normen overgenomen in het landelijk advies 
dat zij uitbrengen aan gemeenten en GGD’en. Zoals reeds aangekondigd aan de Tweede 
Kamer wordt middels deze wijziging voorgesteld de nieuwe norm daarnaast te 
21
verankeren in de Wko , zoals dat met de norm voor toezicht op kindercentra reeds het 
geval is. Van de kindercentra en gastouderbureaus moeten jaarlijks álle voorzieningen 
worden onderzocht. Het verschil in volume is te verklaren door de verschillen van 
inrichting in het stelsel en in het bijzonder de rol van gastouderbureaus. Met dit voorstel 
is voor het college, de toezichthouder en de gastouder helder wat er wordt verwacht ten 
aanzien van het toezicht op voorzieningen voor gastouderopvang en heeft de Inspectie 
van het Onderwijs (als interbestuurlijk toezichthouder in de kinderopvang) de 
mogelijkheid om het college formeel aan te spreken indien het hier niet aan voldoet. 
 
§ 2.8.2 Financiële gevolgen 
Het college heeft de wettelijke taak van toezicht en handhaving in de kinderopvang en 
ontvangt hiervoor middelen via de algemene uitkering van het gemeentefonds. Voor 
uitvoering van het toezicht geven zij opdracht aan de GGD. Met de VNG en GGD GHOR 
Nederland is geraamd dat beoogde intensivering van het toezicht op voorzieningen voor 
gastouderopvang structureel circa € 6,4 miljoen extra kosten met zich meebrengt voor 
gemeenten. Hierbij zijn de extra kosten van toezicht en handhaving (waaronder de 
kosten voor een inspectie door de GGD) bepaald op basis van het verschil tussen het 
huidige (gemiddelde) inspectievolume en de nieuwe norm. Het kabinet heeft bij de 
Begroting SZW 2022 deze intensivering aangekondigd en reeds besloten om extra 
middelen ter hoogte van dit bedrag toe te voegen aan de algemene uitkering van het 
gemeentefonds. Het onderhavige wetsvoorstel onderstreept dit beleidsvoornemen 
middels een wettelijke norm. Er is bij dit voorstel dus geen sprake van extra budgettaire 
effecten. 
 
 
 
§ 2.9 ARTIKEL XX WET STRUCTUUR UITVOERINGSORGANISATIE WERK EN 
INKOMEN 
De Nederlandse Arbeidsinspectie (hierna: Arbeidsinspectie) houdt op grond van artikel 
37 van de Wet structuur uitvoeringsorganisatie werk en inkomen (Wet SUWI) toezicht 
 
20
 Kamerstukken II 2021/22, 35 925 XV, nr. 2. 
21
 Kamerstukken II 2021/22, 35 925 XV, nr. 13. 

§ 2.10 ARTIKEL XXII WETBOEK VAN BURGERLIJKE RECHTSVORDERING en 
ARTIKEL XXVI INWERKINGTREDING 
 
§ 2.10.1 Algemeen 
Wanneer iemand niet langer aan zijn of haar financiële verplichtingen kan voldoen, kan 
een schuldeiser beslagleggen op aan de schuldenaar toekomende vorderingen tot 
periodieke betalingen, zoals loon of een uitkering. De schuldenaar moet wel voldoende 
middelen overhouden om in de (basale) kosten van levensonderhoud te kunnen 
voorzien. Hiervoor dient de beslagvrije voet. Op 1 januari 2021 is de Wet 
vereenvoudiging beslagvrije voet (Wet vBVV) ingevoerd. Sindsdien wordt bij de 
berekening van de beslagvrije voet uitgegaan van fictieve in plaats van de 
daadwerkelijke woonkosten. Mensen met hoge woonkosten kunnen in een specifieke 
situatie, die verderop nader wordt toegelicht, verzoeken om de beslagvrije voet te 
verhogen. In de praktijk blijkt dat deze situatie onbedoeld te beperkt is om voor alle 
mensen met hoge woonkosten het bestaansminimum voldoende te beschermen. De 
voorgestelde wijzigingen van artikel 475da hebben als doel om hiervoor een oplossing te 
bieden en om een foutieve verwijzing naar een inmiddels niet meer van toepassing 
zijnde norminkomen in de Wet op de huurtoeslag te corrigeren. 
 
§ 2.10.2 Artikel XXII, eerste en tweede lid (wijziging van artikel 475da, vijfde en zesde 
lid, Rv) 
Hoge woonkosten 
Voor mensen die vanwege de hoogte van hun inkomen geen recht hebben op toeslagen, 
bestaat de beslagvrije voet uit een vast bedrag per leefsituatie (artikel 475da, eerste lid, 
van het Wetboek van Burgerlijke Rechtsvordering (hierna: Rv)). Dit is de maximale 
beslagvrije voet. Mensen voor wie deze maximale beslagvrije voet geldt, kunnen op 
grond van artikel 475da, vijfde lid, Rv bij de deurwaarder een verzoek indienen om 
tijdelijk rekening te houden met hogere woonkosten, voor zover deze meer dan 10% 
boven de rekenhuur liggen, genoemd in artikel 13, eerste lid, onderdeel a van de Wet op 
de huurtoeslag (€ 763,47 in 2022). Dat wil zeggen dat bij woonkosten van meer dan € 
839,82 per maand (€ 763,47 + 10%) een verzoek tot tijdelijke ophoging van de 
beslagvrije voet kan worden gedaan. De deurwaarder is dan in beginsel gehouden de 
beslagvrije voet voor de periode dat de schuldenaar deze hoge lasten heeft te verhogen. 
Deze mogelijkheid is gecreëerd om de schuldenaar de mogelijkheid te geven om zijn 
uitgaven aan te passen aan de financiële situatie en om te voorkomen dat de 
schuldenaar tijdens die overgang onder het bestaansminimum komt.  
 
Bij de totstandkoming van de Wet vBVV werd verondersteld dat hoge woonlasten vrijwel 
22
uitsluitend voorkomen bij hogere inkomens. Uit signalen van onder andere de VNG en 
het bureau WSNP blijkt dat er ook veel mensen zijn met lagere inkomens (voornamelijk 
middeninkomens) die hoge woonkosten hebben.  
Dit was niet voorzien bij het opstellen van de Wet vBVV. Op grond van het huidige 
artikel 475da, vijfde lid, Rv kunnen mensen met middeninkomens niet verzoeken om 
een tijdelijke verhoging van hun beslagvrije voet vanwege hoge woonkosten, waardoor 
onbedoeld een oneerlijke situatie ontstaat waarin mensen met middeninkomens worden 
benadeeld ten opzichte van mensen met hoge inkomens.  
 
22
 Kamerstukken II 2016/2017, 34628, nr. 3, p.11.  

§ 2.10.3 Artikel XXII, derde lid (wijziging van artikel 475da, zevende lid, Rv)  
Woningbezitters 
In het onderzoek “Profielschets Beslagenen” (door I&O Research) van maart 2016 is 
berekend dat 6% van de mensen die te maken heeft met beslag een woningbezitter is 
met een inkomen dat valt binnen de norminkomens uit de Wet op de huurtoeslag. 
Aangezien woningbezitters geen huurtoeslag ontvangen, maar wel te maken krijgen met 
een beslagvrije voet waarin een recht op huurtoeslag is verdisconteerd, biedt artikel 
475da, zevende lid, Rv de mogelijkheid om op verzoek in aanmerking te komen voor 
een hogere beslagvrije voet. Deze verhoging houdt in dat op basis van de hoogte van de 
werkelijke woonkosten en de bij het belastbaar inkomen behorende normhuur wordt 
bezien in hoeverre in de berekening van de beslagvrije voet van de schuldenaar, indien 
deze de woning zou huren, rekening zou worden gehouden met het recht op 
23
huurtoeslag. De beslagvrije voet wordt dan met dit bedrag opgehoogd. Door de 
beslagvrije voet op verzoek te verhogen, kan worden voorkomen dat woningbezitters 
met een laag inkomen worden benadeeld ten opzichte van huurders met een even hoog 
inkomen. Bij de inwerkingtreding van de Wet vBVV werd de hierboven genoemde 
inkomensgrens bepaald door het norminkomen dat is opgenomen in artikel 14, eerste 
lid, Wht. Artikel 475da, zevende lid, Rv bevat om die reden een verwijzing naar het 
hiervoor genoemde artikel uit de Wht. Als gevolg van een wijziging in de Wht worden 
deze maximale inkomensgrenzen sinds 1 januari 2020 niet meer gehanteerd voor de 
bepaling van het recht op huurtoeslag. De huurtoeslag wordt sindsdien over een langer 
24
inkomenstraject afgebouwd. Dat betekent dat ook personen met een hoger inkomen 
dan het norminkomen uit artikel 14, eerste lid, Wet op de huurtoeslag in aanmerking 
kunnen komen voor huurtoeslag. Nu voor schuldenaren met een eigen woning nog wel 
de norminkomens uit artikel 14, eerste lid, Wht, gelden, mist een deel van deze groep 
de ophoging van de BVV die de woninghuurder met dezelfde leefsituatie in de vorm van 
huurtoeslag wel krijgt. 
 
Door middel van de voorgestelde wijziging wordt de verwijzing in artikel 475da, zevende 
lid, Rv naar het niet meer van toepassing zijnde norminkomen uit de Wht vervangen 
door passende inkomensbedragen die aansluiten bij de sinds 1 januari 2020 geldende 
berekening voor het recht op huurtoeslag. Er wordt geen beleidsmatige wijziging 
beoogd. Het doel is de compensatie voor woonkosten bij woningbezitters weer in lijn te 
brengen met het recht op huurtoeslag dat reeds in de berekening van de beslagvrije 
voet is verdisconteerd. Hiermee wordt de ontstane benadeling van woningbezitters ten 
opzichte van woninghuurders teniet gedaan, zodat de bepaling weer voldoet aan het 
uitgangspunt dat de wetgever bij de inwerkingtreding voor ogen had. Voor het overige 
blijft de berekening van de beslagvrije voet gelijk.  
 
De grondslag voor deze inkomensbedragen is de maximale normhuur, waarvan de wijze 
van berekening in het voorgestelde artikel 475da, negende lid (nieuw) Rv wordt 
beschreven. Tot de maximale normhuur bestaat nog recht op huurtoeslag als de 
werkelijke woonlasten daarboven liggen, doch niet meer bedragen dan de rekenhuur uit 
artikel 13, eerste lid, Wht.  
 
23
 Kamerstukken II 2017/18, 34 766, nr. 6 (Tweede nota van wijziging van de Verzamelwet SZW 
2018).  
24
 Kamerstukken II 2017/18, 34 940, nr. 3. 

Hierbij staat voor: 
C, het te berekenen belastbaar jaarinkomen 
F, de factor a voor een eenpersoonshuishouden bedoeld in artikel 19, tweede lid, van de 
Wht 
G, de factor b voor een eenpersoonshuishouden bedoeld in artikel 19, tweede lid, van de 
Wht  
H, de factor a voor een meerpersoonshuishouden bedoeld in artikel 19, tweede lid, van 
de Wht  
I, de factor b voor een meerpersoonshuishouden bedoeld in artikel 19, tweede lid, van 
de Wht 
 
§ 2.10.4 Financiële gevolgen 
De beslagleggende partijen maken voor het berekenen van de beslagvrije voet gebruik 
van rekenmodules. De rekenmodules werken onder meer met normwaarden die 
tweemaal per jaar door het Ministerie van SZW worden aangeleverd. De 
inkomensbedragen uit artikel 475da, zevende lid, Rv zijn dergelijke normwaarden. Met 
de meest recente uitlevering van normwaarden zijn reeds de voorgestelde 
25
inkomensbedragen in de rekenmodules opgenomen . De rekenmodules zullen eenmalig 
moeten worden aangepast om de termijn van de tijdelijke ophoging te flexibiliseren. De 
wijzigingen zijn onderdeel van een breder pakket aan wijzigingen (een release). Beoogd 
wordt de wijzingen per 1 januari 2023 door te voeren in de rekenmodules. In de 
uitvoeringstoetsen van deze release worden de kosten van de woonkostenverhoging 
meegenomen. Doordat voor mensen met middeninkomens en hoge woonkosten de 
beslagvrije voet op dezelfde manier wordt berekend als mensen die nu reeds recht 
hebben op een verhoging van de beslagvrije voet, hebben de overige wijzigingen slechts 
minimale (tekstuele) gevolgen voor de rekenmodules. De wijzigingen in de 
rekenmodules zullen worden doorgevoerd door de beheerders van de rekenmodules 
(BKWI/IB, SNG, UWV en de Belastingdienst). Het ministerie van SZW zal de kosten voor 
de aanpassing van de rekenmodules op zich nemen. In vergelijking met het 
oorspronkelijke uitgangspunt van de berekening van de beslagvrije voet hoeven verder 
niet meer of andere werkzaamheden te worden verricht. De voorgestelde wijzigingen 
hebben verder geen budgettaire gevolgen voor de Rijksoverheid.  
 
§ 3. Uitvoering 
Dit wetsvoorstel is aan de uitvoerende instanties voorgelegd die één of meer van de 
wijzigingen in dit voorstel uitvoeren. Aan de volgende instanties is om een 
uitvoeringstoets gevraagd: Belastingdienst, CJIB, de SVB en UWV. Gemeenten zijn via 
het Uitvoeringspanel gemeenten van het ministerie van SZW in de gelegenheid gesteld 
om op het wetsvoorstel te reageren. Voor de onderdelen die betrekking hebben op ‘BES-
wetgeving’ is het wetsvoorstel voor uitvoeringstoets uitgezet bij de - onder de 
departementale organisatie van SZW ressorterende - RCN-unit SZW en bij de openbare 
lichamen en Centraal Dialogen in Caribisch Nederland. 
 
  
 
25
 De Kamer is hierover geïnformeerd bij Kamerbrief d.d. 11 maart 2022 (Kamerstukken II, 2021-
2022, 24 515 nr. 617). 

UWV geen onderzoeksfaciliteiten op dit gebied heeft. UWV stelt in plaats daarvan een 
proefaanpak voor die inhoudt dat de vraag of de betrokkene vanwege de aard van zijn 
woning niet in aanmerking komt voor huurtoeslag beoordeeld wordt aan de hand van de 
huurovereenkomst. UWV verzoekt deze proefaanpak af te wachten en de wijziging nog 
niet in het wetsvoorstel op te nemen. UWV en het ministerie van SZW zijn hierover nog 
in gesprek. Daarom is besloten om de voorgestelde aanpassing van artikel 475da, 
zevende lid, Rv, voor zover die betrekking heeft op een ophoging voor huurders die 
vanwege de aard van hun woning niet in aanmerking komen voor huurtoeslag, uit het 
wetsvoorstel halen. 
 
Over de voorgestelde wijziging van de Wet SUWI in verband met de verstrekking van 
gezondheidsgegevens door UWV aan de Nederlandse Arbeidsinspectie (artikel XX) geeft 
UWV aan dat de impact nog niet bekend is omdat de lagere regelgeving nog niet is 
uitgewerkt. Hiervoor zal de regering zorg dragen. UWV stelt vast dat de correctie van 
twee verkeerde verwijzingen in respectievelijk de Wet financiering sociale verzekeringen 
en de Ziektewet geen impact op de uitvoering heeft. UWV acht de in de uitvoeringstoets 
besproken wijzigingen allen handhaafbaar. 
 
UWV geeft aan dat de incidentele uitvoeringskosten € 0,23 miljoen bedragen. De 
structurele uitvoeringskosten bedragen € 35.000 per jaar. 
 
Uitvoeringspanel gemeenten 
Het wetsvoorstel is voorgelegd aan het Uitvoeringspanel van gemeenten van het 
ministerie van SZW. Daarop heeft één gemeente gereageerd dat er geen opmerkingen 
waren. Twee gemeenten hebben gereageerd op de voorgestelde wijziging van de Wet 
inburgering 2021.  
 
In een reactie van gemeente Den Haag wordt aandacht gevraagd voor de doorvertaling 
van de gevolgen van de wijziging van de Wi 2021 in een AMvB. Er wordt op gewezen dat 
inzet van een medisch specialist kan betekenen dat de termijn voor het opstellen van 
het Plan Inburgering en Participatie (PIP) door de gemeente wordt overschreden. 
Geadviseerd wordt de termijn bij inschakeling van een medisch specialist te verlengen. 
Daarnaast wordt geadviseerd om extra financiële middelen beschikbaar te stellen omdat 
het aanbieden van een maatwerk leerroute voor de doelgroep van deze wijziging tot 
extra kosten leidt. 
 
In een reactie van de gemeente Rotterdam wordt benadrukt dat de wijziging van de Wi 
2021 een nieuw onderdeel is waarvoor gemeenten tijd nodig hebben om dit te 
implementeren. Daarnaast stelt de gemeente enkele vragen over hoe het medisch 
advies verkregen moet worden. Daarbij wordt opgemerkt dat het inregelen van dit 
advies veel tijd zal vergen en dat hierbij aandacht moet worden besteed aan het 
verwerken van bijzonder persoonsgegevens (medische gegevens). 
 
Met de opmerkingen zal de regering rekening houden in de uitwerking van lagere 
regelgeving. Hierin zullen onder meer het verkrijgen van het medisch advies en 
aanverwante aspecten, zoals de termijnen, worden uitgewerkt. Omdat de reacties niet 
de voorgestelde wettekst en toelichting in dit wetsvoorstel betreffen, is hierin geen 
aanleiding tot wijziging van het wetsvoorstel gezien. 
 

Ook wordt voorgesteld een definitie op te nemen voor de term ‘dagopvang’ omdat goed 
toezicht gebaat is bij heldere definitiebepalingen. 
 
GGD GHOR stelt voor om de overeenkomstige toepassing van het tweede en het derde 
lid van art. 1.58 zoals nu opgenomen in het voorstel, te schrappen omdat deze niet van 
toepassing voor de situatie van een gecombineerde oudercommissie. Voorts benoemt 
GGD GHOR aan de hand van een voorbeeld dat de toelichting niet helder is, en 
ontoereikend voor bepaalde situaties. Ook wordt een tegenstrijdigheid benoemd tussen 
de wettekst en de toelichting. GGD GHOR stelt dat het toezicht op artikel 1.58a lid 4 
Wko leidt tot administratieve verzwaring voor de houder omdat deze moet aantonen dat 
de beslissing conform dit artikellid heeft plaatsgevonden. 
 
GGD GHOR stelt voor in de toelichting in plaats van ‘Dit voorstel verduidelijkt’ te 
schrijven ‘Dit voorstel maakt mogelijk', omdat de huidige formulering lijkt te suggereren 
dat een gecombineerde oudercommissie volgens de huidige regelgeving zou zijn 
toegestaan. GGD GHOR stelt twee redactionele toevoegingen ter verduidelijking van het 
voorstel. Tot slot vraagt GGD GHOR zich af of de toezichtsnorm voor gastouderbureaus 
gezien de huidige ontwikkelingen in de wet zou moeten worden opgenomen omdat een 
wettelijke bepaling moeilijk te wijzigen is. 
 
De opmerkingen van GGD GHOR overlappen nagenoeg volledig met opmerkingen die 
door de VNG over de gecombineerde oudercommissie zijn gemaakt. Ook de reactie van 
de gemeente Amsterdam op de internetconsultatie, komt deels overeen met de reacties 
van GGD GHOR en de VNG. De opmerkingen van deze partijen die inhouden dat de 
gebruikte begrippen in het conceptvoorstel onduidelijk zijn en niet consistent, hebben 
geleid tot aanpassing van het voorgestelde artikel en de toelichting. Opmerkingen over 
de stemverhouding binnen de gecombineerde oudercommissie hebben niet geleid tot 
aanpassing, omdat het wetsvoorstel op dit punt voldoende duidelijkheid biedt. Naar 
aanleiding van de reactie is in het wetsartikel dat het actualiseren van de toezichtsnorm 
voor gastouderopvang betreft, gespecificeerd dat de steekproef per gemeente geldt. 
Ten aanzien van de vraag of het geschikter is de toezichtsnorm in een regeling op lager 
niveau te verankeren dan in een wet, wordt opgemerkt dat de regering met de 
verankering in de Wet kinderopvang aansluit bij de toezichtsnorm voor kindercentra 
(kinderdagverblijven en buitenschoolse opvang) die ook in de wet zijn vastgelegd. 
 
Koninklijke Beroepsorganisatie van Gerechtsdeurwaarders 
De reactie van de KBvG betreft de voorgestelde wijzigingen rondom de verhoging van de 
beslagvrije voet (artikel XXII). Over de voorgestelde wijziging van artikel 475,vijfde lid, 
Rv, merkt de KBvG op dat de voorgestelde wijzigingen zullen leiden tot een verzwaring 
van de werklast bij deurwaarderskantoren, omdat door de wijziging een grotere groep 
schuldenaren in aanmerking kan komen voor een tijdelijke verhoging van de beslagvrije 
voet. Daarnaast verzoekt de KBvG te verduidelijken hoe moet worden omgegaan met 
voorafgaand aan de datum van inwerkingtreding verleende tijdelijke ophogingen van de 
beslagvrije voet wanneer de termijn van de tijdelijke ophoging vanaf de datum van 
inwerkingtreding van de Verzamelwet 2023 wordt aangepast. Naar aanleiding hiervan is 
in de Memorie van Toelichting verduidelijkt dat de voorgestelde wijziging van artikel 
475, vijfde lid, Rv, alleen van toepassing is op verzoeken om een tijdelijke ophoging die 
zijn gedaan op of na de datum van inwerkingtreding. Reeds lopende tijdelijke 
ophogingen worden niet ambtshalve verlengd.  

Net als GGD GHOR stelt ook de VNG voor om de overeenkomstige toepassing van het 
tweede en het derde lid van art. 1.58 zoals nu opgenomen in het voorstel, te schrappen 
omdat deze niet van toepassing voor de situatie van een gecombineerde 
oudercommissie. Ook de VNG pleit voor het opnemen van een definitie van ‘dagopvang’ 
en suggereert deze exact over te nemen uit het Besluit Registers of, bij voorkeur uit 
artikel 1.1 Wko. 
 
De VNG benoemt voorts punten die GGD GHOR ook naar voren brengt. Er is sprake van 
een lastenverzwaring voor de houder in kwestie vanwege het toezicht op deze wijziging. 
De VNG benoemt ook dat voorgestelde wettekst en toelichting elkaar tegen lijken te 
spreken omdat in de toelichting staat dat de bedoeling is dat de gecombineerde 
oudercommissie geen beslissingen kan nemen die specifiek betrekking hebben op één 
van de twee kindercentra, zonder dat de oudervertegenwoordiging van het specifieke 
kindercentrum dat het besluit betreft het daarmee (in meerderheid) eens is, terwijl in 
het artikel zelf een meerderheid van zowel de gehele oudercommissie, als van het 
betreffende onderdeel, als van het andere onderdeel wordt gevraagd. Ook de VNG wijst 
op dezelfde twee mogelijke redactionele toevoegingen ter verduidelijking en besluit met 
de vraag of de toezichtsnorm voor gastouderbureaus gezien de huidige ontwikkelingen 
in de wet zou moeten worden opgenomen omdat een wettelijke bepaling moeilijk te 
wijzigen is. 
 
De opmerkingen van GGD GHOR overlappen nagenoeg volledig met opmerkingen die 
door de VNG over de gecombineerde oudercommissie zijn gemaakt. Ook de reactie van 
de gemeente Amsterdam op de internetconsultatie, komt deels overeen met de reacties 
van GGD GHOR en de VNG. De opmerkingen van deze partijen die inhouden dat de 
gebruikte begrippen in het conceptvoorstel onduidelijk zijn en niet consistent, hebben 
geleid tot aanpassing van het voorgestelde artikel en de toelichting. Opmerkingen over 
de stemverhouding binnen de gecombineerde oudercommissie hebben niet geleid tot 
aanpassing, omdat het wetsvoorstel op dit punt voldoende duidelijkheid biedt. Naar 
aanleiding van de reactie is in het wetsartikel dat het actualiseren van de toezichtsnorm 
voor gastouderopvang betreft, gespecificeerd dat de steekproef per gemeente geldt. 
Ten aanzien van de vraag of het geschikter is de toezichtsnorm in een regeling op lager 
niveau te verankeren dan in een wet, wordt opgemerkt dat de regering met de 
verankering in de Wet kinderopvang aansluit bij de toezichtsnorm voor kindercentra 
(kinderdagverblijven en buitenschoolse opvang) die ook in de wet zijn vastgelegd. 
 
Wetboek van Burgerlijke Rechtsvordering (verhoging beslagvrije voet) 
De VNG is verheugd dat een oplossing wordt geboden voor bepaalde groepen inwoners, 
die onbedoeld onvoldoende werden beschermd in hun bestaansminimum. De VNG merkt 
op dat de impact van de wetswijziging op inzet van gemeenten beperkt is en daardoor 
goed uitvoerbaar, mits de specificaties voor de rekentools tijdig beschikbaar zijn. De 
VNG vraagt zich af hoe de bredere toepassing van de woonkostencorrectie zich verhoudt 
tot de regel uit artikel 475dc Rv dat iedereen minimaal 5% van het inkomen aflost. Deze 
regel blijft in stand. Een ophoging van de beslagvrije is niet mogelijk als iemand met die 
ophoging minder dan 5% van het inkomen zou aflossen. In geval van kennelijk 
onevenredige hardheid als gevolg van een omstandigheid waarmee geen rekening is 
gehouden bij de vaststelling van de beslagvrije voet, kan de schuldenaar de rechter 
verzoeken om toepassing te geven aan de hardheidsclausule uit artikel 475fa Rv. In de 
evaluatie van de Wet vBVV zal worden gekeken naar de gevolgen van de 5% regel. 

De intensivering in het toezicht en het wettelijk verankeren van deze nieuwe 
toezichtsnorm is een eerste concrete stap in dit verbetertraject. Aanpassen van 
kwaliteitseisen voor gastouders en gastouderbureaus met als doel kwaliteitsverbetering 
heeft een langere doorlooptijd, maar is niet minder belangrijk.  
 
Geen ruimte voor reistijd 
Een reactie was dat in de financiering geen ruimte is opgenomen voor reistijd, terwijl 
inspectiebezoeken in de gastouderopvang de reistijd veel hoger ligt in verhouding tot de 
toezichtsuren. In de financiële raming voor het verhogen van de toezichtsnorm naar 
50% en de urenuitbreiding van een inspectie van 3 naar 4,5 uur is wel degelijk rekening 
gehouden met de reistijd. De reistijd is opgenomen in de raming van de adviesuren per 
inspectie van GGD GHOR NL. 
 
Wettelijk vastleggen van de toezichtsnorm is niet nodig 
Een reactie was dat het wettelijk vastleggen van de toezichtsnorm niet nodig is, omdat 
veel gemeenten hier al aan voldoen. Het kabinet erkent dat veel gemeenten hier al aan 
voldoen, maar dit geldt niet voor alle gemeenten. Met het wettelijk verankeren van deze 
toezichtsnorm beoogt het kabinet alle gemeenten mee te krijgen. Ook geeft deze 
wettelijke verankering de Inspectie van het Onderwijs de mogelijkheid om gemeenten 
hierop aan te spreken in het kader van het interbestuurlijk toezicht.  
 
Vastleggen van de toezichtsnorm op wetsniveau is niet flexibel 
Een reactie luidde dat het vastleggen van de toezichtsnorm op gastouderopvang op 
wetsniveau niet flexibel is, omdat bij elke wijziging van deze norm een wetswijziging 
nodig is. Met het verankeren van deze toezichtsnorm in de Wet kinderopvang sluit het 
kabinet aan bij de systematiek zoals deze reeds geldt voor kindercentra. Ook voor 
kindercentra is de toezichtsnorm in de wet opgenomen.  
 
§ 4.2.3 De wijzigingen van artikel 475da van het Wetboek van Burgerlijke 
Rechtsvordering 
Drie partijen hebben een reactie gegeven, te weten Budlr, Schulink en LOSR/NVVK. 
Deze hebben niet geleid tot aanpassing van het voorstel.  
 
Budlr wijst op de mogelijkheid om met real-time data de leefsituatie van de burger 
nauwkeurig in beeld te brengen, waardoor in de berekening van de beslagvrije voet o.m. 
met werkelijke kosten rekening gehouden kan worden. Deze vorm van 
informatieverstrekking past niet binnen de huidige systematiek van berekening van de 
beslagvrije voet. Er is hierbij gekozen voor fictieve woonlasten die zijn gebaseerd op het 
inkomen. Op die manier kan voor het grootste deel van de burgers een passende 
beslagvrije voet worden berekend zonder dat burgers daarvoor zelf informatie hoeven 
aan te leveren. Bij de oude systematiek (tot 1 januari 2021) werd om die reden de 
beslagvrije voet vaak te laag vastgesteld. Voorliggend wetsvoorstel biedt burgers wel 
meer mogelijkheden om achteraf met hun werkelijke woonlasten rekening te laten 
houden. Op die manier kan meer rekening worden gehouden met de werkelijke 
woonlasten, zonder dat burgers te maken krijgen met een verkeerde beslagvrije voet als 
zij geen informatie over hun werkelijke woonlasten aanleveren. 
 
Schulink kan zich vinden in het wetsvoorstel. Wel wordt aandacht gevraagd voor de 
koppeling van het beslagvrije bedrag bij bankbeslag aan de maximale beslagvrije voet-
bedragen.  

Het onderhavige voorstel regelt niet dat de termijn daadwerkelijk van dertien naar zes 
weken wordt teruggebracht. Over het daadwerkelijk terugbrengen van de termijn vindt 
op een later moment besluitvorming plaats. Het voorgenomen besluit wordt te zijner tijd 
(opnieuw) voorgelegd aan beide Kamers. 
 
§ 5. Regeldruk 
 
De inhoudelijke nalevingskosten en de administratieve lasten vormen gezamenlijk de 
kosten die samenhangen met regeldruk. Het kabinet streeft ernaar de regeldruk voor 
burgers, bedrijven en professionals terug te dringen. In deze paragraaf komen de 
voorgestelde wijzigingen aan bod die naar verwachting een effect zullen hebben op de 
regeldruk. Van de voorgestelde wijzigingen die hieronder niet worden genoemd, worden 
de gevolgen voor de regeldruk nihil geacht. Het wetsvoorstel is aan het Adviescollege 
toetsing regeldruk (ATR) voorgelegd. ATR heeft het dossier niet geselecteerd voor een 
formeel advies, omdat de toelichting de gevolgen voor de regeldruk toereikend in beeld 
brengt. 
 
Voor de voorgestelde wijziging die de Politiewet 2012, de Wet ambtenaren defensie, de 
Wet werken na AOW-gerechtigde leeftijd en de Ziektewet betreft, komen kosten die 
samenhangen met regeldruk voort uit de kennisname van de aangepaste wetgeving 
voor zowel werkgevers/bedrijven als werknemers die de AOW-gerechtigde leeftijd 
hebben bereikt. Voor werkgevers is, conform het Handboek Meting Regeldrukkosten, als 
uitgangspunt het gemiddelde tarief van 47 euro genomen, aangezien het zal verschillen 
per bedrijf wie kennis zal nemen van deze wetgeving. Voor kennisneming van wetgeving 
wordt aangenomen dat deze handelingen door de werkgevers met werkende AOW-
gerechtigden eenmalig moeten worden verricht. Dit leidt tot éénmalige kosten voor 
kennisneming, deze worden geschat op circa € 500.000. Voor werknemers geldt dat zij 
ook kennis zullen moeten nemen van deze wijzigingen, dit geldt enkel voor de groep 
werkenden die deze wetgeving raakt. De éénmalige regeldruk kosten voor werknemers 
vanaf de AOW-gerechtigde leeftijd wordt geschat op € 100.000.   
 
De voorgestelde wijziging van de Wet inburgering 2021 heeft beperkte gevolgen voor de 
regeldruk. Door de wijziging komt de leerbaarheidstoets als verplicht onderdeel voor 
deze doelgroep te vervallen, maar zullen gemeenten andere handelingen moeten 
verrichten om de leerroute van de inburgeraar met auditieve- of visuele beperking te 
bepalen. Er is voor een inburgeraar van deze doelgroep dan ook meer maatwerk nodig. 
Toename van regeldruk is gelegen in de aanvraag tot ontheffing die de 
inburgeringsplichtige zal dienen te doen. Nu het aantal inburgeringsplichtigen met een 
auditieve- of visuele beperking echter gering is (naar schatting tussen de 30 en 100 
gevallen per jaar), is de toename van de regeldruk als gevolg van deze wijziging naar 
verwachting ook beperkt. 
 
De voorgestelde wijziging van artikel 1.58 van de Wet kinderopvang heeft geen effect op 
de administratieve lasten, omdat de bestaande informatieverplichtingen niet wijzigingen.  
 
Dit voorstel leidt tot een afname van de inhoudelijke nalevingskosten omdat voor 
houders die meerdere kinderopvangvoorzieningen exploiteren op eenzelfde locatie de 
mogelijkheden worden verruimd om te voldoen aan de bestaande verplichting om een 

II. Artikelsgewijs 
 
ARTIKEL I ALGEMENE KINDERBIJSLAGWET, ARTIKEL II ALGEMENE 
NABESTAANDENWET, ARTIKEL III ALGEMENE OUDERDOMSWET, ARTIKEL VII 
REMIGRATIEWET, onderdeel B 
Dit betreft tekstuele verbeteringen van artikel 17a, elfde lid, van de Algemene 
Kinderbijslagwet, artikel 39, elfde lid, van de Algemene nabestaandenwet, artikel 17c, 
twaalfde lid, van de Algemene Ouderdomswet, en artikel 6b, tiende lid, van de 
Remigratiewet. 
 
ARTIKEL IV BURGERLIJK WETBOEK BES 
Met het oog op het stapsgewijs toegroeien naar het Europees Nederlandse stelsel wordt 
thans een regeling voor meerlingen geïntroduceerd, overeenkomstig hetgeen in de Wet 
arbeid en zorg is geregeld (artikel 3:1, tweede, derde en vijfde lid Wet arbeid en zorg). 
Het tweede en derde lid regelen een langere periode van zwangerschaps- en 
bevallingsverlof voor vrouwelijke arbeiders die bevallen van meer dan één kind. Het gaat 
hierbij om meerlingen, ongeacht het aantal. Het zwangerschapsverlof gaat tien tot acht 
weken voor de verwachte bevallingsdatum in. Het bevallingsverlof loopt vanaf de 
bevalling tien weken door, vermeerderd met de dagen dat het zwangerschapsverlof 
minder dan 10 weken heeft geduurd voor de verwachte bevallingsdatum of, als eerder 
gelegen, de werkelijke bevallingsdatum. 
 
In het nieuwe vierde lid wordt bepaald dat de periode van het bevallingsverlof kan 
worden verlengd. Een dergelijke verlenging is alleen aan de orde als een kind tijdens het 
bevallingsverlof op grond van medische redenen in een ziekenhuis is opgenomen. Deze 
medische redenen dienen in het kind zelf gelegen te zijn. Een ziekenhuisverblijf van het 
kind dat zijn oorzaak primair vindt in de opname van de moeder, is geen grond voor 
verlenging van het verlof. 
 
De periode van het bevallingsverlof wordt verlengd met het aantal dagen dat een kind in 
het ziekenhuis is opgenomen. In geval er bij de geboorte van meerlingen meer dan een 
kind tegelijkertijd in het ziekenhuis moet worden opgenomen, dan is de 
verlengingsmogelijkheid beperkt tot één kind. 
 
ARTIKEL V PARTICIPATIEWET 
De hoogte van de loonkostensubsidie op grond van de Participatiewet wordt op grond 
van artikel 10d, vierde en vijfde lid, Participatiewet gerelateerd aan het wettelijk 
minimumloon en de aanspraak op vakantiebijslag op grond van artikel 15 van de Wet 
minimumloon en minimumvakantiebijslag. In het huidige artikel 10d, zevende lid, is 
geregeld dat de hoogte van de loonkostensubsidie jaarlijks wordt bijgesteld aan de hand 
van de ontwikkeling van het wettelijk minimumloon. In dit lid staat nu dat het college de 
hoogte van de loonkostensubsidie met ingang van 1 januari van een kalenderjaar 
opnieuw vaststelt in overeenstemming met de ontwikkeling van het wettelijk 
minimumloon in het voorafgaande jaar. Op grond van het voorgestelde aangepaste 
zevende lid wordt ten behoeve van de ambtshalve aanpassing van de loonkostensubsidie 
het wettelijk minimumloon dat zal gaan gelden op 1 januari van het jaar waarin de 
aanpassing van de loonkostensubsidie plaatsvindt, vergeleken met het minimumloon dat 
gold op 1 januari van het voorafgaande jaar.  

ingediend, alsnog op aanvraag een remigratie-uitkering wordt verstrekt, indien de 
remigrant op de dag van vertrek recht had op een uitkering op grond van de Wet werk 
en inkomen naar arbeidsvermogen (hierna: WIA) dan wel op grond van de Wet op de 
arbeidsongeschiktheidsverzekering (hierna: WAO), welke uitkering na vertrek van de 
remigrant uit Nederland op grond van de WIA dan wel op grond van artikel 36 of 43 
WAO is verlaagd of ingetrokken. 
 
Artikel 4, derde lid, Rw geldt voor remigranten die zijn geremigreerd ná inwerkingtreding 
van de Rw. Artikel 11, eerste lid, Rw geldt voor remigranten die zijn geremigreerd vóór 
inwerkingtreding van de Rw en op wie de Remigratieregeling 1985 van toepassing is.  
 
Na inwerkingtreding van de artikelen 4, derde lid, en 11, eerste lid, Rw, (welke beide 
artikelen naar artikel 43 WAO verwijzen), is artikel 43 WAO met enkele artikelleden 
uitgebreid. Deze artikelleden zien op het intrekken van de WAO-uitkering van de 
uitkeringsgerechtigde in het geval dat rechtens de vrijheid is ontnomen, in het geval van 
onttrekking aan de tenuitvoerlegging van een vrijheidsstraf of een vrijheidsbenemende 
maatregel, en in het geval van uitreizen.  
 
Het is niet de bedoeling dat de artikelen 4, derde lid, en 11, eerste lid, Rw naar de later 
toegevoegde artikelleden verwijzen, en een grond opleveren om in aanmerking te 
komen voor een remigratie-uitkering. De verwijzingen in artikel 4, derde lid, en 11, 
eerste lid, Rw zijn derhalve niet langer juist. Deze onjuiste verwijzingen worden middels 
artikel VII, onderdeel A, in de Verzamelwet SZW 2023 gecorrigeerd. 
 
ARTIKEL VIII WET ALGEMENE OUDERDOMSVERZEKERING BES, ARTIKEL IX 
WET ALGEMENE WEDUWEN- EN WEZENVERZEKERING BES EN ARTIKEL XVI WET 
KINDERBIJSLAGVOORZIENING BES 
Om de Wet algemene ouderdomsverzekering BES en de Wet algemene weduwen- en 
wezenverzekering BES goed te kunnen uitvoeren zijn belanghebbenden verplicht 
informatie te verstrekken aan de uitvoerder. Deze informatie verstrekt een aanvrager 
via een aanvraagformulier dat hem wordt verstrekt (artikel 10, resp. 14, eerste lid).  
Gelet op de voorgestelde uitbreiding van het eerste lid van artikel 14 van de Wet 
algemene weduwen- en wezenverzekering BES, is het derde lid overbodig geworden. 
 
Daarnaast geldt een verplichting tot het verstrekken van inlichtingen ten behoeve van 
een goede uitvoering. Deze verplichting geldt naast de twee genoemde wetten, ook op 
grond van de Wet kinderbijslagvoorziening BES. Om deze processen goed te kunnen 
laten verlopen, is het CRIB-nummer van betrokkene vereist.  
 
 
Het CRIB-nummer is het identificatienummer waaronder een persoon of bedrijf is 
geregistreerd bij de Belastingdienst Caribisch Nederland en wordt door deze dienst als 
vaste identificatiebron gebruikt. Elke ingezetene in Caribisch Nederland beschikt of kan 
beschikken over een CRIB-nummer. 
 
Op dit moment wordt nog de zogeheten 'sedula' gebruikt. Aangezien in samenwerking 
met de Belastingdienst Caribisch Nederland een online portal wordt ingericht om 
processen goed te kunnen laten verlopen, is het CRIB-nummer van betrokkenen een 
beter instrument. 

heffingskorting voor de inkomstenbelasting niet of niet volledig kan worden verrekend 
met de volgens artikel 2.7, eerste lid, eerste zin, van die wet verschuldigde 
inkomstenbelasting, na toepassing van regelingen ter voorkoming van dubbele 
belasting, het niet verrekende deel in mindering kan worden gebracht op de 
verschuldigde premie voor de volksverzekeringen. Bij buitenlandse belastingplichtigen 
kan de verrekening derhalve enkel worden toegepast voor zover zij op grond van artikel 
2.7, eerste lid, tweede en derde zin, Wet IB 2001 recht hebben op het 
inkomstenbelastingdeel van de betreffende heffingskorting, na toepassing van 
regelingen ter voorkoming van dubbele belasting. Met deze wijziging wordt de bestaande 
31
praktijk wettelijk vastgelegd. Overigens is in artikel 2.7, derde lid, Wet IB 2001 reeds 
geregeld dat wanneer de volgens artikel 12, eerste lid, Wfsv berekende heffingskorting 
voor de volksverzekeringen niet volledig kan worden verrekend met de berekende 
premie voor de volksverzekeringen, het niet verrekende deel in mindering mag worden 
gebracht op het bedrag van de verschuldigde inkomstenbelasting, na toepassing van 
regelingen ter voorkoming van dubbele belasting.  
 
Onderdeel B (artikel 117b) 
In artikel 117b, derde lid, onderdelen e en f, van de Wfsv wordt een foutieve verwijzing 
hersteld naar artikel 62, derde lid, van de Wet werk en inkomen naar arbeidsvermogen 
(hierna: WIA), waarin de hoogte van de vervolguitkering op grond van die wet wordt 
geregeld. Bij de inwerkingtreding van de Wet woonlandbeginsel in de sociale zekerheid is 
artikel 62, derde lid, van de WIA vernummerd tot het vijfde lid. De verwijzing naar het 
derde lid van dat artikel in artikel 117b, derde lid, onderdelen e en f, van de Wfsv is 
destijds niet aangepast, waardoor deze niet meer klopt. Met deze wijziging wordt de 
verwijzing naar artikel 62, derde lid, van de WIA daarom alsnog gewijzigd in een 
verwijzing naar artikel 62, vijfde lid, van die wet. 
 
ARTIKEL XV WET INBURGERING 2021 
Met de voorgestelde wijziging van artikel 14 wordt de mogelijkheid geïntroduceerd dat 
inburgeringsplichtigen met een visuele of auditieve beperking worden ontheven van de 
leerbaarheidstoets als verplicht onderdeel van de brede intake. De leerbaarheidstoets 
vormt een verplicht onderdeel van de brede intake, bedoeld in artikel 14 van de Wet 
inburgering 2021. Om redenen die genoemd zijn in paragraaf 2.7 van het algemeen deel 
van deze toelichting kan deze toets niet worden gemaakt door inburgeraars met een 
visuele beperking, en slechts onder specifieke omstandigheden door inburgeraars met 
een auditieve beperking.  
 
Inburgeringsplichtigen worden daarom ontheven van de verplichting tot het afleggen 
van de leerbaarheidstoets wanneer wordt vastgesteld dat zij een visuele beperking 
hebben, of dat zij een auditieve beperking hebben en niet in staat zijn de toets af te 
leggen. Gemeenten worden gevraagd om tijdens de brede intake maatwerk toe te 
passen en advies in te winnen bij brancheorganisaties die ervaring hebben met deze 
doelgroep (zoals GGMD en Visio). Deze brancheorganisaties kunnen gemeenten 
adviseren over de haalbaarheid van het maken van de leerbaarheidstoets. Daarnaast 
kunnen zij advies geven over de manier waarop de betreffende inburgeraars het beste 
kunnen inburgeren.  
 
 
31
 Besluit van de Staatssecretaris van Financiën van 27 oktober 2021 (Stcrt. 2021, 44628). 

Het derde lid regelt dat een gecombineerde oudercommissie minimaal moet bestaan uit 
één ouder per kindercentrum of gastouderbureau. Hiermee wordt gezorgd dat in de 
gecombineerde oudercommissie in ieder geval de ouders van de verschillende 
kindercentra of gastouderbureaus zijn vertegenwoordigd. Door middel van het woord 
afzonderlijk wordt tot uitdrukking gebracht dat per kindercentrum of gastouderbureau 
een andere ouder moet deelnemen in de commissie. De verdere samenstelling van de 
gecombineerde oudercommissie kan ingevolge de overeenkomstige toepassing van 
artikel 1.59, tweede lid, bepaald worden in het reglement.  
 
Met het vierde lid wordt onverminderd het uitgangspunt dat een oudercommissie beslist 
bij meerderheid van stemmen zoals bepaald in artikel 1.59, vierde lid, voorgesteld dat er 
geen situatie kan ontstaan waarin een gecombineerde oudercommissie beslist over 
onderwerpen die specifiek een kindercentrum of gastouderbureau raken, terwijl de 
ouders met kinderen op dat kindercentrum of verbonden aan dat gastouderbureau het 
niet in meerderheid met die beslissing eens zijn. Hier wordt geregeld dat de 
gecombineerde oudercommissie enkel een beslissing kan nemen indien beide 
oudergroepen daar in meerderheid mee instemmen. Rekenvoorbeeld: een 
gecombineerde oudercommissie bestaat uit drie ouders van de kinderdagopvang en een 
ouder van de buitenschoolse opvang. Een beslissing kan pas worden genomen indien 
minimaal twee ouders van de kinderdagopvang én minimaal een ouder van de 
buitenschoolse opvang daarmee instemmen. Indien een kindercentrum of 
gastouderbureau wordt vertegenwoordigd door slechts een ouder, is de stem van die 
ene ouder doorslaggevend. 
 
Onderdeel C (artikel 1.62) 
In onderdeel C wordt voorgesteld de nieuwe norm voor het toezicht door het college op 
voorzieningen voor gastouderopvang te verankeren in de Wet kinderopvang. Met de 
wijziging wordt voorgesteld dat de toezichthouder jaarlijks ten minste 50% van de 
voorzieningen voor gastouderopvang dient te onderzoeken. Dit sluit qua systematiek 
beter aan bij de normen voor toezicht op kindercentra en gastouderbureaus. Het college 
kan risicogericht bepalen welke voorzieningen voor gastouderopvang zij per jaar laat 
onderzoeken. Wel is het kabinet van mening, net als de VNG en GGD GHOR Nederland, 
dat moet worden voorkomen dat voorzieningen voor gastouderopvang langere tijd niet 
geïnspecteerd worden. Derhalve wordt tevens voorgesteld dat iedere voorziening voor 
gastouderopvang ten minste eens per drie jaar wordt geïnspecteerd.  
 
ARTIKEL XIX WET OP HET KINDGEBONDEN BUDGET 
Per 1 januari 2022 is door middel van artikel 1, vijfde lid, van de Wet op het 
kindgebonden budget een uitzondering op artikel 9, tweede lid, van de Algemene wet 
inkomensafhankelijke regelingen (hierna: Awir) opgenomen voor rechtmatig in 
Nederland verblijvende kinderen. Hierdoor hebben ouders met een partner zonder 
rechtmatig verblijf in Nederland, maar met kinderen die wel rechtmatig verblijf houden, 
toch aanspraak op kindgebonden budget. Uit de bedoeling van dit artikellid blijkt dat 
deze uitzondering uiteraard ook geldt voor de kinderen in het gezin die de Nederlandse 
nationaliteit bezitten. Door aan artikel 1, vijfde lid, toe te voegen dat artikel 9, tweede 
lid, Awir niet alleen van toepassing is indien het kind rechtmatig verblijft, maar ook als 
het kind geen vreemdeling is, wordt voorgesteld de wettekst met de bedoeling in 
overeenstemming te brengen.  

Dat gebeurt dan met het bedrag waarmee de woonkosten de eerdergenoemde 
rekenhuur, vermeerderd met de 10% ophoging, overstijgen. Het tweede aspect betreft 
de duur van de tijdelijke ophoging. Deze duur is in artikel 475da, vijfde lid, Rv 
vastgesteld op zes maanden. Het voorstel is om de duur van de tijdelijke verhoging niet 
meer op wettelijk niveau vast te leggen, maar bij ministeriële regeling te bepalen. De 
duur van de termijn van de tijdelijke ophoging is een gegeven dat naar verwachting 
dikwijls met spoed zal moeten worden gewijzigd. Zoals ook toegelicht is in het algemeen 
deel van deze toelichting is de termijn bedoeld om burgers in de gelegenheid te stellen 
om een bij hun inkomen passende woonruimte te zoeken. Het is belangrijk dat die 
termijn een reëlere weergave is van de tijd die een huurder gemiddeld nodig heeft om 
een goedkopere woning te vinden, omdat het inkomen van de huurder anders onder het 
bestaansminimum kan komen. Door delegatie aan de Minister van Sociale Zekerheid en 
Werkgelegenheid is het beter mogelijk om tijdig in te spelen op ontwikkelingen op de 
woningmarkt en waar nodig de duur van de termijn aan te passen. Het derde punt 
betreft een redactionele wijziging. Door “niet beslagen inkomsten” te vervangen door 
“niet onder beslag liggende inkomsten” wordt artikel 475da, vijfde lid, Rv in lijn gebracht 
met de gebruikelijke terminologie in de Wet vBVV.  
 
In het tweede lid wordt voorgesteld om het woord “nogmaals” in artikel 475da, zesde 
lid, Rv te laten vervallen. Deze wijziging is redactioneel van aard. Artikel 475da, zesde 
lid, Rv voorziet in een mogelijkheid om de tijdelijke verhoging op verzoek van de 
geëxecuteerde met zes maanden te verlengen. Omdat het voorstel is om de standaard 
termijn niet langer vast te stellen op zes maanden, is het niet logisch om in het zesde lid 
te blijven spreken van een verlening met “nogmaals” zes maanden. Deze wijziging heeft 
geen invloed op de duur van de verlening van de tijdelijke verhoging.  
 
Derde lid (wijziging van artikel 475da, zevende lid, Rv) 
Het derde lid heeft betrekking op artikel 475da, zevende lid, Rv. In dit artikel wordt 
voorgesteld om de inkomensgrens aan de hand waarvan bepaald wordt of iemand in 
aanmerking komt voor de verhoging te wijzigen, omdat de huidige verwijzing naar de 
inkomensgrens uit artikel 14, eerste lid, van de Wet op de huurtoeslag verouderd is. 
Voorgesteld wordt om de inkomensgrens te bepalen op een bedrag, dat op grond van 
het voorgestelde artikel 475da, negende lid, Rv jaarlijks op 1 januari wordt gewijzigd en 
medegedeeld in de Staatscourant. Het bedrag is een afgeleide van het maximale 
inkomen waarmee iemand nog huurtoeslag kan ontvangen. Er is voor gekozen om de 
bedragen in de wet op te nemen, zodat het voor de betrokkenen gemakkelijker is om in 
te schatten of zij in aanmerking komen voor een verhoging van hun beslagvrije voet. De 
bedragen worden ook gepubliceerd op https://www.uwbeslagvrijevoet.nl/woonkosten. 
 
Vierde lid (toevoeging van artikel 475da, negende lid, Rv) 
In het vierde lid wordt voorgesteld om aan artikel 475da Rv een negende lid toe te 
voegen op basis waarvan de bedragen, bedoeld in artikel 475da, zevende lid, Rv jaarlijks 
per 1 januari worden gewijzigd. Van die wijziging wordt mededeling gedaan in de 
Staatscourant, door of namens de Minister van Sociale Zaken en Werkgelegenheid. Deze 
werkwijze is in dit geval mogelijk, omdat de wijzing plaatsvindt op basis van een bij wet 
vastgelegde vaste systematiek die de minister geen beleidsruimte biedt.  
 
 
 

Destijds zijn kinderen met de Nederlandse nationaliteit per abuis niet genoemd in dit 
artikellid, terwijl dit wel de bedoeling van de wijziging was. Met deze wijziging wordt dit 
met terugwerkende kracht hersteld.   
 
Artikel XXII, derde lid, werkt terug tot en met 1 januari 2022, omdat de 
inkomensgrenzen uit artikel 14 van de Wet op de huurtoeslag waarnaar in het huidige 
artikel 475da, zevende lid, Rv wordt verwezen, sinds 1 januari 2020 niet meer 
gehanteerd worden om het recht op huurtoeslag te berekenen. De verwijzing naar 
artikel 14 van de Wet op de huurtoeslag is incorrect en moet daarom zo snel mogelijk 
gerepareerd. Er is sinds 1 januari 2022 geanticipeerd op voorgestelde wijziging doordat 
de voorgestelde inkomensbedragen al worden toegepast in de rekenmodules bij de 
34
berekening van de beslagvrije voet. De voorgestelde wijziging is begunstigend voor de 
burger. 
 
Deze toelichting wordt ondertekend mede namens de Minister voor Armoedebeleid, 
Participatie en Pensioenen.  
 
 
 
 
De Minister van Sociale Zaken 
en Werkgelegenheid, 
 
 
 
 
 
C.E.G. van Gennip 
 
 
 
34
 De Tweede Kamer wordt hierover zo spoedig mogelijk geïnformeerd. 

