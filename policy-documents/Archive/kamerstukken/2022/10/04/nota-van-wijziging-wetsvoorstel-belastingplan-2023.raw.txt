36202 Wijziging van enkele belastingwetten en enige andere wetten 
(Belastingplan 2023) 
  
 NOTA VAN WIJZIGING  
 
 Het voorstel van wet wordt als volgt gewijzigd: 
 
 1 
 In artikel I wordt na onderdeel AA een onderdeel ingevoegd, luidende: 
 
 AAa 
 In artikel 6.38 worden onder vernummering van het tweede lid tot vierde lid twee 
leden ingevoegd, luidende: 
2. Voor de toepassing van het eerste lid worden periodieke giften in aanmerking 
genomen tot het gezamenlijke bedrag van ten hoogste € 250.000 per kalenderjaar. 
3. Indien de belastingplichtige gedurende het gehele kalenderjaar een partner heeft 
of voor de toepassing van artikel 2.17 geacht wordt te hebben gehad, worden de 
periodieke giften voor de toepassing van het tweede lid samengevoegd. 
 
2 
 Artikel IX wordt als volgt gewijzigd: 
 
 a. Onderdeel B, wordt als volgt gewijzigd: 
1. Er worden vóór subonderdeel 1 twee subonderdelen ingevoegd, luidende: 
001. In het eerste lid, onderdeel a, vervalt “75% van”. 
01. In het tweede lid vervalt telkens “75% van” en vervalt “, met dien verstande 
dat het loon ten minste wordt gesteld op het bedrag, genoemd in het eerste lid, 
onderdeel c, of, indien het loon uit de meest vergelijkbare dienstbetrekking lager is 
dan dat bedrag, op het loon uit de meest vergelijkbare dienstbetrekking”. 
 
2. Na subonderdeel 3 wordt een subonderdeel ingevoegd, luidende: 
3a. In het zesde lid (nieuw) vervalt “75% van”. 
 
b. In onderdeel H, wordt na subonderdeel 1 een subonderdeel ingevoegd, luidende: 
1a. In het derde lid, onderdeel a, wordt “1,7%” vervangen door “1,92%”. 
 
3 
Na artikel XLIV wordt twee artikelen ingevoegd luidende: 
 
Artikel XLIVA 
 
De Belastingwet BES wordt als volgt gewijzigd: 
 
1 

produceert met behulp van een installatie, die hoofdzakelijk produceert voor eigen 
gebruik en de geproduceerde elektriciteit die niet wordt verbruikt levert aan het 
elektriciteitsnet.  
 
Artikel XLIVB 
In de Douane- en Accijnswet BES worden aan artikel 3.27, eerste lid, onder 
vervanging van de punt aan het slot van onderdeel t door een puntkomma, twee 
onderdelen toegevoegd, luidende: 
u. niet-geïntegreerde zonnepanelen en -collectoren en geïntegreerde zonnepanelen 
en -collectoren welke als dakbedekking dienen; hetzelfde geldt voor bij ministeriële 
regeling aangewezen producten die bestemd zijn om daarop aangesloten te 
worden, ook indien zij apart worden ingevoerd;  
v. windturbines; hetzelfde geldt voor speciaal voor windturbines ontworpen of 
aangepaste onderdelen, ook indien zij apart worden ingevoerd.  
 
4 
Na artikel XLIX wordt een artikel ingevoegd, luidende: 
 
Artikel XLIXA 
 
De Mijnbouwwet wordt als volgt gewijzigd: 
 
A 
In artikel 55, tweede lid, wordt na “in paragraaf 5.1.1.3.” ingevoegd “, met 
uitzondering van artikel 63, zesde en zevende lid,”. 
 
B 
Aan artikel 63 worden twee leden toegevoegd, luidende: 
6. Voor zover de gemiddelde prijs van aardgas in het kalenderjaar 2023 of 2024 
3
meer bedraagt dan € 0,50 per m wordt, in afwijking van het eerste lid, eerste zin, 
derde, vierde en vijfde lid, het tarief over die kalenderjaren gesteld op 65% voor de 
omzet ten aanzien van dit meerdere.  
7. De gemiddelde prijs, bedoeld in het zesde lid, wordt bepaald door de omzet in 
het kalenderjaar te delen door het totaal in dat kalenderjaar in het 
vergunningsgebied gewonnen aantal eenheden aardgas, bedoeld in het eerste lid. 
 
5 
Na artikel LII wordt een artikel ingevoegd, luidende: 
 
Artikel LIIa 
 
Voor periodieke giften die berusten op een vóór 4 oktober 2022, 16.00 uur, 
aangegane verplichting als bedoeld in artikel 6.38, eerste lid, van de Wet 
3 

 
 TOELICHTING 
 
I. Algemeen  
 
Deze nota van wijziging, die ik mede namens de Staatssecretaris van Mijnbouw 
indien, bevat de volgende maatregelen: 
  Aanpassen giftenaftrek voor periodieke giften;  
  Afschaffen doelmatigheidsmarge gebruikelijkloonregeling; 
  Lastenverlichting MKB; 
  Nultarief en vrijstelling voor de algemene bestedingsbelasting op de invoer, 
levering en installatie van zonnepanelen, zonnecollectoren en windturbines; 
en, 
  Wijziging Mijnbouwwet in verband met een tijdelijke verhoging van de cijns. 
   
  1. Aanpassen giften aftrek voor periodieke giften 
Er wordt een aanpassing in de giftenaftrek voorgesteld, namelijk het aanbrengen 
van een begrenzing in het bedrag aan periodieke giften dat in aftrek kan worden 
gebracht op het inkomen in de inkomstenbelasting. 
De giftenaftrek in de inkomstenbelasting kent een onderscheid tussen periodieke 
giften en andere giften. Andere (gewone) giften aan algemeen nut beogende 
instellingen (ANBI’s) en aan steunstichtingen sociaal belang behartigende 
instellingen (SBBI’s) zijn aftrekbaar boven een drempel van 1% van het 
verzamelinkomen voor toepassing van de persoonsgebonden aftrek, met een 
minimum van € 60, en tot een plafond van 10% van het verzamelinkomen voor 
1
toepassing van de persoonsgebonden aftrek. Daarentegen geldt voor periodieke 
giften aan ANBI’s of verenigingen geen drempel of plafond. Achtergrond voor deze 
verschillende behandeling is dat periodieke giften van een groter belang zijn voor 
2
instellingen dan andere giften. Periodieke giften kunnen immers bijdragen aan een 
langdurige betrokkenheid van donateurs bij ANBI’s en verenigingen en betekenen 
een vaste inkomensstroom gedurende ten minste vijf jaar voor ANBI’s of 
verenigingen. Door het verschil in behandeling wordt beoogd periodieke giften te 
stimuleren. 
Recent is het Interdepartementaal beleidsonderzoek Vermogensverdeling (IBO) 
naar de Tweede Kamer gezonden waarbij ook is ingezoomd op opmerkelijk gebruik 
3
van fiscale regelingen. Experts van de Belastingdienst hebben namelijk voor dit 
IBO een lijst van opmerkelijke casussen opgesteld die zij geregeld in de praktijk 
tegenkomen. Eén van die casussen ziet op zeer hoge giften aan een (zelf 
opgerichte) ANBI. Deze zeer grote giften worden vaak gedaan in de vorm van een 
periodieke gift omdat voor periodieke giften geen drempelbedrag en met name 
 
1
 Artikel 6.39 Wet IB 2001. Het betreft voor partners het gezamenlijke verzamelinkomen. 
2
 Zie bijvoorbeeld Kamerstukken II 1998/99, 26727, nr. 3. en Kamerstukken II 2011/12, 33006. 
3
 IBO Vermogensverdeling: Licht uit, Spot aan: de Vermogensverdeling. Kamerstukken II 2021/22, 35925-IX-38.  
5 

Hoewel de evaluatie dus slechts beperkt inzicht verschafte in de extreem hoge 
giften, was de evaluatie wel al kritisch over de giftenaftrek en ANBI-regeling, met 
name op het punt van de uitvoerbaarheid en handhaafbaarheid. Deze evaluaties 
hebben geleid tot verbetervoorstellen die samen met de sector zijn opgesteld en 
zijn uitgemond in wetgeving die inmiddels in werking is getreden (Fiscale 
Verzamelwet 2021). Een voorbeeld is de afschaffing van de aftrekbaarheid van 
contante giften en de uitbreiding van de publicatieplicht voor ANBI’s.  
 
Het kabinet is van mening dat deze wijzigingen geleid hebben tot een verbetering 
van de giftenaftrek en de ANBI-regeling, maar dat het IBO en ook het rapport 
9
‘Toezicht op Algemeen Nut’ aantonen dat het werk nog niet af is. Aan de hand van 
de signalen in het IBO is namelijk onderzocht of deze signalen terug te zien zijn in 
de aangiften inkomstenbelasting met giftenaftrek en of hier sprake is van enkele 
incidenten of een trend. Uit de aangiften 2019 en 2020 (de meest recente cijfers) 
blijkt dat het aantal extreem hoge periodieke giften is toegenomen. Met extreem 
hoge giften wordt gedoeld op periodieke giften van meer dan € 1 miljoen. In de 
praktijk zijn giften soms zelfs aanzienlijk hoger dan € 1 miljoen. Tegenover die 
extreem hoge giften staat vervolgens ook een vergelijkbaar hoog inkomen, 
waardoor het belastbare inkomen per saldo sterk gereduceerd of zelfs tot nihil 
teruggebracht wordt. Men kan zich vervolgens afvragen of bij dergelijk extreem 
hoge giften de vrijgevigheid bij de schenker vooropstaat of veeleer de wens om zo 
min mogelijk belasting te betalen. Anders gezegd, is het maatschappelijk wel 
gewenst om een zo’n grote giftenaftrek te verlenen voor dergelijk extreem hoge 
giften? Als iemand bereid is om zich voor 5 jaar te committeren aan een gift van 
€ 25 miljoen per jaar en dus in totaal € 125 miljoen te doneren, is dat in het 
algemeen zeer vrijgevig. De andere kant van het verhaal is dat als deze 
€ 125 miljoen in mindering wordt gebracht op het inkomen, daarover geen 
inkomstenbelasting wordt betaald en de gemeenschap dat deel van de gift voor zijn 
rekening neemt. Daarnaast lijkt er afgaand op de in het IBO genoemde 
praktijkcasus met de aandelen in een eigen bv of een schilderij sprake van 
oneigenlijk/onbedoeld gebruik te zijn. Dit is moeilijk te handhaven/controleren door 
de Belastingdienst.  
 
Alles afwegende stelt de regering voor om de aftrek van periodieke giften te 
beperken tot € 250.000. De beperking zal voor het overgrote deel van de 
belastingplichtigen geen gevolgen hebben. Een hele kleine groep belastingplichtigen 
ondervindt wel de effecten van deze beperking. De regering beoogt hiermee niet de 
vrijgevigheid van belastingplichtigen te ontmoedigen, maar wel de 
aftrekmogelijkheid van excessieve giften te beperken. De regering vindt het 
maatschappelijk ongewenst om een giftenaftrek te verlenen voor zulke hoge giften. 
Hoewel de regering waarde hecht aan het stimuleren van geefgedrag en het 
 
9
 Kamerstukken II 2021/22, 35437, nr. 22. 
7 

van die overeenkomst volledig aftrekbaar. Daarmee wordt voorkomen dat er voor 
de meeste reeds aangegane verplichtingen tot periodiek schenken aan een ANBI 
substantiële fiscale gevolgen zijn verbonden waarop men niet heeft kunnen 
anticiperen. In de praktijk worden deze verplichtingen vaak aangegaan voor vijf 
jaar. Door een overgangsperiode van vier kalenderjaren te hanteren voor 
periodieke giften die vóór 4 oktober 2022, 16.00 uur, (al dan niet voor het eerst) 
zijn aangegaan, wordt per saldo bewerkstelligd dat deze periodieke giften in ieder 
geval gedurende vijf kalenderjaren volledig aftrekbaar zijn. Voor die gevallen 
waarin de verplichting is aangegaan voor een periode langer dan vijf kalenderjaren, 
wordt eveneens een overgangsperiode van vier kalenderjaren gehanteerd. 
 
Deze maatregel raakt een hele kleine groep vermogende belastingplichtigen (naar 
verwachting 140 fiscale partnerschappen) en vergt geen extra acties van hen ten 
opzichte van de huidige situatie in het kader van het doenvermogen. Bovendien 
worden deze belastingplichtigen over het algemeen ondersteund door fiscale 
adviseurs die beschikken over voldoende kennis en doenvermogen. Zodoende is de 
inschatting dat deze maatregel doenlijk is. 
In de artikelsgewijze toelichting wordt nader ingegaan op de aanpassingen.  
 
Doeltreffendheid, doelmatigheid en evaluatie 
Voor periodieke giften geldt voor de giftenaftrek geen plafond. Geconstateerd is dat 
extreem hoge periodieke giften voorkomen, soms zelfs aanzienlijk hoger dan 
€ 1 miljoen. In het eerder genoemde IBO is gewezen op de nadelige effecten 
daarvan. Door de aftrekmogelijkheid van periodieke giften te beperken betaalt de 
gever een groter aandeel in de inkomstenbelasting en wordt aldus meer evenwicht 
gebracht in het belasten van vermogen. De maatregel is daarmee doeltreffend. De 
maatregel is ook doelmatig, omdat hij slechts een hele kleine groep 
belastingplichtigen raakt, maar tegelijkertijd tot een relatief hoge opbrengst leidt. 
De giftenaftrek wordt in 2023 geëvalueerd. Op dat moment zijn de effecten van de 
maatregel nog niet zichtbaar, omdat deze pas blijken uit de aangiften over 2023. 
De maatregel zal daarom niet eerder dan in de eerstvolgende reguliere evaluatie 
van de giftenaftrek worden meegenomen. 
 
  2. Afschaffen doelmatigheidsmarge gebruikelijkloonregeling 
Voorgesteld wordt de doelmatigheidsmarge in de gebruikelijkloonregeling af te 
schaffen. De opbrengsten hiervan dienen ter aanvullende dekking voor het 
12
rechtsherstel dat op grond van het arrest van 24 december 2021 over box 3 moet 
worden geboden en voor de koopkrachtmaatregelen die zijn voorgekomen uit de 
augustusbesluitvorming. De belastingplichtige die werkzaamheden verricht voor zijn 
bv waarin hij of zijn partner een aanmerkelijk belang heeft, moet voor zijn 
werkzaamheden fiscaal ten minste een arbeidsinkomen in aanmerking nemen dat 
 
12
 HR 24 december 2021, ECLI:NL:HR:2021:1963. 
9 

van dga’s in box 1 belast zal worden, zal de totale belastingdruk van dga’s meer 
overeenkomen met die van werknemers en IB-ondernemers.  
In de praktijk functioneert de doelmatigheidsmarge niet; het verlaagt enkel de 
grens waarover de discussies met de Belastingdienst gaan. De uitvoering van de 
gebruikelijkloonregeling is zowel voor belanghebbenden als de Belastingdienst een 
arbeidsintensief proces. De eerdere verlaging van de doelmatigheidsmarge van 
30% naar 25% heeft weinig verschil gemaakt in de uitvoerbaarheid. Door naar 
verwachting gelijkblijvende kosten in combinatie met gestegen opbrengsten is de 
maatregel in termen van generen van belastinginkomsten doelmatig. Daarnaast 
draagt de verlaging van de doelmatigheidsmarge, zonder toenemende kosten, bij 
aan een gelijkere fiscale behandeling van werkenden, hoewel het slechts een kleine 
stap is. 
De doeltreffendheid van de maatregel kan in principe al getoetst worden zodra er 
voldoende loonaangiften binnen zijn. Dit is waarschijnlijk het geval in 2025. Voor 
een grondigere analyse zijn ook de aangiften Vpb en aangiften inkomstenbelasting 
noodzakelijk. Deze zijn naar verwachting in voldoende mate per 2028 beschikbaar. 
Getoetst kan dan worden of een groter deel van de winst als arbeidsinkomen belast 
wordt en of de fiscale druk van dga’s meer overeenkomt met die van IB-
ondernemers en werknemers. 
 
  3. Lastenverlichting MKB 
Om de lasten op arbeid te verlagen verlaagt de regering ook de lasten voor 
ondernemers uit het midden- en kleinbedrijf. Hiervoor wordt in de jaren 2023 tot en 
met 2027 € 500 miljoen uitgetrokken en vanaf 2028 structureel € 600 miljoen. Een 
van de maatregelen die hieraan bijdraagt bestaat uit het verruimen van de 
werkkostenregeling (WKR). De WKR is de regeling in de loonbelasting voor 
onbelaste vergoedingen, verstrekkingen en terbeschikkingstellingen die door de 
werkgever aan de werknemer worden gegeven in het kader van de 
dienstbetrekking. Via de vrije ruimte van de WKR kunnen werkgevers 
vergoedingen, verstrekkingen en terbeschikkingstellingen onbelast aan hun 
werknemers geven voor zover geen gerichte vrijstelling van toepassing is. 
Werkgevers kunnen zelf bepalen in welke mate en voor welke vergoedingen, 
verstrekkingen en terbeschikkingstellingen zij de vrije ruimte willen benutten, voor 
13
zover dit gebruikelijk is. De vrije ruimte bedraagt per werkgever 1,7% van – kort 
gezegd – de fiscale loonsom van alle werknemers gezamenlijk, voor zover die 
loonsom niet hoger is dan € 400.000 plus 1,18% van het restant van die loonsom. 
De inflatie is fors toegenomen, waardoor vergoedingen en verstrekkingen aan 
werknemers duurder zullen zijn dan voorheen terwijl de loonsom (en daarmee de 
vrije ruimte) met minder is toegenomen. Vooral bij bedrijven met weinig 
werknemers of met werknemers met lagere lonen zal daardoor de vrije ruimte niet 
 
13
 Om vergoedingen en verstrekkingen als eindheffingsloon te kunnen aanwijzen mogen die vergoedingen en 
verstrekkingen niet meer dan 30% afwijken van wat in vergelijkbare omstandigheden gebruikelijk is. 
11 

algemene bestedingsbelasting op de levering en installatie van zonnepanelen, 
zonnecollectoren en windturbines. Tot slot wenst de regering alle ondernemers en 
particulieren middels een vrijstelling zonnepanelen, zonnecollectoren en 
windturbines vrij van algemene bestedingsbelasting te laten invoeren. 
 
De reden dat voor elektriciteitsbedrijven, anders dan voor andere ondernemers, 
een nultarief wordt voorgesteld, ligt in het feit dat elektriciteitsbedrijven veelal niet 
in slechts enkele zonnepanelen of windturbines wensen te investeren, maar in hele 
zonneparken of windturbineparken. Bij de bouw van zonneparken en 
windturbineparken wordt bovengemiddeld veel gebruik gemaakt van (generieke) 
materialen. De algemene bestedingsbelasting die op dergelijke (generieke) 
materialen drukt, kan bij een vrijstelling van de algemene bestedingsbelasting, 
anders dan bij een nultarief, nimmer in aftrek worden gebracht. 
 
Vrijstelling van invoerrechten op de invoer van zonnepanelen, zonnecollectoren en 
windturbines 
De invoer van zonnepanelen, zonnecollectoren en windturbines is op dit moment op 
de BES-eilanden belast met invoerrechten. Om vergelijkbare redenen als het 
nultarief en de vrijstelling voor de algemene bestedingsbelasting op de invoer, 
levering en installatie van zonnepanelen, zonnecollectoren, en windturbines wil de 
regering in de Douane- en Accijnswet BES een vrijstelling van invoerrechten voor 
zonnepanelen, zonnecollectoren en windturbines opnemen. 
 
5. Wijziging Mijnbouwwet in verband met een tijdelijke verhoging van de cijns 
 
Huidige financiële regime afdrachten Mijnbouwwet 
In de Mijnbouwwet is vastgelegd dat houders en medehouders van een 
winningsvergunning (verder alleen of in gezamenlijkheid aangeduid als de 
vergunninghouder) die in Nederland koolwaterstoffen (aardgas en aardolie) 
produceren, een deel van hun opbrengsten en winst afdragen aan de Nederlandse 
Staat. Dit financiële regime is erop gericht de opbrengsten van de exploitatie van 
het mijnbouwwerk optimaal te laten zijn voor de samenleving. Het uitgangspunt 
hierbij is dat de natuurlijke eigendom van bodemschatten bij de Staat berust en dit 
brengt met zich mee dat de winning van koolwaterstoffen ook voordelen voor de 
gemeenschap moet opleveren. De vergunninghouder voor de winning van deze 
koolwaterstoffen heeft het exclusieve recht verkregen om een deel van de 
natuurlijke rijkdommen van het Nederlandse territoir of het aan Nederland 
toebehorende deel van het continentaal plat te exploiteren. Tegenover de 
gebruikmaking van dit recht staan vergoedingen in de vorm van heffingen, namelijk 
oppervlakterecht, cijns, en een winstaandeel. De voorgestelde wijziging zal niet 
13 

gasmarkt in de aanloop naar en als gevolg van de Russische aanvalsoorlog in 
Oekraïne. Als gevolg van de sterk gestegen gasprijzen kunnen vergunninghouders 
die aardgas winnen in Nederland aanzienlijk hogere omzet behalen, voor zover 
verkoopprijzen niet voor langere tijd al zijn vastgelegd. Dit terwijl de kosten van de 
gaswinning niet wezenlijk zijn veranderd. De verwachting is derhalve dat ook in 
2023 en 2024 de gasprijs zeer hoog blijft en daarmee ook de omzet relatief hoog 
zal zijn.  
Gedurende de afgelopen 15 jaar fluctueerde de gasprijs (gemiddelde jaarprijs) 
3
tussen de € 0,13 en € 0,21 per m . De gemiddelde gasprijs lag in 2021 al een stuk 
3
hoger, namelijk op € 0,37 per m . Die hogere prijs in 2021 reflecteert de stijgende 
lijn die medio 2021 is ingezet. Medio 2021 kan dan ook worden aangemerkt als het 
moment waarna zich uitzonderlijke gasprijzen voordeden. De gemiddelde jaarprijs 
voor 2022 kan op het moment van het schrijven van deze toelichting nog niet 
worden bepaald, maar de prijzen in het eerste half jaar waren vertienvoudigd ten 
opzichte van de gemiddelde jaarprijzen in de vijftien jaar ervoor. 
 
Figuur 1: Gasprijsontwikkeling EUR per MWh, month ahead - Bron: GasUnie Transport 
Services  
 
Extreme gasprijzen maken ingrijpen overheid noodzakelijk 
Het huidige systeem van de cijns houdt geen rekening met de hiervoor beschreven 
ontwikkeling van de gasprijzen. De tarifering van de cijns is namelijk gekoppeld aan 
de ontwikkeling van de olieprijzen, daar de gasprijzen destijds ook aan de olieprijs 
waren gekoppeld. Met de liberalisering van de gasmarkt is deze koppeling echter 
15 

De uit deze maatregel verwachte opbrengst levert een belangrijke bijdrage aan de 
koopkrachtmaatregelen. 
De bijdrage van de gassector aan deze maatregelen in de jaren 2023 en 2024 
bedraagt via de tijdelijke verhoging van de cijns naar verwachting circa 15 procent. 
Hoewel deze bijdrage substantieel is, is dit niet voldoende om de totale kosten van 
het koopkrachtpakket te dekken. Door niet alle winst die voortkomt uit de 
onverwacht hoge gasprijzen af te romen, profiteren vergunninghouders nog steeds 
van de uitzonderlijk hoge gasprijs. De regering ziet in het gekozen tarief van 65 
procent de juiste balans tussen het belang van de burgers die lijden onder de hoge 
energieprijs en de bijdrage die van de vergunninghouders die van de hoge 
energieprijs profiteren mag worden verwacht. 
De regering zal bezien of en in hoeverre er gevolgen zijn voor de voorgestelde 
cijnsverhoging vanwege het voorstel voor een verordening van de Raad betreffende 
een noodinterventie in verband met de hoge energieprijzen, waarin een 
solidariteitsbijdrage van de fossiele sector wordt voorzien.  
 
Tijdelijke maatregel 
Als tijdelijke maatregel wordt voorgesteld om tijdelijk een cijnstarief te introduceren 
voor dat deel van de omzet in een kalenderjaar dat behaald is met de verkoop van 
3
aardgas tegen een gemiddelde prijs hoger dan € 0,50 per m . Deze gedeeltelijke 
verhoging geldt uitsluitend voor de gemiddelde omzet behaald in de jaren 2023 en 
2024 en geldt voor zowel de landzijde als voor de zeezijde.  
 
Om recht te doen aan de bescherming die is beoogd met de bijzondere 
17
standstillbepaling in de Mijnbouwwet , met het oog op het realiseren van een 
stabiel en voorspelbaar mijnbouwklimaat, zal het cijnssysteem voor omzet tegen 
gemiddelde prijzen tot € 0,50 geheel onveranderd blijven. De heffingsvrijevoet blijft 
daarmee gelijk, net als de reguliere tarieven. Op deze manier wordt gewaarborgd 
dat de vergunninghouders feitelijk niet in een slechtere positie komen te verkeren, 
dan waar zij vanuit mochten gaan in de omstandigheden die golden ten tijde van 
invoering van dit artikel. 
 
Als grens voor het tijdelijk verhoogde tarief is aangesloten bij een gemiddelde 
3
gasprijs van € 0,50 per m . Gezien de historische ontwikkelingen van de gasprijs is 
het aannemelijk dat door vergunninghouders bij het nemen van hun 
investeringsbeslissingen geen rekening is gehouden met een verkoopprijs boven dit 
bedrag, althans ten tijde van de periode sinds de invoering van de bijzondere 
standstillbepaling. Tegen deze achtergrond, maakt het hogere tarief voor 
3
gemiddelde omzet vanaf € 0,50 per m feitelijk geen inbreuk op die eerder 
genomen beslissing of verwachtingen. Door de ophoging van de cijns in te laten 
3
gaan voor die volumes die gemiddeld verkocht zijn boven de € 0,50 per m , worden 
 
17
 Artikel 55 van de Mijnbouwwet. 
17 

Artikel 1 van het Eerste Protocol van het Europees Verdrag tot bescherming van de 
Rechten van de Mens en de fundamentele vrijheden (hierna: artikel 1 EP EVRM) 
garandeert het ongestoord genot op eigendom. Het recht van een Staat om in het 
algemeen belang de betaling van belastingen of andere heffingen te verzekeren 
onder de voorwaarden voorzien in de wet wordt door dit artikel niet aangetast. In 
zoverre staat het de wetgever in beginsel vrij om een nieuwe belasting in te voeren 
of voor een bestaande belasting een hoger tarief te gaan hanteren. 
Aangezien het opleggen of verzwaren van een heffing in beginsel wel een inbreuk 
op het eigendomsrecht zou kunnen opleveren, dient deze maatregel getoetst te 
worden aan artikel 1 EP EVRM. 
Om te toetsen of de voorgestelde beperking gerechtvaardigd is, geldt het volgende 
kader.  
In de eerste plaats moet worden vastgesteld of de maatregel bij wet is voorzien. 
Hierbij geldt ook dat het voorschrift voldoende toegankelijk, precies en 
voorzienbaar moet zijn.  
De beperking moet vervolgens een gerechtvaardigd algemeen belang dienen en 
noodzakelijk zijn in een democratische samenleving. Hierbij moet voorts een 
evenwichtige verhouding bestaan tussen het doel van de inmenging en het middel 
dat daarvoor wordt ingezet. Tot slot moeten er toereikende procedurele 
waarborgen bestaan voor de betrokkenen.  
 
Bij wet voorzien 
Aan deze voorwaarde is voldaan doordat de gedeeltelijke cijnsverhoging voor de 
jaren 2023 en 2024 door middel van de voorgestelde wijziging van de tarifering van 
de cijns in de Mijnbouwwet wordt verankerd. Voorts wordt voorgesteld deze 
cijnsverhoging uit te zonderen van de werking van de bijzondere standstillbepaling. 
Deze wettelijke basis is voldoende toegankelijk, precies en voorzienbaar. 
 
Gerechtvaardigd algemeen belang 
Zoals in de voorgaande paragrafen geschetst, hebben de onvoorziene 
ontwikkelingen op de wereldgasmarkt vergaande effecten op de gehele 
Nederlandse samenleving. De regering acht het noodzakelijk om maatregelen te 
treffen om burgers te compenseren voor de sterk gestegen energieprijzen. De 
opbrengst van de voorgestelde verhoging van de cijns over dat deel van de omzet 
van houders van een winningsvergunning dat is behaald aan de hand van een 
3
gemiddelde verkoopprijs van aardgas boven de € 0,50 per m vormt een 
noodzakelijke bijdrage aan de financiering van de koopkrachtmaatregelen.     
 
Fair balance 
In het onderhavige geval heeft de regering rekening te houden met de betekenis 
van de bijzondere standstillbepaling in de Mijnbouwwet. Deze bepaling stelt (onder 
meer) dat een wijziging in de cijns niet geldt voor lopende winningsvergunningen 
tenzij de vergunninghouder daarom verzoekt. 
19 

 
Niet alleen het behoud van de investeringszekerheid, maar ook het vereiste van 
proportionaliteit brengt met zich mee dat de regering voorstelt de cijnsverhoging 
enkel door te voeren voor dat gedeelte van de omzet dat is behaald aan de hand 
van een gasprijs die ver uitgaat boven hetgeen normaal voorzienbaar was. Het 
bestaande tarief voor de cijns blijft van toepassing op de omzet die is behaald met 
3
een prijs tot en met € 0,50 per m . Hierdoor sluit de verhoging aan bij enkel dat 
deel van de omzet waarmee ook daadwerkelijk geprofiteerd wordt van de 
uitzonderlijk hoge gasprijzen. 
 
Om bovengenoemde redenen is de beperking die met deze maatregel wordt 
gemaakt op artikel 1 EP EVRM naar het oordeel van de regering proportioneel en 
gerechtvaardigd. 
 
Procedurele waarborgen 
De voorgestelde wijziging van de Mijnbouwwet en de oplegging van de cijns die 
daaruit voortvloeit zijn met voldoende waarborgen omgeven. Tegen de door de 
vergunninghouder op basis van zijn ingediende aangifte vastgestelde cijns kan deze 
bezwaar maken en vervolgens kan beroep worden ingesteld bij de rechter. 
 
6. Budgettaire aspecten 
 
In deze paragraaf wordt een overzicht gegeven van de budgettaire effecten. Verder 
worden de ramingen per maatregel nader toegelicht in de bijlage 
Ramingstoelichtingen. Het Centraal Planbureau (CPB) heeft de ramingen van de 
budgettaire effecten van de maatregelen gecertificeerd. Met deze certificering wordt 
de kwaliteit en objectiviteit van de ramingen van fiscale maatregelen zo veel 
mogelijk geborgd, in navolging van het advies van de studiegroep 
20
Begrotingsruimte. Het CPB heeft het resultaat van de certificering op zijn website 
geplaatst. De publicatie van de ramingstoelichtingen en de certificering draagt bij 
aan het vergroten van de transparantie en validiteit. In tabel 1 hieronder worden de 
budgettaire effecten van de maatregelen in deze nota van wijziging van het 
Belastingplan 2023 weergegeven.  
Tabel 1: budgettaire effecten van maatregelen in nota van wijziging Belastingplan 2023 
Maatregelen in € mln.  (+ = saldo 
verbeterend/lastenverzwarend) 2022 2023 2024 2025 Structureel 
Afschaffen doelmatigheidsmarge gebruikelijkloonregeling 0 904 873 842 315 
Verruiming vrije ruimte werkkostenregeling  0 -49 -49 -49 -49 
Nultarief en vrijstelling voor de algemene 
bestedingsbelasting op de invoer, levering en installatie 
van zonnepanelen, zonnecollectoren en windturbines  0 -1 -1 -1 -1 
 
20
 Kamerstukken II 2015/16, 34300, nr. 74 
21 

2023, 2024 en 2025 een cumulatieve opbrengst op van € 2,8 miljard. Bij deze 
raming is rekening gehouden met gemiddelde prijzen in een kalenderjaar 
gebaseerd op de omzet van een vergunninghouder, zoals die op dit moment is 
21
gedefinieerd in de Mijnbouwwet. Hierbij wordt uitgegaan van dezelfde gasprijzen 
als in de rest van de gasbatenraming. De afbouwende budgettaire opbrengst van de 
maatregel is het gevolg van het non-lineaire karakter van de heffing, aangezien de 
3
heffing alleen wordt geheven bij gemiddelde prijzen boven de € 0,50 per m . 
Hierdoor is de opbrengst, op basis van de hoge gasprijzen, in 2023 hoog maar daalt 
deze in 2024 flink. De opbrengsten van 2025 zijn overloop van 2024.  
 
Tabel 2: raming gasprijzen in de periode 2022 t/m 2024 
Prijzen 2022 2023 2024 
Prijs in euro/megawattuur 125 120 60 
 
Aanpassen giftenaftrek periodieke giften 
De aftrekbaarheid van periodieke giften wordt met ingang 2023 afgetopt op 
€ 250.000 per huishouden. Dit levert structureel € 50 miljoen op. Een 
periodieke gift moet voor minimaal vijf jaar worden aangegaan om te 
kwalificeren als periodieke gift. Periodieke giften die vóór 4 oktober 2022, 
16.00 uur, zijn aangegaan worden bij de aftopping buiten beschouwing 
gelaten tot en met 2026. De opbrengst van de maatregel bedraagt hierdoor 
€ 10 miljoen in 2023, en loopt op tot structureel € 50 miljoen in 2027.  
 
7. Gevolgen voor burgers en bedrijfsleven 
Alle maatregelen uit dit wetsvoorstel zijn voorgelegd aan het Adviescollege Toetsing 
Regeldruk (ATR). De maatregelen in deze Nota van Wijziging hebben geen (tot 
geringe) gevolgen voor de regeldruk van burgers en bedrijven. 
 
8. Uitvoeringsaspecten 
De maatregelen van dit wetsvoorstel zijn door de Belastingdienst, Toeslagen of 
Douane beoordeeld met de Uitvoeringstoets. Voor alle maatregelen geldt dat de 
Belastingdienst die uitvoerbaar acht per de voorgestelde data van inwerkingtreding. 
De gevolgen voor de uitvoering zijn beschreven in de uitvoeringstoetsen die als 
bijlagen zijn bijgevoegd. Een aantal maatregelen uit dit wetsvoorstel leidt tot 
uitvoeringskosten bij de Belastingdienst, Toeslagen of Douane. Deze maatregelen 
zijn opgenomen in de hierna opgenomen tabel. De uitvoeringskosten worden 
gedekt op begroting IX. 
 
Tabel 3: Overzicht uitvoeringskosten Belastingdienst, Toeslagen en Douane Belastingplan NvW 
2023 (bedragen x € 1.000)  
 Maatregelen 2022 2023 2024 2025 2026 2027+ 
Aftoppen giftenaftrek periodieke giften 100 620 620 560 560 560 
 
21
 Artikel 62, tweede lid, van de Mijnbouwwet. 
23 

Artikel IX, onderdeel B (artikel 12a van de Wet op de loonbelasting 1964) 
De voorgestelde wijziging van artikel 12a, eerste en tweede lid, van de Wet op de 
loonbelasting 1964 (Wet LB 1964) voorziet in het afschaffen van de 
doelmatigheidsmarge van 25% in de gebruikelijkloonregeling. Het voor de loon- en 
inkomstenbelasting in aanmerking te nemen loon van een 
aanmerkelijkbelanghouder wordt gesteld op het loon dat geacht wordt gebruikelijk 
te zijn voor het niveau en de duur van de arbeid die hij verricht ten behoeve van 
het lichaam waarin hij een aanmerkelijk belang heeft. Op grond van artikel 12a, 
eerste lid, Wet LB 1964 wordt het loon momenteel vastgesteld op minimaal het 
hoogste van de volgende bedragen: 
a. 75% van het loon uit de meest vergelijkbare dienstbetrekking; 
b. het loon van de meestverdienende werknemer(s) van dat lichaam of van een of 
meer met dat lichaam verbonden lichamen; 
c. € 48.000 (bedrag 2022). 
De voorgestelde aanpassing heeft tot gevolg dat bij de vaststelling van het in 
aanmerking te nemen loon, het loon uit de meest vergelijkbare dienstbetrekking 
niet voor 75% maar voor 100% in aanmerking dient te worden genomen. Indien de 
inhoudingsplichtige aannemelijk maakt dat het loon uit de meest vergelijkbare 
dienstbetrekking lager is dan het hoogste bedrag op basis van genoemd artikel 12a, 
eerste lid, Wet LB 1964 kan de inhoudingsplichtige het loon op grond van het 
voorgestelde artikel 12a, tweede lid, Wet LB 1964 stellen op dit (lagere) loon uit de 
meest vergelijkbare dienstbetrekking. Als gevolg van het afschaffen van de 
doelmatigheidsmarge, heeft een deel van genoemd tweede lid zijn toegevoegde 
waarde verloren en kan dat deel daarom vervallen. Voor artikel 12a, zesde lid 
(nieuw), Wet LB 1964, dat een minimale bewijslast regelt voor een correctie in de 
situatie dat de inspecteur aannemelijk maakt dat het loon uit de meest 
vergelijkbare dienstbetrekking hoger is dan het aangegeven loon, geldt ook dat 
geen rekening meer hoeft te worden gehouden met de doelmatigheidsmarge. 
 
Artikel IX, onderdeel H (artikel 31a van de Wet op de loonbelasting 1964) 
Zoals is toegelicht in het algemeen deel van deze nota wordt voorgesteld om de 
vrije ruimte van de WKR per 1 januari 2023 te vergroten. Met de in artikel I, 
onderdeel E, voorgestelde wijziging van artikel 31a, derde lid, onderdeel a, Wet LB 
1964 wordt een verhoging van het percentage van de eerste schijf van de vrije 
ruimte van de WKR van thans 1,7% naar 1,92% per 1 januari 2023 bewerkstelligd.  
 
Onderdeel 3 
 
Artikelen XLIVA en XLIVB (artikelen 6.1, 6.10 en 6.11 van de Belastingwet BES en 
artikel 3.72 van de Douane- en Accijnswet BES) 
Met de voorgestelde wijzigingen wordt de invoer, (op)levering en installatie van 
zonnepanelen, zonnecollectoren en windturbines hetzij met het nultarief belast, 
hetzij vrijgesteld van algemene bestedingsbelasting. Met de voorgestelde 
25 

zonnepanelen, zonnecollectoren en windturbines als zodanig), zoals het installeren 
van een warmtepomp, niet valt onder het begrip ‘installeren’ en dus niet valt onder 
22
deze post . Ook bijvoorbeeld de versteviging of verzwaring van een dak om 
zonnepanelen, zonnecollectoren en/of windturbines op te leggen gaat niet op in de 
‘installatie’ en valt niet onder het nultarief of de vrijstelling. Noch een waterpomp 
noch een dak is een vereiste om zonnepanelen, zonnecollectoren en/of 
windturbines als zodanig te kunnen doen functioneren.  
 
C Niet-geïntegreerde zonnepanelen en -collectoren  
Onder niet-geïntegreerde zonnepanelen worden panelen verstaan die uitsluitend de 
functie hebben om door middel van fotovoltaïsche cellen (ook wel PV-cellen of 
23
zonnecellen genoemd) elektriciteit op te wekken uit zonlicht. Onder niet-
geïntegreerde zonnecollectoren worden panelen of buizen verstaan die uitsluitend 
de functie hebben om zonlicht in warmte om te zetten.  
 
D Geïntegreerde zonnepanelen en -collectoren die als dakbedekking dienen 
Geïntegreerde zonnepanelen en -collectoren die als dakbedekking dienen hebben 
net als niet-geïntegreerde zonnepanelen en -collectoren de functie om 
respectievelijk elektriciteit op te wekken uit zonlicht en zonlicht in warmte om te 
zetten. De wijze waarop zij dit doen is ook vergelijkbaar. Echter, anders dan niet-
geïntegreerde zonnepanelen en -collectoren hebben geïntegreerde zonnepanelen en 
-collectoren die als dakbedekking dienen ook de functie om een dak wind- en 
waterdicht te maken. Voor de volledigheid zij opgemerkt dat materialen die 
gebruikt worden als dakbedekking die niet, of naar redelijke maatstaven gemeten 
niet kunnen worden benut om elektriciteit op te wekken uit zonlicht of om zonlicht 
in warmte om te zetten in de zin van dit artikel nimmer geïntegreerde 
zonnepanelen of -collectoren die als dakbedekking dienen zijn. Voor de volledigheid 
zij ook opgemerkt dat (combi)producten die zowel elektriciteit opwekken uit 
zonlicht als zonlicht in warmte omzetten, zoals PVT-panelen, in de zin van dit artikel 
eveneens nimmer geïntegreerde zonnepanelen en -collectoren die als dakbedekking 
dienen zijn.  
Er bestaan inmiddels diverse andere (combi)producten, zoals zonneramen en 
zonwering met daarin zonnecellen en/of collectoren verwerkt. Dergelijke 
combiproducten kwalificeren in de zin van dit artikel noch als niet-geïntegreerde 
zonnepanelen en -collectoren noch als geïntegreerde zonnepanelen en -collectoren 
die als dakbedekking dienen en vallen derhalve niet onder het nultarief of de 
vrijstelling.24 Een uitgangspunt in de algemene bestedingsbelasting en de Douane- 
en Accijnswet BES is dat op de levering van één goed of dienst niet twee tarieven 
kunnen worden toegepast. Toepassing van het nultarief of de vrijstelling beperken 
 
22
 Dit betekent bijvoorbeeld ook dat onderhoudsdienstverrichting niet valt onder het nultarief of de vrijstelling.  
23
 Fotovoltaïsche cellen zijn cellen die zonlicht omzetten in elektriciteit. 
24
 In die zin kan het nultarief of de vrijstelling ook niet worden toegepast op voertuigen waarin zonnepanelen zijn 
geïntegreerd.  
27 

zonnepaneel of -collector welke als dakbedekking dient verzonden of besteld wordt, 
komt eveneens voor het nultarief of de vrijstelling in aanmerking.  
 
G Aangewezen producten 
Niet-geïntegreerde zonnecollectoren en geïntegreerde zonnecollectoren welke als 
dakbedekking dienen, functioneren niet zonder voorraadvaten. Niet-geïntegreerde 
zonnepanelen en/of geïntegreerde zonnepanelen welke als dakbedekking dienen, 
functioneren veelal niet (goed) zonder omvormers, transformators en/of optimizers. 
Accu’s en batterijen maken een zonnepaneelsysteem meer zelfvoorzienend. Gelet 
op de belangen die met deze producten gepaard gaan, wenst de regering deze 
producten ook onder een nultarief of vrijstelling te plaatsen. Om beter op 
wetenschappelijke en technische veranderingen te kunnen inspelen, is ervoor 
gekozen om deze producten niet door middel van een limitatieve opsomming in de 
wet, maar door middel een ministeriële regeling onder een nultarief of een 
vrijstelling te doen laten vallen. 
 
Onderdeel 4 
 
Artikel XLIXA, onderdeel A (artikel 55 van de Mijnbouwwet) 
De voorgestelde wijziging van artikel 55, tweede lid, van de Mijnbouwwet 
bewerkstelligt dat de werking van dit lid niet van toepassing is op het hierna toe te 
lichten voorgestelde artikel 63, zesde en zevende lid, van de Mijnbouwwet. Artikel 
55, tweede lid, van de Mijnbouwwet bepaalt dat een wijziging van onder andere 
paragraaf 5.1.1.3. (deze paragraaf ziet op de heffing van cijns) niet van toepassing 
is op de houder van een voor de inwerkingtreding van die wijziging verleende 
winningsvergunning, tenzij die houder om toepassing van die wijziging verzoekt. 
Om te bewerkstelligen dat de voorgestelde wijziging van het genoemd artikel 63 
ook toepassing vindt op houders van een voor deze wijziging verleende 
winningsvergunning, ongeacht of die houders daartoe verzoeken, wordt voorgesteld 
artikel 55, tweede lid, van de Mijnbouwwet aan te passen. 
 
Artikel XLIX, onderdeel B (artikel 63 van de Mijnbouwwet) 
Verhouding met de bestaande leden van artikel 63 van de Mijnbouwwet 
In het voorgestelde artikel 63, zesde lid, van de Mijnbouwwet wordt het hogere 
tarief over de kalenderjaren 2023 en 2024 vastgesteld in afwijking van het eerste 
lid, eerste zin, derde, vierde en vijfde lid van genoemd artikel 63.  
In het eerste lid, eerste zin, van genoemd artikel 63 staat dat het tarief wordt 
bepaald op basis van het gewonnen aantal eenheden. In het voorgestelde artikel 
63, zesde en zevende lid, van de Mijnbouwwet wordt bepaald dat het percentage op 
een andere wijze wordt bepaald voor zover de gemiddelde prijs hoger is dan € 0,50 
3
per m . Het tarief wordt in dat geval voor dat deel niet bepaald op basis van het 
gewonnen aantal eenheden maar op basis van de gemiddelde prijs. Daarom wordt 
afgeweken van het bepaalde in het eerste lid, eerste zin. 
29 

De gemiddelde prijs voor het kalenderjaar voor A bedraagt conform het voorgestelde 
3
artikel 63, zevende lid, € 2 per m (omzet van € 1,5 miljard / aantal geproduceerde 
eenheden van 750 miljoen). Dit betekent dat conform het voorgestelde artikel 63, zesde 
lid, verschillende tarieven van toepassing zijn. Op de omzet behaald met een prijs van 
€ 0,50 is het huidige tarief van toepassing en op de omzet behaald met de prijs vanaf 
€ 0,50 is het voorgestelde tarief van toepassing. 
 
Stap 1: berekening tarief omzet tot en met € 0,50 
Op grond van het bestaande artikel 63, derde lid, wordt het percentage van het tarief 
opgebouwd door middel van een schijvensysteem. Dit resulteert in het volgende: 
 
25
 Aantal gewonnen eenheden in deze schijf Opbouw Vermenigvuldigd 
3
Schijf 1 200 miljoen m 0% 0 
3
Schijf 2 400 miljoen m 2% 800 
3
Schijf 3 150 miljoen m 3% 450 
 
Vervolgens wordt de som van het vermenigvuldigde gedeeld door het totaal van het in het 
26
vergunningsgebied gewonnen aantal eenheden: 1.250 / 750 = 1,67%. 
 
Op grond van artikel 63, vierde lid, wordt dit percentage verhoogd met 25%, omdat over 
2023 het gewogen gemiddelde van de waarde van in Nederland ingevoerde ruwe olie hoger 
is dan € 25 per vat. Het totale percentage bedraagt derhalve 2,09% (1,67% * 1,25). Dit is, 
conform de huidige systematiek, het tarief dat geldt voor de omzet behaald met een prijs 
3
tot en met € 0,50, namelijk € 375 miljoen (€ 0,50 * 750 miljoen m ). 
 
De verschuldigde cijns over dit deel bedraagt derhalve € 7.837.500 (2,09% * € 375 
miljoen). 
 
Stap 2: berekening tarief omzet vanaf € 0,50 
De omzet behaald met een prijs vanaf € 0,50 wordt bepaald door € 1,50 (€ 2 gemiddelde 
prijs over 2023 -/- € 0,50) te vermenigvuldigen met het totaal aantal gewonnen eenheden 
aardgas. Die omzet bedraagt derhalve € 1.125.000.000. Het bijbehorende tarief ten 
aanzien van deze omzet bedraagt 65%. 
 
De verschuldigde cijns over dit deel bedragen derhalve € 731.250.000 (65% * 
€ 1.125.000.000). 
 
Het totaalbedrag aan cijns dat A over 2023 is verschuldigd bedraagt € 739.087.500 
(€ 7.837.500 + € 731.250.000). 
 
Onderdeel 5 
 
Artikel LIIa (overgangsrecht) 
 
25
 Wellicht ten overvloede wordt bij de berekening van het tarief op grond van artikel 63, derde lid, onderdeel a, 
vermenigvuldigd met het getal van het percentage en wordt dus geen percentage genomen van het aantal 
gewonnen eenheden. 
26
 Omwille van de eenvoud wordt in dit voorbeeld uitgegaan van een op twee decimalen afgerond percentage. 
31 

