36 107 Wijziging van enkele belastingwetten en enige andere wetten (Fiscale 
verzamelwet 2023) 
 
 
Nota naar aanleiding van het verslag 
 
Inhoudsopgave 
 
 
1. Inleiding .....................................................................................................................2 
2. Enkele technische verbeteringen in de Wet DB 1965 .........................................................4 
3. Voor bezwaar vatbare beschikkingen waarvan bedrag op aanslagbiljet is opgenomen voor 
bezwaar en beroep onderdeel laten uitmaken van belastingaanslag ...........................................6 
4. Wettelijke grondslag uitvraag gegevens per IKV .............................................................11 
5. Afschaffen betalingskorting voorlopige aanslag Vpb .........................................................12 
6. Betalingsvordering lokale belastingen ............................................................................15 
7. Rentestop naheffingsaanslag ........................................................................................16 
8. Maatwerk belastingrente ..............................................................................................17 
9. Versterken rechtsbescherming bij onderlinge overlegprocedure tussen staten met een 
belastingverdrag ...............................................................................................................21 
10. Uniformeren termijnen vereenvoudigd derdenbeslag ....................................................23 
11. Tegemoetkoming schrijnende situaties .......................................................................25 
12. Enkele wijzigingen in de Belastingwet BES ter zake van de koop of doorverkoop van een 
onroerende zaak of schip ....................................................................................................31 
13. Uitvoeringsgevolgen Belastingdienst, Douane en Toeslagen ...........................................32 
14. Advies en consultatie ...............................................................................................34 
 
 
 
  
1 

toekomst geen ruimte is om snel te kunnen inspelen op andere schrijnende 
situaties. In de memorie van toelichting is opgemerkt dat het kabinet het wenselijk 
acht om de wet- en regelgeving zodanig te wijzigen dat het ook een oplossing kan 
zijn voor andere schrijnende situaties. Een wettelijke bepaling die is beperkt tot 
situaties van de huidige formulering van de uitstelfaciliteit uit de leidraad voldoet 
hier niet aan. 
 
Ik ben het met de leden van de fractie van het CDA eens dat een consistente 
werkwijze het meest behulpzaam is voor de parlementaire controle van wet- en 
regelgeving. Zoals ook in het antwoord van het lid Omtzigt over de beleidsbesluiten 
is gemeld, beoogt het kabinet om een kader voor de toepassing van 
beleidsbesluiten met de aanbieding van het pakket Belastingplan 2023 aan de 
Tweede Kamer op Prinsjesdag mee te sturen. 
 
Het lid Omtzigt vraagt in het kader van spreiding van fiscale wetgeving naar het 
moment waarop de Fiscale verzamelwet 2023 is ingediend. Het wetsvoorstel Fiscale 
verzamelwet 2023 is inderdaad enkele maanden later ingediend dan bij het begin 
van het opstellen ervan verwacht werd. Op een gegeven moment bleek uit de 
eerste signalen uit de uitvoeringstoets dat de maatwerk belastingrente maatregel 
en de rentestop maatregel – hoewel wenselijk – op punten lastig uitvoerbaar 
waren. Naar aanleiding daarvan heeft gedurende drie maanden intensief overleg 
met de Belastingdienst plaatsgevonden over hoe de maatregelen beter uitvoerbaar 
vormgegeven zou kunnen worden. Uiteindelijk is besloten om de maatwerk 
belastingrente maatregel voor de loonbelasting en de omzetbelasting niet per 1 
januari 2023, maar via een koninklijk besluit in werking te laten treden. 
 
Het lid Omtzigt merkt in het kader van de actieve openbaarmaking van nota’s 
onderliggend aan beleidsvoorstellen op dat er delen gelakt zijn en vraagt of de 
Kamer die delen kan ontvangen. Bij de indiening van de Fiscale verzamelwet 2023 
zijn alle nota’s die relevant zijn voor de vorming van het beleid in dat wetsvoorstel 
openbaar gemaakt. In deze nota’s wordt soms ook ingegaan op beleid dat 
uiteindelijk niet in het wetsvoorstel is opgenomen. Dat komt vooral doordat het een 
verzamelwetsvoorstel is met veel verschillende en potentiële maatregelen. De 
onderdelen uit de nota’s die bij de indiening van de Fiscale verzamelwet 2023 
gelakt zijn, zullen ongelakt gepubliceerd worden op het moment dat het 
desbetreffende beleid via een beleidsbrief of een wetsvoorstel bij de Tweede Kamer 
bekend wordt. Het kabinet wil graag aan deze werkwijze vasthouden, omdat dit een 
gerichte parlementaire behandeling van een wetsvoorstel ten goede komt. 
 
Het lid Omtzigt vraagt of het mogelijk is om het eerder toegezegde kader voor het 
gebruik van beleidsbesluiten mee te sturen met deze nota naar aanleiding van het 
verslag voor de Fiscale verzamelwet 2023. Het kabinet beoogt om het kader voor 
3 

1965, de bepaling alleen ten aanzien van rechtspersonen van toepassing kan zijn 
en dat het wetsvoorstel een aanscherping van de regels betreft. Indien dit niet het 
geval is vragen zij aan te geven op grond waarvan deze regels al moesten worden 
toegepast ten aanzien van lichamen, niet zijnde rechtspersonen. Deze leden vragen 
of de regering kan aangeven sinds wanneer artikel 4, zevende lid Wet DB 1965 
verwijst naar ‘rechtspersonen’ in plaats van ‘lichamen’. Daarnaast vragen zij 
waarom deze lacune niet eerder is hersteld. Voorts vragen de leden van de fractie 
van de VVD wat het effect is van de voorgestelde wijziging op situaties die niet 
binnen de reikwijdte van artikel 4, zevende lid, van de Wet DB 1965 vallen vóór 
1 januari 2023, maar wel binnen de reikwijdte van artikel 4, zevende lid Wet DB 
1965 vallen na 1 januari 2023. Moet voor de beoordeling of de voorgestelde 
wijziging van toepassing is gekeken worden naar de wettekst ten tijde van de in 
artikel 4, zevende lid, van de Wet DB 1965 genoemde transacties c.q. 
rechtshandelingen. Indien dit niet het geval is, vragen zij of de voorgestelde 
wijziging dan geen terugwerkende kracht heeft. De leden van de fractie van de VVD 
vragen of het onwenselijk zou zijn om terugwerkende kracht toe te kennen aan 
fiscale wetgeving. Ten slotte vragen zij of er dan overgangsrecht komt voor 
situaties die niet onder de regels zouden vallen op basis van de huidige wettekst, 
maar die wel onder de regels vallen op basis van de voorgestelde wettekst.  
In de dividendbelasting zijn in de loop van de tijd in de wettekst enkele omissies, 
onduidelijkheden of overbodigheden geslopen. Deze wijzigingen zijn te klein en 
hebben een te klein effect om zelfstandig op te nemen in een wetsvoorstel. Daarom 
is ervoor gekozen om de aanpassingen te verzamelen en als separaat onderdeel toe 
te voegen aan Fiscale verzamelwet 2023. Dit geldt ook voor de voorgestelde 
wijziging van artikel 4, zevende lid, Wet DB 1965 en de vergelijkbare bepalingen in 
de Wet IB 2001 en de Wet Vpb 1969. De reikwijdte van de huidige tekst van artikel 
4, zevende lid, Wet DB 1965 is, naar de letter van de wet, beperkt tot 
rechtspersonen. Deze grammaticale uitleg is niet in lijn met de voor de hand 
liggende strekking van de bepaling, aangezien de opbrengst in dergelijke 
misbruikstructuren ook ten goede kan komen aan een niet-transparant 
(buitenlands) lichaam zonder rechtspersoonlijkheid. Met de voorgestelde wijziging 
wordt de bepaling op dit punt verduidelijkt. De bepaling is op 27 april 2001 in 
werking getreden. De term rechtspersonen heeft tot nu toe in de praktijk niet tot 
aanzienlijke discussies of knelpunten geleid. Om die reden is de onduidelijkheid niet 
eerder naar voren gekomen. Het is de verwachting dat de voorgestelde wijziging 
geen grote effecten tot gevolg heeft. De verduidelijking heeft dan ook geen of 
verwaarloosbare budgettaire gevolgen.  
 
De uitbreiding ten aanzien van de vergoedingen voor kapitaalstrekking vergroot in 
principe de grondslag, maar in de praktijk is er vaak sprake van een 
inhoudingsvrijstelling of een mogelijkheid tot teruggave of verrekening in de 
vennootschapsbelasting of de inkomstenbelasting. Er is daarom niet met een 
opbrengst te rekenen. 
5 

saldo aan renten dat bij het bepalen van de winst in aftrek komt, de vaststelling 
van een voort te wentelen voorheffing, de vaststelling van het bedrag van het naar 
het volgend jaar over te brengen buitenlands inkomen uit werk en woning, de 
vaststelling van het bedrag van het naar het volgend jaar over te brengen 
buitenlands voordeel uit sparen en beleggen en de vaststelling van het over te 
brengen bedrag aan vanwege andere Mogendheden geheven belasting.  
Voorts merkt het kabinet op dat de rechtsbescherming van artikel 24a, tweede lid, 
AWR, dat ziet op de bestuurlijke boete, afwijkt en beperkter is dan het wederkerige 
systeem dat geldt op grond van het huidige artikel 24a, derde en vierde lid, AWR. 
Voorgesteld wordt dat voor alle voor bezwaar vatbare beschikkingen op het 
aanslagbiljet het wederkerige systeem gaat gelden. 
 
De waarborgen bij boetebeschikkingen 
De leden van de fractie van het CDA vragen of de regering de volgende passage 
nader kan toelichten: “Een bijkomend gevolg van de voorgestelde aanpassing van 
de AWR is dat ingeval een belanghebbende bij het maken van bezwaar alleen 
gronden aandraagt tegen de belastingaanslag, de inspecteur niet meer hoeft te 
wijzen op het ontbreken van gronden tegen de boetebeschikking waarvan een 
bedrag op hetzelfde aanslagbiljet is vermeld in het kader van ontvankelijkheid van 
het bezwaar tegen de boetebeschikking. Om te voorkomen dat een 
belanghebbende door de voorgestelde aanpassing in een nadeligere positie komt 
dan onder de huidige regeling, zal de inspecteur ook na inwerkingtreding van de 
voorgestelde aanpassing vragen of de belanghebbende gronden heeft tegen de 
boetebeschikking(en) waarvan een bedrag op hetzelfde aanslagbiljet is vermeld 
indien de belanghebbende zelf nog geen gronden hiervoor heeft aangedragen.” 
Deze leden vragen wat dit precies betekent voor de handelwijze van de inspecteur 
als de inspecteur niet meer hoeft te wijzen op het ontbreken van gronden tegen de 
boetebeschikking maar aan de belanghebbende wel dient te vragen of hij nog 
gronden heeft tegen de boetebeschikking(en). Het kabinet neemt graag de 
onduidelijkheid weg die deze passage mogelijk heeft veroorzaakt. Omdat onder 
huidige wetgeving (artikel 24a, tweede lid, AWR) de bestuurlijke boete waarvan het 
bedrag op het aanslagbiljet staat vermeld voor bezwaar en beroep een zelfstandige 
voor bezwaar vatbare beschikking blijft (dit in tegenstelling tot de voor bezwaar 
vatbare beschikkingen zoals genoemd in artikel 24a, derde en vierde lid, AWR) en 
het bezwaarschrift tegen de belastingaanslag mede geacht wordt te zijn gericht 
tegen die bestuurlijke boete, dient de inspecteur bij een bezwaarschrift tegen de 
belastingaanslag te vragen naar de gronden tegen bestuurlijke boete ingeval geen 
3
gronden tegen die bestuurlijke boete in het bezwaarschrift zijn opgenomen. Het 
vragen naar gronden of het erop wijzen dat gronden ontbreken dient in deze 
context als hetzelfde te worden beschouwd. De wetswijziging zorgt er in principe 
voor dat deze verplichting vervalt. De bestuurlijke boete wordt namelijk voor 
 
3
 Art. 24a, tweede lid, AWR juncto art. 6:6 Awb. 
7 

die in het voordeel is van de belastingplichtige. Met andere woorden en in antwoord 
op de vraag van het lid Omtzigt: of de belanghebbende een geslaagd beroep op 
nieuwe jurisprudentie kan doen is van verschillende feiten en omstandigheden 
afhankelijk. Hierover kan geen algemene uitspraak worden gedaan. Zoals toegelicht 
bij de beantwoording van de vraag van de leden van de fractie van het CDA blijft 
onder huidige wetgeving (artikel 24a, tweede lid, AWR) de bestuurlijke boete, ook 
in het geval dat het bedrag van die bestuurlijke boete op het aanslagbiljet staat 
vermeld, voor bezwaar en beroep een zelfstandige voor bezwaar vatbare 
beschikking (dit in tegenstelling tot de voor bezwaar vatbare beschikkingen zoals 
genoemd in artikel 24a, derde en vierde lid, AWR). Onder andere om deze reden en 
het feit dat de wet (artikel 24a, tweede lid, AWR) regelt dat het bezwaarschrift 
tegen de belastingaanslag mede geacht wordt te zijn gericht tegen die bestuurlijke 
boete, dient de inspecteur bij een bezwaarschrift tegen de belastingaanslag te 
vragen naar de gronden tegen de bestuurlijke boete ingeval geen gronden tegen 
7
die bestuurlijke boete in het bezwaarschrift zijn opgenomen. De situatie waaraan 
het lid Omtzigt refereert is een (digitaal) aangiftebiljet dat wordt ingediend tijdens 
de bezwaartermijn in combinatie met een verzuimboete op het aanslagbiljet. Dit 
betreft derhalve de situatie waarbij de Belastingdienst, zoals hiervoor is toegelicht, 
een gedeformaliseerde werkwijze toepast. Deze (digitale) aangiftebiljetten die 
tijdens de bezwaartermijn worden ingediend, worden in beginsel behandeld als een 
verzoek tot ambtshalve vermindering. Ingeval een (digitaal) aangiftebiljet de 
kwalificatie heeft van ambtshalve vermindering, geldt artikel 24a, tweede lid, AWR 
niet en daarmee ook niet de verplichting om te vragen naar de gronden tegen de 
verzuimboete. Het kabinet is van mening dat de wettelijke basis voor het 
gedeformaliseerd werken door de Belastingdienst verbeterd kan worden. Het is 
evident dat de Belastingdienst te allen tijde dient te werken overeenkomstig wet- 
en regelgeving. Echter, er moet ook oog zijn voor de uitvoering. Een (digitaal) 
aangiftebiljet dat tijdens de bezwaartermijn van de belastingaanslag (of de 
voldoening of de afdracht) wordt ingediend kan per belastingsoort duizenden keren 
per jaar voorkomen. Het verwerken van deze grote stroom aan ontvangen 
aangiftebiljetten tijdens de bezwaartermijn (of buiten de bezwaartermijn) is voor de 
Belastingdienst alleen uitvoeringstechnisch mogelijk als dit automatisch kan 
plaatsvinden. Dit geldt overigens niet alleen voor (digitale) aangiftebiljetten, maar 
ook voor andere (digitale) berichten zoals zogenoemde suppletieaangiften bij de 
omzetbelasting, correctieberichten bij de loonbelasting en de door het lid Omtzigt 
genoemde (digitale) verzoeken tot ambtshalve vermindering (die zoals gezegd ook 
via een aangiftebiljet kunnen plaatsvinden). Bovendien biedt deze werkwijze ook 
voor belastingplichtigen veel voordelen. Zij kunnen immers laagdrempeliger en 
eenvoudiger een fout in de aangifte en de aanslag herstellen. Om deze werkwijze te 
voorzien van een deugdelijker juridische basis, wordt onderzocht hoe 
gedeformaliseerd werken in de wet kan worden verankerd. Uiteraard zal bij dit 
 
7
 Art. 24a, tweede lid, AWR juncto art. 6:6 Awb. 
9 

worden aanslagbiljetten opgemaakt door alleen de inspecteur van de 
Belastingdienst en die aanslagbiljetten hebben in beginsel betrekking op één 
rijksbelasting, waarbij de andere op het aanslagbiljet vermelde voor bezwaar 
vatbare beschikkingen in de regel zijn verbonden met de heffing van die 
rijksbelasting. Wegens dit verband tussen de rijksbelasting en de voor bezwaar 
vatbare beschikkingen op hetzelfde aanslagbiljet, is het wederkerige systeem bij 
rijksbelastingen ook meer logisch (en reeds van toepassing voor bepaalde voor 
bezwaar vatbare beschikkingen op grond van het huidige artikel 24a, derde en 
vierde lid, AWR). Dit verband is dus minder of niet aanwezig bij de verschillende 
belastingen van voornoemde overheden. De vertegenwoordigers verwachten dat 
het wetsvoorstel te complex uitpakt voor de burger en te ingewikkeld, te kostbaar 
en te vertragend is voor de uitvoering. Om deze reden wordt vooralsnog een 
voortzetting van de huidige wetgeving en uitvoering door de vertegenwoordigers 
gewenst. Hoewel het uitgangspunt is dat het formele belastingrecht bij 
rijksbelastingen zoveel mogelijk van toepassing is bij de heffing van belastingen 
door gemeentes, provincies en waterschappen, is er dus een goede grond om voor 
deze belastingen een uitzondering te maken bij het wetsvoorstel. De 
vertegenwoordigers hebben aangegeven alert te blijven op mogelijke verwarring bij 
belastingplichtigen en oog te houden op de effecten van de invoering van het 
wederkerige systeem bij rijksbelastingen. Als hieruit (en eventueel een aanvullend 
onderzoek) naar voren zou komen dat het voorgestelde wederkerige systeem toch 
wenselijk lijkt te zijn, kan een aanvullende wetswijziging worden voorgesteld om 
het wederkerige systeem ook bij de heffing van belasting door deze overheden van 
toepassing te laten zijn. 
 
4. Wettelijke grondslag uitvraag gegevens per IKV 
 
De leden van de fractie van de VVD vragen naar het verband tussen het 
onderhavige voorstel en de definiëring van de inkomstenverhouding (IKV) in lagere 
8
regelgeving (Besluit IKV ). De definiëring van de IKV in het Besluit IKV heeft tot 
doel het in wet- en regelgeving vastleggen van de reeds sinds 2006 door de 
Belastingdienst voorgeschreven wijze om per IKV loonaangifte te doen zoals 
opgenomen in de Gegevensspecificaties aangifte loonheffingen en het eenduidig 
vastleggen van de definitie van het begrip IKV dat wordt gehanteerd in de Regeling 
gegevensuitvraag loonaangifte. Met deze vastlegging is geen uitbreiding van de 
uitvraag van gegevens beoogd. Alleen de structuur van de uitvraag wordt in 
regelgeving vastgelegd. Bij de overwegingen omtrent het Besluit IKV is bij de 
internetconsultatie geconstateerd dat er onduidelijkheid bestaat over de wettelijke 
grondslag ter zake van de uitvraag van bepaalde gegevens op persoonsniveau voor 
 
8
 Besluit van 26 maart 2021, houdende wijziging van het Besluit SUWI en het Dagloonbesluit 
werknemersverzekeringen in verband met de definiëring van de inkomstenverhouding voor de gegevensset van de 
polisadministratie (Stb 2021, 198). 
11 

Per 1 januari 2023 kan uitvoering worden gegeven aan het voornemen om niet 
langer een betalingskorting aan te bieden bij de voorlopige aanslagen 
vennootschapsbelasting. Hierover is de Kamer op 23 april 2021 per brief 
10
geïnformeerd. Dit voornemen vergt een aanpassing van de module die de 
betalingskorting vaststelt.  
Om ook niet langer de betalingskorting aan te bieden bij de voorlopige aanslagen 
inkomstenbelasting is een verdere aanpassing van de wet noodzakelijk en vereist 
een verdere aanpassing van de module. De benodigde aanpassing is niet op korte 
termijn mogelijk en afschaffing van de betalingskorting bij de voorlopige aanslagen 
inkomstenbelasting met ingang van 1 januari 2023 is dan ook niet mogelijk. De 
eerstvolgende mogelijkheid om de betalingskorting bij de voorlopige aanslagen 
inkomstenbelasting af te schaffen is met ingang van 1 januari 2024. De keuze om 
de betalingskorting bij de voorlopige aanslagen inkomstenbelasting af te schaffen 
kan gevolgen hebben voor andere beoogde wijzigingen in de inkomstenbelasting 
waarvoor wijzigingen in de systemen nodig zijn. Omdat de portfolioruimte beperkt 
is, zal er prioritering plaats moeten vinden. 
In verband met de stand van zaken van het huidige inningsportfolio en de 
aanpassingen die daarop hebben plaatsgevonden, moet het besluit hiertoe vóór 
1 januari 2023 genomen zijn, zodat de berekenmodule tijdig aangepast kan worden 
en de nodige aanpassingen van formulieren kunnen worden gerealiseerd. 
Overigens is het zo dat het (na afschaffing) opnieuw realiseren van een 
betalingskorting leidt tot aanzienlijke aanpassingen van de systemen, die niet 
binnen afzienbare tijd gerealiseerd kunnen worden. 
 
De leden van de fractie van D66 vragen tevens wat de budgettaire opbrengsten 
zouden zijn van het terugdraaien van de verlaging van de Invorderingsrente per 
2023. Het (eerder) verhogen van de invorderingsrente naar 4% in 2023 zou leiden 
tot cumulatief ruim € 90 miljoen aan extra te ontvangen invorderingsrente tot en 
met 2027. 
 
De leden van de fractie van het CDA vragen of de signalen dat de betalingskorting 
bij voorlopige aanslagen vennootschapsbelasting in de praktijk slechts een zeer 
gering bedrag betreft, juist zijn. 
De aangeboden betalingskorting bij de voorlopige aanslagen 2021 en 2022 was 
inderdaad zeer gering. Dit houdt verband met de verlaging van de 
invorderingsrente als gevolg van de uitbraak van COVID-19 en het feit dat de 
hoogte van de betalingskorting is gekoppeld aan het percentage van de 
11
invorderingsrente. Door de uitbraak van COVID-19 geldt er een tijdelijk een 
versoepeld uitstelbeleid. Normaliter wordt er gedurende de periode van het uitstel 
invorderingsrente in rekening gebracht. Zonder de verlaging van de 
 
10
 Kamerstukken II 2020/21, 35570 IX, nr, 45, p. 8. 
11
 Kamerstukken II 2019/20, 35457, nr. 3, p. 7-8. 
13 

gevolgen hebben voor andere beoogde wijzigingen in de inkomstenbelasting 
waarvoor wijzigingen in de systemen nodig zijn. Omdat de portfolioruimte beperkt 
is, zal in dat geval een prioritering plaats moeten vinden. Om de aanpassingen die 
nodig zijn voor de afschaffing van betalingskorting bij de voorlopige aanslagen 
inkomstenbelasting gereed te hebben per 1 januari 2024, is besluitvorming hiertoe 
vóór 1 januari 2023 noodzakelijk. 
Het niet langer aanbieden van een betalingskorting bij de voorlopige aanslagen 
inkomstenbelasting zorgt in 2024 voor een opbrengst van € 57 miljoen. Vanaf 2025 
zorgt dit voor een structurele opbrengst van € 58 miljoen per jaar. 
Voor de volledigheid wordt vermeld dat het weer opnieuw realiseren van een 
betalingskorting leidt tot aanzienlijke aanpassingen van de systemen, deze kunnen 
niet binnen afzienbare tijd gerealiseerd worden. 
 
Deze leden vragen verder wat de budgettaire gevolgen zijn van het afschaffen de 
betalingskorting bij de voorlopige aanslagen vennootschapsbelasting en op welke 
wijze deze opbrengst wordt ingezet voor een structureel lastenverlichtingspakket 
voor huishoudens. Bij de augustusbesluitvorming van 2019 is het besluit genomen 
om de betalingskorting bij de voorlopige aanslagen vennootschapsbelasting af te 
schaffen. Hiervoor is structureel € 160 miljoen ingeboekt vanaf 2020. Dit is 
verwerkt in de Miljoenennota 2020. Hierna is in de Miljoenennota 2021 de latere 
inwerkingtreding van de maatregel verwerkt. Het later inwerkingtreden leidde tot 
een tegenvaller voor de jaren 2021 en 2022 van jaarlijks € 160 miljoen. Uit een 
herijking van de budgettaire raming blijkt dat de structurele opbrengst nu € 204 
miljoen per jaar bedraagt. 
In de brief van 31 oktober 2019 is aangegeven dat de afschaffing van de 
betalingskorting is voorgesteld met het oog op dekking van een 
14
lastenverlichtingspakket voor huishoudens. Dit is niet gewijzigd. Bij de 
behandeling van het Belastingplan 2020 op 4 november 2019 heeft het lid Omtzigt 
vragen gesteld over de bestemming van de opbrengst van de afschaffing van de 
15
betalingskorting bij de voorlopige aanslagen vennootschapsbelasting. Hierop is 
geantwoord dat deze, net als bij andere maatregelen, terechtkomt bij de algemene 
16
middelen. 
6. Betalingsvordering lokale belastingen 
 
De leden van de fractie van D66 vragen naar het gebruik van de betalingsvordering 
door de Belastingdienst en door lokale overheden. De betalingsvordering maakt 
sinds 1 juli 2020 onderdeel uit van het instrumentarium van de ontvanger bij de 
17
invordering van schulden . De betalingsvordering houdt in dat de ontvanger met 
een beschikking een vordering kan doen onder de bank waar de belastingschuldige 
 
14
 Kamerstukken II 2019/20, 35302, nr. 20, p. 61. 
15
 Kamerstukken II 2019/20, 35302, nr. 68, p. 153. 
16
 Kamerstukken II 2019/20, 35302, nr. 68, p. 154. 
17
 Stcr. 2020 nr. 35114. 
15 

omzetbelasting is net als de loonbelasting een zeer grote werkstroom. Het zijn deze 
belastingmiddelen waarin het opleggen van een naheffingsaanslag vaak voorkomt.  
Bij de heffing van omzetbelasting wordt een naheffingsaanslag veelvuldig opgelegd 
naar aanleiding van een positieve suppletie (een suppletie waaruit een te betalen 
bedrag aan omzetbelasting volgt). Suppletie zou volgens het wettelijke systeem de 
uitzondering op de hoofdregel moeten zijn. Toch komt suppletie vaak voor. Veel 
suppleties worden ingediend na het opmaken van de jaarstukken door de 
ondernemer. In 2020 heeft de Belastingdienst ruim 650.000 suppleties 
omzetbelasting ontvangen. Globaal is 40-45% daarvan een verzoek om een 
naheffingsaanslag. Deze verzoeken om een naheffingsaanslag worden voor circa 
70% (tijdige) geautomatiseerd afgehandeld. Een deel van de overige 30% wordt 
ook tijdig afgehandeld, maar dan handmatig.  
 
Ook in gevallen waarin een papieren aangifte of een spontane digitale aangifte 
wordt ingediend, is betaling eerst pas mogelijk na opleggen van een 
naheffingsaanslag. Per jaar worden er gemiddeld meer dan 150.000 papieren 
aangiften uitgereikt, vooral aan startende ondernemers. Een klein deel van de 
startersaangiften leidt tot het opleggen van een naheffingsaanslag. In dat geval is 
de kans klein dat de termijn gehaald wordt. Dit betreft zo’n 30.000 
startersaangiften per jaar. Ook bij een spontane digitale aangifte omzetbelasting 
moet een naheffingsaanslag worden opgelegd. Dit zijn vrijwel allemaal aangiften 
met een te betalen bedrag. Van deze werkstroom zijn geen aantallen bekend. 
8. Maatwerk belastingrente 
 
De leden van de fracties van de PVV en de SP vragen hoe kan worden voorkomen 
dat het mogelijk maken van maatwerk in de belastingrenteregeling zorgt voor 
(meer) rechtsongelijkheid tussen belastingplichtigen. Zoals beschreven in de 
Memorie van Toelichting is het uitgangspunt dat de regeling zoveel mogelijk 
geautomatiseerd zal worden toegepast. Voor een aantal belastingmiddelen bieden 
de systemen van de Belastingdienst daartoe echter niet de mogelijkheid. Er is op 
dit moment namelijk onvoldoende capaciteit beschikbaar om de technische 
aanpassingen te doen om geautomatiseerde verwerking van de standaardsituaties 
mogelijk te maken. Als geautomatiseerde verwerking niet mogelijk is, dan is 
handmatige verwerking de terugvaloptie. Het is echter geenszins de bedoeling af te 
wijken van de hoofdregel dat ongelijke gevallen in gelijke mate ongelijk worden 
behandeld. Het gelijkheidsbeginsel staat immers in de weg aan willekeur. 
Hieronder zal ik nader toelichten hoe ik zoveel mogelijk de gevolgen van deze 
(theoretische) rechtsongelijkheid proberen te beperken.  
 
In de gevallen waarin het niet mogelijk is de heffingssystemen de regeling 
automatisch toe te laten passen, zal de inspecteur zoveel mogelijk een eventuele 
vermindering van belastingrente direct bij de vaststelling van de belastingaanslag 
17 

aanzien van de laatstgenoemde maatregel, wordt tegemoetgekomen aan de wens 
om maatwerk te kunnen bieden. 
Zoals beschreven in de memorie van toelichting is het uitgangspunt bij deze 
maatregel dat de bepaling zoveel mogelijk geautomatiseerd zal worden toegepast. 
Zoals ik hiervoor heb aangegeven, is dit helaas niet in alle gevallen mogelijk, omdat 
er onvoldoende capaciteit is bij de Belastingdienst om de technische aanpassingen 
te doen die daarvoor benodigd zijn. De inspecteur zal zich inspannen om zoveel 
mogelijk uit eigen beweging ambtshalve een vermindering van de belastingrente 
toe te passen, als deze van toepassing is. In de gevallen waarin geautomatiseerd of 
uit eigen beweging ambtshalve vermindering van belastingrente wordt toegekend is 
geen spraken van een toename van de administratieve last voor 
belastingplichtigen. 
In de gevallen waarin niet geautomatiseerd of uit eigen beweging ambtshalve 
vermindering van belastingrente wordt toegekend, zal deze maatregel echter wel 
leiden tot meer administratieve lasten. De belastingplichtige zal dan immers door 
middel van een bezwaarschrift of door middel van een verzoek om ambtshalve 
vermindering een beroep moeten doen op deze regeling. Dit is inderdaad een 
administratieve last. Met deze maatregel wordt er echter een mogelijkheid in het 
leven geroepen om een oplossing te bieden voor situaties die als onrechtvaardig 
worden ervaren. Daarom ben ik van mening dat de voordelen van deze maatregel 
opwegen tegen de toename van administratieve lasten. 
 
De leden van de fractie van de SP vragen of het stelsel van de belastingrente niet 
moet worden vereenvoudigd. In 2018 heeft het kabinet in kaart gebracht of het 
systeem van de belastingrente redelijk, billijk en rechtvaardig is, of de gehanteerde 
rentepercentages marktconform zijn en of er verbeterpunten zijn. Dit heeft 
geresulteerd in een onderzoek dat tezamen met een begeleidende brief met 
19
conclusies hieromtrent aan uw Kamer is voorgelegd. In de conclusies wordt 
allereerst uiteengezet dat een belangrijk uitgangspunt van de 
belastingrenteregeling is dat belanghebbenden bij tijdige en correcte aangifte niet 
met belastingrente worden geconfronteerd omdat de aanslag in die gevallen op tijd 
kan worden vastgesteld. Dat een belanghebbende in verzuim is als de aangifte niet 
tijdig en correct wordt ingediend (met belastingrente tot gevolg), vormt een prikkel 
om te voldoen aan de fiscale verplichtingen. Dit uitgangspunt ondersteunt het 
kabinet nog steeds, vooral omdat een belanghebbende doorgaans veel manieren 
tot zijn beschikking heeft om wél tijdig en correct aan zijn fiscale verplichtingen te 
voldoen. 
Verder wordt in het onderzoek een aantal aspecten van de belastingrenteregeling 
omschreven dat weliswaar in lijn is met de uitgangspunten van de regeling – die op 
de verzuimrenteregeling in het bestuursrecht is gebaseerd – maar die als 
onrechtvaardig kunnen worden ervaren. Hierbij wordt onder andere ingegaan op de 
 
19
 Kamerstukken II 2017/18, 34 785, nr. 99. 
19 

De leden van de fracties van de VVD en de PVV vragen wanneer het onderzoek 
naar het belastingrentesysteem dat is aangekondigd in het nader rapport naar de 
Kamer zal komen. Op dit moment wordt bezien hoe dit onderzoek vorm zal gaan 
krijgen en door wie dit onderzoek het beste kan worden uitgevoerd. Zoals 
aangegeven in het Nader Rapport zal het onderzoek in deze kabinetsperiode 
plaatsvinden. Voor de volledigheid wordt opgemerkt dat het onderzoek dus nog niet 
is aangevangen. 
9. Versterken rechtsbescherming bij onderlinge overlegprocedure tussen staten 
met een belastingverdrag 
 
De leden van de fractie van de SP vragen of het VN-modelverdrag ook een 
onderlinge overlegprocedure kent en of deze afwijkt van het OESO-modelverdrag. 
Het OESO-modelverdrag en het VN-modelverdrag voorzien beide in artikel 25, 
eerste en tweede lid, in een onderlinge overlegprocedure om in een individueel 
22
geval belastingheffing in strijd met een verdrag op te lossen en zijn vrijwel gelijk. 
Zoals hierna ook wordt aangegeven in reactie op vragen van de leden van de 
fractie van de VVD is de vraag op welk modelverdrag de onderlinge overlegbepaling 
in een specifiek belastingverdrag is gebaseerd niet van belang voor de toepassing 
van het voorgestelde artikel 39a AWR. 
 
Het lid Omtzigt ziet in het voorliggende voorstel aanleiding om te vragen hoe het 
gesteld is met de uitwisseling van fiscale gegevens tussen de Belastingdienst en de 
Belastingdienst Caraïbisch Nederland. Ook vraagt het lid Omtzigt of gegevens van 
een Nederlander (uit het Europese deel van het koninkrijk) die tijdelijk werkt op 
een van de drie eilanden in het Caraïbisch deel (zeg voor tien weken) automatisch 
worden uitgewisseld en hoe die inkomsten aan inkomstenbelasting worden 
onderworpen in het Koninkrijk. Strikt genomen is er geen sprake van ‘uitwisseling’ 
van fiscale gegevens tussen de Belastingdienst en de Belastingdienst Caribisch 
Nederland. Er is immers sprake van zowel één (gezamenlijke) bevoegde autoriteit 
als één (gezamenlijke) Belastingdienst. Er vindt dus geen automatische uitwisseling 
van fiscale gegevens plaats. In daartoe aanleiding gevende gevallen worden over 
en weer verzoeken om informatie gedaan ten behoeve van belastingplichtigen. Die 
informatie kan dan worden gebruikt voor het vaststellen van de hoogte van het 
inkomen waarover inkomstenbelasting betaald moet worden. Ingeval een inwoner 
van Nederland tijdelijk werkzaamheden verricht in Caribisch Nederland hangt het 
van de feiten en omstandigheden, waaronder de duur van deze werkzaamheden, af 
of deze inkomsten in Nederland of in Caribisch Nederland belast zullen worden. 
Activiteiten als in het kader van een opleiding, zoals een stage, leiden veelal niet 
tot een dienstbetrekking in Caribisch Nederland, omdat het leerelement 
 
22
 Artikel 25, eerste lid, van het OESO-modelverdrag bepaalt dat een verzoek om een onderlinge overlegprocedure 
te starten in één van beide staten mag worden ingediend, terwijl artikel 25, eerste lid, van het VN-modelverdrag 
aangeeft dat een verzoek in de staat waarvan een persoon inwoner is, moet worden ingediend (en in bepaalde 
gevallen de staat waarvan een persoon onderdaan is).  
21 

25
geantwoord dat de effecten van het arrest van het HvJ EU van 6 oktober 2020 
voor de rechtsbescherming bij internationale inlichtingenuitwisselingen worden 
26
onderzocht. In dit arrest heeft het HvJ EU onder meer geoordeeld dat een derde-
informatiehouder, zoals een trustkantoor, die vanwege een inlichtingenverzoek uit 
het buitenland bij besluit wordt gelast om informatie te verstrekken ten aanzien 
van een belastingplichtige, rechtstreeks in rechte moet kunnen opkomen tegen dat 
besluit. De Wet internationale bijstandsverlening bij de heffing van belastingen 
(WIB) bevat een bepaling op grond waarvan geen beroep mogelijk is bij de 
bestuursrechter tegen (de aankondiging van) een onderzoek ten behoeve van het 
27
verstrekken van inlichtingen. Hierdoor wordt de toegang tot passende 
rechtsbescherming echter niet geblokkeerd. In beginsel staat voor iedereen in 
Nederland, dus ook voor een derde- informatiehouder, een doeltreffende 
28
rechtsingang open bij de burgerlijke rechter (als zogenoemde “restrechter”). Dit is 
in beginsel dezelfde rechtsingang die nationaal geldt als bij een 
administratieplichtige informatie wordt opgevraagd ten behoeve van de 
belastingheffing van derden. Aangekondigd is dat naar aanleiding van verschillende 
ontwikkelingen de rechtsbescherming(sprocedure) in de WIB in 2022 evengoed 
29
verder wordt onderzocht. Dat onderzoek loopt nog. Ik verwacht de resultaten 
daarvan aankomende winter te kunnen delen. 
10. Uniformeren termijnen vereenvoudigd derdenbeslag 
 
De leden van de fractie van D66 vragen waarom eerder is gekozen voor twee 
verschillende reactietermijnen. Verder vragen deze leden wat de mogelijke nadelen 
zijn van het uniformeren van de reactietermijnen die hebben te gelden bij het 
voornemen tot het doen van een vereenvoudigd derdenbeslag. 
De ontvanger van de Belastingdienst is bevoegd om, zonder tussenkomst van de 
deurwaarder, vereenvoudigd derdenbeslag te leggen. Voordat de ontvanger het 
vereenvoudigd derdenbeslag legt, zal hij eerst een schriftelijke waarschuwing geven 
waarin hij kenbaar maakt dat hij voornemens is om een vereenvoudigd 
derdenbeslag te leggen. De zogenoemde vooraankondiging. In de IW 1990 is 
vastgelegd in welke gevallen de vooraankondiging wordt verzonden. Voorts is 
opgenomen welke termijn heeft te gelden. Gedurende deze termijn mag het 
30
vereenvoudigd derdenbeslag niet ten uitvoer worden gebracht. 
Per 1 januari 2021 is de Wet vereenvoudiging beslagvrije voet in werking 
31
getreden. Dit heeft geresulteerd in een wijziging van de IW 1990. Met deze 
 
25
 HvJ EU 6 oktober 2020, C-245/19 en 246/19 (B e.a./Luxemburg), ECLI:EU:C:2020:795. 
26
 Kamerstukken I 2020/21, 25 087, nr. P. 
27
 Art. 8, zesde lid, WIB. 
28
 Zie ook HR 13 april 2018, nr. 16/02939, ECLI:NL:HR:2018:505, r.o. 2.4. De Hoge Raad heeft in 
een andere zaak geoordeeld dat de omstandigheid dat een rechtsingang bij de algemene 
bestuursrechter of de belastingrechter ontbreekt, niet betekent dat een door het Unierecht 
vereiste doeltreffende voorziening in rechte bij een onpartijdig gerecht ontbreekt. De 
betrokkene kan het geschil immers ter beoordeling voorleggen aan de burgerlijke rechter. 
29
 Kamerstukken I 2021-2022, 35 927, nr. A, p. 9. 
30
 Kamerstukken II 2002/03, 29035, nr. 3, p. 31-32. 
31
 Staatsblad 2017, 110. 
23 

mogelijkheden om verrekeningen in het kader van de standaardbetalingsregeling zo 
33
in te richten dat de beslagvrije voet wordt gehanteerd. 
Overigens is niet alleen de beslagvrije voet van belang bij het beschermen van het 
34
bestaansminimum van mensen. Bij een betalingsvordering wordt een bedrag 
vrijgelaten op de rekening, het zogenoemde beslagvrije bedrag. Zo wordt ook bij 
dit invorderingsproces zeker gesteld dat het bestaansminimum wordt beschermd. 
De Belastingdienst en Toeslagen hechten aan de borging van het bestaansminimum 
in alle gevallen. Dit is ook een van de uitgangspunten bij de invorderingsstrategie 
35
waarover uw Kamer eerder dit jaar is geïnformeerd. Het kabinet werkt aan een 
betere afstemming tussen schuldeisers zodat ook bij een samenloop van 
invorderingsmaatregelen door verschillende schuldeisers het bestaansminimum 
wordt beschermd. Hiervoor is het wetsvoorstel Wet stroomlijning keten 
36
derdenbeslag bedoeld. 
11. Tegemoetkoming schrijnende situaties 
 
De leden van de fractie van D66 vragen of de minderjarigheid van het kind in de 
casus uit het algemeen deel van de memorie van toelichting een fiscaal andere 
uitkomst teweeg heeft gebracht of dat de minderjarigheid vooral heeft bijgedragen 
aan hoe schrijnend de situatie is geweest.  
37
Ingeval in de casus uit het algemeen deel van de memorie van toelichting sprake 
was geweest van een meerderjarig kind of een volwassene, dan had dit fiscaal geen 
andere uitkomst opgeleverd. De aanslag erfbelasting was dan net zo hoog en ook 
verschuldigd geweest. De huidige wet- en regelgeving biedt geen ruimte om 
langdurig renteloos uitstel van betaling te verlenen als betaling van een 
(erf)belastingaanslag binnen de geldende betalingstermijn leidt tot onbillijkheden 
van overwegende aard. 
De omstandigheid dat het een minderjarig kind betrof die (financieel) afhankelijker 
was van de ouders dan dat een volwassene dat zou zijn, heeft - zij het niet 
uitsluitend - een rol gespeeld bij de afweging die ten grondslag lag aan het oordeel 
dat er sprake was van een schrijnende situatie. Van een minderjarig kind kan in 
beginsel niet worden verwacht dat hij op korte termijn kan beschikken over 
voldoende financiële middelen om de verschuldigde erfbelasting te voldoen. 
 
De leden van de fractie van de PVV vragen om breed te onderzoeken in hoeverre 
erfgenamen kampen met liquiditeitsproblemen bij het voldoen van de erfbelasting. 
De vraag van deze leden heeft een bredere reikwijdte en kan als volgt worden 
beantwoord. 
 
33
 Kamerstukken II 2021/22, 31 066, nr. 1053. 
34
 Inwerkingtreding op 1 juli 2020 (Stcr. 2020, 35114). 
35
 Kamerstukken II 2021/22, 31 066, nr. 619. 
36
 Kamerstukken II 2021/22, 24 515, nr. 617. 
37
 Kamerstukken II 2021/22, 36 107, nr. 3, p. 22. 
25 

ook een andere belasting betreffen. Renteloos uitstel van betaling is bij situaties, 
waarin betaling binnen de geldende betalingstermijn leidt tot onbillijkheden van 
overwegende aard, niet mogelijk op grond van de huidige wet- en regelgeving. 
 
Deze leden vragen ook om nader te bezien of het toepassen van invorderingsrente 
ingeval van bijvoorbeeld een erfbelastingschuld effectief en doelmatig is. Bij het 
rekenen van invorderingsrente is het uitgangspunt dat een belastingschuldige bij 
overschrijding van de enige of laatste betalingstermijn invorderingsrente 
44
verschuldigd is. Met het rekenen van invorderingsrente wordt de geldontwaarding 
gecompenseerd, worden de rentekosten van de overheid doorberekend en wordt 
voorkomen dat belastingschuldigen de betaling van hun belastingen uitstellen 
omdat dit gunstiger is dan elders geld te lenen. Gelet daarop is het redelijk om 
rente in rekening te brengen als niet op tijd (volledig) wordt betaald. Dit zal leiden 
tot een verhoging van het te betalen bedrag. 
Voor de Belastingdienst is het belangrijk dat belastingschulden (tijdig) worden 
voldaan. Invorderingsrente vormt voor belastingschuldigen een belangrijke prikkel 
om belastingschulden tijdig te voldoen en om hun belastingschulden ook 
daadwerkelijk af te lossen als dat mogelijk is. Dit is niet anders als het om 
erfbelasting gaat. 
Verder is in dit kader relevant dat het bij een erfbelastingschuld denkbaar is dat in 
ieder geval een liquide vermogensbestanddeel wordt geërfd. In die situatie is het 
wenselijk en gepast dat er voor de belastingschuldige een prikkel is om tijdig de 
belastingschuld te voldoen, aangezien er (voldoende) liquide middelen aanwezig 
zijn. Als er géén sprake zou zijn van invorderingsrente dan kan dat leiden tot 
situaties waarin belastingschuldigen zonder dat daar een noodzaak voor is - 
bijvoorbeeld onvoldoende liquide middelen - niet voor de enige of laatste 
betalingstermijn de belastingschulden voldoen. 
Bij bepaalde vormen van uitstel van betaling is wettelijk bepaald dat er géén 
invorderingsrente in rekening wordt gebracht. Bij deze vormen van uitstel van 
betaling wordt het, gelet op de omstandigheden en feiten van het geval, niet 
passend geacht om invorderingsrente in rekening te brengen.  
 
Zij vragen daarnaast welke gegevens een belastingschuldige moet aanleveren om 
aan te tonen dat er sprake is van een schrijnende situatie of een onbillijkheid. 
De ontvanger kan een belastingschuldige die over onvoldoende liquide middelen 
beschikt om een belastingaanslag binnen de geldende betalingstermijn te voldoen, 
45
uitstel van betaling verlenen voor de openstaande belastingschuld. Om in 
aanmerking te komen voor uitstel van betaling moet de belastingschuldige hiervoor 
een verzoek bij de ontvanger indienen en voldoen aan de voorwaarden die gelden 
voor uitstel van betaling. De belastingschuldige kan bij zijn verzoek gebruikmaken 
 
44
 Artikel 28, eerste lid, van de Invorderingswet 1990. 
45
 Artikel 25, eerste lid, van de Invorderingswet 1990. 
27 

Een belastingschuldige die over onvoldoende liquide middelen beschikt om een 
belastingaanslag te voldoen, kan bij de ontvanger een verzoek indienen tot uitstel 
47
van betaling. De ontvanger kan, als wordt voldaan aan bepaalde voorwaarden, 
48
aan de belastingschuldige uitstel verlenen voor maximaal vier maanden. Als vier 
maanden uitstel niet voldoende is, dan kan de ontvanger (wederom onder 
49
voorwaarden) voor maximaal twaalf maanden een betalingsregeling verlenen. De 
belastingschuldige moet dan wél beschikken over betalingscapaciteit om de aanslag 
binnen twaalf maanden te kunnen voldoen. Wanneer uit het verzoek blijkt dat 
belastingschuldige over onvoldoende betalingscapaciteit beschikt om binnen twaalf 
maanden de schuld te voldoen, dan wordt het verzoek ambtshalve in behandeling 
50
genomen als een verzoek om kwijtschelding. 
Naast deze reguliere uitstelmogelijkheden is er ook een aantal bijzondere 
51
(langdurige) uitstelfaciliteiten. Deze bijzondere uitstelfaciliteiten zijn veelal 
gekoppeld aan een éénmalige gebeurtenis. De huidige bijzondere uitstelfaciliteiten 
bieden de ontvanger niet de ruimte om voor een langere periode uitstel van 
betaling te verlenen bij een schrijnende situatie zoals is beschreven in de casus in 
het algemeen deel van de memorie van toelichting. 
Daarnaast geldt dat een belastingschuldige bij betaling na de enige of laatste 
52
betalingstermijn in beginsel invorderingsrente is verschuldigd. Het maakt hierbij 
in beginsel niet uit of uitstel van betaling is verkregen. Uitsluitend bij wet kan 
worden bepaald dat in een bepaalde situatie géén invorderingsrente in rekening zal 
53
worden gebracht. 
De huidige wettelijke mogelijkheden voor uitstel zijn niet afdoende gebleken voor 
bepaald schrijnende situaties. In navolging daarvan is de voorgestelde maatregel 
noodzakelijk om renteloos uitstel van betaling te kunnen verlenen in situaties 
waarin betaling van een belastingaanslag binnen de geldende betalingstermijn leidt 
tot onbillijkheden van overwegende aard. 
De voorgestelde maatregel omvat een delegatiebepaling. Zoals in het nader rapport 
voor de Fiscale Verzamelwet 2023 is aangegeven, maakt een delegatiebepaling het 
mogelijk om ook in de toekomst ten aanzien van eventuele andere schrijnende 
situaties snel te kunnen regelen dat renteloos uitstel van betaling mogelijk is. 
Hiermee wordt voorkomen dat steeds een wetswijziging noodzakelijk is om een 
oplossing te kunnen bieden voor situaties waarin betaling van een belastingaanslag 
binnen de geldende betalingstermijn leidt tot onbillijkheden van overwegende aard 
54
en bij het verlenen van uitstel invorderingsrente in rekening wordt gebracht. 
 
De leden van de fractie van de SP vragen wanneer er sprake is van een schrijnende 
situatie. 
 
47
 Artikel 25, eerste lid, van de Invorderingswet 1990. 
48
 Artikel 25.5.3. van de Leidraad Invordering 2008. 
49
 Artikel 25.5.1. van de Leidraad Invordering 2008. 
50
 Artikel 25.5.1 van de Leidraad Invordering 2008. 
51
 Artikel 25, derde tot en met twintigste lid, van de Invorderingswet 1990. 
52
 Artikel 28, eerste lid, van de Invorderingswet 1990. 
53
 Artikel 28, derde lid, van de Invorderingswet 1990. 
54
 Kamerstukken II 2021/22, 36 107, nr. 4, p. 4. 
29 

 
Werking van de uitstelfaciliteit 
De leden van de fractie van de VVD vragen hoe de Belastingdienst om zal gaan met 
het doenvermogen dat een verzoek om uitstel van betaling van de 
belastingschuldige vraagt. Voorts vragen deze leden of de Belastingdienst 
minderjarige wezen (fiscale) hulp aanbiedt bij een verzoek om uitstel van betaling 
wegens een schrijnende situatie. Als de schrijnende situatie ziet op een 
minderjarige, zal de ontvanger (zover dit mogelijk is) pogen de minderjarige te 
ondersteunen bij zijn aanvraag. De ontvanger kan bijvoorbeeld zoveel mogelijk 
spreken in voor een minderjarige begrijpelijke taal, actief meedenken over een 
oplossing voor de schrijnende situatie en de minderjarige wijzen op andere 
organisaties die de minderjarige kunnen helpen. Overigens is het aannemelijk dat 
een minderjarige wordt bijgestaan door een voogd dan wel dat de voogd namens 
de minderjarige verzoekt om uitstel van betaling wegens een schrijnende situatie. 
In dat geval kan de ontvanger met de voogd eventuele oplossingen voor de 
schrijnende situatie van de minderjarige bespreken. 
De mogelijkheid om uitstel van betaling te verzoeken ingeval van een schrijnende 
situatie zal bij belastingschuldigen onder de aandacht worden gebracht via de 
website van de Belastingdienst of het aanslagbiljet. Verder zal de Belastingdienst 
een belastingschuldige bij persoonlijk contact via bijvoorbeeld de BelastingTelefoon 
informeren over mogelijke uitstelmogelijkheden. Hierbij wordt door de 
Belastingdienst zoveel mogelijk duidelijk gemaakt wanneer een belastingschuldige 
in aanmerking komt voor de besproken uitstelmogelijkheid en op welke manier 
daarvoor een verzoek kan worden ingediend. Verder wordt door de Belastingdienst 
zo specifiek mogelijk aangeven welke gegevens hij wenst te ontvangen bij een 
verzoek om uitstel van betaling wegens een schrijnende situatie, zodat het voor de 
belastingschuldige voldoende duidelijk is wat van hem wordt verlangd. 
12. Enkele wijzigingen in de Belastingwet BES ter zake van de koop of doorverkoop 
van een onroerende zaak of schip 
 
De leden van de fractie van D66 vragen waarom niet gekozen is om de vrijstelling 
opgenomen voor situaties waarin de staat of een openbaar lichaam een onroerende 
zaak of een schip koopt af te schaffen. Deze leden vragen daarnaast naar de functie 
en achtergrond van de vrijstelling. Voor wat betreft de vrijstelling voor 
overdrachtsbelasting voor verkrijgingen door de staat heeft deze regeling vooral 
een praktische betekenis. Het voorkomt dat de staat overdrachtsbelasting aan 
zichzelf is verschuldigd met alle administratieve lasten die daarbij komen kijken. 
Alle opbrengsten van de overdrachtsbelasting komen immers ten goede aan de 
Rijksbegroting. De verruiming van de vrijstelling voor verkrijgingen door openbare 
lichamen is vooral ingegeven om geen verschillende behandeling te bewerkstelligen 
of anderszins een onderscheid te willen maken tussen de verkrijging van een 
onroerende zaak of een schip door een openbaar lichaam of de staat. De 
31 

toeneemt. Er moet namelijk in voorkomende gevallen handmatig een blokkade voor 
geautomatiseerde afhandeling worden ingebracht. Vervolgens moet de rente 
(periode en grondslag) handmatig worden berekend en in het systeem worden 
ingevoerd. Bij de andere belastingmiddelen waarvoor de rentestop gaat gelden, is 
de druk van handmatige uitvoering voor de Belastingdienst gering. De extra 
werklast kan worden opgevangen binnen de huidige capaciteit. Een andere 
inwerkingtredingsdatum maakt hierbij geen verschil. 
 
De leden van de fractie van D66 vragen welk type procesverstoringen geriskeerd 
worden door de invoering van de maatregel maatwerk belastingrente.  
De maatregel kan in veel gevallen niet geautomatiseerd worden uitgevoerd. In 
voorkomende gevallen zal toepassing van de maatregel geïnitieerd moeten worden 
door middel van een bezwaar of een verzoek om ambtshalve vermindering. De 
invoering van de maatregel maatwerk belastingrente brengt een werkstroom met 
zich waarvan de verwerking moet plaatsvinden buiten het reguliere proces. Dit 
brengt extra werkdruk en risico op procesverstoringen met zich mee. Zowel de 
administratieve behandeling als de inhoudelijke beoordeling vergt vanwege de 
complexiteit veel capaciteit en deskundigheid. 
 
De leden van de PVV-fractie vragen of de structurele uitvoeringskosten (nagenoeg) 
geheel samenhangen met een toename van personeelskosten.  
Het gaat inderdaad om personeelskosten. Dit betreft zwaarder gekwalificeerd 
personeel. De verwachting is dat de werklast toeneemt vanwege een toename van 
de complexiteit van de werkzaamheden in het kader van de behandeling van het 
bezwaar en eventueel een daarop volgend beroep. 
 
De leden van de fractie van de PVV vragen waarom er aanzienlijk meer personeel 
noodzakelijk is terwijl uit de uitvoeringstoets blijkt dat de interactie met burgers 
juist beperkt is. Interactie beperkt zich niet alleen tot dienstverlenende 
communicatie, zoals de Belastingtelefoon. De noodzaak voor de inzet van meer 
personeel heeft van doen met de verwachte toename van de werklast bij de 
behandeling van bezwaar en beroep. 
 
De leden van de fractie van het CDA vragen of de maatregel onder nummer vier 
ook druk legt op de IT-capaciteit en, zo ja, hoe hiermee wordt omgegaan. 
Vooralsnog is niet voorzien dat er andersoortige IV-ondersteuning nodig is dan nu 
al beschikbaar is om uitvoering te geven aan de handmatige werkzaamheden die 
vanwege het voorstel zijn voorzien. Mocht er toch behoefte zijn aan specifieke 
ondersteuning, dan zullen die wensen concurreren met andere behoeften, en dus 
meelopen in de gebruikelijke prioritering binnen het IV-portfolio. 
 
33 

