 
 
 
 
>Retouradres Postbus 16375 2500 BJ Den Haag  
 
Erfgoed en Kunsten 
De voorzitter van de Tweede Kamer der Staten-Generaal 
Rijnstraat 50  
Postbus 20018 
 
Den Haag 
2500 EA DEN HAAG 
Postbus 16375 
 
2500 BJ Den Haag 
www.rijksoverheid.nl 
 
 
Onze referentie 
32795037 
Bijlagen 
 
Beleidskeuzes uitgelegd (CW3.1) 
Datum 23 mei 2022 
Betreft Hoofdlijnenbrief cultuur 2022: Herstel, vernieuwing en groei 
 
 
 
 
 
 
Cultuur is van wezenlijk belang voor onze samenleving en een investering in onze 
maatschappij. Het brengt mensen bij elkaar, daagt uit en biedt nieuwe 
perspectieven. Zonder cultuur wordt het leven schraal, dof en bleek. Zonder 
cultuur ontbreken inspiratie, plezier en verbinding. En zonder cultuur staan we 
stil. Een nieuwe blik op de wereld of op je leven, krijg je tijdens een voorstelling, 
een bezoek aan een iconisch gebouw of gebied, een tentoonstelling, bij het zien 
van een film of in al die andere momenten waarop cultuur ons bestaan verrijkt. 
Cultuur maakt bovendien herkenning mogelijk én toont verschillen tussen 
mensen.  
 
De cultuursector heeft het zwaar gehad tijdens de coronacrisis. De toekomst van 
de sector heeft onder grote druk gestaan en het is op z’n zachtst gezegd nog 
altijd een uitdagende tijd. De komende periode staat in het teken van herstel, 
vernieuwing en groei.  
 
De extra middelen die dit kabinet beschikbaar stelt uit het coalitieakkoord voor 
cultuur zijn hierbij een belangrijke steun in de rug. Dit jaar gaat het om €135 
miljoen en in de jaren hierna loopt het bedrag op naar €170 miljoen structureel 
1
per jaar. Deze investering maakt het mogelijk de grote uitdagingen waar het 
culturele en creatieve veld voor staat aan te pakken en het culturele leven weer 
te laten bloeien.  
 
In mijn eerste maanden als staatssecretaris heb ik inspirerende ontmoetingen 
gehad met bevlogen mensen uit de culturele wereld. De gesprekken met makers, 
culturele organisaties, en bestuurlijke partners over wat zij nodig hebben, waren 
een belangrijke bron bij het uitwerken van de maatregelen in deze brief. 
Daarnaast is de Kamerbrief van 16 november jl. met de contouren van een 
2
herstelplan voor mij een belangrijk vertrekpunt geweest.  
                                                 
1
 V oor 2022 heeft het kabinet voor cultuur en media in totaal € 150 miljoen gereserveerd. Hiervan is € 
135 miljoen voor cultuur en € 15 miljoen voor media. V oor de jaren 2023 e.v. is met het coalitieakkoord 
€ 170 miljoen voor cultuur gereserveerd. 
2
 Kamerbrief over stand van zaken moties en toezeggingen over cultuur |16-11-2021 
 Pagina 1 van 11 
 

Onze referentie  
 
32795037 
Om herstel en vernieuwing te bevorderen wil ik los van de in deze brief 
aangekondigde maatregelen kijken hoe ik de komende periode de sector meer 
rust en ruimte kan geven. Zo staat in de verkenning van de Raad voor Cultuur 
Beweging in het bestel een voorstel voor een verlenging van de subsidieperiode 
4
van de basisinfrastructuur. Ik kom hier op terug in een separate brief. 
 
Daarnaast blijft het kabinet in gesprek met de sector over de wijze waarop deze 
zo lang mogelijk open kan blijven bij een mogelijke heropleving van het 
coronavirus. Niet voor niets heeft het kabinet in de Kamer toegezegd ‘met name 
die publieke (en private) sectoren in het oog te zullen houden’ die bij een opleving 
5
mogelijk geraakt kunnen worden. 
 
a. Herstart 
Op dit moment zijn culturele instellingen weer volledig open en kan weer volop 
kunst worden beoefend en beleefd. Maar het gedrag van het publiek is niet terug 
bij het oude. Niet iedereen voelt zich veilig genoeg weer naar een concert of 
museum te gaan. Kaarten worden niet meer maanden van tevoren gekocht, maar 
pas als zeker is dat de voorstelling doorgaat. En waar in het verleden gold: the 
show must go on, is het afgelasten van voorstellingen of concerten wegens 
quarantaine van medewerkers ineens een nieuwe realiteit geworden.  
 
Ik neem daarom een aantal maatregelen die zich richten op zowel de vele 
vrijwilligers in het veld als op het publiek. Mooie voorstellingen, films en 
exposities zijn de beste manier het publiek te verleiden terug te keren. Daarom 
investeer ik in het weer opstarten van producties en ondersteun ik 
publiekscampagnes. De Museumvereniging krijgt bijvoorbeeld middelen voor een 
campagne om museumbezoek te stimuleren. 
Ook wil ik culturele programmering bij de publieke omroep vergroten. 
Zo worden makers ondersteund en wordt tegelijkertijd een breder publiek 
gestimuleerd terug te keren naar theaters, musea en bioscopen.  
 
Evenals uw Kamer, die in de motie Werner c.s. verzocht drempels weg te nemen 
voor mensen met een handicap om deel te nemen aan cultuur, hecht ik grote 
waarde aan de toegankelijkheid van voorstellingen voor mensen met een 
6
beperking. Om te toetsen of voorstellingen door de impact van de crisis minder 
toegankelijk waren ben ik in gesprek gegaan met de Nederlandse Associatie voor 
Podiumkunsten. Veel voorstellingen zijn door de crisis afgelast, hetgeen zowel 
mensen met als zonder beperking heeft geraakt. Ik constateer ongelijkheid 
binnen de sector als het gaat om inspanningen voor mensen met een beperking. 
Daarom stimuleer ik in het kader van de Code Diversiteit & Inclusie dat stappen 
worden gezet op het gebied van toegankelijkheid. Er zijn al goede voorbeelden, 
zoals het programma van het Nationale Theater (HNT Onbeperkt). Dit soort 
initiatieven is waardevol omdat het bijdraagt aan een bredere toegankelijkheid 
van het cultuuraanbod.  
 
De vrijwillige inzet voor cultuur en de actieve cultuurbeoefening vormt een 
belangrijke basis van het culturele leven in ons land. Ook hier hebben de 
coronamaatregelen grote impact gehad. Het coalitieakkoord benoemt het belang 
van herstel om zowel professionals, instellingen als amateurverenigingen er weer 
                                                 
4
 Beweging in het bestel | A dvies | Raad voor C ultuur|31-3-2022 
5
 Kamerbrief over langetermijnstrategie en Kamerbrief over langetermijnvisie coronasteun|1-4-2022 
6
 Kamerstuk 35925-VIII-87 |25-11-2021 
 
 Pagina 3 van 11 
 

Onze referentie  
 
32795037 
kan bijdragen aan een gezonde en toekomstbestendige arbeidsmarkt voor de 
culturele en creatieve sector. Ik werk daarom op dit onderwerp nauw samen met 
de minister van Sociale Zaken en Werkgelegenheid. 
 
Met de volgende specifieke maatregelen om de culturele arbeidsmarkt te 
versterken start ik dit jaar. Ten eerste wil ik de sector ondersteunen bij het 
vinden van manieren om zzp’ers in dienst te nemen. Ik zie namelijk dat op veel 
plekken vaste aanstellingen zijn vervangen door opdrachtrelaties. De crisis heeft 
laten zien dat veel zzp’ers onvoldoende verdienen in hun beroepspraktijk om zelf 
inkomensschommelingen op te vangen of te investeren in scholing en 
ontwikkeling. Ik geef daarom ruimte aan een aantal pilots die werkgevers 
faciliteren gezamenlijk freelancers in dienst te kunnen nemen. 
Ten tweede zie ik dat zzp’ers financieel verzwakt uit de crisis zijn gekomen. Velen 
hebben hun financiële buffers moeten aanspreken. Spaargeld dat was bedoeld 
voor een periode van ziekte of voor de oude dag is voortijdig aangesproken. 
Daarmee is een acuut probleem ontstaan, dat zowel voor de korte als voor de 
lange termijn aandacht verdient. Voor de korte termijn zal ik daarom pilots 
inrichten waarbinnen voor deze groep een financiële tegemoetkoming beschikbaar 
komt zoals een bijdrage in de kosten van een arbeidsongeschiktheids- of 
pensioenverzekering.  
 
Hoewel inmiddels de eerste stappen tot verbetering zijn gezet met de gezamenlijk 
gedragen arbeidsmarktagenda en de verplichte reflectie op toepassing van de fair 
practice code door gesubsidieerde instellingen, is nog veel werk te verrichten. Ik 
kom daarom in mijn brief na Prinsjesdag terug op dit onderwerp. Ik zal u dan ook 
informeren over het onderzoek naar de huidige situatie van zzp’ers dat 
momenteel door de Boekmanstichting wordt uitgevoerd. Daarbij betrek ik 
eveneens de data van de CBS-statistieken over omzetgegevens van zzp’ers in de 
sector.  
 
c. Makers  
De coronacrisis heeft grote gevolgen gehad voor makers en uitvoerenden. 
Producties en projecten kwamen stil te liggen en het aantal opdrachten van 
makers liep terug. Via verschillende maatregelen wil ik bijdragen aan het op gang 
brengen van de opdrachtenstroom. Ik maak geld vrij dat ten goede komt aan 
onafhankelijke producenten voor de zichtbaarheid van Nederlandse films bij de 
publieke omroep. Via een regeling van het Filmfonds stimuleer ik dat geïnvesteerd 
wordt in grote Nederlandse drama-, documentaire- en animatieseries. Met 
startsubsidies stel ik tevens vrije producenten in de podiumkunsten in staat extra 
te investeren in nieuwe producties. Dit stimuleert de werkgelegenheid voor 
makers, technici en decorbouwers.  
 
Daarnaast vragen startende makers specifiek mijn aandacht. Door de sluiting van 
de cultuursector konden zij de eerste stappen – de eerste tentoonstelling, een 
eerste concert – niet zetten. Het gaat om een aanzienlijk aantal mensen. Zo 
studeren per jaar circa 4400 creatieve professionals af binnen het hbo-
kunstonderwijs (beeldende kunst en vormgeving, muziek, theater, dans, film en 
televisie, bouwkunst, docent kunstvakken). Deze groep van startende 
cultuurmakers en jonge cultuurprofessionals wil ik via regelingen bij de zes 
Rijkscultuurfondsen alsnog een kans bieden een podium of werkplek te vinden en 
een CV en een professioneel netwerk op te bouwen. De opleidingen worden hierbij 
betrokken waar dat passend is. 
 
 Pagina 5 van 11 
 

Onze referentie  
 
32795037 
werkwijzen ontdekt. Denk aan livestreams met een groot internationaal 
publieksbereik, online kunstlessen die op school gevolgd kunnen worden op ieder 
gewenst tijdstip, nieuwe opdrachten aan jonge makers voor digitale producties of 
podia die zich met online aanbod specifiek richten op bezoekers voor wie een 
fysiek bezoek door leeftijd of een beperking lastig is. Burgerdialogen van de SER 
laten zien dat het publiek de combinatie van digitale en fysieke cultuurbeleving 
13
waardeert. 
 
Culturele instellingen werken nu vaak projectmatig en zelfstandig of in kleine 
samenwerkingsverbanden aan de digitale transformatie van hun organisatie. 
Hierdoor wordt het “digitale wiel” regelmatig opnieuw uitgevonden. Denk hierbij 
aan het ontwikkelen van een eigen platform, het zelf ontwikkelen van online 
publieksonderzoek of oplossingen voor onderwerpen als auteursrecht en AVG. 
Digitale transformatie maakt de sector sterker en flexibeler, maar vraagt wel een 
andere werkwijze en nieuwe vaardigheden. Om de sector hierbij te ondersteunen 
kies ik voor een aanpak waarbij gezamenlijke kennisontwikkeling gestimuleerd 
wordt en geïnvesteerd wordt in infrastructuur en innovatie. Dit doe ik onder 
andere door het voortzetten van de Innovatielabs en deskundigheidsbevordering 
via DEN, kennisinstituut voor cultuur en digitale transformatie. 
 
Ook wil ik in dit kader de filmtheaters de helpende hand toesteken. Om de 
verouderde digitale projectoren van de filmtheaters te vernieuwen verleen ik 
hiervoor een incidentele financiële bijdrage, in de verwachting dat die wordt 
gematcht door medeoverheden en filmtheaters zelf. 
 
De motie Gündoĝan c.s. roept op goed aangesloten te zijn bij Europese 
ontwikkelingen op het terrein van de digitale transformatie zodat onze sector 
14
geen kansen mist. Nederland volgt de ontwikkelingen in Europa op dit terrein en 
zet in op kennisdelen en samenwerken, bijvoorbeeld door het ondersteunen van 
15
Raadsconclusies. Ik constateer dat grotere (kennis)instellingen de weg naar 
Europese middelen en samenwerking goed weten te vinden. Voor de kleinere 
organisaties is dat lastiger. Zij kunnen terecht bij Dutch Culture. Deze organisatie 
is van oudsher de vraagbaak voor het EU cultuur- en mediaprogramma Creative 
Europe, maar informeert inmiddels ook over andere Europese fondsen en 
aanvullende financiering, zoals digitalisering.  
 
Verdere uitwerking coalitieakkoord 
In deze brief staan herstel, vernieuwing en groei centraal. Hieronder beschrijf ik 
mijn voornemens en de maatregelen die ik wil treffen met betrekking tot musea, 
creatieve industrie, cultureel erfgoed, bibliotheken, leesbevordering en cultureel 
audiovisueel aanbod.  
 
Musea 
Ik hecht belang aan de komst van een Nationaal Slavernijmuseum en volg de 
ontwikkelingen die de gemeente Amsterdam hiertoe al in gang heeft gezet. Zoals 
de Raad voor Cultuur en de Amsterdamse Kunstraad adviseerden, is het van 
belang dat er een museum komt gewijd aan ons slavernijverleden. De komende 
                                                 
13
 https://www.ser.nl/nl/Publicaties/nederland-verder-na-coronacrisis 
14
 Kamerstuk 35925-VIII-93 |22-11-2021 
15
 Council conclusions on the recovery, resilience and sustainability of the cultural and creative 
sectors|2021 
 
 Pagina 7 van 11 
 

Onze referentie  
 
32795037 
Er is een structurele overvraag als het gaat om de subsidie voor rijksmonumenten 
in het aardbevingsgebied in Groningen. Daarom wil ik ook dit jaar bijdragen aan 
22
de voortzetting hiervan. Hiermee geef ik invulling aan de motie De Vries c.s.  
Daarnaast zal ik het Molenfonds in 2022 extra ondersteunen. Dit fonds van de 
Vereniging de Hollandsche Molen speelt een belangrijke rol in de specifieke zorg 
voor de 1.200 molens in Nederland. Met deze middelen kan het fonds het werk 
van de afgelopen jaren continueren.  
Ook zal ik de Woonhuisregeling in de huidige vorm tot 2024 verlengen. Zo geef ik 
eigenaren de zekerheid die nodig is voor de organisatie van onderhoud aan hun 
woonhuismonument.  
De komende maanden verken ik hoe kwaliteit, samenhang en stabiliteit binnen 
het stelsel van monumentenzorg kunnen worden versterkt en vernieuwing vorm 
kan krijgen. Ten aanzien van het archeologiestelsel kom ik met een beleidsreactie 
op het advies ‘Archeologie bij de tijd’. Beide brieven ontvangt uw Kamer, zoals 
aangekondigd, voor het einde van het jaar. 
 
Creatieve industrie 
De innovatieve kracht van de creatieve industrie is groot. Makers en instellingen 
in ontwerpdisciplines zoals architectuur, vormgeving en digitale cultuur kunnen 
een belangrijke bijdrage leveren aan de aanpak van maatschappelijke opgaven, 
zoals de energietransitie en de woonopgave. Ontwerpers hebben de kennis en 
kunde in huis met verbeeldingskracht de mogelijke toekomst te laten zien en 
alternatieven te tonen. Bovendien is het belangrijk dat het perspectief van de 
gebruiker en burger goed wordt meegenomen. Ontwerpers kunnen dit bij uitstek. 
Ik zal de inzet van ontwerp bij maatschappelijke opgaven kracht bijzetten door dit 
jaar een programma te starten dat de impact van ontwerpend onderzoek 
vergroot. Hierbij werk ik samen met het Stimuleringsfonds Creatieve Industrie, 
CLICKNL, de Sociaal Creatieve Raad, het Topteam Creatieve Industrie en de 
Rijksbouwmeester en zijn college.  
 
Openbare bibliotheken 
De bibliotheek is de meest laagdrempelige, algemene publieke cultuurvoorziening 
die door alle bevolkingsgroepen wordt bezocht, ongeacht leeftijd, inkomen, 
opleiding of sociale klasse. Door het brede aanbod van diensten en activiteiten 
draagt de bibliotheek bij aan persoonlijke ontwikkeling, aan verbetering van 
maatschappelijke kansen en aan sociale cohesie. De evaluatie van de 
Bibliotheekwet uit 2020 laat over de afgelopen circa tien jaar een afname van het 
aantal bibliotheekvestigingen zien. De behoefte blijft echter groot. Daarom streeft 
het kabinet de komende periode naar een toekomstbestendige 
bibliotheekvoorziening in elke gemeente. Ik wil samen met de gemeenten en 
provincies inzetten op deze ambitie uit het coalitieakkoord, waarbij aanpassing  
van de Wet Stelsel Openbare Bibliotheekvoorzieningen tot de mogelijkheden 
behoort. Dit jaar start ik met deze opgave in Caribisch Nederland. Ik ondersteun 
het plan van Bonaire voor een volwaardige bibliotheek op een nieuwe locatie die 
beter bereikbaar is voor de jeugd. De uitvoering daarvan kan dit jaar al starten. 
Daarnaast zullen de gesprekken starten op Saba en Sint Eustatius om de 
behoeften van deze twee eilanden in kaart te brengen voor de algehele 
versterking van de kwaliteit van toekomstgerichte bibliotheekvoorzieningen in 
23
Caribisch Nederland. De online bibliotheek is sinds de coronacrisis aanmerkelijk 
gegroeid en is een essentiële functie geworden in het bibliotheekstelsel. Dit blijkt 
                                                 
22
 Kamerstuk 33529, nr. 935 |16-12-2021 
23
 Kamerstuk 31288, nr. 942 |17-2-2022  
 
 Pagina 9 van 11 
 

Onze referentie  
 
32795037 
Financieel overzicht uitwerking coalitieakkoord 2022 |  
Herstel, vernieuwing en groei  
 
Maatregel x mln.  
Herstel 122,1 
a. Herstart 
Publiekscampagnes voor kunstbezoek en -beoefening en 4 
ondersteuning amateurkunst en (erfgoed)vrijwilligers 
Actieplan cultuur: podium op de publieke omroep 5 
Doortrekken leen/investeringsfaciliteiten C+O  15 
Uitbreiding continuïteitsregeling culturele AV-producties 5,0 
b. Arbeidsmarktpositie 
Versterking positie werkenden (stimulans herstel flex en impuls 10 
gezond zzp-schap) 
c. Makers  
Production Incentive high-end series en zichtbaarheid speelfilms bij 12,5 
publieke omroep 
(Her)startsubsidies vrije producenten 20 
Programma impuls startende makers / professionals 9,9 
d. Jongerencultuur 
Programma impuls jongerencultuur 19,6 
Uitbreiding pilot MBO cultuurkaart met budget 2,5 
e. Innovatie 
Versnellen en ondersteunen van de digitale transformatie culturele 5,1 
en creatieve sector 
Innoveren filmtheaters voor de zichtbaarheid van cultureel AV- 6 
aanbod 
Vervolg Innovatielabs culturele en creatieve sector 7,5 
 
Verdere uitwerking coalitieakkoord 2022 13,2 
Musea 
Koloniale collecties 0,9 
Bescherming belangwekkende cultuurgoederen - Collectie Nederland 1,1 
Cultureel Erfgoed 
Leefomgeving: programma werkvoorbereiding erfgoed en 1,5 
woningbouw 
Voortzetten subsidieregelingen Groningen 2,5 
Vervolg fonds voor molens  2,5 
Creatieve industrie 
Inzet van ontwerp en ontwerpend onderzoek bij maatschappelijke 0,5 
opgaven 
Openbare Bibliotheken 
Bibliotheken Caribisch Nederland (Bonaire) 1,05 
E-lending online bibliotheek 3,15 
Totaal 135,3 
 
 
 Pagina 11 van 11 
 

