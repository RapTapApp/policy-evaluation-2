 
 
 
 
Wijziging van de Wet op het primair onderwijs, Wet op het voortgezet 
onderwijs en Wet voortgezet onderwijs 2020 in verband met de inrichting van 
tijdelijke onderwijsvoorzieningen als gevolg van de massale toestroom van 
ontheemden als bedoeld in de Richtlĳn 2001/55/EG van de Raad van 20 juli 
2001 betreffende minimumnormen voor het verlenen van tĳdelĳke 
bescherming in geval van massale toestroom van ontheemden en maatregelen 
ter bevordering van een evenwicht tussen de inspanning van de lidstaten voor 
de opvang en het dragen van de consequenties van de opvang van deze 
personen (PbEU 2001, L212) (Wet tijdelijke onderwijsvoorzieningen bij 
massale toestroom van ontheemden) 
 
 
Voorstel van wet 
 
Allen, die deze zullen zien of horen lezen, saluut! doen te weten: 
 
Alzo Wij in overweging genomen hebben, dat in verband met massale toestroom van 
ontheemden het wenselijk is om het mogelijk te maken om met spoed tijdelijke 
onderwijsvoorzieningen in te richten, indien dat noodzakelijk is om het recht op 
onderwijs voor leerplichtigen te waarborgen; 
 
Zo is het, dat Wij, de Afdeling advisering van de Raad van State gehoord, en met 
gemeen overleg der Staten-Generaal, hebben goedgevonden en verstaan, gelijk Wij 
goedvinden en verstaan bij deze: 
 
 
ARTIKEL I WET OP HET PRIMAIR ONDERWIJS 
 
De Wet op het primair onderwijs wordt als volgt gewijzigd: 
 
A 
 
Aan het opschrift van Hoofdstuk I, Titel IV, Afdeling 12, wordt toegevoegd ‘en tijdelijke 
onderwijsvoorzieningen bij massale toestroom ontheemden’. 
 
B 
 
Voor artikel 180 wordt een opschrift ingevoegd, luidende: 
§ 1. Experimenten. 
 
C 
 W14053.K-2 1 

 
 
Artikel 180d. Onderwijspersoneel  
1. Indien een vacature voor het geven van onderwijs in een tijdelijke 
onderwijsvoorziening niet kan worden vervuld door de benoeming van een leraar die 
bevoegd is tot het geven schoolonderwijs als bedoeld in artikel 3, kan het onderwijs aan 
een tijdelijke onderwijsvoorziening niet langer dan strikt noodzakelijk en voor ten 
hoogste twee jaren, in afwijking van artikel 3, eerste lid, onderdeel b, ook worden 
gegeven door: 
a. studenten van een opleiding leidend tot een getuigschrift als bedoeld in artikel 3, 
eerste lid, onder b.1°;  
b. degene die bevoegd is het geven van voortgezet onderwijs op grond van de Wet op 
het voortgezet onderwijs of op grond van de Wet voortgezet onderwijs 2020, met dien 
verstande dat het onderwijs niet gegeven kan worden door degene bedoeld in artikel 33, 
derde lid, van de Wet op het voortgezet onderwijs of degene bedoeld in artikel 7.14 van 
de Wet voortgezet onderwijs 2020; 
c. een onderwijsondersteunende functionaris als bedoeld in artikel 3a. 
2. Het bevoegd gezag draagt zorg voor schriftelijke afspraken met degene, bedoeld in 
het eerste lid, waarin wordt verklaard dat betrokkene zich inspant om binnen twee jaren 
alsnog te voldoen aan de eisen opgenomen in artikel 3. 
3. Het eerste lid is niet van toepassing op het onderwijs in: 
1º. Nederlands; 
2º. rekenen en wiskunde; 
3º. zintuigelijke en lichamelijke oefening; 
4º. actief burgerschap en sociale cohesie. 
4. Het bevoegd gezag legt ten aanzien van elke leraar in een tijdelijke 
onderwijsvoorziening vast over welke opleiding en ervaring de leraar beschikt.  
5. Bij ministeriële regeling kunnen nadere regels worden gesteld. 
 
Artikel 180e. Afstandsonderwijs 
1. Het onderwijs aan een tijdelijke onderwijsvoorziening kan op afstand worden 
verzorgd. 
2. Voor zover de aard van het afstandsonderwijs zich daar niet tegen verzet, is het 
bepaalde bij of krachtens deze wet ook van toepassing op het afstandsonderwijs.  
3. Bij ministeriële regeling kunnen regels worden gesteld met betrekking tot het 
afstandsonderwijs. 
 
Artikel 180f. Regels over de inrichting 
Bij ministeriële regeling kunnen, zo nodig in afwijking van hetgeen bij of krachtens deze 
wet is bepaald, voor een tijdelijke onderwijsvoorziening regels worden gesteld over: 
a. de eindtoets; 
b. het doorstroomperspectief; 
c. het schoolplan, bedoeld in artikel 12; 
d. de schoolgids, bedoeld in artikel 13; 
e. activiteiten voor leerlingen met een grote achterstand in de Nederlandse taal als 
bedoeld in artikel 158; 
f. de plaatsing van leerlingen op een tijdelijke onderwijsvoorziening. 
 
Artikel 180g.  Vaststelling ministeriële regeling 
Een krachtens deze paragraaf vast te stellen ministeriële regeling wordt niet eerder 
vastgesteld dan twee weken nadat het ontwerp aan beide Kamers der Staten-Generaal 
is overgelegd. 
 
D 
 
In hoofdstuk V worden, onder vernummering van artikel 215 tot artikel 217, voor artikel 
217 (nieuw) twee artikelen ingevoegd, luidende: 
 
 W14053.K-2 3 

 
Richtlijn: Richtlĳn 2001/55/EG van de Raad van 20 juli 2001 betreffende 
minimumnormen voor het verlenen van tĳdelĳke bescherming in geval van massale 
toestroom van ontheemden en maatregelen ter bevordering van een evenwicht tussen 
de inspanning van de lidstaten voor de opvang en het dragen van de consequenties van 
de opvang van deze personen (PbEU 2001, L 212); 
tijdelijke onderwijsvoorziening: tijdelijke school of tijdelijke uitbreiding van een school, 
niet zijnde een school voor praktijkonderwijs, gericht op het geven van onderwijs met 
als doel een zo spoedig mogelijke doorstroom van leerlingen naar een school voor 
voortgezet onderwijs, speciaal onderwijs, voortgezet speciaal onderwijs of speciaal en 
voortgezet speciaal onderwijs, niet zijnde een tijdelijke onderwijsvoorziening. 
 
Artikel 118tb. Inrichting en melding van een tijdelijke onderwijsvoorziening 
1. Het bevoegd gezag kan een tijdelijke onderwijsvoorziening inrichten. 
2. Het bevoegd gezag meldt de inrichting van een tijdelijke onderwijsvoorziening 
onverwijld bij Onze Minister.  
3. Na een melding als bedoeld in het tweede lid, stelt het bevoegd gezag binnen twee 
maanden een inrichtingsplan op voor de tijdelijke onderwijsvoorziening en zendt het 
plan aan Onze Minister.  
4. Het inrichtingsplan, bedoeld in het derde lid, bevat in ieder geval een beschrijving 
van:  
a. de wijze waarop de tijdelijke onderwijsvoorziening zal worden ingericht;  
b. de wijze waarop tijdelijke onderwijsvoorziening voortgezet onderwijs geeft met als 
doel een zo spoedig mogelijke doorstroom van leerlingen naar het voortgezet onderwijs, 
speciaal onderwijs, voortgezet speciaal onderwijs of speciaal en voortgezet speciaal 
onderwijs, niet zijnde het onderwijs gegeven in een tijdelijke onderwijsvoorziening; 
c. de wijze waarop ten aanzien van de tijdelijke onderwijsvoorziening zal worden 
voldaan aan de zorgplicht, bedoeld in artikel 3b; 
d. het personeelsbeleid, bedoeld in artikel 24, derde lid, voor zover dat betrekking heeft 
op de tijdelijke onderwijsvoorziening; 
e. de invulling van het onderwijsprogramma, bedoeld in artikel 118tc. 
5. Het eerste lid is niet van toepassing op een school waarvan de kwaliteit van het 
onderwijs zeer zwak is als bedoeld in artikel 23a1, eerste en derde lid. 
6. Bij ministeriële regeling kunnen regels worden gesteld over de melding, bedoeld in 
het tweede lid, en over het inrichtingsplan, bedoeld in het vierde lid. 
 
Artikel 118tc. Onderwijsprogramma 
1. In afwijking van het bepaalde in titel II, afdeling I, hoofdstuk I, stelt het bevoegd 
gezag voor de tijdelijke onderwijsvoorziening de inhoud van het onderwijs vast in een 
onderwijsprogramma, dat in ieder geval: 
a. het ononderbroken ontwikkelingsproces van de leerlingen bevordert en borgt dat zij 
kunnen doorstromen naar een school voor voortgezet onderwijs, speciaal onderwijs, 
voortgezet speciaal onderwijs of speciaal en voortgezet speciaal onderwijs, niet zijnde 
een tijdelijke onderwijsvoorziening; 
b. actief burgerschap en sociale cohesie bevordert als bedoeld in artikel 17; 
c. zo veel mogelijk gericht is op de inhoud van het onderwijs, bedoeld in artikel 11b, 
waarbij in ieder geval altijd aandacht wordt besteed aan: 
1º. Nederlandse taal; 
2º. wiskunde; 
3º. lichamelijke opvoeding;  
d. het sociaal en emotioneel welbevinden van de leerlingen bevordert. 
2. Het bevoegd gezag beschikt over geordende gegevens over de invulling en spreiding 
van de uren in de tijdelijke onderwijsvoorziening. 
3. Bij ministeriële regeling kunnen regels worden gesteld over de inhoud van het 
onderwijsprogramma. 
 
Artikel 118td. Tijdelijke onderwijsvoorziening als tijdelijke nevenvestiging 
 W14053.K-2 5 

 
 
A  
 
Het opschrift van hoofdstuk 9 komt te luiden:  
 
HOOFDSTUK 9. EXPERIMENTEN, BIJZONDERE INRICHTING EN TIJDELIJKE 
ONDERWIJSVOORZIENINGEN BIJ MASSALE TOESTROOM ONTHEEMDEN.  
 
B 
 
Voor artikel 9.1 wordt een opschrift ingevoegd, luidende:  
Paragraaf 1. Experimenten. 
 
C 
 
Na artikel 9.2 wordt een opschrift ingevoegd, luidende:  
Paragraaf 2. Bijzondere inrichting. 
 
D 
 
Na artikel 9.3 wordt een paragraaf ingevoegd, luidende:  
 
Paragraaf 3. Tijdelijke onderwijsvoorzieningen bij massale toestroom van ontheemden 
 
Artikel 9.4 Begripsbepalingen 
1. In deze paragraaf wordt verstaan onder: 
leerplichtige jongere: jongere als bedoeld in artikel 2, eerste lid, van de Leerplichtwet 
1969 op wie de artikelen 5 en 11 van de Leerplichtwet 1969 niet van toepassing zijn; 
Richtlijn: Richtlĳn 2001/55/EG van de Raad van 20 juli 2001 betreffende 
minimumnormen voor het verlenen van tĳdelĳke bescherming in geval van massale 
toestroom van ontheemden en maatregelen ter bevordering van een evenwicht tussen 
de inspanning van de lidstaten voor de opvang en het dragen van de consequenties van 
de opvang van deze personen (PbEU 2001, L 212); 
tijdelijke onderwijsvoorziening: tijdelijke school of tijdelijke uitbreiding van een school 
gericht op het geven van onderwijs met als doel een zo spoedig mogelijke doorstroom 
van leerlingen naar een school voor voortgezet onderwijs, speciaal onderwijs, voortgezet 
speciaal onderwijs of speciaal en voortgezet speciaal onderwijs, niet zijnde een tijdelijke 
onderwijsvoorziening. 
2. Deze paragraaf is niet van toepassing in de openbare lichamen Bonaire, Sint Eustatius 
en Saba. 
 
Artikel 9.5. Inrichting en melding van een tijdelijke onderwijsvoorziening 
1. Het bevoegd gezag kan een tijdelijke onderwijsvoorziening inrichten. 
2. Het bevoegd gezag meldt de inrichting van een tijdelijke onderwijsvoorziening 
onverwijld bij Onze Minister.  
3. Na een melding als bedoeld in het tweede lid, stelt het bevoegd gezag binnen twee 
maanden een inrichtingsplan op voor de tijdelijke onderwijsvoorziening en zendt het 
plan aan Onze Minister.  
4. Het inrichtingsplan, bedoeld in het derde lid, bevat in ieder geval een beschrijving 
van:  
a. de wijze waarop de tijdelijke onderwijsvoorziening zal worden ingericht;  
b. de wijze waarop tijdelijke onderwijsvoorziening voortgezet onderwijs geeft met als 
doel een zo spoedig mogelijke doorstroom van leerlingen naar een school voor 
voortgezet onderwijs, speciaal onderwijs, voortgezet speciaal onderwijs of speciaal en 
voortgezet speciaal onderwijs, niet zijnde het onderwijs gegeven in een tijdelijke 
onderwijsvoorziening; 
 W14053.K-2 7 

 
4º actief burgerschap en sociale cohesie. 
4. Het bevoegd gezag legt ten aanzien van elke leraar in een tijdelijke 
onderwijsvoorziening vast over welke opleiding en ervaring degene die wordt aangesteld 
of benoemd wordt beschikt.  
5. Bij ministeriële regeling kunnen nadere regels worden gesteld. 
 
Artikel 9.9 Afstandsonderwijs 
1. Het onderwijs aan een tijdelijke onderwijsvoorziening kan ook op afstand worden 
verzorgd. 
2. Voor zover de aard van het afstandsonderwijs zich daar niet tegen verzet, is het 
bepaalde bij of krachtens deze wet ook van toepassing op het afstandsonderwijs 
3. Bij ministeriële regeling kunnen nadere regels worden gesteld met betrekking tot het 
afstandsonderwijs. 
 
Artikel 9.10. Regels over de inrichting 
Bij ministeriële regeling kunnen, zo nodig in afwijking van hetgeen bij of krachtens deze 
wet is bepaald, voor een tijdelijke onderwijsvoorziening regels worden gesteld over: 
a. het doorstroomperspectief; 
b. het schoolplan, als bedoeld in artikel 2.88; 
c. de schoolgids, als bedoeld in artikel 2.92; 
d. activiteiten voor leerlingen met een grote achterstand in de Nederlandse taal;  
e. de plaatsing van leerlingen op een tijdelijke onderwijsvoorziening. 
 
Artikel 9.11 Vaststelling ministeriële regeling 
Een krachtens deze paragraaf vast te stellen ministeriële regeling wordt niet eerder 
vastgesteld dan twee weken nadat het ontwerp aan beide Kamers der Staten-Generaal 
is overgelegd. 
 
E 
 
In hoofdstuk 14 worden, onder vernummering van artikel 14.3 tot artikel 14.5, voor 
artikel 14.5 (nieuw) twee artikelen ingevoegd, luidende: 
 
Artikel 14.3 Horizonbepaling tijdelijke onderwijsvoorziening 
1. Hoofdstuk 9, paragraaf 2, vervalt twee jaren na de inwerkingtreding van artikel II, 
onderdeel D, artikel 9.5 van de Wet tijdelijke onderwijsvoorzieningen bij massale 
toestroom ontheemden. 
2. Bij koninklijk besluit kan voor de in het eerste lid genoemde paragraaf of onderdelen 
daarvan worden bepaald dat zij op een eerder of later tijdstip vervallen.  
3. De voordracht voor een koninklijk besluit als bedoeld in het tweede lid wordt niet 
eerder gedaan dan twee weken nadat het ontwerp aan beide Kamers der Staten-
Generaal is overgelegd. Indien een der Kamers der Staten-Generaal binnen die termijn 
besluit niet in te stemmen met dat ontwerp, wordt ten aanzien van dat ontwerp geen 
voordracht gedaan. Een besluit als bedoeld in de vorige zin kan worden genomen op 
voorstel van een of meer leden van een der Kamers der Staten-Generaal. 
 
  
 W14053.K-2 9 

 
Memorie van toelichting 
 
1. Algemeen 
 
Op 24 februari 2022 is Rusland Oekraïne binnengevallen. Vanwege de oorlog volgend op 
de Russische invasie zijn inmiddels miljoenen Oekraïners ontheemd geraakt en een deel 
van deze ontheemden is hun land ontvlucht. Zij vluchten op de eerste plaats naar 
buurlanden zoals Polen, Moldavië en Roemenië, maar reizen ook door naar andere 
landen binnen de Europese Unie. Een groot aantal ontheemden wordt inmiddels in 
Nederland opgevangen. Dit aantal zal naar verwachting ook nog verder toenemen. 
Onder hen zijn veel kinderen en jongeren. Aan deze kinderen en jongeren komt, net als 
andere vluchtelingen, het recht op onderwijs toe. Ook zijn zij naar Nederlands recht 
leerplichtig. 
 
Vanwege de ernst van de oorlogssituatie en de nabijheid tot de buitengrenzen van de 
Europese Unie (hierna: EU) heeft de Raad van de EU (hierna: Raad) op 4 maart 2022 op 
voorstel van de Europese Commissie (hierna: Commissie) besloten dat een bij 
raadsbesluit vastgestelde groep vluchtelingen uit Oekraïne en hun familieleden 
gedurende een bepaalde periode tijdelijke bescherming zal genieten (Uitvoeringsbesluit 
(EU) 2022/382 van de Raad van 4 maart 2022 tot vaststelling van het bestaan van een 
massale toestroom van ontheemden uit Oekraïne in de zin van artikel 5 van Richtlijn 
2001/55/EG, en tot invoering van tijdelijke bescherming naar aanleiding daarvan, 
hierna: het Uitvoeringsbesluit). 
 
Gedurende de periode waarin een ontheemde uit Oekraïne tijdelijke bescherming geniet, 
is de lidstaat die de bescherming biedt, verplicht bepaalde minimumnormen in acht te 
nemen op grond van de Richtlijn 2001/55/EG van de Raad van 20 juli 2001 betreffende 
minimumnormen voor het verlenen van tijdelijke bescherming in geval van massale 
toestroom van ontheemden en maatregelen ter bevordering van een evenwicht tussen 
de inspanning van de lidstaten voor de opvang en het dragen van de consequenties van 
de opvang van deze personen (hierna: de Richtlijn tijdelijke bescherming). Naast het 
recht op onderdak, levensonderhoud, directe toegang tot de arbeidsmarkt en medische 
zorg, hebben tijdelijk beschermden op grond van artikel 14 van de Richtlijn tijdelijke 
bescherming ook recht op onderwijs. De Commissie biedt lidstaten ondersteuning aan bij 
de vormgeving van het onderwijs aan vluchtelingen uit Oekraïne, via onder andere de 
‘Cohesion’s action for refugees in Europe (CARE)’. 
 
Gemeenten en schoolbesturen werken er hard aan om het recht op onderwijs voor alle 
ontheemde kinderen en jongeren uit Oekraïne gestalte te geven. Het doel is dat deze 
leerlingen zo snel mogelijk handvatten krijgen om te kunnen participeren in de 
samenleving, te kunnen communiceren met Nederlandse leeftijdsgenoten en daarmee 
hun onderwijsloopbaan zo passend mogelijk te kunnen voortzetten. Een goede 
beheersing van de Nederlandse taal is voor dit doel onontbeerlijk. Zodra ontheemde 
leerlingen de Nederlandse taal voldoende machtig zijn, kunnen zij doorstromen in het 
reguliere Nederlandse curriculum en dus ook samen met Nederlandse leerlingen 
onderwijs volgen. 
 
In de praktijk krijgen kinderen en jongeren die pas kort in Nederland wonen de eerste 
periode onderwijs op scholen en in klassen met een specifieke deskundigheid. In het 
voortgezet onderwijs zijn dit de Internationale Schakelklassen (hierna: ISK’s) en in het 
primair onderwijs de nieuwkomersvoorzieningen. De ISK’s worden ook wel Eerste 
Opvang Anderstaligen (EOA) genoemd. Overigens komt het ook voor dat nieuwkomers 
direct naar ‘gewone’ klassen of schoollocaties gaan. Dat geldt bijvoorbeeld voor heel 
jonge kinderen die starten in groep 1 van de basisschool. Gemiddeld is een periode van 
één tot twee schooljaren nodig voordat een leerling de Nederlandse taal voldoende 
beheerst om zijn of haar weg te vinden in het Nederlandse onderwijssysteem. 
 
 W14053.K-2 11 

 
De inrichting van tijdelijke onderwijsvoorzieningen biedt vooral uitkomst indien het 
bestaande nieuwkomersonderwijs in een regio onvoldoende snel op kan schalen om alle 
ontheemde kinderen een onderwijsplaats te kunnen bieden. Dit wetsvoorstel regelt dat 
voor de tijdelijke onderwijsvoorzieningen wordt afgeweken van de sectorwetgeving en 
de daarop gebaseerde regelgeving. Het gaat daarbij in het bijzonder om voorschriften 
die in de weg staan aan de mogelijkheid om de onderwijscapaciteit snel op te kunnen 
schalen. Daarbij moet onder andere worden gedacht aan voorschriften met betrekking 
tot de inhoud van het onderwijs en de bevoegdheid van leraren. Ook biedt dit 
wetsvoorstel de mogelijkheid om bij ministeriële regeling een aantal aanvullende regels 
te stellen en voorschriften te geven omtrent een aantal in dit wetsvoorstel uitdrukkelijk 
bepaalde onderwerpen. 
 
De tijdelijke onderwijsvoorziening die met dit wetsvoorstel mogelijk wordt, beoogt geen 
nieuwe institutionele structuur te bieden, maar uitsluitend een afwijkend juridisch 
regime mogelijk te maken voor het onderwijs aan vooral ontheemde kinderen. Het doel 
van de tijdelijke onderwijsvoorziening is voor schoolbesturen ruimte en flexibiliteit te 
creëren bij de inrichting van het onderwijs. Die flexibiliteit is in de huidige noodsituatie 
onontbeerlijk om ook bij een grote toestroom van leerplichtige ontheemde kinderen 
handelingsperspectief te blijven behouden. In institutionele zin sluit de tijdelijke 
onderwijsvoorziening aan bij het governance-regime zoals dat in de sectorwetgeving 
verankerd is. Een tijdelijke onderwijsvoorziening kan derhalve bestaan uit aparte klassen 
binnen een bestaande school, maar ook de vorm hebben van een dislocatie (po) of, een 
tijdelijke nevenvestiging (vo). Daarnaast sluit dit wetsvoorstel zelfs niet uit dat een 
tijdelijke onderwijsvoorziening ook als zelfstandige school wordt gesticht, maar daarbij 
zal wel de geldende stichtingsprocedure moeten worden doorlopen. Aansluiting bij 
bestaande scholen biedt evident meer ruimte om flexibel op en af te schalen, resulteert 
sneller in de inrichting van een tijdelijke onderwijsvoorziening, biedt leerlingen de 
mogelijkheid om binnen een school door te stromen (soepele overgang) en is 
kostenefficiënter. Mocht het onder uitzonderlijke omstandigheden toch nieuwe 
(zelfstandige) scholen gesticht moeten worden, dan zal het naar verwachting in veruit de 
meeste gevallen gaan om de stichting van een openbare school. Voor iedere tijdelijke 
onderwijsvoorziening geldt dat er altijd een bevoegd gezag verantwoordelijk is om te 
waarborgen dat het onderwijs dat aan een tijdelijke onderwijsvoorziening aangeboden 
wordt blijft binnen de kaders van de onderwijswetgeving. 
 
Het wetsvoorstel bevat twee typen voorschriften met betrekking tot de tijdelijke 
onderwijsvoorzieningen. Ten eerste zijn er in dit wetsvoorstel procedurele normen 
opgenomen die het proces van inrichting van tijdelijke onderwijsvoorzieningen 
reguleren. Het bevoegd gezag moet de inrichting van een tijdelijke onderwijsvoorziening 
onverwijld aan de Minister voor primair en voortgezet onderwijs (hierna: minister) 
melden. Daarna moet binnen twee maanden een inrichtingsplan aan de minister worden 
gezonden waarin het bevoegd gezag onder andere beschrijft op welke wijze hij 
voornemens is het onderwijs binnen de tijdelijke onderwijsvoorziening in te richten. Het 
is in beginsel aan het bevoegd gezag om, binnen de kaders die dit wetsvoorstel biedt te 
bepalen hoe een tijdelijke onderwijsvoorziening eruit ziet en op welke wijze het 
onderwijs vorm wordt gegeven. 
 
Ten tweede bevat dit wetsvoorstel ook voorschriften ten aanzien van de inhoud van het 
onderwijs op de tijdelijke onderwijsvoorzieningen en een aanvullende regeling ten 
aanzien van de bevoegdheid van degene die onderwijs aan een tijdelijke 
onderwijsvoorziening mogen geven. Deze normen beogen minimumnormen te zijn die 
door het bevoegd gezag in ieder geval in acht moeten worden genomen. Dit 
wetsvoorstel bepaalt dat binnen een tijdelijke onderwijsvoorziening aandacht moet 
worden besteed aan Nederlands en rekenen of wiskunde. Tevens is erbinnen de tijdelijke 
onderwijsvoorziening altijd aandacht voor burgerschapsonderwijs. Daarnaast bevat dit 
wetsvoorstel een grondslag om afstandsonderwijs mogelijk te maken. 
 
 W14053.K-2 13 

 
rondom de oorlog in Oekraïne en de verdere instroom van leerplichtige kinderen, na 
enige tijd worden afgebouwd. Om dit te onderstrepen is in het wetsvoorstel als 
uitgangspunt opgenomen dat de grondslag voor de tijdelijke onderwijsvoorziening in 
beginsel na twee schooljaren vervalt.  
 
Ter ondersteuning van het onderwijs op de tijdelijke onderwijsvoorziening stelt de 
regering extra middelen beschikbaar. Die middelen zijn bedoeld voor zowel het 
onderwijs dat wordt gegeven in een tijdelijke voorziening als op een reguliere school.  
 
3. Verhouding tot hoger recht 
 
Het onderhavige wetsvoorstel is ingegeven door de wens van de regering om het recht 
op onderwijs en ontwikkeling van alle leerplichtige leerlingen, in het bijzonder het recht 
op onderwijs van ontheemde Oekraïense kinderen, te kunnen (blijven) waarborgen. Ook 
als het aantal leerplichtige leerlingen dat zich als gevolg van de oorlog in Oekraïne op 
enig moment in ons land bevindt de normale spankracht van het onderwijsbestel (ver) 
te boven gaat.  
 
Het recht op onderwijs van ontheemde Oekraïense kinderen is niet alleen vastgelegd in 
artikel 14 van de Richtlijn tijdelijke bescherming, maar bijvoorbeeld ook in artikel 2 
Eerste Protocol (EP) bij het Verdrag tot bescherming van de rechten van de mens en de 
fundamentele vrijheden (EVRM) en in artikel 28 van het Verdrag inzake de rechten van 
het kind. Uit deze en andere internationaalrechtelijke bepalingen waarin het recht op 
onderwijs is verankerd en waarbij Nederlands partij is, volgt de verplichting om voor alle 
leerlingen die zich rechtmatig in Nederland bevinden een toegankelijk stelsel van 
onderwijsvoorzieningen van voldoende kwaliteit in stand te houden.  
 
In Nederland biedt artikel 23, vierde lid, van de Grondwet een uitwerking van deze 
algemene verplichting. Hierin is neergelegd dat in elke gemeente van overheidswege 
voldoende funderend onderwijs wordt gegeven in een genoegzaam aantal algemeen 
toegankelijke openbare scholen. Deze op de lokale overheid rustende verplichting vormt 
een verbijzondering van de algemene verantwoordelijkheid die de regering op grond van 
artikel 23, eerste lid, van de Grondwet draagt voor het onderwijs. De in dat artikellid aan 
de regering opgedragen zorg voor het onderwijs houdt op de eerste plaats in dat de 
regering de juridisch een voor een ieder toegankelijk stelsel van onderwijsvoorzieningen 
borgt. Dat betekent dus ook dat de overheid voor ontheemde Oekraïense kinderen en 
hun ouders moet garanderen dat er voldoende en onderwijsplekken beschikbaar zijn.  
 
Toegang tot onderwijsvoorzieningen is evenwel niet voldoende om het recht op 
onderwijs te verwezenlijken. Het recht op onderwijs kan uitsluitend daadwerkelijk 
worden gerealiseerd als leerlingen ook profijt kunnen hebben van het onderwijs dat voor 
4
hen toegankelijk is. Dat betekent dat er op de overheid een verplichting rust om 
barrières die eraan in de weg staan volledig in het onderwijs te kunnen participeren weg 
te nemen. Op de eerste plaats betekent dit dat de overheid de verantwoordelijkheid 
heeft om ervoor te zorgen dat ontheemde Oekraïense kinderen de Nederlandse taal 
machtig (kunnen) worden. Dit kan het op zichzelf reeds noodzakelijk maken om voor 
deze groep leerlingen afzonderlijke onderwijsfaciliteiten in stand te houden, zoals de 
nieuwkomersvoorzieningen en de ISK’s. Dergelijke tijdelijke voorzieningen zijn 
5
toelaatbaar omdat zij in objectieve zin de belangen van de betrokken leerlingen dienen.  
 
Naast het recht op beschikbare en toegankelijke onderwijsvoorzieningen van ontheemde 
Oekraïense kinderen moet de overheid ook het recht op onderwijs van een ieder die 
reeds in Nederland onderwijs ontvangt blijven(d) borgen. Het is niet alleen in het belang 
van ontheemde Oekraïense kinderen, maar in het belang van alle leerplichtige kinderen 
                                                 
4
 Vgl.EHRM 23 juli 1986, Series A no. 6 (Belgische taalzaken). 
5
 Vgl. o.a. EHRM 16 maart 2010, Oršuš e.a. t. Kroatië, 15766/03. 
 W14053.K-2 15 

 
4.1 Gevolgen voor de regeldruk 
Het starten van een tijdelijke onderwijsvoorziening is in eerste instantie een keuze van 
een (bestaand) schoolbestuur. Voor veel scholen en schoolbesturen zal met de 
inwerkingtreding van dit wetsvoorstel in de praktijk weinig veranderen, omdat zij geen 
tijdelijke onderwijsvoorziening zullen inrichten. Voor de schoolbesturen die hier, al dan 
niet naar overleg met het gemeentebestuur, wel toe overgaan, brengt de inrichting van 
een tijdelijke voorziening regeldruk met zich. Daar staat tegenover dat door dit 
wetsvoorstel bij de inrichting van een tijdelijke voorziening ruimte wordt gelaten om het 
onderwijs te organiseren aan de hand van de vraag wat feitelijk voor het schoolbestuur 
mogelijk is en op die wijze zo goed mogelijk te voorzien in onderwijs voor ontheemde 
kinderen. De versoepelingen die dit wetsvoorstel met betrekking tot het juridisch kader 
mogelijk maakt worden deels bij ministeriële regeling nader uitgewerkt. Door 
schoolbesturen de mogelijkheid te bieden een oplossing te vinden die rekening houdt 
met de feitelijke mogelijkheden van de school kan de regeldruk ook afnemen. Dit effect 
zal verder worden versterkt door de procedure om tot inrichting van een tijdelijke 
voorziening over te gaan ook zo laagdrempelig mogelijk in te richten.  
 
Schoolbesturen die een tijdelijke onderwijsvoorziening inrichten binnen hun bestaande 
school, bijvoorbeeld als extra klas of een extra afdeling in het vo, zullen naar 
verwachting minder afstemming en overleg nodig hebben om de melding te kunnen 
doen en het inrichtingsplan vorm te geven. We gaan hierbij uit van maximaal 2 uur voor 
het doen van de melding. Voor tijdelijke onderwijsvoorzieningen in de vorm van een 
nieuwe locatie, is meer overleg nodig, onder meer met gemeente(n). Zij zullen in totaal 
maximaal 16 uur nodig hebben om tot de melding en het inrichtingsplan te komen. 
Inschatting is dat er ca. 150 tijdelijke onderwijsvoorzieningen zullen ontstaan in vorm 
van een aparte vestiging.  De kosten voor de melding en inrichtingsplan bedragen dan 
circa €120.000,-. 
 
Vanwege de buitengewone omstandigheden zijn er op verschillende plaatsen in het land 
al scholen gestart met een tijdelijke onderwijsvoorziening. De ervaringen van 
betreffende schoolbesturen worden meegenomen in de uitwerking van de nadere 
regelgeving. Er is dus sprake van voortschrijdend inzicht, er wordt informatie opgehaald 
over de tijdelijke voorzieningen die reeds zijn gestart en de verdere uitwerking in 
regelgeving wordt in nauwe afstemming met landelijke organisaties ontworpen. Op deze 
wijze wordt zoveel mogelijk aangesloten bij de knelpunten in de praktijk.  
 
Leraren hoeven de geprogrammeerde en gerealiseerde onderwijstijd niet te registreren, 
dat is de verantwoordelijkheid van de schoolleiding en/of het bevoegd gezag. Ook bij 
een afwijkende invulling van de onderwijstijd, zal er een lesrooster opgesteld dienen te 
worden en deze lesroosters worden in de regel via de schoolgids en/of andere kanalen 
aan ouders en leerlingen gecommuniceerd. Ook de procedure voor leraren die erkenning 
van hun beroepskwalificaties aanvragen bij DUO, verandert voor deze leraren niet. Met 
deze inzet is geen extra regeldruk gemoeid. Wel moet voor elke leerling in een tijdelijke 
onderwijsvoorziening een doorstroomperspectief worden opgesteld. Op 
www.onderwijsvooroekraïne.nl is voor scholen een instrument beschikbaar gesteld om 
het niveau van leerlingen relatief snel in te kunnen schatten op basis van het 
onderwijsniveau in het land van herkomst. Er wordt rekening gehouden met 1 uur per 
leerling op het ontwikkelingsperspectief op te stellen. Uitgaande van 18.000 leerlingen in 
een tijdelijke onderwijsvoorziening, bedragen de kosten 18.000 x €50,- is €900.000,-. 
 
Voor leerlingen die een tijdelijke onderwijsvoorziening bezoeken, zal de 
inschrijvingsprocedure niet anders zijn dan voor leerlingen die een nieuwkomersschool 
bezoeken. 
 
4.2 Advies ATR 
Het Adviescollege toetsing regeldruk (ATR) heeft een advies uitgebracht over dit 
wetsvoorstel. Het College acht nut en noodzaak van het wetsvoorstel voldoende 
 W14053.K-2 17 

 
inrichten, kwalitatief en kwantitatief in beeld te brengen conform de door het Rijk 
gehanteerde systematiek. De regering zal aan dit verzoek te zijner tijd voldoen.  
 
4.3 Gevolgen voor de privacy 
Uit dit wetsvoorstel komen geen eigenstandige verwerkingen van persoonsgegevens 
voort. 
 
5. Uitvoering  
 
De gevolgen voor schoolbesturen, scholen en gemeenten zijn reeds beschreven in de 
toelichting van de instrumentkeuze hierboven. Het wetsvoorstel geeft de mogelijkheid 
om af te wijken van een deel van de wettelijke eisen die aan het onderwijs worden 
gesteld. De huidige crisissituatie biedt daarvoor de rechtvaardiging. Het wetsvoorstel 
beoogt het daarmee mogelijk te maken alle leerplichtige kinderen van onderwijs te 
voorzien. 
 
Voorts heeft het wetsvoorstel gevolgen voor de uitvoering door de Dienst Uitvoering 
Onderwijs (DUO). DUO registreert de tijdelijke onderwijsvoorzieningen, neemt namens 
de minister de meldingen in ontvangst en verwerkt die meldingen. Daarnaast is dit 
wetsvoorstel expliciet gestoeld op de idee dat bij ministeriële regeling kan worden 
afgeweken van wettelijke procedures. Die afwijking zal ook gevolgen hebben voor de 
uitvoeringspraktijk van DUO. 
 
DUO heeft met betrekking tot dit wetsvoorstel een quickscan uitgevoerd. De conclusie 
daarvan is dat op dit moment de uitvoerbaarheid van de maatregel als zodanig nog niet 
vast te stellen is. Dat hangt vooral samen met de omstandigheden dat een belangrijk 
deel van de nadere inkleuring op het niveau van de ministeriële regeling plaats moet 
vinden. DUO geeft twee aandachtspunten mee. Ten eerste moet volgens DUO in elk 
geval geborgd worden dat de bestaande bekostigingsonderwerpen in de huidige 
systemen gehandhaafd blijven. En ten tweede dat de juridische grondslag en 
rechtmatigheid van de betalingen door DUO aan scholen is geborgd. Met DUO is 
afgesproken dat DUO nauw betrokken zal worden bij het ontwerp van de ministeriële 
regeling. 
 
6. Toezicht en handhaving 
 
De inspectie toetst de kwaliteit van het onderwijs. Op de tijdelijke 
onderwijsvoorzieningen die op basis van dit wetsvoorstel kunnen worden ingericht is de 
Wet op het onderwijstoezicht onverkort van toepassing. Daarnaast geldt dat inrichting 
van een tijdelijke onderwijsvoorziening in beginsel alleen mogelijk is als de minister 
daarvoor toestemming heeft verleend. De procedure die daarbij door een bevoegd gezag 
moet worden gevolgd zal nader worden uitgewerkt in een ministeriële regeling. Bij de 
invulling van de procedure wordt ook rekening gehouden met reeds gestarte (tijdelijke) 
onderwijsvoorzieningen. Deze zullen ook onder deze wetgeving en bijbehorende 
ministeriële regeling vallen. Op hoofdlijnen komt die procedure er waarschijnlijk als volgt 
uit te zien. Een schoolbestuur maakt, wanneer er is besloten een tijdelijke voorziening 
op te starten, daarvan melding bij de minister. Gedurende de meldingsprocedure kan 
reeds met de tijdelijke onderwijsvoorziening worden gestart. De minister deelt de 
melding met de inspectie, zodat de inspectie een compleet beeld heeft van alle tijdelijke 
voorzieningen.  
 
Twee maanden na het doen van de melding zal het bevoegd gezag van de school die de 
melding heeft gedaan een inrichtingsplan voor de inrichting van het onderwijs op de 
tijdelijke voorziening bij de minister moeten indienen. In dat plan zal onder andere 
moeten worden toegelicht in hoeverre wordt afgeweken van de bepalingen rond naar 
deze laatstgenoemde wet. De minister zal het plan doorsturen naar de inspectie. 
 
 W14053.K-2 19 

 
 
Tijdelijke onderwijsvoorzieningen in de zin van dit wetsvoorstel zijn onderdeel van een 
bestaande school of een nieuwe tijdelijke school. Er wordt op een aantal punten de 
mogelijkheid geboden om af te wijken van de normale deugdelijkheidseisen (conform de 
bij ministeriële regeling te stellen eisen), maar er is geen sprake van afwijking van de 
bestaande bekostigingssystematiek. Wel is in dit wetsvoorstel een uitzondering gemaakt 
op de reguliere procedure voor het stichten van tijdelijke nevenvestigingen in het 
voortgezet onderwijs, door het afstandscriterium te relativeren. In essentie komen 
scholen voor leerlingen op tijdelijke onderwijsvoorzieningen op dezelfde wijze als voor 
leerlingen op andere leerlingen van de school in aanmerking voor bekostiging. Ook 
komen scholen op dezelfde wijze in aanmerking voor bijzondere en aanvullende 
bekostiging. Dat omvat dus ook de nieuwkomersbekostiging in het primair en voortgezet 
onderwijs die momenteel van toepassing is op basis van een aantal ministeriële 
regelingen. Om zo snel mogelijk zicht te krijgen op eventuele consequenties voor de 
uitvoering en de begroting die gepaard gaan met de mogelijke versnelling van 
bekostigingsprocedures, worden DUO en de IRF betrokken bij de uitwerking van de 
regeling. 
 
Oekraïense leerlingen lopen mee in de reguliere nieuwkomersbekostiging in het po en 
het vo (dit is mogelijk gemaakt met enkele juridische wijzigingen). In het po kan een 
school voor elke nieuwkomer bijzondere bekostiging aanvragen als er vier of meer 
ontheemde leerlingen op school zitten. Per leerling gaat het dan naast de reguliere 
bekostiging gemiddeld om ca. 11.000 euro extra, in het vo is dit ca. 12.300 euro per 
schooljaar. Naast de reguliere nieuwkomersbekostiging is er maatwerk mogelijk 
gemaakt om grote fluctuaties op te vangen. Deze maatwerkbekostiging geldt voor 2022 
en er wordt geen rekening gehouden met de specifieke herkomst van de nieuwkomer. 
 
Het wetsvoorstel heeft op zichzelf geen rechtstreekse financiële gevolgen. De opvang 
van de huidige toestroom ontheemden in het onderwijs heeft echter wel grote financiële 
gevolgen. Deze gevolgen staan evenwel los van de vraag of dit wetsvoorstel tot wet 
wordt verheven en in werking treedt. Het gaat bijvoorbeeld over extra benodigde 
middelen voor onderwijs aan ontheemde kinderen, eventueel leerlingenvervoer en 
huisvesting. In samenwerking met het Ministerie van Financiën en het Ministerie van 
Binnenlandse Zaken en Koninkrijkrelaties wordt verkend op welke wijze een passende 
compensatie kan worden vormgegeven waar dit nodig is, dit wordt niet in het 
onderhavige wetsvoorstel geregeld. 
 
9. Caribisch Nederland 
 
Aangezien er geen instroom van ontheemden uit Oekraïne in Caribisch Nederland wordt 
verwacht is er geen noodzaak om de maatregelen uit het wetsvoorstel ook voor 
Caribisch Nederland te nemen. Hierin wordt in het wetsvoorstel dan ook niet voorzien. 
 
10. Overgangsrecht en beoogde inwerkingtreding & horizonbepaling 
 
Het wetsvoorstel omvat een aantal verstrekkende bevoegdheden voor scholen om bij de 
inrichting van tijdelijke onderwijsvoorzieningen van de wet af te wijken. Naar de aard 
der zaak dienen dit soort mogelijkheden niet langer te bestaan dan strikt noodzakelijk. 
De verwachting is dat de uitzonderlijke situatie waarvoor deze bevoegdheden nodig zijn, 
zich twee jaar na inwerkingtreding van deze wet niet meer voordoen. Daarom is hier 
voorzien in een horizonbepaling: na twee jaar vervallen de ingevoegde afdeling en 
paragrafen. Bij koninklijk besluit kan een eerder of later moment worden bepaald. Een 
dergelijk koninklijk besluit moet worden voorgehangen bij de Staten-Generaal. Indien 
een der Kamers besluit daarmee niet in te stemmen, wordt de voordracht voor het 
koninklijk besluit niet gedaan. 
 
 W14053.K-2 21 

 
In dit wetsvoorstel worden in de WPO, de WVO en de WVO 2020 respectievelijk een 
tijdelijke afdeling en twee tijdelijke paragrafen ingevoegd waarin regels zijn opgenomen 
over de inrichting van tijdelijke onderwijsvoorzieningen voor massale toestroom van 
ontheemden. De nieuwe regels in de drie genoemde sectorwetten zijn nagenoeg identiek 
en worden derhalve hierna steeds tezamen beschreven. Daar waar er afwijkingen zijn 
die om afzonderlijke toelichting vragen, zal in die toelichting worden voorzien. 
 
Artikelen 180a WPO, 118ta WVO en 9.4 WVO 2020 over begripsbepalingen 
In deze artikelen worden de leerplichtige jongere, de Richtlijn, alsmede de tijdelijke 
onderwijsvoorzieningen gedefinieerd. 
 
Een leerplichtige jongere moet ingevolge de Leerplichtwet 1969 worden ingeschreven op 
een school en is ook verplicht die school geregeld te bezoeken. Die verplichting gaat in 
vanaf de eerste schooldag van de maand volgend op die waarin de jongere de leeftijd 
van vijf jaar bereikt. De leerplicht eindigt aan het einde van het schooljaar na afloop 
waarvan de jongere ten minste twaalf volledige schooljaren een of meer scholen heeft 
bezocht óf aan het einde van het schooljaar waarin de jongere de leeftijd van zestien 
jaar heeft bereikt. Verder wordt in de begripsbepaling tot uitdrukking gebracht dat 
jongeren die zijn vrijgesteld van de leerplicht ook niet onder deze definitie vallen. Voor 
nadere details wordt naar de Leerplichtwet 1969 verwezen.  
 
In het wetsvoorstel is ervoor gekozen om het nieuwe begrip van een tijdelijke 
onderwijsvoorziening te introduceren. Zoals hiervoor reeds is toegelicht wordt hiermee 
uitsluitend een afwijkend juridisch regime voor een aantal leerlingen aangeduid. Het is 
niet de bedoeling met deze term ook een nieuwe institutionele figuur te introduceren. 
Schoolbesturen krijgen de ruimte om deze voorziening in te richten in een vorm en 
structuur die past bij de schoolorganisatie, bijvoorbeeld een dislocatie, een tijdelijke 
nevenvestiging, maar ook door een extra klas in het eigen gebouw te organiseren. 
Uiteraard dient een en ander te geschieden binnen de inrichtingsregels voor tijdelijke 
onderwijsvoorzieningen. Zie hierover de toelichting op de artikelen 180c WPO, 118tc 
WVO en artikel 9.6 WVO 2020. 
 
Een tijdelijke onderwijsvoorziening is gericht op het geven, of het door middel van 
afstandsonderwijs (gedeeltelijk) doen laten geven, van onderwijs met als doel een zo 
spoedig mogelijke succesvolle doorstroom van leerlingen naar onder andere het 
basisonderwijs, of voortgezet onderwijs.  
 
Leerlingen in de tijdelijke onderwijsvoorziening kunnen binnen twee jaar na inschrijving 
ook doorstromen naar een nieuwkomersvoorziening. Nieuwkomersvoorzieningen zijn 
locaties, vestigingen of groepen binnen een school waar onderwijs plaatsvindt dat 
specifiek gericht is op vreemdelingen die korter dan twee jaar in Nederland wonen, maar 
die geen tijdelijke onderwijsvoorziening zijn.  
 
Artikelen 180b WPO, 118tb WVO en 9.5 WVO 2020 over de inrichting en de 
melding van tijdelijke onderwijsvoorzieningen 
In deze artikelen wordt geregeld dat het bevoegd gezag een tijdelijke 
onderwijsvoorziening kan inrichten. Dit dient het bevoegd gezag onverwijld bij de 
Minister te melden. Binnen twee maanden na de melding dient het bevoegd gezag een 
inrichtingsplan op te stellen voor de tijdelijke onderwijsvoorziening en aan de Minister te 
zenden. In een ministeriële regeling kunnen nadere regels over de melding en over het 
inrichtingsplan worden gesteld. Daarbij kan het bijvoorbeeld gaan om de gegevens die 
met een melding moeten worden meegeleverd. In dit kader kan onder ander worden 
gedacht aan adresgegevens. Het inrichtingsplan zal dienen als grondslag voor het 
verdere toezicht door de Inspectie. Verder zijn in deze bepalingen een aantal 
onderwerpen opgesomd die in een inrichtingsplan in ieder geval aan bod moeten komen, 
zoals: de wijze waarop uitvoering zal worden gegeven aan de zorgplicht voor de sociale 
veiligheid. 
 W14053.K-2 23 

 
vraag of het naar de gegeven omstandigheden noodzakelijk is om een aanstelling op 
grond van de onderhavige bepalingen te laten voortduren. De gemaakte afspraken 
dienen schriftelijk te worden vastgelegd.  
 
Artikelen 180e WPO, 118tf WVO en 9.9. WVO 2929 over afstandsonderwijs 
Dit artikel maakt het mogelijk om in een tijdelijke onderwijsvoorziening ook 
afstandsonderwijs in te zetten. Dat kan bijvoorbeeld betekenen dat ontheemde 
Oekraïense kinderen een deel van het onderwijsprogramma in het land van herkomst 
volgen via een digitale verbinding. De regels die gelden voor het afstandsonderwijs 
zullen in een ministeriële regeling worden opgenomen. Daarbij zal gelden dat naarmate 
een groter deel van het onderwijs programma doormiddel van afstandsonderwijs wordt 
ingevuld, minder voorschriften uit de onderwijswetgeving op dat onderwijs van 
toepassing kunnen zijn. Zolang leerlingen het afstandsonderwijs volgen op de tijdelijke 
onderwijsvoorzieningen zullen de voorschriften die betrekking hebben op de fysieke 
veiligheid van de leerlingen in ieder geval wel altijd ook op het afstandsonderwijs van 
toepassing zijn. Overigens kan afstandsonderwijs ook betekenen dat leerlingen op de 
een tijdelijke onderwijsvoorziening deelnemen aan lessen op een andere tijdelijke 
onderwijsvoorziening. De kaders voor deze mogelijkheid worden in de ministeriële 
regeling gegeven.  
 
Artikelen 180f WPO, 118tg en 9.10 WVO 2020 over regels over de inrichting 
van tijdelijke onderwijsvoorzieningen bij ministeriële regeling 
Het wetsvoorstel bevat de bepalingen die de hoofdlijnen van de inrichting van de 
tijdelijke onderwijsvoorziening regelen. Op onderdelen kunnen die hoofdlijnen bij 
ministeriële regeling nader worden uitgewerkt. Daarnaast biedt dit wetsvoorstel een 
grondslag om ten aanzien van een aantal zeer specifieke onderwerpen bij ministeriële 
regeling regels te stellen. Het gaat dan om onderwerpen als: 
a. de eindtoets; 
b. het doorstroomperspectief; 
c. het schoolplan, als bedoeld in artikel 12; 
d. de schoolgids, als bedoeld in artikel 13; 
e. activiteiten voor leerlingen met een grote achterstand in de Nederlandse taal als 
bedoeld in artikel 158; 
f. de plaatsing van leerlingen op een tijdelijke onderwijsvoorziening. 
 
Het doorstroomperspectief verdient op zichzelf enige nadere toelichting. Omdat het 
onderwijs in een tijdelijke onderwijsvoorziening kan afwijken van het gebruikelijke 
curriculum en de leerlingen die daar onderwijs volgen, recht hebben op een leerlijn die 
aansluit bij hun ontwikkeling, zal het bevoegd gezag naar alle waarschijnlijkheid voor 
elke leerling in een tijdelijke onderwijsvoorziening een doorstroomperspectief op moeten 
stellen. In dit doorstroomperspectief wordt een beschrijving gegeven van de schoolsoort 
waar de leerling binnen twee jaar na de start van zijn of haar onderwijs op een school in 
Nederland naar verwachting naartoe door kan stromen en op welke wijze naar dit doel 
toe wordt gewerkt.  
  
 W14053.K-2 25 

