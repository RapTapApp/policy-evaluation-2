 
36064 Wijziging van de begrotingsstaten van het Ministerie van Sociale Zaken en 
Werkgelegenheid (XV) voor het jaar 2022 (Tweede Incidentele suppletoire begroting inzake 
Energietoelage) 
 
nr.   Lijst houdende lijst van vragen en antwoorden 
   
Vastgesteld (wordt door griffie ingevuld als antwoorden er zijn) 
De vaste commissie voor Sociale Zaken en Werkgelegenheid heeft een aantal vragen voorgelegd aan de 
minister van Sociale Zaken en Werkgelegenheid over de Wijziging van de begrotingsstaten van het 
Ministerie van Sociale Zaken en Werkgelegenheid (XV) voor het jaar 2022 (Tweede Incidentele suppletoire 
begroting inzake Energietoelage) (36064). 
De daarop door de minister van Sociale Zaken en Werkgelegenheid en de minister voor Armoedebeleid, 
Participatie en Pensioenen gegeven antwoorden zijn hierbij afgedrukt. 
 
Voorzitter van de commissie,  
  Kuzu 
   
  Adjunct-griffier van de commissie, 
  Van den Broek 
 
 
 
 
Vraag 1 
Kan worden aangegeven hoe de 3,4 miljoen euro voor Caribisch Nederland (CN) is opgebouwd? Welke 
prijs (p) x quantity (q) zit hierachter? 
 
Antwoord 1 
Voor Caribisch Nederland (CN) zijn voor de berekening van het benodigde bedrag soortgelijke 
uitgangspunten gehanteerd als voor de eenmalige energietoeslag voor Europees Nederland, waarbij een 
vertaling naar de context van CN is gemaakt.  
- In Europees Nederland is de beoogde groep het totaal aantal huishoudens met een inkomen tot 120 
procent van het sociaal minimum. Voor CN zijn dit circa 3.850 huishoudens, ofwel 39 procent van alle 
1
huishoudens in CN. 
- In Europees Nederland is het geadviseerde bedrag 800 euro per huishouden. In CN is voor de 
berekening (omgerekend) eenzelfde bedrag aangehouden (ca. $ 850). 
 
De 3,4 miljoen euro aan middelen is een verhoging bovenop de 1 miljoen euro die reeds was vrijgemaakt 
voor CN, toen er nog sprake was van een vergoeding van 200 euro per huishouden. Van de 3,4 miljoen 
euro is € 2,3 miljoen euro ter beschikking gesteld om de aanvullende verhoging van 600 euro per 
huishouden te financieren, zodat het totaalbedrag per huishouden op 800 euro uitkomt. Het gereserveerde 
bedrag van 1,1 miljoen euro biedt de openbare lichamen van Bonaire, Saba en Sint-Eustatius de ruimte 
om gerichte, aanvullende ondersteuning te bieden aan huishoudens. Dit is ingegeven vanuit de gedachte 
dat, zolang het ijkpunt voor het sociaal minimum in CN nog niet is gerealiseerd, de armoedeproblematiek 
in CN in de basis groter is dan in Europees Nederland.  
 
Vraag 2 
Kan worden aangegeven van welke aantallen is uitgegaan voor het vaststellen van het budget voor de 
energietoeslag? 
 
Antwoord 2 
In het toenmalige budget van 679 miljoen euro was rekening gehouden met inzet op de 800.000 
huishoudens. Deze inzet is in overleg tussen SZW en gemeenten tot stand gekomen. De gezamenlijke 
inzet van gemeenten is gericht op het bereiken van 800.000 huishoudens met een inkomen op of net 
boven het sociaal minimum. Daarmee werd rekening gehouden met een niet-gebruik van circa 20%.  
Het kabinet heeft gemeenten de garantie gegeven dat zij voldoende budget ontvangen voor het 
verstrekken van de energietoeslag van 800 euro aan de huishoudens met een inkomen tot 120% van het 
sociaal minimum. Ter invulling van deze financiële garantie heeft het kabinet op 22 april jl. het 
beschikbare budget voor de eenmalige energietoeslag verhoogd met 175 miljoen euro, van 679 miljoen 
 
1
 CBS StatLine: Caribisch NL; inkomen tot ijkpunt voor sociaal minimum. 
https://opendata.cbs.nl/statline/#/CBS/nl/dataset/84786NED/table?ts=1651255115265 

 
 
 
 
Vraag 6 
Wordt van mensen onder een bepaalde inkomensgrens gevraagd dat zij naar de gemeente komen om 
deze tegemoetkoming aan te vragen? 
 
Antwoord 6 
Huishoudens aan wie de energietoeslag niet ambtshalve kan worden toegekend door de gemeente, kunnen 
via een aanvraag bij de gemeente in aanmerking komen voor de tegemoetkoming. Zij dienen zich dus zelf 
te melden bij hun gemeente. Het is aan de gemeente om de doelgroep goed te informeren over de 
precieze voorwaarden om in aanmerking te kunnen komen voor de eenmalige energietoeslag en over de 
wijze waarop deze bij de gemeente kan worden aangevraagd.

