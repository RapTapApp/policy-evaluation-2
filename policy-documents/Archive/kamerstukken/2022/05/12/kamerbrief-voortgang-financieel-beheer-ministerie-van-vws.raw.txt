> Retouradres Postbus 20350 2500 EJ  Den Haag   
De Voorzitter van de Tweede Kamer 
der Staten-Generaal 
Postbus 20018 
Bezoekadres
2500 EA  DEN HAAG 
Parnassusplein 5
2511 VX  Den Haag
T 070 340 79 11
F 070 340 78 34
www.rijksoverheid.nl
Kenmerk
3349857-1027482-FEZ
Uw brief
  
Datum 12 mei 2022 
Bijlage(n)
Betreft voortgang financieel beheer ministerie van VWS 
1
  
 
Correspondentie uitsluitend 
 
richten aan het retouradres 
 
met vermelding van de 
datum en het kenmerk van 
 
deze brief.
Geachte voorzitter,  
Op 26 oktober 2021 heeft u een eerste rapportage ontvangen over het 
programma ‘Verbetering financieel beheer VWS’ (Kamerstukken II, 2020/21, 
35925 XVI, nr. 28). Het ministerie werkt aan verbeteringen voor de korte termijn 
en aan structurele borging van het financieel beheer vanuit het programma 
‘Verbetering financieel beheer VWS’ (hierna programma). Met deze brief wil ik u 
informeren over de ingezette verbeteringen in 2021. Deze verbeteringen vonden 
plaats in een context waarin het coronabeleid nog steeds met behoorlijke hectiek 
vorm kreeg door onder andere de onvoorspelbaarheid van het virus. Vanuit het 
programma hadden de activiteiten in 2021 met name betrekking op de corona-
gerelateerde uitgaven. Daarnaast wordt in deze brief inzicht geboden in de fouten 
en onzekerheden ten aanzien van de rechtmatigheid over 2021, zoals wordt 
opgenomen in het jaarverslag 2021 van het ministerie. Een eerste verbetering van 
het financieel beheer is zichtbaar, maar ik erken het belang van voortzetting van 
activiteiten zodat het financieel beheer ook structureel wordt versterkt en 
geborgd. 
 
Met deze brief geef ik uitvoering aan de motie-Sneller c.s. (Kamerstukken II, 
2020/21, 35 830 nr. 9) om u twee keer per jaar te informeren over de voortgang. 
Daarnaast wordt ingegaan op de motie-Den Haan c.s. waarin wordt gevraagd in te 
gaan op de gewenste cultuur (Kamerstukken II, 2020/21, 35 830 nr. 36) om het 
financieel beheer structureel te borgen. 
 
Na Verantwoordingsdag over het jaarverslag 2020 in mei 2021 is het programma 
gestart. Het programma bestaat uit drie projecten: 
  Het project ‘herstel’ richtte zich op de bevindingen 2020 ten aanzien van 
de corona-gerelateerde uitgaven. Dit project heeft daarnaast in de laatste 
maanden van 2021 bij de oplevering van het jaarverslag 2021 belangrijke 
stappen gezet. 
  
Pagina 1 van 12

Er is nog een aantal, financieel omvangrijke, dossiers die niet in 2021 zijn 
afgerekend. Denk daarbij aan de voorschotten die zijn verleend aan de Stichting 
Open Nederland en de zorgbonus. Ik ben mij ervan bewust dat de regelingen die 
nog afgewikkeld moeten worden risicovol zijn, onder meer omdat vooraf niet altijd 
eenduidige verantwoordingseisen zijn meegegeven aan de betrokken partijen. Dit 
laat onverlet dat het de intentie van het ministerie is om in 2022 verder in te 
zetten op de structurele borging van en cultuuromslag in het financieel beheer. 
Daarbij wordt zowel gekeken naar de financiële functie als de gehele VWS-
organisatie en wordt met een participatieve aanpak het financieel beheer 
structureel versterkt en verder geborgd.   
 
Achtergrond en toelichting corona-gerelateerde uitgaven 
De coronacrisis vroeg ook in 2021 een blijvende inzet onder grote tijds- en 
werkdruk. Beleid moest direct uitgevoerd kunnen worden en vroeg aanpassing al 
naar gelang de ontwikkeling van het coronavirus. Het verloop van het virus was 
en is onvoorspelbaar. Hoewel er nu een langetermijnstrategie ligt, vraagt ook deze 
langetermijnstrategie flexibiliteit van beleid en uitvoering. Om in 2021 
coronabeleid te kunnen maken waren 13 incidentele suppletoire begrotingen 
2
nodig . In 2021 waren de corona-gerelateerde uitgaven € 8,2 miljard 
(verplichtingen € 9,9 miljard). De belangrijkste uitgavenposten waren het testen 
en traceren en vaccineren. In onderstaande passages wordt ingegaan op de 
omvang van dit beleid in 2021.   
 
Omvang test- en vaccinatiebeleid in 2021 
3
Er zijn in 2021 meer dan 2,3 miljoen positieve testen geregistreerd bij het RIVM en in totaal 
16,5 miljoen testen afgenomen door de GGD’en. Uit onderzoek is gebleken dat de 
combinatie van testen, het reguliere bron- en contactonderzoek en de CoronaMelder heeft 
4
bijgedragen aan een 12,7% lagere R-waarde. Ook zijn er 7 miljoen testen afgenomen in het 
kader van Testen voor Toegang gecoördineerd door de Stichting Open Nederland. Het Testen 
voor Toegang heeft ervoor gezorgd dat er meer mogelijk was daar waar de geldende 
anderhalvemetermaatregel er anders voor had gezorgd dat sectoren gesloten moesten 
blijven (eind juni 2021). Vanaf eind september 2021 werd het coronatoegangsbewijs breed 
ingezet in plaats van de anderhalvemetermaatregel (evenementen, cultuursector, sport en 
horeca). Bezien vanuit de Deltavariant laat modellering zien dat inzet van het 
coronatoegangsbewijs kon leiden tot een afname in het aantal besmettingen op de locaties 
5
van inzet van 13-20% . Daarnaast zijn in 2021 ca. 60 miljoen zelftesten verspreid in het 
onderwijs en ca. 12 miljoen zelftesten aan andere doelgroepen zoals de sociale minima en 
kwetsbaren. De inzet van zelftesten in het onderwijs heeft ervoor gezorgd dat het onderwijs 
eerder en veiliger open kon gaan, nadat de scholen wederom gesloten waren vanwege de 
lockdown vanaf 15 december 2020. Eind april 2021 konden het mbo, het hbo en de 
universiteiten weer open in combinatie met zelftestverstrekking. Tot mei 2021 was het 
advies dat leerlingen in het voortgezet onderwijs onderling 1,5 meter afstand moesten 
houden waardoor volledig onderwijs niet mogelijk was. Vanaf 31 mei 2021 kon dat advies 
worden losgelaten omdat de scholen voldoende bevoorraad waren met zelftesten om het 
preventief twee keer per week zelftesten mogelijk te maken.  
  
 
2 e
 Er zijn in totaal 14 incidentele suppletoire begrotingen aan het parlement verzonden. De 5 incidentele suppletoire 
begroting 2021 betrof middelen vanwege de toeslagenaffaire en geen corona-gerelateerde uitgaven. 
3
 RIVM wekelijkse update epidemiologische situatie van SARS-CoV-2 in Nederland. Optelsom van alle weken in 2021.  
4
 RIVM rapport 2021-0092: CoronaMelder – modelstudie naar effectiviteit, 29-05-2021. Onderzoek richt zich op de periode 
van 1 december 2020 t/m 31 maart 2021.  
5
 effectiviteit-coronatoegangsbewijs-eindversie-tu-delft4.pdf (overheid.nl) 
 
Pagina 12 van 12

Om uw Kamer meer inzicht te geven in de complexiteit die speelt in het financieel 
beheer van de corona-gerelateerde uitgaven, die ook geresulteerd hebben in 
fouten en onzekerheden in de rechtmatigheid over 2021, zal ik hieronder enkele 
concrete voorbeelden uitlichten.  
 
Tijdig informeren van het parlement  
Het tijdig informeren van het parlement is een belangrijk speerpunt geweest 
gegeven de bevinding 2020 en om recht toe doen aan het informatie- en 
budgetrecht van uw Kamer. Hiervoor is een aangescherpte richtlijn gemaakt hoe 
aan het informatie- en budgetrecht kan worden voldaan. Aan deze aangescherpte 
richtlijn is uitvoering gegeven door continu binnen de organisatie uit te vragen of 
het parlement vooraf geïnformeerd moet worden en wanneer verplichtingen 
aangegaan konden worden. Uit de interne controle door het ministerie zelf is 
gebleken dat het parlement in 2021 in 98% van de gevallen tijdig en volledig is 
geïnformeerd. Er is in 2021 € 391 miljoen niet tijdig gemeld en daarmee 
onrechtmatig. Voor de corona-gerelateerde uitgaven geldt dat voor € 209 miljoen 
het parlement niet tijdig voorafgaand is geïnformeerd. Het betreft voor € 84 
miljoen de overeenkomst met de Stichting Open Nederland voor fase 0-2, € 45 
miljoen voor rioolsurveillance, € 35 miljoen steun voor Caribisch Nederland en € 
11 miljoen aanschaf antilichamen. Uw Kamer is volledig (beleidsmatig als 
financieel) geïnformeerd over de Stichting Open Nederland en het voornemen van 
het kabinet hieromtrent. Maar voor € 84 miljoen is dit niet vooruitlopend op het 
aangaan van een verplichting in een incidentele suppletoire begroting vermeld. 
Daarnaast is buiten de corona-gerelateerde uitgaven op artikel 7 eind 2021 een 
verplichting aangegaan die voor € 182 miljoen onrechtmatig is, omdat de 
verplichting boven de reeds beschikbare en geautoriseerde verplichtingenruimte 
uit ging en het parlement niet voortijdig is geïnformeerd. Het betreft de jaarlijks 
terugkerende tegemoetkoming voor oorlogsgetroffenen.  
 
Inkoopbeheer (aanbesteding en overig) 
De corona-gerelateerde inkopen zijn veelal onder grote tijdsdruk tot stand 
gekomen en in een markt die zich gaandeweg ontwikkelde. Er is voor de 
beheersing van de coronacrisis in 2021 een veelheid aan partijen gecontracteerd. 
Zo bestonden er aan het begin van 2021 nog geen zelftesten die in Nederland 
toegelaten waren, was de markt voor analyse van testen in ontwikkeling 
(opschaling van 1500 à 2500 testen per dag naar meer dan 100.000 testen per 
dag) om aan de enorm toegenomen vraag te kunnen voldoen en was de prioriteit 
om continuïteitsproblemen in de zorg te voorkomen. Dit heeft er mede toe geleid 
dat VWS verschillende inkopen heeft gedaan met een beroep op dwingende spoed 
(dit is een uitzonderingsgrond in de aanbestedingswet). Dit is mogelijk binnen de 
aanbestedingsregels en vraagt een gedegen onderbouwing waarom voor die 
uitzonderingsgrond wordt gekozen. Vanuit het programma is getoetst of de 
procedures zijn gevolgd en de motivering aanwezig was. De motivering die 
hiervoor (vaak achteraf) is opgesteld, zoals hierboven staat toegelicht, is in grote 
mate als onzeker aangemerkt.  
 
Overeenkomsten waarbij het ministerie gebruik heeft gemaakt van de 
uitzonderingsgrond dwingende spoed betreft de overeenkomsten met de Stichting 
Open Nederland, laboratoria voor het analyseren van testen en de inkoop van 
antigeentesten en zelftesten. Het ministerie volgt en erkent het belang van de 
Europese aanbestedingsregels, maar heeft ook ervaren dat het gebruik van 
dwingende spoed als uitzonderingsgrond om een procedure sneller te doorlopen in 
Pagina 12 van 12

(Kamerstukken II, 2021/22, 25 295 nr. 1468, p. 29). Dit is een voorbeeld van 
waar het project ‘kraan dicht’ heeft bijgedragen aan het vinden van een, naar 
oordeel van het ministerie, rechtmatige uitvoering voor 2022.  
 
Een ander aspect waar het inkoopbeheer in 2021 tot onrechtmatigheden heeft 
geleid, is het niet op orde hebben van de dossiers van de corona-gerelateerde 
inkopen. Doordat overeenkomsten soms met grote spoed tot stand kwamen en 
daarmee niet altijd volledig en controleerbaar zijn vastgelegd, kon voor de 
controle en bij het opstellen van de verantwoording niet meer worden 
gereconstrueerd of het inkoopproces op de juiste wijze is doorlopen. Dit leidt tot 
een onzekerheid van € 465 miljoen ten aanzien van de verplichtingen.    
 
Ook is niet in alle gevallen bij overeenkomsten waarbij sprake was van 
bevoorschotting een bankgarantie gevraagd. Het doel van deze bankgaranties is 
om financiële risico’s te mitigeren. Normaliter wordt voorafgaand aan het 
verstrekken van een voorschot hoger dan € 0,5 miljoen aan een derde partij 
buiten de overheid een bankgarantie gevraagd of kan een verzoek tot ontheffing 
hiervoor worden gevraagd bij het ministerie van Financiën (Regeling Financieel 
Beheer Rijk, art. 13). Er is voor vele partijen achteraf een ontheffing gevraagd, 
zoals voor de GGD GHOR, Stichting Open Nederland (vanaf fase 3b), een 
vaccinlevering en nog enkele kleinere zakenpartners. Voor een aantal partners van 
het ministerie is geen ontheffing gevraagd in 2021 en was ook geen bankgarantie 
afgegeven. Dit leidt tot een onrechtmatigheid van € 191 miljoen in de uitgaven. 
Het betreft voor meer dan de helft de overeenkomst met de Stichting Open 
Nederland, waarbij voor fase 0-2 geen ontheffing is gevraagd (voortijdig) en voor 
fase 3a. Specifiek geldt voor deze fase dat er in overleg was besloten geen 
voorschot te verlenen voor deze fase, maar vanwege het feit dat de totale 
eindafrekening pas in 2022 plaats vindt is dit in de controle uiteindelijk als een 
voorschot gezien en daarmee had ook voor die fase een ontheffing moeten 
worden gevraagd.  
 
Onderbouwing geleverde producten en diensten 
Op enkele overeenkomsten heeft VWS in 2021 betalingen verricht zonder dat 
hiervoor voldoende onderbouwing aanwezig was dat een product of dienst ook 
conform de afspraken in de overeenkomst geleverd is (prestatie). De 
prestatieverklaringen bij testbeleid van werkgevers, aanschaf van zelftesten, 
uitgaven aan de laboratoria en vaccins kunnen niet worden vastgesteld. In totaal 
gaat het hier om uitgaven die € 1,5 miljard bedragen. Daarmee is niet gezegd dat 
VWS betalingen gedaan heeft zonder te weten of een product of dienst 
daadwerkelijk geleverd is. Voorbeelden waar betalingen zijn gedaan welke tot 
onzekerheden hebben geleid zijn de betalingen aan laboratoria voor de 
geanalyseerde pcr-testen. De in rekening gebrachte aantallen geanalyseerde 
testen worden voor betalingen gecontroleerd op basis van rapportages uit het 
Coron-IT-systeem. Dit systeem van de GGD GHOR kan het ministerie niet zonder 
meer hiervoor gebruiken, omdat het ministerie (nog) geen zekerheid heeft over de 
betrouwbaarheid van het systeem en de data die vanuit dit systeem worden 
gebruikt. De hiervoor uit te voeren validatie wordt in de eerste helft van 2022 
uitgevoerd en zal daarna jaarlijks opnieuw gedaan moeten worden. Ook de 
betalingen voor de aangeschafte zelftesten zijn als onzeker beoordeeld. Er kon 
onvoldoende worden aangetoond dat de in rekening gebrachte zelftesten en de 
aanwezige pakbonnen volledig op elkaar aansloten. In 2021 is inzicht verkregen 
Pagina 12 van 12

 
Subsidiebeheer (staatssteun en misbruik & oneigenlijk gebruik) 
Eind 2017 is VWS gestart met een verbetertraject ten aanzien van 
staatssteuntoetsing. Dit was primair gericht op subsidieregelingen, 
instellingssubsidies en op projectsubsidies, maar inmiddels worden ook andere 
financiële maatregelen standaard op staatssteun getoetst. In september 2020 is 
de administratieve organisatie (AO) staatssteun van VWS geactualiseerd en 
daarnaar wordt sindsdien gehandeld. Een en ander betekent dat reeds vanaf 2018 
alle nieuwe subsidieregelingen en wijzigingen of herzieningen ervan en alle 
instellingssubsidies en projectsubsidies standaard op staatssteun worden getoetst. 
Voor subsidieregelingen die voor het verbetertraject in 2017 al in werking waren 
en nog niet (volledig) waren getoetst, is besloten deze - onder andere om 
rechtszekerheidsredenen - pas volledig te toetsen en zo nodig te wijzigen bij een 
verlenging of herziening van deze regelingen. Vanzelfsprekend is daarbij wel per 
regeling beoordeeld of ongewijzigde instandhouding van deze regelingen 
juridische risico’s had. Daarvan was geen sprake. Het enkele feit dat geen formele 
staatssteuntoets gedaan is, betekent niet dat dan ook meteen sprake is van 
onrechtmatige staatssteun. Alleen de Europese Commissie of een rechter kan 
concluderen dat hiervan sprake is. 
 
Aangezien subsidieregelingen bij VWS een maximale looptijd hebben van vijf jaar, 
zouden in 2021 alle bestaande regelingen volledig getoetst en zo nodig aangepast 
moeten zijn geweest. Echter voor een klein aantal regelingen geldt dat sprake is 
van onverkorte verlenging van deze regelingen. Gelet op de demissionaire status 
van het kabinet vorig jaar, zijn deze regelingen voor één jaar verlengd. Dit 
betekent dat er op het gebied van staatssteun nog financiële onzekerheden over 
de rechtmatigheid zijn. In totaal is er over 2021 sprake van € 82 miljoen aan 
fouten en € 0,4 miljard aan onzekerheden die betrekking hebben op staatssteun. 
 
Het misbruik en oneigenlijk gebruik-beleid (M&O-beleid) bij subsidies is uitgewerkt 
in het Handboek Subsidies. In dit handboek wordt om misbruik en oneigenlijk 
gebruik tegen te gaan (waaronder beheersing van frauderisico’s) onderscheid 
gemaakt in 5 elementen: 
1. Er wordt een risicoanalyse uitgevoerd en schriftelijk vastgelegd bij de 
totstandkoming van elke subsidieregeling. De M&O-risico’s (frauderisico’s) 
maken onderdeel uit van deze risicoanalyse. 
2. Er wordt beoordeeld of de verantwoording voldoet aan de voorwaarden. Op 
basis van risicoanalyses voert de subsidieverstrekker eventueel aanvullende 
administratieve of fysieke controles uit. 
3. Er vindt een actieve en consistente toepassing plaats van de beschikbare 
handhavingsmogelijkheden. 
4. Er wordt departementaal een overzicht bijgehouden van misbruik bij 
subsidieverstrekking (M&O-register). 
5. Er vindt een periodieke evaluatie van subsidieregelingen plaats.   
Dit vormt het uitgangspunt voor de Dienst Uitvoering Subsidies aan instellingen 
(DUS-I).  
 
Risicoanalyses en uitvoeringstoetsen zijn een voorwaarde voor verstrekking van 
een subsidie conform het handboek. Voorts is het ministerie in 2021 gestart met 
de eerste opleidingen voor het uitvoeren van risicoanalyses, zodat de norm zich 
ook vertaalt naar inzet in de praktijken heeft VWS een aanvang gemaakt om de 
interne controle meer risicogericht vorm te geven. 
 
Pagina 12 van 12

Bijlage Monitor 
In het wetgevingsoverleg over het VWS-jaarverslag 2020 en de Slotwet 2020 d.d. 
23 juni 2021 is toegezegd dat een monitor zou worden opgesteld om de voortgang 
van het programma inzichtelijk te maken. Naast de in de brief beschreven 
voortgang in kwalitatieve zin zijn in onderstaande monitor enkele kengetallen en 
outcome-indicatoren opgenomen. Deze sluiten, voor zover er beschikbare data 
aanwezig zijn, aan bij de bevindingen van de ADR en AR en uw Kamer over het 
financieel beheer, subsidie- en inkoopbeheer en de structurele borging. De 
voorgestelde kengetallen en indicatoren geven een beeld van het financieel 
beheer. Deze monitor is in ontwikkeling en kan hierdoor bij het volgende 
rapportagemoment meer (ingevulde) kengetallen en/of indicatoren bevatten. 
Wanneer ik een indicator niet met een getal kan duiden wordt overgegaan op drie 
categorieën: de juiste stappen zijn gezet (opzet), of er is reeds overgegaan tot 
implementatie (bestaan) of er is resultaat bereikt (werkend).  
 
 
2020 2021  Norm 
1. Financieel beheer  
   
Kengetallen 
   
7
- aantal ISB’s ingediend omtrent corona 
5 13 - 
8
- Herstelboekingen: #/€  
88/ Ca. 40/€ 2 0 
 € 4,7 miljard miljard 
Indicator 
   
- % verplichtingen aangegaan na melding 
49% 98% 100% 
9
aan Parlement omtrent corona  
10
- Overschrijden tolerantiegrens artikelen 
7 6 0 
11
- % tijdig betaalde facturen 
95% 94,6% 95% 
    
2. Subsidiebeheer incl. staatssteun 
   
Kengetallen    
- Actuele registers en lijsten van 
Afwezig Opzet Werkend 
12
subsidieregelingen aanwezig 
- Aantal nieuwe en gewijzigde 
n.t.b 40 - 
subsidieregelingen 
13
- Aanwezigheid actueel M&O-register   
Opzet  Bestaan Werkend 
Indicator    
 
7
 Kengetal. Het aantal ISB’s geeft een beeld van de hoeveelheid incidentele suppletoire begrotingen die er zijn ingediend 
om te voldoen aan het budgetrecht van het Parlement (in totaal 14 in 2021). Er is evident geen norm, zolang wordt voldaan 
aan het informatie- en budgetrecht van het Parlement.   
8
 Bij de totstandkoming van het Jaarverslag 2020 zijn in de laatst mogelijke periode veel herstelboekingen gedaan. Dit zijn 
boekingen die op basis van de interne organisatie en de ADR tot stand komen in de periode tot medio februari van het 
volgende jaar, waarbij terugwerkend voor t-1 correcties worden aangebracht. Dit kengetal biedt inzicht in het tijdig op orde 
hebben van de financiële administratie. Met het tijdig op orde hebben van de financiële administratie zou je geen 
herstelboekingen nodig hebben in de laatste fase, vandaar dat de norm 0 is. Inzet is het aantal correctieboekingen en het 
daarbij behorende budgettaire beslag in 2021 te beperken, zeker ten opzichte van 2020.    
9
 In 2020 is het Parlement niet altijd tijdig geïnformeerd over aangegane verplichtingen. In 2021 zijn door middel van een 
handleiding (bij nieuw beleid tijdig het Parlement informeren en toepassing artikel 2.27, tweede lid, CW) en opstellen van 
meerdere incidentele suppletoire begrotingen minder begrotingsonrechtmatigheden. Er is op dit moment bekend dat 98% 
tijdig is gemeld. De norm is evident 100%, het informatie- en budgetrecht van het Parlement is vastgelegd in wet- en 
regelgeving en dient te worden nageleefd.  
10
 Het overschrijden van de tolerantiegrens op begrotingsartikelniveau is een belangrijke indicator voor het financieel 
beheer en de rechtmatigheid van de uitgaven. Daarmee wordt aangegeven of er binnen de begroting van VWS geen 
toleranties in de rechtmatigheid worden overschreven (per artikel). In het verantwoordingsonderzoek van de Algemene 
Rekenkamer over het jaarverslag 2020 is opgenomen dat er in 2020 7 artikelen waren waar de tolerantiegrens is 
overschreden. Ook hiervoor geldt een norm van 0.    
11
 Binnen de overheid is de norm voor het tijdig betalen van facturen 95%. Met deze indicator kan ook worden bezien of de 
financiële administratie ten aanzien van het betaalproces op orde is.  
12
 Voor het subsidiebeheer is het noodzakelijk om duidelijke registers te hebben en te weten welke subsidieregelingen er 
zijn. Dit maakt de vormgeving van een adequaat subsidiebeheer mogelijk (waaronder risicogerichte sturing). In 2020 
ontbrak een actueel register en er is in 2021 gewerkt aan een actueel register.   
13
 Er is een M&O-register aanwezig voor subsidies, maar zoals was opgenomen in de rapportage van de ADR was deze niet 
actueel in 2020. In 2021 is het M&O register geactualiseerd.    
Pagina 12 van 12

