 
 
 
 
> Retouradres Postbus 20701 2500 ES Den Haag 
 
De Voorzitter van de Tweede Kamer 
Ministerie van Defensie 
der Staten-Generaal 
 
Plein 4 
Bezuidenhoutseweg 67 
MPC 58 B 
2594 AC Den Haag 
Postbus 20701 
2500 ES Den Haag 
www.defensie.nl 
 
 
 
 
 
 
 
Onze referentie 
BS2022004217 
Datum 18 mei 2022 
 
Betreft Inzetbaarheidsrapportage 2021 
Afschrift aan 
de Voorzitter van de Eerste  
Kamer der Staten-Generaal 
Postbus 20017 
2500 EA Den Haag  
 
 
Bij beantwoording datum, 
onze referentie en betreft 
Tweemaal per jaar, bij de begroting en het jaarverslag, informeren wij de Kamer 
vermelden. 
met een rapportage over de operationele gereedheid, inzetbaarheid en inzet van 
de krijgsmacht. Hierbij ontvangt u de inzetbaarheidsrapportage over 2021.  
Nederland heeft een krijgsmacht voor de verdediging en ter bescherming van de 
belangen van ons Koninkrijk, en voor de handhaving en de bevordering van de 
internationale rechtsorde. Een unieke organisatie die beschikt over unieke 
middelen: vliegtuigen, helikopters, schepen, voertuigen en wapens in allerlei 
configuraties. Maar we zijn vooral een unieke organisatie door de ruim 67.300 
mensen waarvan 41.500 militairen en 6.600 reservisten: militairen die bereid zijn 
om als het er echt op aan komt persoonlijk risico te lopen of het hoogste offer te 
brengen. Samen met hun bijna 19.200 civiele collega’s vormen deze militairen 
Defensie: een organisatie die dag en nacht klaar staat om te beschermen wat ons 
dierbaar is en te vechten voor vrede, veiligheid en vrijheid.  
 
In 2021 is Defensie veelvuldig, divers en wereldwijd ingezet voor vrede, veiligheid 
en internationale rechtsorde. Dit alles in de schaduw van de COVID-19 pandemie, 
die ook het afgelopen jaar impact had op de maatschappij en dus op Defensie. De 
invloed van COVID-19 op de gereedheid, inzetbaarheid én inzet van de 
krijgsmacht wordt in deze inzetbaarheidsrapportage waar nodig toegelicht.  
 
Deze Inzetbaarheidsrapportage bestaat uit een openbare brief en een 
vertrouwelijke bijlage. De vertrouwelijke bijlage bestaat uit twee delen: een 
tekstueel deel dat operationeel vertrouwelijke informatie over de gereedheid van 
de krijgsmacht bevat en de opdrachtenmatrix die ingaat op de status van de 
capaciteiten en inzetbare eenheden. Samen geven brief en bijlage u inzicht in 
hoeverre de krijgsmacht haar drie hoofdtaken heeft kunnen uitvoeren en 
informeren ze u over de mate van gereedheid van de daarvoor benodigde 
capaciteiten en inzetbare eenheden. Deze Kamerbrief kijkt daarbij terug op het 
jaar 2021.  
 
Op basis van de aanbevelingen van de Algemene Rekenkamer werkte Defensie in 
2021 verder aan de verbetering van het rapportageproces om onder andere het 
inzicht en de herleidbaarheid te bevorderen. Daarom is er onder meer met een 
 
 Pagina 1 van 7 
 

 
 
Eerste hoofdtaak 
 
 
Voor de eerste hoofdtaak (bescherming van het eigen en bondgenootschappelijke 
 
grondgebied, inclusief het Caribisch deel van het Koninkrijk) is de krijgsmacht 
ingezet voor enhanced Forward Presence op de oostflank van het NAVO-
 
verdragsgebied. Daarmee draagt Nederland bij aan de geruststelling van de 
Baltische Staten en Polen en de geloofwaardige afschrikking van Rusland. Ook de 
komende jaren blijft de Nederlandse krijgsmacht actief in Litouwen, want de 
Nederlandse eFP-bijdrage is onlangs verlengd tot eind 2024 en het mandaat voor 
de inzet is verhoogd naar 350 militairen. Verder hield de Zr.Ms. Vlaardingen zich 
in het kader van de eerste hoofdtaak samen met onder meer Poolse, Noorse en 
Duitse eenheden vanaf medio oktober binnen de Standing NATO Mine 
Countermeasures Group 1 (SNMCMG1) bezig met gezamenlijk oefenen op 
mijnbestrijding en inzetbaarheid. Daarnaast maakte het multipurpose fregat 
Zr.Ms. Van Amstel in de tweede helft van 2021 deel uit van vlooteskader 
Standing NATO Maritime Group 1 (SNMG1), één van de vier permanente 
maritieme reactiemachten van de NAVO. Dit vlootverband staat overigens geheel 
2022 onder Nederlands commando. 
 
Daarnaast stonden er in 2021, afhankelijk van de periode, tussen de 800 en 1150 
militairen met hun materieel op stand-by voor de snelle interventiemachten van 
de NAVO en EU als NAVO’s Very High Readiness Joint Task Force, de Initial 
Follow-on Forces Group, het NATO Readiness Initiative en de EU-Battlegroup. Het 
1 (German Netherlands) Corps stond stand-by voor de Joint Task Force (Land) 
(JTFL) voor eventuele kleine internationale operaties van de NAVO.  
 
Tweede hoofdtaak 
Voor de tweede hoofdtaak vergde de inzet van extra force protection, de 
aansluitende redeployment van de missie Resolute Support en de 
evacuatieoperatie uit Afghanistan de meeste aandacht. Verder is de inzet voor 
lopende operaties in onder meer Irak en het Midden-Oosten voortgezet. Zo 
werden Nederlandse militairen in het kader van de anti-ISIS coalitie ingezet voor 
de bewaking en beveiliging van Erbil International Airport en in Bagdad voor 
Special Operations Forces (SOF) training aan Iraakse counterparts. Ook leverde 
Defensie militaire adviseurs voor de capaciteitsopbouwmissie van de NAVO in 
Irak. Beveiligingsteams van mariniers, zogenoemde Vessel Protection 
Detachments (VPD), beveiligden in de Golf van Aden regelmatig Nederlandse 
schepen tegen piraterij. Verder droeg Nederland bij aan verschillende VN-missies, 
waaronder ondersteuning aan de VN-missie MINUSMA in Mali met een C-130 
Hercules-transportvliegtuig. Ook leverden Nederlandse militairen een bijdrage aan 
Frontex inspanningen aan de EU-buitengrenzen, aan hoofdkwartieren en aan 
vooruitgeschoven posten van diverse missies. Beperkingen door COVID-19 
maatregelen zorgden er in delen van 2021 voor dat in missiegebieden activiteiten 
op alleen op beperktere schaal konden plaatsvinden. 
 
Derde hoofdtaak 
In het kader van de derde hoofdtaak (ondersteuning (onder alle omstandigheden) 
van de civiele autoriteiten bij de handhaving van de openbare orde, de 
strafrechtelijke handhaving van de rechtsorde, de bestrijding van rampen en 
incidenten en de beheersing van crises, zowel nationaal als internationaal) 
ondersteunde Defensie zowel voor reguliere als COVID-19 gerelateerde inzet, 
 
 Pagina 2 van 7 
 

 
 
het beoogde beleid, waarbij een groter deel van de personele capaciteit als 
 
 
reservist flexibel beschikbaar is voor de defensieorganisatie. 
 
 
Door initiële en functionele opleidingen als essentiële processen aan te merken, 
 
konden deze ondanks de COVID-19 beperkingen zoveel mogelijk doorgaan. 
Desondanks waren er vertragingen en bleek het niet altijd mogelijk voldoende 
mensen op te leiden. Instroom van nieuw personeel kon op korte termijn niet de 
expertise en vakkennis van de uitstromende militairen vervangen. Bij eenheden 
ontbrak redundantie. De te lage personele gereedheid werkte negatief door in de 
materiële gereedheid en de geoefendheid, en daarmee in de operationele 
gereedheid. 
 
Materiële gereedheid 
Materiële gereedheid is de mate waarin het materieel van een eenheid 
beschikbaar en geschikt is voor het uitvoeren van de opdracht. De materiële 
gereedheid bleef ook in 2021 onder de norm door een structureel tekort in het 
instandhoudingsbudget en door een tekort aan technisch en logistiek personeel. 
Naast dit personele kwantitatieve vullingsprobleem, vragen verouderde 
wapensystemen om meer onderhoud. Ook zijn nieuwe wapensystemen 
technologisch steeds complexer, hetgeen hogere eisen stelt aan de kennis, 
opleiding en ervaring van het toch al schaarse technische en logistieke personeel. 
Deze oorzaken zorgden voor een laag blijvende materiële gereedheid en 
beïnvloedden daarmee de algehele operationele gereedheid negatief. Positief is 
dat vanaf 2022 met het coalitieakkoord en de motie Hermans extra financiële 
middelen onder meer zijn toegewezen aan de verbetering van de instandhouding. 
De effecten hiervan hebben echter tijd nodig en zijn mede afhankelijk van het 
beschikbaar komen van kwantitatief en kwantitatief voldoende personele 
capaciteit. Substantieel herstel van de materiële gereedheid zal daarom nog even 
op zich laten wachten.  
 
Materiële vernieuwing vond in 2021 onder meer plaats via overeenkomsten en 
invoer van nieuw materieel. Ondanks de effecten van de COVID-19 
maatregelen, zoals wereldwijde schaarste aan grondstoffen en 
transportcapaciteit, lukte het om een groot aantal vernieuwingen te realiseren. 
Zo sloot Defensie een overeenkomst voor uitbreiding en verlenging van het 
Nederlandse aandeel in het Wideband Global SATCOM. Verder is een contract 
afgesloten, waardoor Kustwacht Nederland vanaf volgend jaar de beschikking 
heeft over 2 nieuwe helikopters voor search and rescue. De nieuwe 
Expeditionary Survey Boat de Zr.Ms. Hydrograaf van de Koninklijke Marine werd 
digitaal gedoopt en de kiellegging van het eerste nieuwe 
mijnenbestrijdingsvaartuig vond plaats. Ook heeft Defensie vanaf nu met 
verkeers- en vervoersspecialisten in een Permanent Militair Object vaste voet 
aan de grond in de Eemshaven. Verder beschikt Defensie nu over twee speciale 
schotelantennes die benodigd zijn voor inzet van de MQ-9 Reaper. Daarnaast 
startte het afgelopen jaar het omwisselproces van de bekende DAF-
vrachtwagens voor de nieuwe Scania Gryphus, als onderdeel van het grotere 
plan om de operationele wielvoertuigen van de krijgsmacht te vervangen. 
Inmiddels mag de Scania Gryphus High Operational sinds oktober weer rijden in 
combinatie met 8-voet containers, op basis van een algehele ontheffing met in 
achtneming van alertheid op risico’s. De vrachtwagens zullen door de 
 
 Pagina 2 van 7 
 

 
 
operationele gereedheid waren, werden hierdoor beperkt in hun inzetbaarheid. De 
 
 
voorraden waren niet toereikend om operaties voor langere tijd vol te houden. De 
 
krijgsmacht kon plaatselijk en tijdelijk ingezet worden, maar door de inzet van 
schaarse enablers en voorraden ging dit ten koste van opleiden, oefenen en 
 
operaties van andere eenheden die dezelfde ondersteuning en randvoorwaarden 
nodig hebben. De vertrouwelijke bijlage en bijbehorende rapportage op de 
opdrachtenmatrix lichten de operationele gereedheid en inzetbaarheid van de 
krijgsmacht verder toe.  
 
 
DE MINISTER VAN DEFENSIE   DE STAATSSECRETARIS VAN DEFENSIE 
 
 
 
 
drs. K.H. Ollongren     mr. drs. C.A. van der Maat
 
 Pagina 2 van 7 
 

