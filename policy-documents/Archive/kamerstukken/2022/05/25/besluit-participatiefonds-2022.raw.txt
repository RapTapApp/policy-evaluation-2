 
 
Staatsblad
van het Koninkrijk der Nederlanden
Jaargang 2022
0
191
Besluit van 3 mei 2022, houdende vaststelling 
van de voorwaarden voor de ministeriële 
instemming met de statuten van het 
participatiefonds en de gevolgen van intrekking 
van de aanwijzing van het participatiefonds als 
gevolg van de modernisering van het 
participatiefonds en beëindiging van het 
vervangingsfonds (Besluit participatiefonds 
2022) 
 
Wij Willem-Alexander, bij de gratie Gods, Koning der Nederlanden, 
Prins van Oranje-Nassau, enz. enz. enz. 
Op de voordracht van Onze Minister voor Primair en Voortgezet 
Onderwijs van 1 maart 2022, nr. WJZ/31523084 (ID 11478), directie 
Wetgeving en Juridische Zaken, gedaan mede namens Onze Minister van 
Sociale Zaken en Werkgelegenheid; 
Gelet op de artikelen 191a, derde lid, en 194, derde lid, van de Wet op 
het primair onderwijs, de artikelen 170a, derde lid, en 173, derde lid, van 
de Wet op de expertisecentra en artikel 73, vijfde lid, van de Wet structuur 
uitvoeringsorganisatie werk en inkomen; 
De Afdeling advisering van de Raad van State gehoord (advies van 
14 april 2022, nr. W05.22.00019/I); 
Gezien het nader rapport van Onze Minister voor Primair en Voortgezet 
Onderwijs uitgebracht mede namens Onze Minister van Sociale Zaken en 
Werkgelegenheid, van 25 april 2022, nr. WJZ/32403508 (11478), directie 
Wetgeving en Juridische Zaken; 
Hebben goedgevonden en verstaan: 
Artikel 1. Begripsbepalingen  
In dit besluit wordt verstaan onder: 
bestuur: bestuur van het participatiefonds; 
bevoegd gezag: bij het participatiefonds, op grond van artikel 190, 
tweede lid, van de Wet op het primair onderwijs of artikel 169, tweede lid, 
van de Wet op de expertisecentra, aangesloten bevoegd gezag van een 
school of instelling, bestuur van een centrale dienst of bestuur van een 
samenwerkingsverband; 
Onze Minister: Onze Minister van Onderwijs, Cultuur en Wetenschap 
participatiefonds: rechtspersoon, bedoeld in artikel 190, eerste en 
tweede lid, van de Wet op het primair onderwijs en artikel 169, eerste en 
tweede lid, van de Wet op de expertisecentra. 
Staatsblad 2022 191 1

Artikel 3. Gevolgen intrekking van de aanwijzing  
Bij de intrekking van de aanwijzing van de rechtspersoon, bedoeld in 
artikel 190, eerste lid, van de Wet op het primair onderwijs en artikel 169, 
eerste lid, van de Wet op de expertisecentra:
a. wendt het participatiefonds de onder zijn beheer staande middelen, 
bestemd voor het uitvoeren van de taken, bedoeld in artikel 190, derde lid, 
van de Wet op het primair onderwijs en artikel 169, derde lid, van de Wet 
op de expertisecentra, aan voor het doel waartoe die middelen aan het 
participatiefonds ter beschikking zijn gesteld; of
b. draagt het participatiefonds de in onderdeel a bedoelde middelen 
over aan een andere, door Onze Minister op grond van de in de aanhef 
genoemde artikelen, aan te wijzen rechtspersoon. 
Artikel 4. Wijziging Besluit Vervangingsfonds en Participatiefonds 
Het Besluit Vervangingsfonds en Participatiefonds wordt als volgt 
gewijzigd: 
 A
Artikel 1 komt te luiden: 
Artikel 1. Begripsbepalingen  
In dit besluit wordt verstaan onder: 
bestuur: bestuur van het vervangingsfonds; 
bevoegd gezag: een bij het vervangingsfonds, op grond van artikel 188, 
eerste lid, van de Wet op het primair onderwijs of artikel 167, eerste lid, 
van de Wet op de expertisecentra, aangesloten bevoegd gezag van een 
school of instelling of bestuur van een samenwerkingsverband; 
Onze Minister: Onze Minister voor Basis- en Voortgezet Onderwijs en 
Media; 
vervangingsfonds: de rechtspersoon, bedoeld in artikel 188, eerste lid, 
van de Wet op het primair onderwijs en artikel 167, eerste lid, van de Wet 
op de expertisecentra. 
 B
Artikel 2 vervalt. 
 C
Artikel 3 wordt als volgt gewijzigd: 
1. Het eerste lid komt te luiden: 
1. Onze Minister stemt in met de statuten alsmede de wijziging daarvan, 
bedoeld in artikel 194, eerste lid, van de Wet op het primair onderwijs en 
artikel 173, eerste lid, van de Wet op de expertisecentra, indien de statuten 
ten minste de volgende bepalingen bevatten:
a. dat het vervangingsfonds zich ten doel stelt de waarborgen te bieden, 
bedoeld in artikel 188, eerste lid, van de Wet op het primair onderwijs en 
artikel 167, eerste lid, van de Wet op de expertisecentra;
b. de wijze van benoeming, herbenoeming, schorsing en ontslag door 
het vervangingsfonds van de leden en plaatsvervangend leden van het 
bestuur;
c. het aantal leden en plaatsvervangend leden van het bestuur dat wordt 
benoemd, met dien verstande dat het bestuur ten minste drie en ten 
hoogste negen leden heeft, waarvan één voorzitter;
Staatsblad 2022 191 3

F
Aan artikel 7 wordt na «tijdstip» toegevoegd «en vervalt op het tijdstip 
waarop artikel I, onderdeel E, en artikel II, onderdeel D, van de Wet van 
11 oktober 2021 tot wijziging van de Wet op het primair onderwijs en de 
Wet op de expertisecentra in verband met beëindiging van de verplichte 
aansluiting bij een rechtspersoon in verband met kosten van vervanging 
en in verband met wijziging van de wijze waarop de werkloosheidsuitke-
ringen worden verevend (beëindiging vervangingsfonds en moderni-
sering participatiefonds) (Stb. 2021, 538) in werking treden». 
 G
Artikel 8 komt te luiden: 
Artikel 8. Citeertitel  
Dit besluit wordt aangehaald als: Besluit vervangingsfonds, met 
vermelding van het jaartal van het Staatsblad waarin het zal worden 
geplaatst. 
Artikel 5. Wijziging Besluit SUWI 
Het Besluit SUWI wordt als volgt gewijzigd: 
A 
Artikel 5.9 wordt als volgt gewijzigd: 
1. In het eerste lid vervalt onderdeel a. 
2. Het eerste lid, onderdeel b, komt te luiden:
b. aan het participatiefonds, bedoeld in artikel 190, eerste lid, van de 
Wet op het primair onderwijs en artikel 169, eerste lid, van de Wet op de 
expertisecentra, de gegevens die noodzakelijk zijn voor de uitvoering van 
zijn taken, bedoeld in artikel 190, derde lid, onderdelen a, b en c, van de 
Wet op het primair onderwijs en artikel 169, derde lid, onderdelen a, b en 
c, van de Wet op de expertisecentra. 
 B
Artikel 5.17, tweede lid, komt te luiden: 
2. Het UWV verstrekt uit de onder zijn verantwoordelijkheid gevoerde 
administraties aan het participatiefonds, bedoeld in artikel 190, eerste lid, 
van de Wet op het primair onderwijs en artikel 169, eerste lid, van de Wet 
op de expertisecentra, kosteloos de gegevens die noodzakelijk zijn voor de 
uitvoering van zijn taak, bedoeld in artikel 190, derde lid, onderdeel d, van 
de Wet op het primair onderwijs en artikel 169, derde lid, onderdeel d, van 
de Wet op de expertisecentra. 
Artikel 6. Inwerkingtreding  
1. Dit besluit treedt in werking op een bij koninklijk besluit te bepalen 
tijdstip, met uitzondering van artikel 5, onderdeel A, subonderdeel 1. 
2. Artikel 5, onderdeel A, subonderdeel 1, treedt in werking op het 
tijdstip waarop de artikelen I, onderdeel E, en II, onderdeel D, van de Wet 
van 11 oktober 2021 tot wijziging van de Wet op het primair onderwijs en 
de Wet op de expertisecentra in verband met beëindiging van de 
verplichte aansluiting bij een rechtspersoon in verband met kosten van 
vervanging en in verband met wijziging van de wijze waarop de werkloos-
Staatsblad 2022 191 5

NOTA VAN TOELICHTING  
Deze toelichting wordt gegeven mede namens de Minister van Sociale 
Zaken en Werkgelegenheid. 
I. Algemeen  
1. Aanleiding  
Het onderhavige besluit is vastgesteld in verband met de Wet van 
11 oktober 2021 tot wijziging van de Wet op het primair onderwijs en de 
Wet op de expertisecentra in verband met beëindiging van de verplichte 
aansluiting bij een rechtspersoon in verband met kosten van vervanging 
en in verband met wijziging van de wijze waarop de werkloosheidsuitke-
ringen worden verevend (beëindiging vervangingsfonds en moderni-
sering participatiefonds) (Stb. 2021, 538) (hierna: de Wijzigingswet). De 
Wijzigingswet moderniseert de regeling voor het participatiefonds in de 
Wet op het primair onderwijs (hierna: WPO) en de Wet op de expertise-
centra (hierna: WEC) en regelt dat de verplichte aansluiting bij het 
vervangingsfonds op termijn wordt beëindigd. 
Dit noopt ertoe dat ook de regels in het Besluit Vervangingsfonds en 
Participatiefonds (hierna: Besluit Vf/Pf) moeten worden aangepast. Dit 
betreft grotendeels technische en redactionele aanpassingen. De regeling 
voor het participatiefonds is geactualiseerd op basis van de gewijzigde 
wetgeving. Daarnaast is geregeld dat de regels in de amvb over het 
vervangingsfonds op termijn vervallen. Tot slot is er behoefte aan een 
verduidelijking van de grondslag voor gegevensuitwisseling tussen het 
UWV en de fondsen. Daarom is ook het Besluit SUWI gewijzigd. 
2. Inhoud van het besluit  
2.1 Besluit participatiefonds 2022 en wijziging van Besluit Vf/Pf 
In het Besluit participatiefonds 2022 (hierna: Besluit pf 2022) wordt de 
regeling voor het participatiefonds gewijzigd door aan te sluiten bij de 
Wijzigingswet. Het Besluit Vf/Pf wordt zodanig gewijzigd dat het Besluit 
vervangingsfonds 2022 (hierna: Besluit vf 2022) ontstaat. Voor een 
uitgebreidere toelichting op de vormgeving van dit besluit en de inhoud 
van aanpassingen wordt verwezen naar de artikelsgewijze toelichting. 
Naast deze wijzigingen wordt in beide besluiten een wijziging doorge-
voerd met betrekking tot de goedkeuring van de statuten, ter waarborging 
voor de interne checks and balances. Uit het Gemeenschappelijk 
normenkader voor financieel beheer, verantwoording en intern toezicht 
vloeit voort dat wanneer een zelfstandig bestuursorgaan (hierna: zbo) 
geen Raad van Toezicht heeft, in de sectorale regelgeving moet worden 
aangegeven op welke wijze de checks and balances worden gewaarborgd, 
1 
conform de strekking van het normenkader.
Het vervangingsfonds en het participatiefonds hebben geen Raad van 
Toezicht. In dit besluit wordt uitvoering gegeven aan genoemd normen-
kader door in beide besluiten aan artikel 2, eerste lid, een onderdeel h toe 
te voegen. Hierin wordt bepaald dat een van het bestuur onafhankelijke 
commissie wordt ingesteld die wordt belast met het interne toezicht. De 
taken van deze commissie dienen in de statuten te worden vastgelegd. 
Het toevoegen van dit vereiste aan artikel 2 biedt de zekerheid dat het 
interne toezicht op onafhankelijke wijze wordt geregeld en is in lijn met 
1
Bijlage 1, p. 3, voetnoot 5, bij Kamerstukken II 2013/14, 33 822, nr. 1.
Staatsblad 2022 191 7

4. Regeldruk  
Dit besluit volgt op de nieuwe wetgeving voor het participatiefonds en 
betreft vooral een codificatie van de reeds bestaande praktijk waarin UWV 
persoonsgegevens aan het fonds levert voor de uitoefening van zijn taken 
op het gebied van waarborg, betaling aan uitvoerders zoals het UWV en 
re-integratie van werkloze ex-werknemers afkomstig uit het primair 
onderwijs. De gevolgen voor de regeldruk door de modernisering van het 
participatiefonds zijn reeds in kaart gebracht in het kader van de memorie 
2 
van toelichting op de Wijzigingswet. Hierin wordt benoemd dat in het 
kader van de opheffing van het vervangingsfonds de regeldruk naar 
verwachting zal verminderen. Wel zullen scholen die nu nog declareren bij 
het vervangingsfonds moeten besluiten hoe zij na de beëindiging van het 
vervangingsfonds omgaan met de vervangingskosten. Dit brengt enige 
administratieve lasten met zich mee. In het kader van de modernisering 
van het participatiefonds is in de memorie van toelichting op de Wijzi-
gingswet benoemd dat de modernisering tegelijk een vereenvoudiging in 
de declaratiesystematiek is. Dit vermindert de administratieve lasten voor 
schoolbesturen. Dit besluit brengt geen nieuwe gevolgen voor de 
regeldruk met zich. 
5. Uitvoering  
Er zijn geen uitvoeringsgevolgen als gevolg van dit besluit te 
verwachten. Het besluit sluit aan op de wijzigingen in de wetgeving. De 
Dienst Uitvoering Onderwijs (hierna: DUO) heeft geconstateerd dat dit 
besluit geen impact op de uitvoering zal hebben. 
6. Financiële gevolgen  
Dit besluit heeft geen financiële gevolgen. Het betreft zoals gezegd het 
vastleggen van de bestaande praktijk en een uitwerking van hetgeen in de 
Wijzigingswet is geregeld. De financiële consequenties zijn in dat verband 
beschreven. Dit betreft in het kader van de beëindiging van het vervan-
gingsfonds het vervallen van de OCW-bijdrage aan de apparaatskosten 
van het vervangingsfonds. In het kader van de modernisering van het 
participatiefonds betreft dit een laatste verrekening voor de oude 
systematiek van de uitkeringskosten met de Rijksbegroting. Wat betreft de 
wijziging van het Besluit SUWI gaat het om kosteloos te verstrekken 
gegevens door het UWV. 
7. Caribisch Nederland  
Dit besluit heeft geen gevolgen voor Caribisch Nederland omdat dit 
besluit alleen werking heeft in het Europese deel van Nederland. 
8. Advies en consultatie  
De Stichting Vervangingsfonds en Bedrijfsgezondheidszorg voor het 
Onderwijs en de Stichting Participatiefonds voor het Onderwijs zijn 
geconsulteerd. Zij kunnen zich vinden in de wijzigingen van het besluit en 
het uit elkaar trekken van het Besluit Vf/Pf. 
Ook DUO, het Adviescollege Toetsing Regeldruk (ATR) het UWV en het 
Autoriteit Persoonsgegevens (AP) zijn geconsulteerd. Zoals hierboven 
benoemd, heeft DUO geconstateerd dat dit besluit geen impact op de 
uitvoering zal hebben. Het ATR heeft het dossier niet geselecteerd voor 
een formeel advies, omdat het geen gevolgen voor de regeldruk heeft. 
2
Kamerstukken II 2019/20 35 400, 3, p. 14–17.
Staatsblad 2022 191 9

Artikel 2. Voorwaarden instemming statuten  
In dit artikel worden de onderdelen over het vervangingsfonds 
geschrapt en zijn de verwijzingen naar de relevante wetsartikelen in de 
WPO en de WEC geactualiseerd. Daarnaast hebben er enkele redactionele 
wijzigingen plaatsgevonden. Het tweede lid is bijvoorbeeld geschrapt en 
in het eerste lid opgenomen omwille van de leesbaarheid. Hierin zijn geen 
inhoudelijke wijzigingen doorgevoerd. 
Artikel 3, onderdeel f, van het Besluit Vf/Pf luidde: «dat het bestuur van 
het Vervangingsfonds en het bestuur van het Participatiefonds in het 
kader van hun taakuitoefening, bedoeld in artikel 2, het bevoegd gezag bij 
algemeen verbindend voorschrift verplichtingen van administratieve aard 
opleggen ten behoeve van: (...)». Het begrip «algemeen verbindend 
voorschrift» is toegevoegd bij de samenvoeging van het Besluit vervan-
3 
gingsfonds en het Besluit participatiefonds tot één besluit. Destijds is 
4 
deze toevoeging niet toegelicht. Aangezien er geen wettelijke grondslag 
is voor het stellen van algemeen verbindende voorschriften, is deze term 
vervangen door «bij reglement of anderszins». Hiermee luidt de tekst van 
deze bepaling weer zoals die was voorafgaand aan genoemde samen-
voeging van het Besluit vervangingsfonds en het Besluit participatiefonds 
in 2011. 
Verder is onderdeel h aan artikel 2, eerste lid, toegevoegd, waarin een 
nieuw vereiste voor de statuten is opgenomen. Zie hierover paragraaf 3.1 
in het algemeen deel van deze toelichting. 
Tot slot is het tweede lid vormgegeven door middel van een 
opsomming om de leesbaarheid te bevorderen. Inhoudelijk is niets 
gewijzigd. 
Artikel 3. Gevolgen intrekking van de aanwijzing  
In dit artikel zijn alleen de onderdelen over het vervangingsfonds 
geschrapt en zijn de verwijzingen naar de relevante wetsartikelen in de 
WPO en de WEC geactualiseerd ten opzichte van het Besluit Vf/Pf. 
Daarnaast zijn enkele kleine redactionele wijzigingen doorgevoerd. Er zijn 
geen inhoudelijke wijzigingen aangebracht. 
Artikel 4. Wijziging Besluit Vervangingsfonds en Participatie-
fonds  
In dit artikel wordt het Besluit Vf/Pf zodanig gewijzigd dat het slechts 
van toepassing is op het vervangingsfonds. Dit houdt in dat in alle 
artikelen alle onderdelen over het participatiefonds zijn geschrapt. 
Hieronder wordt op een aantal onderdelen meer specifiek ingegaan. Voor 
de toelichting op de onderdelen A, C en D wordt verwezen naar de 
toelichting op respectievelijk artikel 1, 2 en 3 (waar vervangingsfonds 
gelezen moet worden als participatiefonds) met uitzondering van de 
actualisering van de verwijzing naar de wetsartikelen. Voor het vervan-
gingsfonds blijven immers de huidige artikelen van de WPO en de WEC 
gelden, tot het moment van inwerkingtreding van artikel I, onderdeel E en 
artikel II, onderdeel D, van de Wijzigingswet. 
3
Stb. 2011, 286.
4
Stb. 2011, 286, p. 8 (nota van toelichting).
Staatsblad 2022 191 11

Op grond van onderdeel b deelt UWV persoonsgegevens (uitkeringsge-
8 
gevens) direct met het participatiefonds. Omdat het participatiefonds 
namens de schoolbesturen de betaling van de WW verzorgt, factureert 
UWV aan het participatiefonds en worden in dat kader persoonsgegevens 
aan het participatiefonds verstrekt. Dit betreffen dezelfde gegevens die 
verwerkt worden in het kader van het verhaal op overheidswerkgevers. 
Uit de aard van de wettelijke taak volgt tevens dat het participatiefonds 
namens het bevoegd gezag in WPO en WEC betalingen aan UWV voldoet. 
UWV brengt dit in rekening van het Participatiefonds via een zogenaamde 
verzamelfactuur door UWV. 
Onderdeel c biedt de verwerkingsgrondslag, die in het kader van de 
doelbinding noodzakelijk is. UWV heeft als verwerkingsverantwoordelijke 
te borgen dat gegevens niet voor een ander doel gebruikt worden dan 
waarvoor ze worden verstrekt, zodat de ontvangen gegevens door het 
participatiefonds kunnen worden geadministreerd en UWV deze gegevens 
ook voor die verwerking mag verstrekken. Het participatiefonds ontvangt 
daartoe dezelfde actuele en noodzakelijke gegevens waarop werkgevers 
ook een beroep kunnen doen. 
Onderdeel B 
Het participatiefonds voert de taak van artikel 72a, onderdeel a, van de 
Werkloosheidswet uit namens de schoolbesturen. In het nieuwe tweede 
lid van artikel 5.17 wordt geregeld dat het UWV gegevens die noodzakelijk 
zijn voor de uitvoering van deze aan het participatiefonds opgedragen 
taak verstrekt. Het participatiefonds ontvangt hiermee dezelfde gegevens 
die de overheidswerkgever ontvangt in het kader van de uitvoering van de 
taak bedoeld in artikel 72a Werkloosheidswet. 
Artikel 6. Inwerkingtreding  
Het besluit treedt inwerking op een bij koninklijk besluit te bepalen 
tijdstip. De beëindiging van de verplichte aansluiting bij het vervangings-
fonds zal later plaatsvinden. Om deze reden is sprake van een afwijkende 
inwerkingtreding van artikel 5, onderdeel A, onder 1 (de wijziging van 
artikel 5.9, eerste lid, onderdeel a, Besluit SUWI). Dit onderdeel moet pas 
in werking treden op het moment dat de verplichte aansluiting bij het 
vervangingsfonds wordt beëindigd. Daarom wordt aangesloten bij de 
inwerkingtreding van artikel I, onderdeel E, en artikel II, onderdeel D, van 
de Wijzigingswet. Ook het vervallen van het Besluit vf 2022 is aan dit 
moment gekoppeld. Dit is geregeld in artikel 4, onderdeel F. 
Artikel 7. Citeertitel  
Dit besluit wordt aangehaald als Besluit participatiefonds, met 
vermelding van het jaartal van het Staatsblad waarin het zal worden 
geplaatst. De toevoeging van het jaartal dient ter onderscheiding van het 
Besluit participatiefonds (Stb. 1996, 384). 
De Minister voor Primair en Voortgezet Onderwijs, 
A.D. Wiersma
8
Dit betreft een codificatie van de sinds 1995 geldende praktijk, zie: Kamerstukken II 2019/20, 
35 400, nr. 3, p. 27.
Staatsblad 2022 191 13

