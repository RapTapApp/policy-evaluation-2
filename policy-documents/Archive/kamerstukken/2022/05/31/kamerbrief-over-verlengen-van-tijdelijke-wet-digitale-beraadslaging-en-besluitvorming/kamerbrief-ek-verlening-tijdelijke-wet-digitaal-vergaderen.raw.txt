> Retouradres Postbus 20011 2500 EA  Den Haag
Directoraat-Generaal 
Aan de voorzitter van de Eerste Kamer der Staten-
Openbaar Bestuur en 
Generaal
Democratische Rechtsstaat
Directie Democratie en 
Postbus 20017
Bestuur
2500 EA  Den Haag
Turfmarkt 147
Den Haag
Postbus 20011
2500 EA  Den Haag
Nederland
Kenmerk
2022-0000227116
Uw kenmerk
166602.09U
Datum 31 mei 2022
Betreft Verlenging Tijdelijke wet digitale beraadslaging en 
besluitvorming provincies, gemeenten, waterschappen en de 
openbare lichamen Bonaire, Sint Eustatius en Saba
  
Op 15 april jl. heb ik uw Kamer een brief gestuurd waarin ik de elfde verlenging 
van de Tijdelijke wet digitale beraadslaging en besluitvorming (hierna: Tijdelijke 
1
wet) heb aangekondigd. In deze brief heb ik – onder verwijzing naar de brief van 
2
de ministers van VWS en SZW dd. 1 april 2022  - beschreven dat ik meen dat 
gezondheidsredenen nog steeds aanleiding geven voor de verlenging van de 
Tijdelijke wet van 1 mei tot 1 juli 2022. Naar aanleiding van deze brief heb ik op 
21 april jl. van uw vaste commissie voor Binnenlandse Zaken en de Hoge Colleges 
van Staat/Algemene Zaken en Huis der Koning een nadere brief ontvangen over 
deze verlenging. Tevens heeft uw Kamer inmiddels de Goedkeuringswet van de 
vijfde verlenging van de Tijdelijke wet maatregelen covid-19 verworpen. Ik besef 
dat voorgaande van invloed is op de weging met betrekking tot het verlengen van 
de Tijdelijke wet digitale beraadslaging en besluitvorming. 
 
Tegelijkertijd heb ik ook signalen uit de praktijk ontvangen waaruit blijkt dat de 
Tijdelijke wet nu nog steeds ingezet wordt. Ik heb afschriften ontvangen van een 
gezamenlijk position paper van de VNG, het IPO en de UvW en een brief van de 
kring van commissarissen van de Koning aan uw Kamer. Beide stukken zijn voor 
de volledigheid toegevoegd aan deze brief. In het position paper wordt gesteld 
dat de Tijdelijke wet een instrument is dat nog steeds wordt gebruikt en een 
meerwaarde heeft in de praktijk. Zowel nu, nu in geval van besmetting nog 
steeds een periode van quarantaine geldt, als bij een mogelijke opleving van 
Covid-19 in de toekomst. De brief van de commissarissen van de Koning 
onderschrijft deze boodschap en benadrukt ook dat het democratisch proces zelfs 
geschaad kan worden als de mogelijkheid tot digitale beraadslaging en 
besluitvorming niet blijft bestaan, aangezien volksvertegenwoordigers dan onder 
bepaalde omstandigheden mogelijk hun rol niet goed kunnen vervullen. Op dit 
moment is de aanleiding van de Tijdelijke wet nog steeds aanwezig, dit blijkt uit 
het feit dat de Tijdelijke wet nog gebruikt wordt door één provincie en zes 
waterschappen vanwege ziekte of quarantaineregels.   
 
 
1
 Kamerstukken I 2021/22, 35424, V. 
2
 Kamerstukken II 2021/22, 25295, nr. 1834. 
Pagina 1 van 1

