 
 
 
> Retouradres Postbus 20350 2500 EJ  Den Haag 
 
Bezoekadres
De Voorzitter van de Tweede Kamer 
Parnassusplein 5
der Staten-Generaal 
2511 VX  Den Haag
Postbus 20018 
T 070 340 79 11
F 070 340 78 34
2500 EA  DEN HAAG 
www.rijksoverheid.nl
 
 
Ons kenmerk
 
3352442-1027716-ZJCN
 
 
Bijlagen
1
 
Datum 19 mei 2022 
Uw brief
Betreft Kamervragen 
8 april 2022
 
 
 
Correspondentie uitsluitend 
richten aan het retouradres 
 
met vermelding van de datum 
Geachte voorzitter, 
en het kenmerk van deze 
 
brief.
Hierbij zend ik u, mede namens de staatssecretaris van Binnenlandse Zaken en 
Koninkrijksrelaties, de antwoorden op de vragen van de leden Wuite en Paulusma 
(beiden D66) over de artikelen 'Het ene Nederland is het andere niet' en 'Er vallen 
doden door slechte zorg Sint Eustatius' (2022Z06987 ingezonden 8 april 2022). 
 
Hoogachtend,  
 
de staatssecretaris van Volksgezondheid,  
Welzijn en Sport,  
 
 
 
 
 
 
 
Maarten van Ooijen 
 
 
Pagina 1 van 5

aanzien van het verbeteren van pandemische paraatheid, waarbij het toepassen 
van maatwerk centraal staat. Daarnaast is het van belang om lessen te trekken 
voor het verbeteren van de gezondheidsvoorzieningen in Caribisch Nederland die 
zijn opgebouwd sinds 2010.  
 
De artikelen van curacao.nu en dossierkoninkrijksrelaties.nl gaan grotendeels in 
op het recente overlijden van een inwoner van Sint Eustatius. Kort hierop, in april, 
heeft opnieuw een overlijden plaatsgevonden. Het feit dat er twee patiënten zijn 
komen te overlijden, in zo’n kort tijdsbestek, vind ik vreselijk en moet grote 
impact hebben op de hechte gemeenschap van Sint Eustatius. T.a.v. het eerste 
overlijdensgeval kan ik mij voorstellen dat inwoners zich afvragen of door de 
artsen van St. Eustatius Health Care Foundation (SEHCF) en het 
verzekeringskantoor van VWS wel accuraat gehandeld is. Beide artikelen gaan 
ervan uit dat er bij dit handelen medische fouten zijn gemaakt. Hierover kan nog 
geen uitspraak worden gedaan. SEHCF heeft conform de procedures van de 
Inspectie Gezondheidszorg en Jeugd (IGJ) een calamiteitenonderzoek in gang 
gezet. Desalniettemin zijn de in het artikel geuite zorgen van de inwoners van Sint 
Eustatius aanleiding voor mij om met betrokken gezondheidsinstanties het 
gesprek aan te gaan om ervoor te zorgen dat de zorg op Sint Eustatius verbeterd 
wordt. 
 
4.  
Bovenstaande artikelen en het opiniestuk bespreken knelpunten in het 
doorverwijzen van patiënten die (acute) zorg nodig hebben; hoe reflecteert u op 
deze knelpunten? Welke stappen heeft u ondernomen of bent u van plan te nemen 
om doorverwijzing te verbeteren? Kunt u hierbij reflecteren 
op de rol van Zorg en Jeugd Caribisch Nederland? 
 
Antwoord vraag 4 
Afgelopen jaren heeft Zorg en Jeugd Caribisch Nederland (ZJCN) jaarlijks 6000-
8000 medische uitzendingen verzorgd. Ook in de Covid-periode is het gelukt om 
de urgente zorg doorgang te laten vinden. In 2020 zijn er in totaal 40 klachten 
binnengekomen. Desalniettemin zijn er knelpunten die verbeterd moeten worden. 
Ten aanzien van de knelpunten rondom reguliere doorverwijzingen zijn het 
afgelopen jaar diverse stappen genomen ter verbetering. In oktober 2021 hebben 
specialisten van SEHCF op Sint Eustatius en de afdeling dienstverlening van ZJCN 
afspraken gemaakt over de kwaliteit van verwijzingen. Voor het jaar 2022 is 
tevens prioriteit toegekend aan het verbeteren van de dienstverlening, hieronder 
valt ook het verwijsproces. Om verwijzers op de Bovenwindse eilanden meer 
ruimte te geven ben ik voornemens om een pilot op te zetten waarbij er naar 
bepaalde specialismen een vrije doorverwijzing kan plaatsvinden. 
 
Om de doorverwijzing in acute situaties te verbeteren gaat ZJCN met de 
betrokken partijen de verantwoordelijkheden en bevoegdheden evalueren en waar 
nodig het reeds bestaande protocol aanvullen, verduidelijken of aanscherpen. Het 
is van belang dat ziekenhuizen kennis hebben van hun behandelplicht in acute 
situaties.  
 
Over de verbeteringen van het verwijsproces zal ik (bestuurlijke) afspraken 
maken met alle betrokken partijen. 
 
 
Pagina 3 van 5

7.  
Bent u bereid om bij (huis)artsen in Caribisch Nederland te informeren in hoeverre 
de beoordeling van Zorg en Jeugd Caribisch Nederland bij het al dan niet 
instemmen met een verwijzing buiten het eiland, naar hun ervaring een negatief 
effect heeft op de kwaliteit van zorg? 
 
Antwoord vraag 7 
Ja, ik ben bereid om in gesprek te gaan met zorgverleners over hun zorgen.   
 
8.  
Kunt u toelichten in welke mate Zorg en Jeugd Caribisch Nederland en/of u, 
budgettaire overwegingen van invloed laten zijn op het al dan niet instemmen met 
een verwijzing? 
 
Antwoord vraag 8 
In de beoordeling spelen budgettaire overwegingen geen rol, medische gronden 
zijn leidend. De RAZ-BES regelt de aanspraken op zorg, op basis hiervan wordt 
beoordeeld of de aangevraagde behandeling doelmatig en rechtmatig is. 
 
9.  
In hoeverre acht u een relatief kleinschalige voorziening als Zorg en Jeugd 
Caribisch Nederland in staat om de juiste beoordeling en afweging te maken bij 
een medisch urgente verwijzing? 
 
Antwoord vraag 9 
Binnen ZJCN bestaat een afdeling Medisch Advies, bestaande uit artsen en 
medewerkers. Dit team is ervaren en voldoende uitgerust om dit te beoordelen.  
 
10.  
Bent u bereid een specifiek onderzoek in te stellen naar het in vraag 2 bedoelde 
incident waarbij een patiënt met een niet-Nederlandse nationaliteit tragisch is 
komen te overlijden? 
 
Antwoord vraag 10. 
De IGJ is op de hoogte gebracht van de calamiteit. SEHCF heeft conform de 
procedures van de Inspectie Gezondheidszorg en Jeugd (IGJ) een 
calamiteitenonderzoek in gang gezet. 
Pagina 3 van 5

