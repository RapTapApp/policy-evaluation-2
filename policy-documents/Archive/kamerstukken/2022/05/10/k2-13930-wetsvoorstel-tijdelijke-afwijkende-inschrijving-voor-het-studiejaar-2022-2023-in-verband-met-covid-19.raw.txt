 
 
 
 
Wijziging van de Wet op het hoger onderwijs en wetenschappelijk onderzoek 
betreffende de tijdelijke afwijkende inschrijving voor het studiejaar 2022-2023 
in verband met COVID-19 
 
 
 
Voorstel van wet 
 
 
 
Allen, die deze zullen zien of horen lezen, saluut! doen te weten: 
 
Alzo Wij in overweging genomen hebben, dat het in verband met COVID-19 wenselijk is 
om voor het studiejaar 2022-2023 de mogelijkheid van een afwijkende inschrijving te 
introduceren; 
 
Zo is het, dat Wij, de Afdeling advisering van de Raad van State gehoord, en met 
gemeen overleg der Staten-Generaal, hebben goedgevonden en verstaan, gelijk Wij 
goedvinden en verstaan bij deze: 
 
Artikel I. Wijziging van de Wet op het hoger onderwijs en wetenschappelijk 
onderzoek 
 
De Wet op het hoger onderwijs en wetenschappelijk onderzoek wordt als volgt 
gewijzigd: 
 
A 
 
Na artikel 7.37d wordt een artikel ingevoegd, luidende: 
 
Artikel 7.37e. Tijdelijke afwijkende voorwaarde voor inschrijving voor het 
studiejaar 2022-2023 in verband met COVID-19 
 
1. Het instellingsbestuur kan, in afwijking van artikel 7.37, eerste lid, zinsnede voor de 
eerste komma, en onverminderd de overige bepalingen van artikel 7.37, voor een 
opleiding voor het studiejaar 2022-2023 of een deel daarvan degene inschrijven die ten 
gevolge van de uitbraak van COVID-19 niet heeft kunnen voldoen aan: 
a. een of meer van de vooropleidingseisen, bedoeld in de artikelen 7.24 tot en met 
7.26a, 7.28, eerste lid, zinsnede voor de eerste komma, lid 1a, tweede lid, eerste en 
tweede volzin, voor zover het een diploma of certificaat betreft dat op grond van het 
 W13930.K-2 1 

Artikel II. Inwerkingtreding 
 
1. Artikel I, onderdeel A, treedt in werking met ingang van de dag na de datum van 
uitgifte van het Staatsblad waarin deze wet wordt geplaatst. Indien het Staatsblad 
waarin deze wet wordt geplaatst, wordt uitgegeven na 1 augustus 2022, treedt dit 
onderdeel in werking met ingang van de dag na de datum van uitgifte van het 
Staatsblad waarin zij wordt geplaatst, en werkt zij terug tot en met 1 augustus 2022. 
2. Artikel I, onderdeel B, treedt inwerking met ingang van 1 augustus 2022. Indien het 
Staatsblad waarin deze wet wordt geplaatst, wordt uitgegeven na 1 augustus 2022, 
treedt dit onderdeel in werking met ingang van de dag na de datum van uitgifte van het 
Staatsblad waarin zij wordt geplaatst, en werkt zij terug tot en met 1 augustus 2022. 
 
Lasten en bevelen dat deze in het Staatsblad zal worden geplaatst en dat alle 
ministeries, autoriteiten, colleges en ambtenaren die zulks aangaat, aan de nauwkeurige 
uitvoering de hand zullen houden. 
 
Gegeven 
 
 
 
 
 
 
 
 
De Minister van Onderwijs, Cultuur en Wetenschap, 
 
 
 
 
 
 
 W13930.K-2 3 

onderwijsinstellingen is het niet mogelijk gebleken om al het onderwijs te vervangen 
door online alternatieven, met name bij opleidingen met een grote praktijkcomponent. 
Het is daarom onvermijdelijk dat sommige (aspirant-)studenten studievertraging 
oplopen door COVID-19. Voor groepen (aspirant-)studenten die zich in het studiejaar 
2021–2022 in de afrondende fase van hun vooropleiding bevinden, kan de 
studievertraging tot gevolg hebben dat zij in het studiejaar 2022–2023 niet kunnen 
doorstromen en een heel jaar moeten wachten om in te kunnen stromen in de opleiding 
1
van hun keuze. Voor (aspirant-)studenten die nog maar een klein deel van hun studie 
moeten halen, kan dit leiden tot een onevenredige studievertraging. Dit is onwenselijk, 
gelet op de gevolgen die deze studievertraging kan hebben voor de (aspirant-)student. 
De regering stelt daarom voor om ook voor het studiejaar 2022-2023 eenzelfde 
mogelijkheid te creëren als dat het geval was in de voorgaande twee studiejaren. 
Overigens zal het overgrote deel van de studenten naar verwachting zonder problemen 
kunnen doorstromen naar het hoger onderwijs, omdat zij geen vertraging hebben 
2
opgelopen. 
 
Voor de groepen (aspirant-)studenten die voor de studiejaren 2020-2021 en 2021-2022 
wegens COVID-19 en de in dat kader getroffen maatregelen niet tijdig aan de 
instroomeisen konden voldoen, is in de wet de tijdelijke mogelijkheid gecreëerd om bij 
de inschrijving van deze groepen (aspirant-)studenten af te wijken van de 
vooropleidings- of toelatingseisen (artikel 7.37c respectievelijk artikel 7.37d WHW). 
Deze groepen studenten is de gelegenheid geboden om gedurende het studiejaar het 
onderwijs van de vervolgopleiding al te volgen terwijl tegelijkertijd alsnog de 
vooropleiding diende te worden afgerond. Indien de student de vooropleiding niet 
3
afrondde voor een vooraf bepaalde datum, dan werd de student weer uitgeschreven. 
Het doel van deze regeling was het voorkomen van onnodige studievertraging. Zonder 
deze regeling hadden studenten niet kunnen worden toegelaten tot het hoger onderwijs 
en hadden zij in beginsel een jaar moeten wachten voordat ze hadden kunnen starten 
4
met een vervolgopleiding.  
 
Voor het studiejaar 2021-2022 hebben naar verwachting tussen de 4.500 en 5.500 
studenten gebruikgemaakt van voornoemde mogelijkheid. De meeste studenten die in 
het studiejaar 2021-2022 doorstroomden zonder bij de start van de opleiding aan de 
instroomeisen te voldoen, gingen van de bachelor naar de master. Dit betrof tussen de 
2.500 en 3.300 studenten. Ongeveer 200 studenten stroomden zonder hbo-propedeuse 
getuigschrift door naar een wo-bacheloropleiding. Daarnaast stroomden ongeveer 1.700 
5
mbo-4 studenten zonder diploma door naar het hbo. In vergelijking met het studiejaar 
2020-2021 is het aandeel mbo-4 studenten dat doorstroomt zonder diploma vrijwel 
gelijk gebleven. Uit een voorlopige analyse van de Vereniging Hogescholen (hierna ook: 
VH) komt naar voren dat in het studiejaar 2021-2022 ongeveer 75 procent van de 
doorgestroomde mbo-4 studenten vóór 1 januari 2022 alsnog het mbo-diploma heeft 
6
behaald en daarmee definitief is toegelaten. Ongeveer 10 procent van de 
doorgestroomde mbo-4 studenten is voor 1 januari 2022 gestopt en 7 procent is door de 
instelling uitgeschreven. Een kleine groep heeft uitstel gekregen op basis van de 
7
hardheidsclausule.  
 
                                                 
1
 Met uitzondering van de opleidingen die eveneens een instroommoment in februari aanbieden. 
2
 V olgens de ‘A nalyse voorlopige hbo inschrijfcijfers studiejaar 2021’ van de V ereniging Hogescholen was 3 
procent van de hbo-bachelor instromers afkomstig uit het mbo ongediplomeerd. Tussen de 4 en 5 procent van de 
instromers in de mas ter maakte in het studiejaar 2020-2021 gebruik van voorwaardelijke toelating.   
3
 In dit verband wordt verwezen naar: Kamerstukken II 2019/20, 35497, nr. 1 -3; Kamerstukken II 2020/21, 
35836, nr. 1-3. 
4
 Met uitzondering van de opleidingen die eveneens een instroommoment in februari aanbieden. 
5
 V an de 1.700 mbo-4 studenten die zonder diploma doorstroomden naar het hbo hadden 1.095 studenten op 1 
oktober 2021 zowel in het mbo als het hbo een inschrijving. 
6
 In het studiejaar 2020-2021 behaalde 70% tijdig het diploma.  
7 
V an alle mbo-4 studenten die naar het hbo doorstromen, bedroeg de uitval in de jaren voor de uitbraak van 
C OVID-19 tussen de 15 en 20 procent. Indien ook de overstap naar een andere opleiding wordt meegerekend ligt 
dit percentage hoger, namelijk tussen de 28 en 41 procent tussen 2006 en 2019 (Monitor beleidsmaatregelen 
2020-2021, pagina 177, figuur 7.5). 
 W13930.K-2 5 

 
Voor aspirant-pabo-studenten geldt dat de toetsen die zij moeten maken om te kunnen 
voldoen aan de bijzondere nadere vooropleidingseisen naar verwachting doorgang zullen 
vinden. Slechts in de gevallen dat vanwege COVID-19 de toetsen geen doorgang kunnen 
vinden of dat een aspirant-student niet in de gelegenheid is deel te nemen aan de 
toetsen vanwege het samenvallen met eindexamens, kan het instellingsbestuur 
9
gebruikmaken van de met deze wet geregelde bevoegdheid. 
 
De regering is voornemens om met ingang van het studiejaar 2022-2023 middels 
experimenteerregelgeving een mogelijkheid te creëren voor instellingen om studenten 
toe te laten die bij aanvang van de opleiding nog niet voldoen aan de bijzondere nadere 
10
vooropleidingseisen. In het geval dat de toetsen gewoon kunnen worden afgenomen, 
maar een student de toetsen niet met goed gevolg aflegt, kan op het moment dat het 
experiment tijdig inwerking treedt en de instelling deelneemt aan het experiment de 
student toch worden toegelaten tot de opleiding, onder de in genoemde regelgeving 
neergelegde voorwaarden. 
 
Overigens dient te worden opgemerkt dat indien een aspirant-pabo-student nog niet in 
het bezit is van het diploma van het toeleverend onderwijs (bijvoorbeeld een mbo-
diploma) en wanneer dit te relateren is aan COVID-19 en de daarmee gepaard gaande 
maatregelen, voor dat deel de instelling ook gewoon de ruimte heeft om de aspirant-
pabo-student toe te laten. In die zin zou de toepassing van de onderhavige wet en de 
experimenteerregelgeving samen kunnen lopen.  
 
Voor eindexamenleerlingen in het voortgezet onderwijs (vo) in Nederland en Caribisch 
Nederland geldt dat de centrale eindexamens dit jaar – gelijk aan vorig jaar - met de 
nodige aanpassingen doorgang zullen vinden. Dit betekent dat eindexamenleerlingen 
tijdig over een diploma kunnen beschikken waarmee zij kunnen doorstromen naar 
bacheloropleidingen of associate degree-opleidingen. Om die reden houdt een eventuele 
studievertraging van deze leerlingen geen verband met COVID-19. De met dit 
wetsvoorstel geregelde bevoegdheid tot inschrijving, heeft derhalve geen betrekking op 
leerlingen uit het voortgezet onderwijs. Scholieren in Sint Eustatius en Saba kunnen ook 
examens afleggen waar Caribbean Examinations Council (CXC) verantwoordelijk is voor 
de afname en correctie. De ervaring leert dat het ten gevolge van COVID-19 niet in alle 
gevallen mogelijk is de CXC-diploma’s tijdig af te geven, terwijl de examens wel tijdig 
worden afgenomen. Om deze reden strekt de bevoegdheid om studenten in te schrijven 
die nog niet aan alle vooropleidingseisen voldoen zich wel uit tot aspirant-studenten die 
ten gevolge van COVID-19 niet tijdig over een CXC-diploma beschikken.  
 
De staatsexamens vo worden volgens het reguliere rooster afgenomen. Hetgeen 
betekent dat deze studenten tijdig over een diploma kunnen beschikken. De met dit 
wetsvoorstel geregelde bevoegdheid tot inschrijving heeft derhalve geen betrekking op 
deze leerlingen.  
 
Aangezien de verwachte afnamecapaciteit van de staatsexamens Nederlands als tweede 
taal (Nt2) - in tegenstelling tot afgelopen jaar – voldoende is, geldt voor 
(aspirant-)studenten die niet tijdig het staatsexamen Nt2 hebben afgelegd dat zij in 
beginsel niet binnen de reikwijdte van dit voorstel vallen.  
 
Internationale studenten 
Onder internationale studenten vallen onder andere de studenten uit de landen die partij 
zijn bij het Verdrag inzake de erkenning van kwalificaties betreffende hoger onderwijs in 
de Europese regio. Voor zover deze studenten willen instromen in een bacheloropleiding 
in Nederland, is in de artikelen 7.28 en 7.30d van de WHW geregeld dat deze studenten 
                                                 
9
 In voorkomende gevallen kunnen de eindexamens vanwege de spreiding ervan in verband met C OV ID-19 dit 
jaar samenvallen met een van de kansen om de pabo-toets te maken.  
10
 Kamerstukken II 2021/22, 27923, nr. 438. 
 W13930.K-2 7 

 
Instellingen kunnen ook voor de desbetreffende opleidingen bepalen welke informatie 
van de student - zowel de Nederlandse als de internationale student - nodig is om deze 
beoordeling goed te kunnen maken. Bij ministeriële regeling worden nadere regels 
gesteld over de voorwaarden voor inschrijving en de onderwerpen waar het gevoerde 
beleid van de instellingen betrekking op moet hebben. De regeling zal gelijkluidend zijn 
aan het studiejaar 2021-2022. 
 
2.5. Termijn om alsnog aan vooropleidings- en toelatingseisen te voldoen 
Dit wetsvoorstel regelt dat de studenten die worden ingeschreven terwijl zij bij 
inschrijving nog niet hebben voldaan aan alle vooropleidings- of toelatingseisen, een 
bepaalde periode krijgen om alsnog te voldoen aan deze eisen. De student blijft 
ingeschreven staan indien hij tijdig aan deze eisen voldoet. De instelling moet de 
studenten uitschrijven die niet tijdig aan de eisen voldoen.  
 
Instroom associate degree-, bachelor- en masteropleiding per 1 september 2022 
Studenten die per 1 september 2022 worden ingeschreven terwijl zij nog niet aan alle 
vooropleidingseisen voldoen, krijgen tot 1 januari 2023 de tijd om alsnog aan de 
vooropleidingseisen te voldoen. Dit betreft studenten die worden ingeschreven voor een 
associate degree-opleiding en een bacheloropleiding.  
 
Voor studenten die worden ingeschreven voor een masteropleiding per 1 september 
2022 terwijl zij nog niet aan de toelatingseisen hebben voldaan, geldt dat de instelling 
zelf bepaalt vóór welke datum de student alsnog aan de reguliere toelatingseisen moet 
hebben voldaan. Deze datum ligt echter niet eerder dan 1 januari 2023 en niet later dan 
1 september 2023. Studenten kunnen zo ook later in het studiejaar, na 1 januari 2023, 
de vakken of tentamens van de bacheloropleiding inhalen. Hiervoor is gekozen, omdat 
het organisatie- en roostertechnisch gunstiger kan zijn voor zowel de opleiding als de 
student. Op deze wijze krijgt de student voldoende tijd alsnog aan de eisen te voldoen, 
zonder dat de situatie wordt gecreëerd dat een student zijn masterdiploma eerder kan 
behalen dan zijn bachelordiploma. 
 
Instellingen wordt de ruimte geboden zelf invulling te geven aan de bevoegdheid om 
studenten in te schrijven die nog niet aan alle toelatingseisen voldoen op een manier die 
het best past bij specifieke kenmerken van de overgang van bachelor naar master in het 
hbo en het wo. In het Servicedocument Hoger Onderwijs worden hierover nadere 
afspraken vastgelegd. De hogescholen hanteren voor de toelating tot de hbo-
master dezelfde termijn als voor studenten die in de bachelor worden ingeschreven, 
namelijk 1 januari 2023. 
 
Als een student niet binnen de gestelde termijn alsnog aan de eisen voldoet, is de 
instelling verplicht de student uit te schrijven. Indien dit een individuele student 
overkomt buiten zijn of haar schuld, voorziet dit wetsvoorstel in een hardheidsclausule. 
Als toepassing van de gestelde termijn tot een onbillijkheid van overwegende aard leidt, 
kan deze termijn worden verlengd tot uiterlijk 1 september 2023. Dit voorziet in een 
termijn die kort genoeg is om het ‘normale’ systeem niet te veel te ontregelen, en lang 
genoeg om de student alsnog de mogelijkheid te geven aan de eisen te voldoen.  
 
Instroom bachelor- en masteropleiding per 1 februari 2023 
De regering verwacht dat door de terugkeer van fysiek onderwijs en de inspanning die 
instellingen leveren om coronagerelateerde studievertragingen op korte termijn aan te 
pakken, bijvoorbeeld door inzet van middelen uit het Nationaal Programma Onderwijs, 
het mogelijk zal zijn om per 1 februari 2023 met een afgeronde vooropleiding in of door 
te stromen in of naar het hoger onderwijs. Indien desondanks blijkt dat er tegen die tijd 
studenten zijn die door COVID-19 nog niet voldoen aan alle vooropleidings- of 
toelatingseisen voor een opleiding met een februari-instroom, kan het instellingsbestuur 
ook voor dat instroommoment een (aspirant-)student inschrijven die nog niet aan alle 
 W13930.K-2 9 

 
5. Gevolgen (m.u.v. financiële gevolgen) 
 
5.1 Algemeen  
Zodra een student is ingeschreven voor een opleiding in het hoger onderwijs, betekent 
19
dit dat hij recht heeft op studiefinanciering voor het volgen van een opleiding in het 
hoger onderwijs en collegegeld is verschuldigd. De student die twee inschrijvingen heeft 
aan een of twee verschillende bekostigde instellingen voor hoger onderwijs, betaalt 
collegegeld voor één inschrijving (artikel 7.48, eerste lid, WHW). Mbo-studenten die 
worden ingeschreven in het ho betalen lesgeld aan de instelling voor het mbo en zijn 
vrijgesteld voor het betalen van wettelijk collegegeld tot de hoogte van het lesgeld. De 
studenten benutten hun recht op wettelijk verlaagd collegegeld in de tijd dat zij zowel in 
het mbo als in het hbo ingeschreven staan (artikel 7.48, tweede lid, WHW). De student 
komt, bij uitschrijving voor 1 januari 2023, in het daarop volgende studiejaar in het 
hoger onderwijs niet opnieuw in aanmerking voor verlaging van het collegegeld.  
 
De student die staat ingeschreven voor zowel het beroepsonderwijs als voor een 
opleiding in het ho zal alleen nog op grond van de inschrijving in het ho 
studiefinanciering ontvangen (artikel 2.15 Wsf 2000). Hiermee vervalt het recht op de 
basisbeurs waarop de student in het beroepsonderwijs aanspraak kon maken. De 
bedragen die de student (aanvullend) kan lenen zijn hierdoor hoger. Bij de terugbetaling 
van de studieschuld komt de student vervolgens in aanmerking voor de 
terugbetaalvoorwaarden die gelden bij studiefinanciering voor hoger onderwijs.  
 
De student die voor 1 februari 2023 wordt uitgeschreven uit het hoger onderwijs kan 
aanspraak maken op de zogenaamde «1-februari-regeling». Als de student niet over 
datzelfde jaar opnieuw studiefinanciering krijgt toegekend als ho-student, dan hoeven de 
prestatiebeurs hoger onderwijs en de kosten voor het studentenreisproduct niet te 
worden terugbetaald (artikel 5.10 Wsf 2000). 
 
5.2 Regeldruk 
In het kader van dit wetsvoorstel dient het instellingsbestuur de toelaatbaarheid van 
individuele studenten te beoordelen. In het kader van deze beoordeling kunnen 
bijvoorbeeld afrondingsadviezen worden opgesteld door het toeleverend onderwijs. Dit 
zal extra regeldruk meebrengen. Ook het monitoren of de student voor de gestelde 
termijn voldoet aan alle (nadere) vooropleidings- en toelatingseisen, zal enige 
administratieve lasten meebrengen voor de instelling. Deze regeldrukkosten zijn 
afhankelijk van de aantallen studenten die door COVID-19 niet tijdig aan de alle 
vooropleidings- of toelatingseisen voldoen. De aantallen studenten die dit jaar op grond 
van dit wetsvoorstel worden toegelaten alvorens zij aan alle vooropleidings- en 
toelatingseisen hebben voldaan, zijn nog onduidelijk. Over de regeldrukkosten die 
afhankelijk zijn van deze aantallen, kunnen daarom nog geen concrete uitspraken 
worden gedaan.  
 
Hoewel een deel van de regeldrukkosten nog onzeker is, zijn op voorhand wel een aantal 
regeldrukaspecten te benoemen voor de inhoudelijke naleving van dit wetsvoorstel door 
ho-instellingen. Het gaat dan om het beleid dat de instelling dient vast te leggen als 
uitwerking van dit wetsvoorstel, de plicht om studenten actief uit te schrijven als zij niet 
binnen de gestelde termijn alsnog voldoen aan de vooropleidings- en toelatingseisen en 
de afstemming die wordt gevraagd met de medezeggenschap. Voor het bekostigde 
onderwijs zou dit neerkomen op ten minste € 331.000,– volgens de Rijksbrede 
regeldrukmethodiek. Dit betreft een eerste inschatting van circa 10 uur beleid 
formuleren, 4 uur afstemming medezeggenschap, 16 uur afstemming met het 
toeleverend onderwijs, 16 uur voor het actief uitschrijven van studenten en 80 uur aan 
communicatie en begeleiding. Hierbij wordt uitgegaan van het vaste uurtarief van € 50,– 
                                                 
19
 Indien de student ook voldoet aan de overige voorwaarden voor studiefinanciering, waaronder met name de 
nationaliteitseis. 
 W13930.K-2 11 

 
De toeleverende instelling houdt rekening met een tijdige zitting van de 
examencommissie, zodat de informatie over afgeronde opleidingen tijdig in de 
onderwijsregisters is verwerkt. In de gevallen waarin uitschrijving voorgeschreven is op 
grond van dit wetsvoorstel, zal de instelling de student actief moeten uitschrijven. Ook 
dit is een handeling die beperkte aanvullende administratieve werkzaamheden vraagt 
van de instellingen.  
 
De student die staat ingeschreven voor zowel het beroepsonderwijs als voor een 
opleiding in het hoger onderwijs zal alleen nog op grond van de inschrijving in het hoger 
onderwijs studiefinanciering ontvangen (artikel 2.15 Wsf 2000). Uit het systeem van 
DUO volgt dat de student in aanmerking komt voor studiefinanciering op grond van de 
inschrijving in het hoger onderwijs. Dit vraagt geen aanpassing in het systeem.  
 
7. Toezicht en handhaving 
Onderhavig wetsvoorstel regelt de juridische kaders waarbinnen instellingen kunnen 
afwijken van de vooropleidings- en toelatingseisen in de WHW. Het instellingsbestuur 
geeft hier uitvoering aan door middel van beleid, wat zij aan de medezeggenschap 
voorlegt voor advies. De instelling legt hiermee intern verantwoording af over de wijze 
waarop zij invulling geeft aan de aan haar toegekende bevoegdheid. Het externe 
toezicht vindt plaats door de Inspectie van het Onderwijs. Indien signalen hiertoe 
aanleiding geven, zal zij toetsen in hoeverre het instellingsbestuur zich houdt aan de 
wettelijke kaders, het beleid dat de instelling zelf heeft geformuleerd en hoe dit zich 
verhoudt tot haar handelen.  
 
8. Financiële gevolgen 
 
Gevolgen voor de bekostiging en instellingen 
Een gevolg van dit wetsvoorstel is dat studenten die doorstromen vanuit het mbo naar 
het hbo, vanuit het hbo naar het wo, en binnen het hbo en wo, tijdelijk een inschrijving 
bij twee instellingen kunnen hebben. Het uitgangspunt is dat de overheid één keer 
rijksbekostiging betaalt voor de inschrijving van een student, en de student voor een 
inschrijving aan een bekostigde instelling eenmaal les-, cursus- of collegegeld betaalt. 
De geldende regel daarbij is dat de opleiding die de ‘eerste inschrijving’ heeft de 
bekostiging krijgt toegekend. Voor de studiejaren 2020-2021 en 2021-2022 is 
afgesproken dat de vervolgopleiding geregistreerd wordt als ‘eerste opleiding’ en 
daarmee de bekostiging ontvangt. Dezelfde systematiek wordt gebruik voor het 
studiejaar 2022-2023. 
 
Financiële gevolgen instellingen en uitvoeringsorganisaties 
De aan dit wetsvoorstel verbonden kosten zijn afhankelijk van de aantallen studenten 
die een beroep doen op de in dit wetsvoorstel gecreëerde mogelijkheid. Een deel van de 
instellingen zal inkomsten missen, omdat er niet dubbel bekostigd wordt. Daarnaast 
zullen instellingen kosten hebben voor de extra registratie van deze studenten. De 
inschatting is dat gemiste inkomsten en kosten voor uitvoering relatief laag zullen zijn. 
De gevolgen van de instroom van studenten in studiejaar 2022-2023 worden zichtbaar 
in de oktobertelling van 2022 en dit loopt mee in de reguliere systematiek van de 
raming van de aantallen studenten van de referentieraming 2023. 
 
9. Advies (en consultatie) 
Dit wetsvoorstel is in conceptvorm besproken met de Universiteiten van Nederland 
(UNL), Vereniging Hogescholen (VH), Nederlandse Raad voor Training en Opleiding 
(NRTO), MBO Raad en Nederlandse Federatie van Universitair Medische Centra (NFU). 
Ook is de Landelijke Commissie Gedragscode geraadpleegd. Het Interstedelijk Studenten 
Overleg (ISO), de Jongeren Organisatie Beroepsonderwijs (JOB MBO) en de Landelijke 
studentenvakbond (LSVb) zijn bij de ontwerpfase van het wetsvoorstel betrokken 
geweest.  
 W13930.K-2 13 

studentenorganisaties over hoe praktisch omgegaan zal worden met de bevoegdheid die 
met dit wetsvoorstel wordt gecreëerd.  
 
Het is uiteindelijk aan de individuele onderwijsinstelling om dit te vertalen in beleid. Op 
dit beleid heeft de medezeggenschap adviesrecht. Met dit beleid geeft de instelling aan 
hoe zij omgaat met de bevoegdheid om studenten toe te laten die ten gevolge van 
COVID-19 nog niet aan alle vooropleidings- of toelatingseisen hebben kunnen voldoen. 
De regering gaat ervan uit dat het instellingsbestuur dit beleid ook voldoende kenbaar 
zal maken, zodat de aspirant-student weet welk beleid de instelling voert.  
 
De inspectie heeft ook aandacht gevraagd voor de rechtsbescherming van de aspirant-
student in relatie tot de afspraken die in het Servicedocument worden neergelegd. Het 
aangrijpingspunt voor de aspirant-student zal zijn het hiervoor genoemde 
instellingsbeleid. Het instellingsbestuur is in beginsel gehouden om conform haar eigen 
beleid te handelen. Wanneer zij daarvan afwijkt, moet dat goed worden uitgelegd. In 
een eventuele rechtsbeschermingsprocedure kan dit dan door de student aan de orde 
worden gesteld. 
 
10. Inwerkingtreding 
De maatregel uit deze wet, dient op zeer korte termijn in werking te treden. In de 
artikelsgewijze toelichting wordt de inwerkingtredingsdatum toegelicht. Gelet op de 
spoedeisendheid waarmee de maatregelen moeten worden ingevoerd wordt afgeweken 
van het beleid van vaste verandermomenten en de minimuminvoeringstermijn. 
Bovendien heeft het voor de doelgroep (de onderwijsinstellingen en de 
aspirant-studenten) een bijzonder voordeel, namelijk op een zo kort mogelijke termijn 
zekerheid krijgen over het inschrijvingsregime voor het studiejaar 2022-2023. 
 
II Artikelsgewijs 
 
Artikel I, onderdeel A 
Met de opzet van het voorgestelde artikel 7.37e WHW is aangesloten bij de reeds in de 
WHW bestaande regeling voor het studiejaar 2021-2022 (artikel 7.37d WHW). Ten 
opzichte van artikel 7.37d WHW zijn geen inhoudelijke wijzigingen aangebracht. Wel is 
een redactionele wijziging aangebracht. In de nieuwe bepaling is verduidelijkt dat slechts 
afgeweken wordt van de vooropleidings- en toelatingseisen, door alleen af te wijken van 
de volzin voor de eerste komma van artikel 7.37 WHW. Daarmee is verduidelijkt dat 
deze afwijking onverminderd het bepaalde in artikel 7.8b, vijfde lid en 7.31a tot en met 
7.31d WHW is.  
 
Gelet op het feit dat artikel 7.37e zal zijn uitgewerkt na afloop van het studiejaar 2022-
2023 is in het achtste lid geregeld dat de bepaling per 1 september 2023 vervalt. 
 
Artikel I, onderdeel B 
De bepaling die thans is opgenomen in artikel 117 van de Wet voortgezet onderwijs BES 
wordt met de Wet voortgezet onderwijs 2020 overgeheveld naar artikel 2.86 van 
laatstgenoemde wet. Om die reden wordt met artikel I, onderdeel B, de verwijzing naar 
de Wet voortgezet onderwijs BES, zowel in artikel 7.37d als in artikel 7.37e, vervangen 
door een verwijzing naar de Wet voortgezet onderwijs 2020, die op 1 augustus 2022 
inwerking treedt.  
 
Artikel II Inwerkingtredingsbepaling 
Hieronder wordt per onderdeel ingegaan op de voorziene wijze van inwerkingtreding 
  
Artikel I, onderdeel A, treedt in werking met ingang van de dag nadat de wet in het 
Staatsblad is geplaatst. Hiermee wordt op een zo kort mogelijke termijn voorzien in een 
bevoegdheid voor het instellingsbestuur om aspirant-studenten die ten gevolge van 
 W13930.K-2 15 

