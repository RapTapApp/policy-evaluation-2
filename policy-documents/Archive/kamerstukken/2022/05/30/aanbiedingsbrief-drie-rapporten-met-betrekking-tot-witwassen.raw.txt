> Retouradres Postbus 20201 2500 EE  Den Haag 
Directie Financiële 
Markten
Voorzitter van de Tweede Kamer der Staten Generaal
Korte Voorhout 7
Postbus 20018
2511 CW  Den Haag
2500 EA Den Haag
Postbus 20201
2500 EE  Den Haag
www.rijksoverheid.nl
Ons kenmerk
2022-0000149247
Uw brief (kenmerk)
Datum 30 mei 2022
Betreft Aanbieding drie rapporten met betrekking tot witwassen
Geachte voorzitter, 
Met deze brief informeren wij uw Kamer over relevante ontwikkelingen rond de 
aanpak van witwassen en terrorismefinanciering. Het betreft de uitkomsten van 
drie onderzoeken: 
- een analyse door Ecorys van de te verwachten effecten van een mogelijke 
1
vestiging in Nederland van een nieuw Europese AML/CFT agentschap, 
beter bekend onder de naam Anti-Money Laundering Authority (AMLA); 
- een rapport van EY dat ingaat op de uitvoerbaarheid van een aantal 
2
artikelen uit de implementatiewet van de vierde anti-witwasrichtlijn ; en  
- het rapport van het WODC dat een geactualiseerde National Risk 
Assessment witwassen en terrorismefinanciering met betrekking tot de 
BES-eilanden bevat.  
Hieronder zullen wij de inhoud van deze rapporten kort bespreken en voorzien 
van een eerste appreciatie. De resultaten van de laatste twee rapporten zullen 
daarnaast worden meegenomen bij de integrale opvolging van meerdere 
3 4
rapporten, zoals aangekondigd in onze brieven van 30 maart en 25 april 2022 .   
 
Analyse van de te verwachten effecten van een mogelijke vestiging van 
AMLA in Nederland  
 
Aanleiding 
Onderdeel van een pakket wetgevende voorstellen van de Europese Commissie is 
5
de Verordening ter oprichting van een Europese anti-witwasautoriteit AMLA. 
AMLA gaat zich bezighouden met het voorkomen en bestrijden van het witwassen 
van geld en financieren van terrorisme. Eén onderdeel van AMLA bestaat uit een 
nieuwe Europese toezichthouder met een focus op (in)direct toezicht op financiële 
instellingen en het andere onderdeel is een coördinatie- en 
 
1
 Anti-Money Laundering/Combating Financing of Terrorism. 
2
 Stb. 2018, nr. 239. 
3
 Kamerstukken II 2020/21, 31477, nr. 73. 
4
 Kamerstukken II 2020/21, 29 911, nr. 348.  
5
 Kamerstukken II 2018/19, 22112, nr. 3203. 
Pagina 1 van 1

Onderzoek EY ter evaluatie van specifieke aspecten van de Nederlandse 
Directie Financiële 
Markten
implementatiewet vierde anti-witwasrichtlijn 
 
Ons kenmerk
Aanleiding 
2022-0000149247
Tijdens de mondelinge behandeling van de implementatiewet vierde anti-
witwasrichtlijn in de Eerste Kamer verzochten enkele leden om bepaalde 
onderdelen of aspecten van deze implementatiewet te evalueren. Het gaat om: 
de uitvoerbaarheid van de wet door instellingen, met name de kleinere 
instellingen, en de invloed van de wet op cliëntacceptatie, in bijzonder politiek 
7
prominente personen (hierna: PEP’s). Toegezegd is toen om de 
implementatiewet breed te evalueren, met bijzondere aandacht voor de 
bovengenoemde aspecten.  
 
Met betrekking tot de aspecten waarvoor in de Eerste Kamer specifiek aandacht 
werd gevraagd, is een extern onderzoek uitgezet bij EY. Het rapport dat EY heeft 
opgesteld naar aanleiding van dit onderzoek is bij deze brief gevoegd.  
 
In de vierde anti-witwasrichtlijn is opgenomen dat de Europese Commissie 
uiterlijk 26 juni 2019 op grond van artikel 65 van de richtlijn een evaluatie 
verricht over de werking van de richtlijn. Hierbij wordt in elke lidstaat afzonderlijk 
onderzoek gedaan, hetgeen leidt tot een trendrapport. Het was onze intentie om 
de Kamers de evaluatie van de Europese Commissie en het nationale onderzoek 
van EY gelijktijdig aan te bieden, aangezien zij beide onderdeel zijn van de 
toegezegde brede evaluatie van dezelfde Europese richtlijn. Het is echter 
inmiddels duidelijk geworden dat de evaluatie van de Europese Commissie – die 
al een aantal keer eerder was uitgesteld en tot voor kort nog dit voorjaar werd 
verwacht – pas eind dit jaar zal verschijnen. Wij wachten deze evaluatie daarom 
niet langer af en zenden uw Kamer nu het onderzoek van EY met onze eerste 
appreciatie.  
 
Doel en opzet onderzoek 
Het onderzoek van EY heeft tot doel te onderzoeken in hoeverre de nieuwe 
verplichtingen uit de implementatiewet van de vierde anti-witwasrichtlijn 
uitvoerbaar en effectief zijn. Om het toetsingscriterium uitvoerbaarheid te 
onderzoeken is gekozen instellingen te laten aangeven in hoeverre zij in staat zijn 
geweest om de verplichtingen te realiseren en in hoeverre zij beschikken over de 
benodigde middelen om deze te realiseren. De effectiviteit is onderzocht door 
instellingen te vragen in hoeverre de uitvoering van de verplichtingen 
daadwerkelijk leidt tot het vaststellen van risico’s bij het cliëntenonderzoek en tot 
het bijdragen aan het melden van ongebruikelijke transacties aan de FIU-
Nederland. Dat zijn immers twee belangrijke kernverplichtingen van de 
poortwachtersfunctie.  
 
Het onderzoek van EY heeft betrekking op ervaringen van Wwft-instellingen zelf. 
Het onderzoek berust hoofdzakelijk op een enquête gedaan onder een 
representatieve groep Wwft-instellingen. Deze enquête is verrijkt met diepte-
interviews voor de nadere inkleuring van de enquêteresultaten. Daarnaast zijn er 
diepte-interviews afgenomen met PEP’s over hun persoonlijke ervaringen.  
 
 
7
 Kamerstukken I 2018/19, 34808, nr K.  
Pagina 1 van 1

Verscherpt cliëntenonderzoek  
Directie Financiële 
Markten
Voor het verscherpt cliëntenonderzoek is het beeld zeer wisselend en zijn de 
resultaten diffuus. Instellingen zijn verdeeld over de vraag of het verscherpt 
Ons kenmerk
cliëntenonderzoek bijdraagt aan het constateren van risico’s, het vaker 
2022-0000149247
vaststellen van hoog risico cliënten of het melden van ongebruikelijke transacties. 
Daarbij zijn banken voor het merendeel positief en de andere instellingen 
negatief. Uit de interviews blijkt dat met name de kleine instellingen in de praktijk 
terugvallen op een persoonlijke inschatting en wel extra maatregelen nemen, 
maar deze niet officieel vastleggen en niet met zekerheid kunnen zeggen dat 
daarmee voldaan wordt aan de vereisten voor verscherpt cliëntenonderzoek. 
 
PEP-ervaring instellingen 
De verplichting om op PEP’s verscherpt cliëntenonderzoek toe te passen wordt 
over het geheel genomen negatief ervaren. Het vaststellen dat een persoon als 
PEP kwalificeert is voor de meeste instellingen nog redelijk uitvoerbaar, maar het 
vervolgens toepassen van het verscherpt cliëntenonderzoek wordt 
disproportioneel genoemd. De instellingen geven in de interviews aan dat 
onduidelijk is hoe ver de maatregelen moeten strekken. De instellingen zijn dan 
ook voor het merendeel niet positief over de effectiviteit van de verplichting om 
verscherpt cliëntenonderzoek toe te passen op PEP’s. Bijna de helft is ofwel 
negatief, ofwel neutraal. De instellingen geven hierbij aan dat de inspanning voor 
PEP’s te hoog is en dat zij het idee hebben dat dit weinig oplevert. Daarbij valt op 
dat instellingen aangeven soms te merken dat PEP’s terughoudend zijn bij het 
aanleveren van aanvullende informatie. 
 
Persoonlijke ervaring PEP’s  
Daarnaast zijn er ten behoeve van onderzoek tevens interviews afgenomen met 
binnenlandse PEP’s zelf. Uit deze interviews komt eenzelfde beeld naar voren. De 
geïnterviewden erkennen het belang van het voorkomen van witwassen en het 
financieren van terrorisme, maar vinden de maatregelen voor binnenlandse PEP’s 
disproportioneel. De geïnterviewden geven aan dat zij meermaals zijn verzocht 
een veelheid aan (persoonlijke) informatie aan te leveren bij instellingen, terwijl 
zij ervan overtuigd zijn dat hun PEP-status niet tot meer risico’s leidt. Voorts blijkt 
uit de interviews dat PEP’s ervaren dat instellingen niet op dezelfde manier met 
hen omgaan. PEP’s geven aan dat de intensiteit van het onderzoek bij instellingen 
zeer uiteenloopt en dat in sommige gevallen de relatie is beëindigd. 
 
Uitwerking begrip UBO 
Uit de vragenlijst blijkt in het algemeen dat het vaststellen van de UBO geen 
problemen oplevert en dat de meerderheid van de instellingen aangeeft dat de 
uitwerking bijdraagt aan het vaststellen van de UBO’s. Ook hier geldt dat 
beroepsgroepen minder positief zijn dan de grotere instellingen. Uit de interviews 
blijkt dat het vaststellen van de UBO toch vaak als bewerkelijk wordt ervaren. 
Hierbij wordt aangetekend dat kleinere instellingen vaker het vaststellen van de 
UBO niet in de bedrijfsvoering hebben verankerd. Dit kan ermee te maken 
hebben dat deze instellingen voor het merendeel particuliere klanten bedienen en 
daarom voor de meeste zakelijke relaties geen UBO hoeven vast te stellen.  
 
Uitvoerbaarheid  
Het algemene beeld is dat instellingen, groot en klein, beschikken over voldoende 
financiële middelen, personeel en kennis om de verplichtingen uit de Wwft uit te 
Pagina 1 van 1

betrokkenen kunnen kijken of gerichte maatregelen de problemen deels kunnen 
Directie Financiële 
Markten
wegnemen. Ook brengt Nederland de praktische gevolgen van deze verplichting 
voor Wwft-instellingen en binnenlandse PEP’s zelf onder de aandacht bij de 
Ons kenmerk
lopende Europese onderhandelingen. Hierbij is opgemerkt dat de huidige EU-
2022-0000149247
wetgeving om zowel buitenlandse als binnenlandse PEPs te onderwerpen aan 
verscherpt cliëntenonderzoek in de voorstellen op dezelfde manier terugkomt.  
 
Geactualiseerde NRA witwassen en terrorismefinanciering BES-eilanden 
 
Aanleiding 
De aanpak van witwassen en terrorismefinanciering gaat uit van een 
risicogebaseerde benadering. Dat houdt in dat wetgeving, beleid en uitvoering 
erop gericht zijn om de belangrijkste risico's, die door betrokken publieke en 
private partijen gezamenlijk zijn geïdentificeerd, op effectieve en gezamenlijke 
wijze aan te pakken. Het is dan ook van cruciaal belang dat de risico’s periodiek 
tegen het licht worden gehouden en dat wordt bezien of deze voldoende worden 
gemitigeerd door het bestaande beleidsinstrumentarium. In 2017 heeft het 
Wetenschappelijk Onderzoek- en Documentatiecentrum (WODC) de eerste 
National Risk Assessment (NRA) witwassen en terrorismefinanciering BES-
eilanden opgesteld. Als bijlage treft uw Kamer de geactualiseerde versie van de 
NRA witwassen en terrorismefinanciering BES-eilanden aan. 
 
Uitkomsten 
Witwassen via de vastgoed-/onroerendgoedsector is als grootste witwasrisico op 
de BES-eilanden geïdentificeerd. Andere witwasrisico’s die voor alle drie de 
eilanden naar voren kwamen, zijn witwassen via: ondergronds bankieren inclusief 
onvergunde geldtransactiekantoren; het fysiek (ver)plaatsen van contant geld via 
de zee en/of lucht; en vergunde banken. Alleen voor Bonaire zijn ook nog 
witwassen via rechtsvormen, loan back constructies en het fingeren van 
bedrijfsomzet benoemd. De zeven witwasrisico’s voor Bonaire kennen een 
spreiding van 19 tot en met 35, op een schaal van 0 tot en met 100. Het WODC 
geeft aan dat de resterende witwasrisico’s daarmee niet heel hoog uitkomen. 
Verder wordt witwassen via vergunde banken (veel) lager ingeschat dan de 
andere grootste witwasrisico’s voor Bonaire vanwege een relatief hoge 
weerbaarheid van het beleidsinstrumentarium.  
 
Appreciatie  
Ten aanzien van het grootste geïndiceerde witwasrisico in de vastgoed- en 
onroerendgoedsector merken wij op dat maatregelen zijn getroffen, die bijdragen 
aan het reduceren van dat specifieke risico. Zo is op 1 juli 2021 de wijziging van 
de Wet ter voorkoming van witwassen en financieren van terrorisme (Wwft) BES 
in werking getreden. De reikwijdte van de Wwft BES is toen uitgebreid met 
handelaren in bouwmaterialen. Deze zijn sinds die datum verplicht 
cliëntenonderzoek te verrichten en ongebruikelijke transacties te melden bij de 
Financial Intelligence Unit (FIU) Nederland, bij contante betalingen boven de 
grens van USD 11.000. Het moeten verrichten van cliëntenonderzoek en het 
melden van ongebruikelijke transacties gelden overigens al voor andere relevante 
partijen in de vastgoedketen, waaronder makelaars, notarissen, advocaten en 
banken. Publieke partijen, waaronder de Wwft-toezichthouders op de BES en de 
FIU-Nederland, werken doorlopend aan het vergroten van het witwasbewustzijn 
van onder andere deze dienstverleners. Ook is het instrumentarium voor het 
Pagina 1 van 1

koerierzendingen, onbegeleide bagage of containervracht. Tevens heeft de 
Directie Financiële 
Markten
Douane Caribisch Nederland aanvullende bevoegdheden gekregen ten aanzien 
van onbegeleide transporten van liquide middelen. Hierdoor wordt meer 
Ons kenmerk
informatie verzameld over geldtransporten en wordt de FIU-Nederland beter in 
2022-0000149247
staat gesteld patronen die verband houden met andere ongebruikelijke 
transacties te herkennen. 
 
Conclusie 
Het onderzoek van EY en de NRA BES bieden relevante aanbevelingen en 
aanknopingspunten voor een verdere aanscherping van de aanpak van 
witwassen. Zij bevestigen tevens de noodzaak van lopende initiatieven. Wij 
betrekken de resultaten ook bij de lopende onderhandelingen in de Europese Unie 
en bij onze voorstellen voor verdere verbetering van de aanpak van witwassen, 
die wij na de zomer met uw Kamer zullen delen.  
 
 
Hoogachtend, 
 
 
de minister van Financiën  
 
 
 
 
Sigrid A.M. Kaag 
 
 
de minister van Justitie en Veiligheid 
 
 
 
 
D. Yeşilgöz-Zegerius 
Pagina 1 van 1

