 
 
 
 
>Retouradres Postbus 16375 2500 BJ Den Haag  
 
Internationaal Beleid 
De voorzitter van de Tweede Kamer der Staten-Generaal 
Rijnstraat 50  
Postbus 20018 
 
Den Haag 
2500 EA  DEN HAAG 
Postbus 16375 
 
2500 BJ Den Haag 
www.rijksoverheid.nl 
 
Onze referentie 
32666606 
Bijlagen 
2 
 
Datum 30 mei 2022 
Betreft Vierlandenoverleg OCW & Studieschulden Caribische Studenten 
 
 
 
 
 
   
Sinds 2019 ontmoeten de ministers van onderwijs, cultuur en wetenschap van 
Aruba, Curaçao, Sint Maarten en Nederland elkaar tijdens het jaarlijkse 
ministeriële Vierlandenoverleg. Tijdens dit overleg maken de ministers van het 
Koninkrijk afspraken over de samenwerking op hun beleidsterreinen en bespreken 
zij de ontwikkelingen van het afgelopen jaar. Wij geven u graag meer informatie 
over het verloop van het Vierlandenoverleg en enkele besproken onderwerpen. 
Gezien de vraag van het lid Wuite tijdens het tweeminutendebat van 17 februari 
over de studieschulden van Caribische studenten zullen wij dit onderwerp 
uitvoeriger toelichten. 
 
Onder voorzitterschap van Nederland vond het overleg dit jaar plaats op 10 en 11 
maart in Den Haag. Voor Aruba waren de minister van Onderwijs en Sport, de 
heer Endy Croes, en de minister van Financiën en Cultuur, mevrouw Xiomara 
Maduro, aanwezig. Voor Curaçao en Sint Maarten waren respectievelijk de 
minister van Onderwijs, Wetenschap, Cultuur en Sport, de heer Sithree van 
Heydoorn, en de minister van Onderwijs, Cultuur, Jeugd en Sport, de heer 
Rodolphe Samuel, aanwezig. Voorafgaand aan het Vierlandenoverleg hebben de 
ministers tijdens een ontmoeting bij het ROC Mondriaan kennis gemaakt met 
Caribische studenten en vertegenwoordigers van onderwijsinstellingen uit het 
mbo, hbo & wo en van culturele instellingen als het Nationaal Archief en de 
Nederlandse Taalunie.  
 
Vierlandenoverleg OCW 
 
In het kader van het ministerieel Vierlandenoverleg vindt regelmatig op ambtelijk 
niveau, onder andere in multilaterale werkgroepen, overleg plaats om op de 
verschillende beleidsterreinen samen te werken. In het Vierlandenoverleg zijn dit 
jaar onderwerpen aan de hand van voorbereidende memo’s geagendeerd die voor 
alle vier landen actueel zijn en urgentie hebben.  
  
 Pagina 1 van 8 
 

 
 
Onze referentie 
 
32666606 
 
Regiegroep Studiesucces Caribische Studenten 
 
In december 2020 heeft de Nationale Ombudsman in het rapport «Kopzorgen van 
Caribische studenten» gewezen op een aantal belemmeringen die Caribische 
studenten ervaren in de voorbereiding op de eilanden op een vervolgstudie in 
Nederland, tijdens de studie in Nederland en na afloop van hun studie. Onlangs 
heeft de Nationale ombudsman een reconstructie van deze problematiek 
1
gepubliceerd. Om deze doorstroom te verbeteren hebben de ministers van de 
vier landen een regiegroep in het leven geroepen waarin zowel de 
onderwijspartijen als de overheden van de zes eilanden en Nederland 
 2
participeren. De voorzitter en projectleider van deze regiegroep waren op 10 
maart aanwezig om de ministers te informeren over de voortgang en de eerste 
verbetervoorstellen te presenteren waarvan Caribische studenten, die in 
september van dit jaar starten, al profijt kunnen hebben. 
 
De regiegroep heeft aan verbetervoorstellen gewerkt aan de hand van vijf 
thema’s: studiekeuze en studieloopbaanontwikkeling, studiecultuur en taal, 
ontvangst en begeleiding, integrale informatievoorziening en mobiliteit binnen het 
Koninkrijk. Hierbij is voor een gefaseerde aanpak gekozen, waarvan fase 1 is 
gepresenteerd tijdens het Vierlandenoverleg. Dit zijn voorstellen en aanpassingen 
waar instellingen binnen de eigen organisatie invulling aan kunnen geven, 
gebaseerd op 28 initiatieven die binnen één of meerdere onderwijsinstellingen al 
worden toegepast of met beperkte inzet kunnen worden ontwikkeld, waaronder 
online studiekeuzegesprekken, het aanbieden van een module 'studeren in 
Nederland', een taalspreekuur en een buddyproject. Deze verbetervoorstellen 
kunnen vanaf studiejaar 2022-2023 worden ingezet, waardoor studenten een 
verbeterde overgang naar het hoger onderwijs in Nederland ervaren. 
 
De samenwerking en uitwisseling van kennis die nu ontstaat op het gebied van 
ondersteuning van Caribische studenten zal de aanloop naar fase 2 
vergemakkelijken. Deze is gericht op complexere oplossingen waarbij 
ketenpartners in alle vier landen elkaar nodig hebben en elkaar moeten vinden en 
is voorzien vanaf studiejaar 2023-2024. Fase 3 focust op de eventuele 
aanpassingen van stelsels en optimalisatie binnen de huidige wet- en regelgeving, 
waarbij de start van implementatie gericht wordt op studiejaar 2024-2025. 
 
De ministers hebben de regiegroep gevraagd om haar taakinvulling te verbreden 
en met voorstellen te komen die niet alleen de overgang van studenten van de 
eilanden naar Nederland en de opvang en begeleiding alhier verbeteren, maar ook 
met voorstellen te komen die er zorg voor dragen dat aspirant-studenten een 
bewustere keuze kunnen maken voor een vervolgopleiding in Europees 
Nederland, op de eilanden zelf of elders. Het belang van de individuele studenten 
staat hierin voorop. 
  
                                                 
1
 https://www.nationaleombudsman.nl/de-nationale-ombudsman-in-actie-voor-caribische-studenten 
2
 Detail 2021D32340 | Tweede Kamer der Staten-Generaal 
 
 Pagina 3 van 8 
 

 
 
Onze referentie 
Doorlichting 
32666606 
 
De doorlichting van het onderwijs op Aruba, Curaçao en Sint Maarten in het kader 
van de landspakketten, uitgevoerd door de inspecties van de Caribische landen in 
samenwerking met de Nederlandse Inspectie van het Onderwijs stond ter 
bespreking op de agenda. Aangezien de doorlichtingen nog niet zijn afgerond is 
gesproken over het verdere proces met het oog op de onderlinge samenwerking. 
Het bepalen van de prioritering bij het uitwerken van de hervormingen vormt 
daarbij een belangrijke stap in het proces. De ministers hebben gesproken over 
hoe de landen elkaar tot steun kunnen zijn tijdens dit proces en hebben 
toegezegd dit tijdens het volgende Vierlandenoverleg te bespreken. 
 
DUCARP 
 
Sinds 2012 zorgt de Nederlandse organisatie voor Wetenschappelijk Onderzoek 
(NWO) voor maatwerk voor de Caribische eilanden van het Koninkrijk in de 
uitvoering van het beleid voor onderzoek en wetenschap. Met het einde van de 
huidige periode van het Programma Caribisch Onderzoek is in opdracht van NWO 
het adviesrapport ‘Dutch Caribbean Research Platform (DUCARP); Naar een 
duurzame versterking van het kennissysteem in het Caribisch deel van het 
 3
Koninkrijk der Nederlanden’ opgesteld. Om het kennis- en onderzoeksysteem in 
de Caribische delen van het Koninkrijk structureel te versterken en de uitvoering 
van het Nederlandse onderzoeks- en wetenschapsbeleid in het Caribisch deel van 
het Koninkrijk in de toekomst verder te ontwikkelen adviseert het rapport om het 
Dutch Caribbean Research Platform (DUCARP) op te zetten, een 
netwerkorganisatie met ankerpunten op alle zes de eilanden, waarvan er één als 
coördinerend centrum opereert. 
 
Tijdens het Vierlandenoverleg hebben de ministers het belang van samenwerking 
op het gebied van wetenschappelijk onderzoek erkend en hun commitment 
toegezegd voor de verdere implementatie van DUCARP. NWO zal verder in 
gesprek gaan met stakeholders op de verschillende eilanden om te verkennen hoe 
DUCARP daar het beste vorm zou kunnen krijgen. De begeleidende brief aan Uw 
Kamer voorzag een inhoudelijke reactie op het adviesrapport voor eind 2021, na 
afstemming tussen de ministers tijdens het Vierlandenoverleg dat aanvankelijk in 
december 2021 zou plaatsvinden. Nu de ministers tijdens het Vierlandenoverleg 
afspraken hebben gemaakt over het rapport, zal de aankomende periode worden 
benut om met het uitgesproken commitment de mogelijke vormgeving van 
DUCARP te verkennen. Hiervoor is meer afstemming nodig, ook met de Caribische 
eilanden. Uw Kamer zal daarom in het najaar een uitgebreidere inhoudelijke 
reactie ontvangen, waarin de vervolgstappen worden geschetst om onderzoek 
voor, op en met het Caribisch deel van het Koninkrijk te stimuleren. 
  
                                                 
3
 https://www.rijksoverheid.nl/documenten/kamerstukken/2021/06/16/aanbieding-adviesrapport-dutch-
caribbean-research-platform  
 
 Pagina 5 van 8 
 

 
 
Onze referentie 
 
32666606 
De verwachting is dat veel debiteuren die woonachtig zijn in Aruba, Curaçao, Sint 
Maarten en Caribisch Nederland een lagere aflossingstermijn bij DUO zouden 
krijgen of zelfs helemaal niet zouden hoeven terug te betalen op basis van hun 
inkomen. Daarom zet DUO er ook vol op in om mensen te informeren en te 
stimuleren om de draagkrachtberekening aan te vragen. Zo stuurt DUO brieven 
en e-mails met informatie naar de bekende adressen en zijn er speciale pagina’s 
op internet (zoals duo.nl/antillen of campagnepagina duo.nl/bezoekantillen) en 
sociale media ingericht om in contact te komen met deze Caribische oud-
studenten.  
 
Ook bezoekt DUO geregeld het Caribisch gebied om in contact te komen met 
debiteuren, maar ook om voorlichting te geven aan aankomende studenten. Zo 
worden er lokaal voorlichtingsbijeenkomsten georganiseerd en wordt er een 
tijdelijk Servicekantoor geopend op de eilanden. De bezoeken van DUO worden 
uitgebreid aangekondigd in de lokale media, op sociale media en waar mogelijk 
persoonlijk middels mail of brief. Bovendien worden er jaarlijks webinars 
georganiseerd voor aankomende en oud-studenten in het Caribisch gebied. Deze 
webinars zijn in het Nederlands en ondertiteld in het Engels.  
 
Caribische klanten kunnen daarnaast op bepaalde momenten per week 
videobellen met DUO. Ook is chatten mogelijk, waarbij rekening wordt gehouden 
met het tijdsverschil. Ook kunnen deze klanten aangeven graag gebeld te 
worden, waardoor zij een medewerker van DUO kunnen spreken, zonder hoge 
belkosten te maken. Uiteraard is het ook mogelijk om per e-mail contact op te 
nemen met DUO, waarvoor een speciaal e-mailadres in het leven is geroepen. 
Gedurende de coronapandemie hebben de overdrachten van achterstallige 
studieschulden aan deurwaarders een periode stil gelegen. Dat gold ook voor het 
Caribisch deel van het Koninkrijk. Toen deze overdrachten weer werden opgestart 
in het najaar van 2021 heeft DUO alle debiteuren in Curaçao, Aruba en Sint 
Maarten met een betalingsachterstand aangeschreven met het aanbod voor een 
gesprek en/of een betalingsregeling. Slechts 24,3% is op dit aanbod ingegaan. 
Onlangs zijn deze uitnodigingen ook verstuurd naar debiteuren in Caribisch 
Nederland. 
 
Het lid Wuite van uw Kamer vroeg tevens om te reflecteren op mogelijkheden om 
de studieschulden te verlagen. DUO is reeds actief in de voorlichting aan 
studenten en richt zich daarbij ook specifiek op het informeren van (oud-
)studenten uit het Caribisch gebied, zoals eerder in deze brief ook is aangegeven. 
De debiteur kan de studieschuld ook lokaal aflossen op een van de Caribische 
bankrekeningen van DUO, zodat de bankkosten die de lokale banken in rekening 
brengen voor de oud-studenten zo laag mogelijk blijven. 
 
Studenten die gebruik maken van studiefinancieringsrechten krijgen daar ook de 
bijbehorende plichten bij. Dat geldt voor alle studenten die daar gebruik van 
maken – of ze nu uit Europees Nederland, Curaçao of Frankrijk komen. Ik vind 
het dan ook niet fair om de schulden van een specifieke groep (oud-)studenten te 
verlagen, mede gelet op het feit dat er (nog) niet volledig gebruik wordt gemaakt 
van de sociale voorzieningen die het studiefinancieringsstelsel kent.  
  
 
 Pagina 7 van 8 
 

