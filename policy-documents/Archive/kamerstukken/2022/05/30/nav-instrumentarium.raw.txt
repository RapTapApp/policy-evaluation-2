TWEEDE KAMER DER STATEN-GENERAAL 
 
Vergaderjaar 2021/22 
 
 
35 920 Wijziging van een aantal onderwijswetten in verband met onder andere de 
uitbreiding van het bestuurlijk handhavingsinstrumentarium (Wet uitbreiding 
bestuurlijk instrumentarium onderwijs) 
 
 
Nr. xxx Nota naar aanleiding van het verslag 
 
 
Ontvangen 
 
De regering dankt de vaste commissie voor Onderwijs, Cultuur en Wetenschap voor de 
schriftelijke inbreng bij het voorstel van wet tot wijziging van een aantal onderwijswetten 
in verband met onder andere de uitbreiding van het bestuurlijk 
handhavingsinstrumentarium (Wet uitbreiding bestuurlijk instrumentarium onderwijs).  
 
De regering is de leden van de fracties van de VVD, D66, CDA, SP, PvdA, GroenLinks, 
ChristenUnie, SGP, BBB en BIJ1 erkentelijk voor de gemaakte opmerkingen en de 
gestelde vragen en heeft daarop in de hiernavolgende tekst gereageerd. Daarbij is zoveel 
mogelijk de volgorde van het verslag aangehouden. Waar het de leesbaarheid van de 
nota naar aanleiding van het verslag ten goede komt, is gekozen om bij de 
beantwoording vragen samen te voegen. Mede hierdoor kunnen vragen in een andere 
paragraaf beantwoord zijn dan waar deze in het verslag gesteld zijn.  
 
Deze nota naar aanleiding van het verslag wordt gegeven mede namens de Minister van 
Onderwijs, Cultuur en Wetenschap. 
 
 
Inhoudsopgave 
 
I ALGEMEEN 
1. Inleiding 
2. Aanleiding 
3. Kern van het voorstel 
3.1 Huidig instrumentarium 
3.2 Voorgestelde maatregelen voor alle sectoren, en enkele specifiek voor het funderend 
onderwijs 
3.2.1 Wanbeheer bij tekortschietende kwaliteit ook zonder gevaar voor stelsel 
3.2.2 Wanbeheer bij tekortschietende kwaliteit betreft ook de afsluiting van het 
onderwijs 
3.2.3 Interventiemogelijkheden in urgente situaties 
 ID.11157 
1 
 

Dit wetsvoorstel betreft met name de handhaving van de wettelijke deugdelijkheidseisen 
en maakt onderdeel uit van de uitwerking van de volgende opdrachten uit het 
coalitieakkoord: ‘Slecht functionerende schoolbesturen pakken we hard aan, in lijn met de 
wet uitbreiding bestuurlijk instrumentarium onderwijs’ en ‘We sturen op de kwaliteit van 
2
het onderwijs en grijpen sneller in bij scholen die onvoldoende presteren.’  
 
Laatstgenoemde opdracht wordt momenteel in samenwerking met de inspectie verder 
uitgewerkt. Uw Kamer wordt op korte termijn nader geïnformeerd. Er wordt ook gekeken 
naar andere manieren om de lat omhoog te brengen, bijvoorbeeld door een sterkere 
positionering van de schoolleider, betere ondersteuning van laag-presterende scholen of 
intensivering van het toezicht op de basiskwaliteit.  
 
1. Inleiding 
De leden van de SP-, GroenLinks- en SGP-fractie hebben de regering vragen gesteld over 
de toepasselijkheid van onderhavig wetsvoorstel op het particulier funderend onderwijs 
(niet-bekostigd onderwijs).  
 
De leden van de GroenLinks-fractie vragen in hoeverre dit nieuwe wetsvoorstel ook van 
toepassing is op particulier onderwijs. De leden van de SP-fractie vragen, na 
geconstateerd te hebben dat dit wetsvoorstel een uitbreiding van de 
handhavingsbevoegdheden van de minister ten aanzien van het bevoegd gezag van 
scholen en instellingen regelt, waarom de regering het particulier funderend onderwijs 
niet heeft meegenomen in dit wetsvoorstel. De leden van de SGP-fractie constateren dat 
de problematiek van openbare orde in het niet-bekostigde onderwijs vrijwel buiten 
beschouwing blijft, terwijl volgens deze leden artikel 23 van de Grondwet juist ook 
daarvoor het toezicht introduceerde. Waarom wordt niet gewerkt aan een duidelijker 
kader om onbekostigd onderwijs dat zich keert tegen de democratische rechtsstaat aan te 
pakken, zo vragen zij. De leden van de SGP-fractie constateren dat het parlement 
herhaaldelijk heeft gevraagd om onderzoek naar de wijze waarop het toezicht op de 
openbare orde gestalte krijgt binnen het onderwijsbestuur, ook als het gaat om het niet-
bekostigde onderwijs. Zij vragen op welke wijze dat in de voorbereiding van het 
wetsvoorstel is meegenomen. Waarom ontbreken juist op dit punt specifieke voorstellen 
om het toezicht te versterken, zo vragen zij.  
 
De leden van de SP-fractie vragen voorts in hoeverre de Minister op dit moment in het 
particulier funderend onderwijs kan ingrijpen bij (een sterk vermoeden van) wanbeheer 
en welke knelpunten de regering signaleert als het gaat om het bestuurlijk 
handhavingsinstrumentarium voor het particulier funderend onderwijs. Is zij het ermee 
eens dat ook op deze scholen wanbeheer op allerlei manieren kan voorkomen en de 
mogelijkheid tot ingrijpen tevens noodzakelijk is? Geldt de uitbreiding van maatregelen 
bij wanbeheer met betrekking tot burgerschap of veiligheid ook voor het particulier 
onderwijs? Zo nee, waarom niet, zo vragen de leden van de SP-fractie. De leden van de 
Groen Links-fractie stellen verder de vraag op welke manier in het particulier onderwijs 
                                        
2
 Coalitieakkoord 'Omzien naar elkaar, vooruitkijken naar de toekomst', p. 19. Te raadplegen via 
https://www.kabinetsformatie2021.nl/documenten/publicaties/2021/12/15/coalitieakkoord-omzien-
naar-elkaar-vooruitkijken-naar-de-toekomst 
 ID.11157 
3 
 

 
4
Voor internationale particuliere scholen geldt een ander normenkader. De 
onderwijswetgeving stelt aan deze scholen zeer beperkt eisen, omdat zij zijn opgezet 
vanuit het buitenland met een ander onderwijsprogramma. Het toezicht op deze scholen 
is in beginsel niet bij de Nederlandse inspectie belegd. De school moet een bewijs 
overleggen dat de school onder toezicht staat van een door OCW erkende internationale 
accreditatieorganisatie of van de autoriteiten van het betreffende land. Indien blijkt dat 
dit niet (meer) het geval is, dan kan de minister besluiten de school niet langer als school 
te beschouwen, waardoor de leerplicht er niet langer kan worden vervuld. De regering 
verkent momenteel of, en zo ja, op welke manier de burgerschapsopdracht op dit type 
scholen van toepassing kan worden verklaard. Uw Kamer wordt dit najaar geïnformeerd 
5
over de uitkomst van deze verkenning. 
 
De inspectie heeft een aantal keren ingegrepen bij particuliere scholen, of initiatiefnemers 
 
daartoe, maar dat is nog niet vaak nodig gebleken. De bekendste voorbeelden waren de 
besluiten die de inspectie in 2009 nam inzake De Koers in Beverwijk en De Kampanje in 
Amersfoort. Hierover is geprocedeerd tot aan de Afdeling bestuursrechtspraak van de 
Raad van State, die oordeelde dat de inspectie zich terecht op het standpunt had gesteld 
6
dat er geen sprake was van een school in de zin van de Leerplichtwet 1969.  
 
Bij besluit van 22 april 2015 heeft de staatssecretaris het verzoek van de Clonlara School 
7 8
om een aanwijzing als B4-school afgewezen. De initiatiefnemer bood een off-campus 
programma aan, en voldeed daarmee niet aan de vereisten van de Leerplichtwet 1969 en 
de WPO, waarin is bepaald dat een leerplichtig kind de school waaraan het staat 
ingeschreven ook regelmatig bezoekt en onderwijs krijgt van gekwalificeerde 
leerkrachten. 
 
De leden van de VVD-fractie lezen in het advies van de Raad van State dat de 
verplichting tot bevordering van het maatschappelijk verantwoordelijkheidsbesef 
geschrapt is uit het wetsvoorstel. Kan de regering aangeven wat precies bedoeld wordt 
met 'de verplichting tot bevordering van het maatschappelijk 
verantwoordelijkheidsbesef''? Wat is er precies geschrapt? Kan de regering verder 
onderbouwen waarom dit de uiteindelijke versie van het wetsvoorstel niet heeft gehaald, 
zo vragen de leden. 
 
De ‘verplichting tot bevordering van het maatschappelijk verantwoordelijkheidsbesef’ 
houdt in dat de instellingen en degenen die de instelling vertegenwoordigen zich ten 
minste onthouden van discriminatoire gedragingen en uitlatingen. Deze verplichting is ten 
aanzien van het hoger onderwijs (ho), opgenomen in artikel 1.3, vijfde lid, van de Wet 
hoger onderwijs en wetenschappelijk onderzoek (WHW).  
 
                                        
4
 De scholen, bedoeld in artikel 1, onderdeel b, subonderdeel 4, van de Leerplichtwet 1969. 
5
 Kamerstukken II 2020/21, 35 352, nr. 34, p. 64-65 en Kamerstukken II 2021/22 35 946, nr. 7, p. 
9. 
6
 ABRvS 15 augustus 2012, ECLI:NL:RVS:2012:BX4694.  
7
 Een school als bedoeld in artikel 1, onderdeel b, onderdeel 4, van de Leerplichtwet 1969. 
8
 ABRvS 22 februari 2017, ECLI:NL:RVS:2017:471. 
 ID.11157 
5 
 

regering van mening is dat de Raad van State en de Onderwijsraad het bij het verkeerde 
eind zouden hebben. Deze vragen tevens hoe het wetvoorstel zich verhoudt tot de 
autonomie van het bestuur. Kan vanuit de basiswaarden van de democratische 
rechtsstaat beargumenteerd worden waarom er nog niet genoeg instrumenten bestaan 
om bij ernstige en/of urgente situaties in te grijpen en te handhaven, zo vragen de leden. 
De leden van de ChristenUnie-fractie vragen voorts hoe de regering kijkt naar de kritiek 
van de Raad van State dat dit wetsvoorstel te veel gestoeld is op incidenten en dat een 
adequate probleemanalyse en evaluatie van het huidige instrumentarium ontbreken. Kan 
de regering in het geheel nog eens reflecteren op het kritische advies van de Raad van 
State en de reden dat er toch voor gekozen is om het wetsvoorstel op deze manier in te 
dienen? Deze fractie verwijst ook naar een brief van de profielorganisaties, waarin wordt 
gesteld dat een empirische analyse ontbreekt. Daarnaast vragen de leden van de 
ChristenUnie-fractie de regering om te reflecteren op dit advies van de Onderwijsraad, in 
relatie tot het voorliggende wetsvoorstel. De leden van de SGP-fractie vragen of signalen 
van de adviesorganen aanleiding voor de regering zijn om toch eens externe toetsing te 
laten verrichten van de noodzaak van het wetsvoorstel. Deze leden vragen op welke 
degelijke externe bronnen de regering zich baseert bij de stelling dat het huidige 
instrumentarium tekortschiet. Het lid van de BBB-fractie vraagt waarom de regering het 
advies van de Raad van State om het huidige instrumentarium te evalueren naast zich 
neerlegt. Het lid vraagt ook waarom het huidige instrumentarium tekortschiet. Het lid van 
de BIJ1-fractie vraagt waarom de regering voor de enkele incidenten een uitbreiding van 
de bevoegdheden van de minister per wet wil regelen. Ook vraagt dit lid of de regering 
het eens is met het uitgangspunt van de onderwijswetgeving, namelijk dat het bevoegd 
gezag in beginsel zelf in staat en bereid moet zijn om overtredingen van de 
onderwijswetgeving te herstellen. 
  
Een ieder heeft recht op goed onderwijs. Voorwaarde daarvoor is dat leerlingen zich veilig 
en vrij voelen op school. Een veilig schoolklimaat waarin alle leerlingen gelijkwaardig 
worden behandeld is een voorwaarde om tot ontwikkeling en leerprestaties te komen. Het 
voorgestelde instrumentarium draagt hieraan bij: het geeft stevige kaders voor 
deugdelijk, veilig en vrij onderwijs.  
 
Het wetsvoorstel is nadrukkelijk niet bedoeld om de autonomie van scholen en 
instellingen vergaand te beperken. Het uitgangspunt van de onderwijswetgeving is en 
blijft dat het bestuur autonomie heeft over de wijze waarop het onderwijs wordt ingericht, 
en in staat moet worden geacht om eventuele tekortkomingen zelf te herstellen. Indien 
het bestuur hiertoe echter niet in staat of bereid is, zal de minister over instrumenten 
moeten beschikken om te bewerkstelligen dat leerlingen en studenten voldoende en goed 
onderwijs, waarin zij zich vrij en veilig weten, krijgen. De vrijheid van onderwijs kan 
immers nooit een excuus zijn om het recht op onderwijs en de positie van 
onderwijsdeelnemers uit te hollen, waarvan sprake is als slecht onderwijs wordt 
aangeboden. Als dat wel gebeurt, dan moet de overheid over voldoende instrumenten 
beschikken om deze positie te beschermen. Bekeken vanuit het perspectief van de 
basiswaarden van de democratische rechtsstaat, is de inzet van deze instrumenten dus 
een methode om het recht op onderwijs van de leerlingen te beschermen. Dat recht 
wordt aangetast als zij ondermaats onderwijs krijgen, bijvoorbeeld doordat hen een 
 ID.11157 
7 
 

normconditie dan ook gewijzigd naar ‘redelijk vermoeden’. Voor een nadere 
onderbouwing verwijst de regering naar de toelichting bij de nota van wijziging. 
 
Het belang van deze maatregelen wordt ondersteund in het coalitieakkoord, dat inzet op 
het sneller en harder ingrijpen bij scholen en schoolbesturen die onvoldoende presteren, 
op het garanderen van een veilige school voor iedere leerling, en op het tegengaan van 
anti-integratief, anti-democratisch en anti-rechtrechtsstatelijk onderwijs, zo nodig door 
9
beëindiging van de bekostiging. 
 
De genoemde instrumenten zijn naar de mening van de regering het meest passende 
antwoord op situaties waarin gebleken is dat het bestuur van een school of instelling 
(ernstig) tekortschiet in de hierboven bedoelde zin. Er zijn situaties dat tekortkomingen – 
direct – worden veroorzaakt door het handelen dan wel niet-handelen van het bestuur. 
Het reguliere instrumentarium volstaat dan niet in alle gevallen, omdat daarmee niet 
dwingend kan worden voorgeschreven welke maatregelen een bevoegd gezag moet 
treffen om de overtreding en het wanbeheer tot een einde te brengen. Ook uw Kamer 
roept dan soms op dat het bestuur in het belang van de leerlingen zijn 
10
verantwoordelijkheid neemt en opstapt. Als het bestuur daar niet toe bereid is, dan kan 
een (spoed)aanwijzing gewenst zijn. De oplossing kan dan (bijvoorbeeld) gezocht worden 
in (een tijdelijke) vervanging van het bestuur. Het ligt in dat geval niet in de rede 
degenen die verantwoordelijk zijn voor de ernstige tekortkomingen te belasten met het 
herstel daarvan. Een (spoed)aanwijzing kan overigens ook verplichten tot andere 
maatregelen dan het ontslag of de schorsing van bestuurders.  
 
Gelukkig zijn er de afgelopen jaren slechts enkele incidenten geweest waarin sprake was 
van handhavingsverlegenheid, met name op de korte termijn – het sanctietraject duurde 
vooral te lang en was daarmee niet in balans met de ook in de Kamer gevoelde urgentie. 
Een aantal van die incidenten is in de memorie van toelichting beschreven. Dat er niet 
meer incidenten te noemen zijn als directe aanleiding voor het wetsvoorstel, acht de 
regering niet verwonderlijk. De aanpassing van het instrumentarium ziet immers op casus 
waarbij de hoge urgentie vooral voortkomt uit overtredingen die de 
burgerschapsopdracht of de sociale veiligheid betreffen én waarbij het bestuur niet bij 
zins of bij machte is om deze overtredingen te beëindigen. Verwachten dat dergelijke 
casus veel vaker voor zouden komen, doet geen recht aan het 
verantwoordelijkheidsbesef en de maatschappelijke worteling van bestuurders in het 
onderwijs. 
 
De conclusie van de Afdeling dat het zelden bestaan van een noodzaak om een 
handhavingsinstrument toe te passen, geen reden is om dat instrument aan het 
instrumentarium toe te voegen, deelt de regering niet. Juist in gevallen waarin er veel op 
het spel staat, bijvoorbeeld bij VMBO Maastricht, moet adequaat ingegrepen kunnen 
worden. Met de leden van de VVD-fractie kan dan ook worden opgemerkt dat het niet 
belangrijk is te tellen hoe vaak er gebruik is gemaakt van een aanwijzing of gebruik 
                                        
9
 Coalitieakkoord 'Omzien naar elkaar, vooruitkijken naar de toekomst', p. 22. Te raadplegen via 
https://www.kabinetsformatie2021.nl/documenten/publicaties/2021/12/15/coalitieakkoord-omzien-
naar-elkaar-vooruitkijken-naar-de-toekomst 
10
 Kamerstukken II 2018/19 29 614, nr. 114. 
 ID.11157 
9 
 

moet beoordelen of is voldaan aan die voorwaarden. De regering heeft het volste 
vertrouwen in het professionele en onafhankelijke oordeel van de inspectie in dit verband. 
De regering meent daarom dat het risico op de verwezenlijking van de door de leden van 
de SGP-fractie omschreven mogelijke negatieve effecten zo goed als afwezig is. 
Desalniettemin moet er altijd voor worden gewaakt dat bevoegdheden correct worden 
toegepast en dat deze niet ongeoorloofd als pressiemiddel worden ingezet.  
 
De aanwijzing ziet op situaties waarin een bekostigingssanctie niet het juiste middel is om 
verbetering te bewerkstelligen. Anders dan bij een bekostigingssanctie kan door middel 
van een (spoed)aanwijzing een specifieke, bindende opdracht aan een bevoegd gezag 
worden opgelegd. Er kunnen zich (uitzonderlijke) situaties voordoen, waarin dat nodig is. 
Er is dus geen gelijkwaardig alternatief voor de uitbreiding van de 
aanwijzingsbevoegdheid voorhanden. 
De leden van de SP-fractie vragen de regering welke alternatieven zijn overwogen om 
snelheid van optreden bij ernstige situaties door de inspectie en/of de minister te regelen 
en waarom daar niet voor gekozen is. De leden van de SGP-fractie vragen waarom het 
niet voor de hand ligt om in de situaties waarop het wetsvoorstel ziet allereerst te 
voorzien in mogelijkheden om binnen de reguliere kaders met meer spoed sancties te 
treffen, bijvoorbeeld door verkorting van termijnen.  
 
De regering onderzoekt momenteel samen met de inspectie hoe het toezicht- en 
handhavingsproces kan worden versneld. De inspectie kijkt daarbij binnen de wettelijke 
kaders scherp naar de mogelijkheid om met kortere termijnen te werken. De Beleidsregel  
financiële sancties bij bekostigde onderwijsinstellingen wordt aangepast om meer flexibel 
te kunnen opereren. Zo wordt het mogelijk om met steviger sancties in te grijpen, als dat 
nodig is. Het aanpassen van termijnen bij handhaving is echter geen volwaardig 
alternatief voor het uitbreiden van de aanwijzingsbevoegdheid. Met de (voorgestelde) 
(spoed)aanwijzing wordt het immers mogelijk om in meer gevallen een specifieke, 
bindende opdracht aan bevoegde gezagen te geven. Dat kan niet kan worden 
bewerkstelligd door verkorting van termijnen. Wel versnelt dit wetsvoorstel een aantal 
processen, waaronder de publicatietermijn voor inspectierapporten. 
 
De leden van de VVD-fractie lezen dat er in de internetconsultatie zorgen zijn geuit over 
de spoedaanwijzing, aangezien er veelal grote maatschappelijke en politieke druk speelt 
bij dergelijke besluitvorming. In hoeverre hebben de respondenten van de 
internetconsultatie ook meegenomen dat het logisch is dat er maatschappelijke druk 
meespeelt wanneer de sociale veiligheid van leerlingen in het geding komt? Deelt de 
regering de mening dat het daarom des te logischer is om snel in te kunnen grijpen, zo 
vragen de leden.  
 
De regering is, met de leden van de VVD-fractie, van mening dat er snel moet kunnen 
worden ingegrepen als de veiligheid van leerlingen ernstig in gevaar is. Dit geldt 
ongeacht de wel of niet aanwezige maatschappelijke druk. De respondenten hebben de 
maatschappelijke druk die meespeelt wanneer de sociale veiligheid van leerlingen in het 
geding komt overigens niet als overweging genoemd. Of en in hoeverre de respondenten 
 ID.11157 
11 
 

In de casus VMBO Maastricht constateerde de inspectie vlak voor de uitreiking van de 
diploma’s dat de afname van de schoolexamens ernstige gebreken vertoonde en ook dat 
op dat moment niet viel te garanderen dat de centraal examens op een deugdelijke 
manier waren afgenomen. Op dat moment stond niet vast dat het bestuur van VMBO 
Maastricht tijdig maatregelen zou treffen om de uitreiking van diploma’s door de directeur 
van de school te voorkomen. Er bestond daarmee een afhankelijkheid van de 
medewerking van het bestuur. Als het bestuur niet zou hebben meegewerkt, zou de 
minister met lege handen hebben gestaan: hij beschikt immers niet over een instrument 
om deze medewerking, door middel van een gerichte opdracht om de diploma’s niet uit te 
reiken, op korte termijn af te dwingen. 
 
In dat geval zou een onomkeerbare, hoogst onwenselijke situatie zijn ontstaan. Een 
eenmaal uitgereikt diploma kan niet door OCW of de inspectie worden ingetrokken. Het 
intrekken van diploma’s is immers een bevoegdheid van de directeur die alleen in 
specifieke omstandigheden kan worden ingezet (fraude of een, ook voor de leerling 
kenbare, evident onjuiste diploma-verlening). Niet alleen zouden de betreffende 
leerlingen in dat geval onvoldoende zijn voorbereid op het vervolgonderwijs, ook de 
waarde van het diploma in het algemeen zou daardoor onder druk komen te staan. 
 
Een reguliere aanwijzing was gezien zijn aard en de daaraan verbonden procedurele 
voorwaarden geen passend middel geweest, omdat het niet geschikt is in dit soort acute 
situaties. De procedure zou te veel tijd hebben gekost. Het in de memorie van toelichting 
omschreven proces om te komen tot een definitieve aanwijzing neemt in de praktijk 
enkele maanden in beslag.  
 
Het enige alternatief dat destijds voorhanden was, betrof de bevoegdheid om te besluiten 
dat de centrale examens (deels) opnieuw moeten worden afgenomen. In dat geval 
worden de reeds gemaakte centrale examens daartoe ongeldig verklaard. Dit was echter 
onwenselijk, wegens de grote impact die dit zou hebben gehad op de leerlingen en hun 
mogelijkheden om tijdig aan een vervolgopleiding te beginnen. Daarmee zou de 
ononderbroken leerlijn van deze leerlingen in gevaar gekomen zijn.  
 
Deze casus illustreert de noodzaak van de mogelijkheid om een spoedaanwijzing op te 
kunnen leggen en zo op korte termijn de medewerking van een bestuur in urgente 
situaties af te dwingen. 
 
De Afdeling merkte hierover op, dat er volgens de Auditdienst Rijk door de inspectie 
onvoldoende gebruik is gemaakt van het huidige instrumentarium om de problemen met 
de schoolexamens op het VMBO Maastricht tijdig te kunnen signaleren en op verbetering 
aan te dringen. De Auditdienst Rijk contateerde dat de inspectie conform de 
toezichtregels had gehandeld, maar dat er ook aanleiding was om deze regels tegen het 
11
licht te houden. In de brief over de ‘Lessen van VMBO Maastricht’ is daarom 
aangegeven dat de inspectie bij het bestuurlijk toezicht bij grote besturen extra alert zal 
                                        
11
 Kamerstukken II 2018/19, 30 079, nr. 92, blz. 8:’ De ADR stelt vast dat de inspectie in haar 
toezicht op LVO conform de toezichtregels, die hun grondslag vinden in de WOT, heeft gehandeld. De 
ADR concludeert echter ook dat de crisis bij VMBO Maastricht aanleiding geeft om de werkwijze, het 
toezicht en de regels tegen het licht te houden.’ 
 ID.11157 
13 
 

Inderdaad waren de bevindingen van de inspectie over CHL, zoals de leden van de PvdA-
fractie opmerken, niet louter negatief, zeker als rekening wordt gehouden met het feit dat 
CHL een startende school was. De inspectie constateerde echter ook tekortkomingen, 
waartegen uiteraard moet worden opgetreden met passende maatregelen. De vraag was 
welke maatregel bij de geconstateerde overtredingen paste. Uit de bevindingen van de 
inspectie kwam naar voren dat er sprake was van onrechtmatig financieel handelen door 
de directeur-bestuurder en dat er ook in strijd met de burgerschapsopdracht werd 
15
gehandeld; daarom werd een aanwijzing gegeven.  
 
Bij Avicenna was sprake van onderling wantrouwen tussen bestuur, toezichthouders, 
schoolleiding, docenten en medezeggenschapsraad. Gevolg hiervan was dat er geen dan 
wel slechts gedeeltelijk onderwijs werd verzorgd. Net als in de hierboven omschreven 
casussen ontstond hier een afhankelijkheid van de medewerking van het bestuur bij het 
treffen van maatregelen. Die medewerking kon niet als gegeven worden beschouwd, in 
dit geval mede als gevolg van het heersende conflict binnen het bestuur en de 
toezichthouders. Een regulier hersteltraject zou veel tijd in beslag hebben genomen in 
een periode waarin het onderwijs niet gegarandeerd had kunnen worden. Alleen een 
spoedaanwijzing zou de benodigde snelheid hebben kunnen bewerkstelligen. Die 
spoedaanwijzing zou dan hebben kunnen inhouden dat het bestuur moest worden 
geschorst en een interim-bestuurder moest worden aangesteld met als eerste taak te 
zorgen voor de continuïteit van het onderwijs. 
 
Uiteindelijk is ook in deze casus, na de nodige bestuurlijke druk, een oplossing tot stand 
gekomen met medewerking van het bestuur, maar hierop kon niet automatisch worden 
vertrouwd en het was ook niet mogelijk geweest om medewerking op korte termijn af te 
dwingen.  
 
De leden van de VVD-fractie vragen aan de regering om een uiteenzetting over hetgeen 
met het huidige instrumentarium zou kunnen gebeuren wanneer informele ‘aanwijzingen’ 
niet worden opgevolgd, wanneer de overtuigingskracht van de overheid onvoldoende is 
en/of de bereidwilligheid van het bevoegd gezag om mee te werken ontbreekt. 
 
Er wordt gevraagd naar het verloop van een toezichttraject onder het huidige 
instrumentarium, in de situatie waarin er afhankelijkheid van de medewerking van een 
bestuur bestaat en een ‘informele’ aanwijzing niet wordt opgevolgd.  
 
In de situatie die de leden van de VVD-fractie schetsen, kan de benodigde medewerking 
alleen worden afgedwongen door middel van een aanwijzing. Een aanwijzing behoort 
slechts tot de mogelijkheden op het moment dat wanbeheer kan worden geconstateerd. 
Naar huidig recht staat de stelseleis daar overigens vaak aan in de weg en onbreekt een 
specifieke grondslag voor een aanwijzing wegens wanbeheer met betrekking tot 
burgerschap en veiligheid. In de praktijk duurt het bovendien enige tijd voordat 
wanbeheer kan worden geconstateerd. Veelal ontstaat een vermoeden van wanbeheer 
eerst op het moment dat een bevoegd gezag niet in staat is gebleken aan een 
                                        
 
 ID.11157 
15 
 

inspectie tijdens een specifiek aanvullend onderzoek dat ook de veiligheid van leerlingen 
17
en leraren ernstig in het geding was.  
 
Na gesprekken met het bestuur concludeerde de inspectie dat het bestuur onvoldoende in 
staat was om effectief leiding te geven aan de scholen en de inspectie had er 
onvoldoende vertrouwen in dat het bestuur in staat zou zijn om verantwoordelijkheid 
voor duurzaam kwalitatief goed onderwijs op zijn scholen waar te maken. Er werd in 
gesprek tussen bestuur en de minister afgesproken dat de scholen overgedragen zouden 
worden aan een ander bestuur. In de voortgangsgesprekken met het bestuur bleek 
echter dat een voortvarende en adequate uitvoering van dit besluit uitbleef, waardoor 
 
uiteindelijk een aanwijzing werd gegeven.
 
De problematiek bij SVES heeft enkele jaren gespeeld, waarbij de periode tussen de 
constatering van de specifieke problematiek rondom de veiligheid bij EBS Timon en het 
daadwerkelijk geven van de aanwijzing meer dan een jaar betrof. In eerste instantie 
werden de constateringen van de inspectie door het bestuur bestreden en was er 
nadrukkelijk geen sprake van een constructieve houding van het bestuur. Uiteindelijk zijn 
de scholen overgedragen aan andere besturen, of gesloten. Overigens gebeurde dit nadat 
mediation had plaatsgevonden en de aanwijzing, als resultaat daarvan, ook weer was 
ingetrokken. 
 
Het geven van een aanwijzing werd in het geval van SVES bemoeilijkt door de stelseleis. 
De scholen van SVES hadden gezamenlijk circa 250 leerlingen. Bovendien ontbraken er in 
het geval van SVES gegevens over de onderwijsresultaten, omdat de scholen nog niet erg 
lang bestonden. Hoewel een overtreding van de veiligheid werd geconstateerd, was dat 
op zichzelf niet voldoende grond om tot het geven van een aanwijzing over te gaan.  
 
Met het nu voorgestelde instrumentarium zou sneller en beter onderbouwd ingegrepen 
kunnen worden. Waar nu op basis van de geconstateerde overtredingen onderzocht 
moest worden of er sprake was van wanbeheer, zou met het aangepaste instrumentarium 
en op basis van een redelijk vermoeden van wanbeheer met betrekking tot langdurige 
(zie dienaangaande de nota van wijziging, die dit begrip toevoegt aan de grond voor 
wanbeheer) of ernstige tekortschietende kwaliteit en de veiligheid, een spoedaanwijzing 
kunnen worden gegeven, waarmee de veiligheid op de basisschool Timon sneller hersteld 
zou zijn en ook de lang durende kwaliteitsproblemen zouden zijn aangepakt.   
 
In de casus van de Lotusschool constateerde de inspectie dat de school, die bij eerder 
onderzoek zeer zwak bleek, geen herstel vertoonde. Het onderwijsaanbod, zicht op 
ontwikkeling van leerlingen, het didactisch handelen, de extra ondersteuning van 
leerlingen en het pedagogisch klimaat waren onvoldoende. De school liet leerlingen toe 
met een zorgbehoefte, waaraan de school niet kon voldoen. De leerachterstanden waren 
groot en liepen verder op. De inspectie drong aan op onmiddellijke sluiting van de school. 
De bekostiging van een school kan echter alleen worden beëindigd als wordt vastgesteld 
dat de kwaliteit en de onderwijsresultaten onvoldoende zijn. Door het kleine aantal 
                                        
17
 Rapport van Bevindingen Specifiek Onderzoek naar onderwijskwaliteit, kwaliteitszorg en naleving 
wet- en regelgeving EBS Timon; vastgesteld d.d. 7 januari 2014. 
 ID.11157 
17 
 

en de verdere onderwijsloopbaan, met alle mogelijke gevolgen van dien. Daarbij kan 
bijvoorbeeld gedacht worden aan het instromen in een vervolgopleiding op een lager 
niveau dan anders mogelijk was geweest. Het is moeilijk om aan te geven hoe vaak dat 
in de afgelopen tien jaar is voorgekomen; de inspectie registreert niet wanneer de 
wettelijke handhavingsmogelijkheden tekortschieten. In ieder geval in de casus van SVES 
kan beargumenteerd worden dat de tekortschietende onderwijskwaliteit veel langer heeft 
geduurd dan onder het aangepaste instrumentarium het geval zou zijn geweest.  
 
De leden van de GroenLinks-fractie vragen ook hoe vaak wordt er ingegrepen door de 
inspectie. Hoe vaak wordt een bekostigingsmaatregel ingesteld? Ook de leden van de 
VVD-fractie vragen om een overzicht waaruit blijkt hoe vaak de inspectie in de afgelopen 
tien jaar sancties heeft ingezet en om welke sancties het dan gaat. 
 
Sinds 2016 is informatie over de inzet van sancties beschikbaar in de jaarverslagen van 
18
de inspectie. Vanaf 2016 is er op basis van deze informatie sprake van 98 door de 
inspectie opgelegde sancties in de sfeer van de bekostiging (opschorting, inhouding, 
terugvordering of bestuurlijke boetes op grond van de Leerplichtwet 1969) en 239 
waarschuwingen ter zake van de intrekking van licenties van mbo-opleidingen vanwege 
onvoldoende onderwijskwaliteit, onvoldoende examenkwaliteit of niet voldoen aan 
wettelijke vereisten.  
 
Wat de sancties in de sfeer van de bekostiging betreft: zowel in 2021 als in 2020 werden 
10 door de inspectie genomen sanctiebesluiten opgelegd. In 2019 ging het om 21 
sanctiebesluiten, in 2018 om 11 sanctiebesluiten, in 2017 om 31 sanctiebesluiten en in 
2016 om 15 sanctiebesluiten. Deze sancties werden vrijwel allemaal in het funderend 
onderwijs opgelegd en betroffen voornamelijk terugvorderingen in het kader van 
onrechtmatige verkrijging of besteding van middelen.  
 
Wat de bedoelde 239 waarschuwingen betreft heeft de minister - nadat bij 
herstelonderzoek door de inspectie bleek dat de tekortkomingen onvoldoende waren 
hersteld - van 22 opleidingen bij 11 instellingen (waarvan 5 bekostigd en 6 niet-
bekostigd) het recht op examinering (bij 20 opleidingen) dan wel het recht op het 
verzorgen van de opleiding (bij 2 opleidingen) ingetrokken. 
 
Specifiek voor het mbo vragen de leden van de VVD-fractie hoe vaak de minister in de 
afgelopen tien jaar gebruik heeft gemaakt van het intrekken van het recht om een 
bepaalde opleiding te mogen verzorgen. 
 
Vanaf 2012 heeft de minister op advies van de inspectie acht keer het recht om een 
opleiding te verzorgen ingetrokken, waarvan twee in de periode vanaf 2016 (zie boven). 
Het gaat hier om zeven opleidingen bij vijf bekostigde instellingen en één opleiding bij 
een niet-bekostigde instelling.  
 
Met betrekking tot het intrekken van het recht op examinering voor een opleiding vragen 
de leden van de GroenLinks-fractie hoe vaak het voorkomt dat niet-bekostigde mbo-
                                        
18
 Te raadplegen op de website van de inspectie. https://www.onderwijsinspectie.nl/over-ons  
 ID.11157 
19 
 

risico’s, heeft het herstelonderzoek tot het volgende geleid: 
 
 Recht op examinering ingetrokken: één opleiding bij één instelling; 
 Tekortkomingen hersteld, oordeel voldoende bij het herstelonderzoek: één 
opleiding bij één instelling; 
 Opleiding/instelling ten tijde van het herstelonderzoek opgeheven, afgebouwd of 
overgenomen door andere instelling, geen herstelonderzoek uitgevoerd: twee 
opleidingen bij twee instellingen. 
 
3. Kern van het voorstel 
3.1 Huidig instrumentarium 
De leden van de ChristenUnie-fractie vragen of de regering met een overzicht kan komen 
van het huidige beschikbare instrumentarium en het bestuurlijk instrumentarium dat met 
deze wet daaraan wordt toegevoegd, om zo helder inzichtelijk te krijgen hoe deze 
instrumenten van meerwaarde zijn. Ook de leden van de VVD-fractie vragen om een 
dergelijk overzicht, met daarbij de toevoeging welke sancties zwaarder worden naarmate 
de overtreding langer voortduurt. De leden van de CDA-fractie vragen welke 
mogelijkheden er zijn om in te grijpen bij bekostigde mbo-instellingen op het punt van 
overtredingen die worden bestreken door het voorgestelde instrument van schorsing van 
de bevoegdheid tot diplomering en examinering. 
 
Het huidige sanctie-instrumentarium in het funderend onderwijs bestaat uit: opschorting, 
inhouding en terugvordering van de bekostiging, beëindiging van de bekostiging en het 
geven van een aanwijzing. Daarnaast kan nog een bestuurlijke boete opgelegd worden op 
basis van de Leerplichtwet 1969. Dit wetsvoorstel breidt de gronden voor het geven van 
een aanwijzing uit. Kort gezegd: de ‘stelseleis’ vervalt, en langdurig tekortschietende 
19
kwaliteit , burgerschap en veiligheid worden toegevoegd). Ook de gronden voor het 
beëindigen van de bekostiging worden uitgebreid (kort gezegd: indien een aanwijzing 
met betrekking tot burgerschap of veiligheid niet wordt opgevolgd en het wanbeheer blijft 
voortbestaan). Daarnaast wordt de spoedaanwijzing ingevoerd. 
 
In het mbo kan de bekostiging worden opgeschort, ingehouden en teruggevorderd en kan 
een aanwijzing worden gegeven. Daarnaast kan ook in het mbo een bestuurlijke boete 
worden opgelegd op basis van de Leerplichtwet 1969. Verder kan bij tekortkomingen het 
recht op het aanbieden van een opleiding of het recht op examinering van een opleiding 
worden ingetrokken na een waarschuwing met bijbehorende hersteltermijn. Dit kan 
bijvoorbeeld bij onvoldoende onderwijs- of examenkwaliteit en geldt zowel voor 
bekostigde als niet-bekostigde mbo-instellingen. Met dit wetsvoorstel wordt de 
bevoegdheid tot het schorsen van de mogelijkheid om examens af te nemen of diploma’s 
uit te reiken door niet-bekostigde mbo-instellingen aan het instrumentarium toegevoegd. 
Ook wordt de mogelijkheid geïntroduceerd om een bestuurlijke boete op te leggen indien 
(onder andere), zonder daartoe gerechtigd te zijn, de suggestie wordt gewekt dat een 
erkende beroepsopleiding in de zin van de WEB wordt aangeboden. Dit wetsvoorstel 
breidt ook voor het mbo de gronden voor het geven van een aanwijzing uit (alleen de 
                                        
19
 Zie de nota van wijziging, die gelijktijdig met deze nota naar aanleiding van het verslag bij uw 
Kamer is ingediend. 
 ID.11157 
21 
 

of om een bestuurder te ontslaan. De minister kan de bekostiging ook meteen geheel 
inhouden indien het bevoegd gezag of de raad van toezicht niet voldoet aan een 
22
aanwijzing.  
 
De leden van de GroenLinks-fractie vragen wat de rol is van de medezeggenschapraad in 
het geval van aanwijzingen, ingrijpen en wanbeheer. Meer specifiek vragen zij wat de rol 
van de medezeggenschapsraad is bij een besluit of aanwijzing voor het vervangen van 
één of meer bestuurders of toezichthouders. Tevens geven zij aan dat in het wetsvoorstel 
het woord 'medezeggenschap' in zijn geheel niet voor komt, en of de regering kan 
reflecteren op de rol van de medezeggenschapsraad en andere toezichthouders binnen dit 
wetsvoorstel? 
 
Bij het geven van een aanwijzing is er formeel geen rol weggelegd voor de 
medezeggenschapsraad of intern toezichthouders. De reden daarvoor is dat de 
medezeggenschapsraad op belangrijke punten en onderwerpen die vanuit het bevoegd 
gezag geïnitieerd worden advies- of instemmingsbevoegdheden heeft, maar dat een 
aanwijzing juist een maatregel is, die evenals een herstelopdracht door de inspectie, van 
buitenaf wordt opgelegd. Daarom verhoudt een formele rol voor de 
medezeggenschapsraad of het toezichthoudend orgaan bij het opleggen van een 
aanwijzing zich niet tot het instrument van de aanwijzing. Wat echter wel mogelijk is dat 
een bevoegd gezag, juist bij het opvolgen van de aanwijzing, ook de 
medezeggenschapsraad en het toezichthoudend orgaan betrekt. Indien een aanwijzing 
inhoudt dat één of meer bestuurders of toezichthouders vervangen moeten worden, 
geldt, net als in reguliere gevallen, dat de medezeggenschapsraad een 
adviesbevoegdheid heeft bij de aanstelling of ontslag van de leden van het bestuur en bij 
de vaststelling van de competentieprofielen van de bestuurders en toezichthouders. De 
voorgestelde wijziging van het instrumentarium doet dan ook niets af aan de rechten van 
de medezeggenschapsraad, zoals die met name uit de Wet medezeggenschap op scholen 
volgen.  
 
De leden van de GroenLinks-fractie zijn benieuwd of er zicht is op het functioneren van 
raden van toezicht door de jaren heen. Hoe kan het dat zij bij misstanden of wanbeheer 
vaak niet aan de bel trekken? 
 
Allereerst kan geconstateerd worden dat, als het eenmaal op sancties aankomt, een 
situatie is ontstaan waarop het handelen van het interne toezicht geen, of onvoldoende 
effectieve invloed heeft gehad. Daarmee is niet gezegd dat raden van toezicht ‘vaak’ niet 
aan de bel trekken; er is immers geen zicht op situaties die zich niet hebben voorgedaan 
juist door wél effectief ingrijpen door de raad van toezicht.  
 
De inspectie betrekt de interne toezichthouder waar dat opportuun is in haar toezicht. De 
inspectie heeft ook thematisch onderzoek gedaan naar de governance in het mbo; het 
                                        
22
 Zie voor het voorgaande de artikelen 4, 5 en 5a van de Beleidsregel financiële sancties bij 
bekostigde onderwijsinstellingen. 
 ID.11157 
23 
 

De leden van de D66-fractie vragen op welke wijze de Kamer de controlerende taak kan 
uitvoeren bij de uitbreiding van de handhavingsbevoegdheden van de minister. 
De minister is verantwoordelijk voor het al dan niet uitoefenen van zijn bevoegdheden. 
26
De inspectie is bevoegd om binnen de grenzen van haar mandaat (namens de minister) 
sancties op te leggen. Op het moment dat de minister zelfstandig (dus niet door 
tussenkomst van de inspectie) overgaat tot het opleggen van een sanctie, wordt de 
Kamer daarover geïnformeerd. Het gaat dan bijvoorbeeld om gevallen waarin de minister 
voornemens is een aanwijzing op te leggen. Dat zal dus ook gelden voor de oplegging 
van een spoedaanwijzing. Dat stelt de Kamer in de gelegenheid de minister op zijn 
verantwoordelijkheid aan te spreken en zodoende haar controlerende taak uitoefenen.  
 
De GL-fractie vraagt de regering om te reflecteren op de rol van de gemeenteraad bij 
ernstige taakverwaarlozing door het bestuur of functioneren in strijd met de wet, in 
verhouding tot de onderdelen uit dit wetvoorstel ten aanzien van snel inzetbare 
aanwijzingsbevoegdheid voor spoedeisende gevallen door de minister. Ook de leden van 
de D66-fractie vragen hiernaar. De leden van de PvdA-fractie vragen eveneens naar de 
gevolgen van het wetsvoorstel voor het horizontaal en extern toezicht in het openbaar 
onderwijs, en wilden weten of de vergroting van de macht van centrale overheid niet de 
functie en impact van het horizontaal en extern toezicht verkleint. Zij vragen ook hoe de 
regering dit toezicht waardeert. De leden van de SGP-fractie wezen erop dat vanuit de 
bijzondere verantwoordelijkheid van de overheid reeds is voorzien in de bevoegdheid tot 
benoeming en ontslag van de leden van de raad van toezicht van openbare scholen en 
universiteit door de gemeente en door de minister. Hoe heeft de regering deze situatie 
meegewogen als het gaat om aanwijzingen die het ontslag van bestuurders en 
toezichthouders betreffen, zo vragen zij. Ook vragen zij hoe de regering de rol van de 
gemeente ziet bij misstanden, bijvoorbeeld als het gaat om ongerechtvaardigde 
verrijking. Zij vragen of het niet verstandig zou zijn dat de gemeente bij dergelijke 
misstanden aan zet is. Ook vragen zij hoe wordt voorkomen dat de overheden zelfs een 
uiteenlopende koers willen varen als het gaat om het aanpakken van misstanden? De 
leden van de SP-fractie stelden de vraag of dit wetsvoorstel de positie van de 
gemeenteraad verandert. Ook vragen zij wat de toegevoegde waarde van dit 
wetsvoorstel is, gezien de huidige rol van de gemeenteraad als het gaat om ernstige 
taakverwaarlozing door het bestuur of functioneren in strijd met de wet. Tevens vragen 
deze leden hoe de regering met dit wetsvoorstel en de mogelijkheid tot het stopzetten 
van bekostiging/opheffen van een openbare school de garantiefunctie van het openbaar 
onderwijs blijft waarborgen. Zij vragen ook hoe de regering in dat kader aankijkt tegen 
een tussenstap waarin de gemeenteraad betrokken wordt bij het opheffen van een 
openbare school, zodat die garantiefunctie behouden blijft. 
 
Gemeenten hebben een bijzondere rol en verantwoordelijkheid als het gaat om het in 
stand houden van het openbaar onderwijs. Die rol is in de loop der jaren wel veranderd. 
Waar het openbaar onderwijs vroeger direct door de gemeente in stand werd gehouden 
en de gemeenteraad ook het bevoegd gezag vormde, komt die situatie nu vrijwel niet 
meer voor. Er is sprake van verzelfstandigd openbaar onderwijs, veelal ondergebracht in 
                                        
26
 Zie artikel 3, tweede lid, van de Wet op het onderwijstoezicht. 
 ID.11157 
25 
 

De voorgestelde wijziging heeft geen invloed op (waarborging van) de garantiefunctie van 
het openbaar onderwijs. Het wetsvoorstel verandert niets aan de wijze waarop 
gemeenten en provincies dienen te handelen om deze waarborgfunctie in te vullen. Mocht 
het zover komen dat een openbare school bij wijze van sanctie wordt opgeheven, dan zal 
in overleg met de betrokken gemeente en besturen van andere scholen een passende 
oplossing worden gezocht voor de leerlingen.   
 
Tenslotte vroeg de PvdA-fractie of de vergroting van de macht van centrale overheid niet 
de functie en impact van het horizontaal en extern toezicht in het openbaar onderwijs 
verkleint. Het onderhavige wetsvoorstel zal naar de mening van de regering, alleen al 
door het feit dat het uitzonderlijke situaties betreft, naar verwachting geen impact 
hebben op de functie van het horizontaal en extern toezicht. Het horizontale, het interne 
en het externe toezicht zorgen voor versterking van het bestuur en vormen een waarborg 
voor deugdelijk onderwijs.  
 
In reactie op de door de leden van de SGP-fractie gestelde vraag hoe de regering de 
reeds bestaande bevoegdheid tot benoeming en ontslag van de leden van de raad van 
toezicht van openbare universiteiten heeft meegewogen in situaties dat het gaat om 
aanwijzingen die het ontslag van bestuurders en toezichthouders betreffen, merkt de 
regering het volgende op. Ten eerste strekt de aanwijzingsbevoegdheid zich ook naar 
huidig recht uit over het openbaar onderwijs. Het wetsvoorstel brengt daarin geen 
verandering. Ten tweede kan een aanwijzing ook een andere, minder vergaande 
maatregel dan ontslag betreffen. Een aanwijzing dient immers evenredig te zijn aan het 
doel waarvoor zij wordt gegeven. De aanwijzing werkt in dat opzicht aanvullend op de 
door de leden van de SGP-fractie genoemde bevoegdheid. Ten derde merkt de regering 
op dat in het geval dat er op basis van het onderzoek en het daarop volgende rapport van 
de inspectie in het kader van de aanwijzing grond tot ontslag van een lid van de raad van 
toezicht is gebleken, dit ook betekent dat dit voldoende grond is om op grond van de 
reeds bestaande bevoegdheid over te gaan tot ontslag van een lid van de raad van 
toezicht, omdat dan sprake zal zijn van gewichtige redenen, in de zin van artikel 9.7, 
derde lid, van de WHW. Het ligt echter voor de hand dat indien uit het inspectierapport in 
het kader van een voornemen tot aanwijzing volgt dat ontslag van een lid van de raad 
van toezicht een gepaste maatregel is, deze als grondslag voor ontslag wordt gehanteerd 
en niet de reeds bestaande bevoegdheid tot ontslag van de leden van de raad van 
toezicht van openbare universiteiten. 
 
 
3.2.1 Wanbeheer bij tekortschietende kwaliteit ook zonder gevaar voor stelsel 
3.2.2 Wanbeheer bij tekortschietende kwaliteit betreft ook de afsluiting van het 
onderwijs 
Het lid van de BIJ1-fractie vraagt de regering hoe zij het begrip wanbeheer omschrijft.  
 
Het begrip wanbeheer is limitatief omschreven in de onderwijswetgeving. Voor een 
volledige weergave daarvan zij kortheidshalve verwezen naar artikel 163b, tweede lid, 
van de Wet op het primair onderwijs. Het begrip is op soortgelijke wijze omschreven in de 
andere sectorwetgeving. De insteek van het wetsvoorstel is om dit begrip uit te breiden, 
 ID.11157 
27 
 

zijn gemaakt. Door bij de spoedaanwijzing te kiezen voor de lichtere bewijsmaatstaf van 
een ‘redelijk vermoeden’, vergroot dit de mogelijkheden om op basis van eerste signalen 
van misstanden op te treden.  
 
Van een redelijk vermoeden is sprake, als op basis van de feiten en omstandigheden met 
waarschijnlijkheid kan worden aangenomen dat een nog te verrichten onderzoek het 
oordeel wanbeheer zal opleveren. Dit redelijk vermoeden kan gebaseerd zijn op directe 
observaties of constateringen van de inspectie zelf, maar ook voortkomen uit signalen 
van derden of overige bronnen. Daarbij moet worden aangegeven dat een volledig 
objectiveerbare maatstaf met betrekking tot een redelijk vermoeden niet mogelijk is; 
uiteindelijk is het aan de onafhankelijke inspectie om hierover een professioneel oordeel 
uit te spreken.   
 
De wetgever maakt vaker gebruik van lichtere bewijsmaatstaven, zoals die van het 
redelijke vermoeden. Zie bijvoorbeeld artikel 49 van de Wet marktordening 
gezondheidszorg, waarin de zorgautoriteit op basis van een redelijk vermoeden van het 
bestaan van aanmerkelijke marktmacht, in spoedeisende gevallen verplichtingen mag 
opleggen aan zorgaanbieders. De Wet luchtvaart gebruikt in verschillende bepalingen het 
begrip ’ernstig vermoeden’ in het kader van bepaalde schorsingsbevoegdheden. Het is 
lastig om bewijsmaatstaven verder te concretiseren, omdat iedere casus nu eenmaal zijn 
eigen feitencomplex kent en de toepassing van de maatstaf dus casuïstisch is. De reeds 
genoemde wetgeving bevat dan ook geen verdere concretisering van deze maatstaf. 
Datzelfde geldt overigens ook voor andere wetgeving waarin dergelijke maatstaven 
worden gehanteerd. Ook in jurisprudentie vindt dergelijke concretisering maar beperkt 
plaats; hooguit kunnen daaruit globale richtlijnen worden afgeleid ten aanzien van 
relevante aspecten van de bewijswaardering. Zo is de bewijskracht van verslagen, 
processen-verbaal, rapporten, adviezen en verklaringen mede afhankelijk van de 
zorgvuldigheid waarmee ze tot stand zijn gekomen.  
 
De combinatie van de hierboven besproken voorwaarden met betrekking tot de oplegging 
van een spoedaanwijzing vormt voldoende waarborg tegen willekeurige toepassing van 
dit instrument. Daarnaast zijn er de procedurele waarborgen van zorgvuldigheid in de 
vorm van hoor- en wederhoor.  
 
Een bevoegd gezag dat zich geconfronteerd ziet met een spoedaanwijzing kan bovendien 
daartegen in bezwaar komen en vervolgens beroep bij de bestuursrechter instellen. Het 
bevoegd gezag kan gelijktijdig een voorlopige voorziening vragen bij de bestuursrechter. 
Met een voorlopige voorziening kan de spoedaanwijzing worden geschorst totdat het 
bezwaar of beroep is afgerond. In dergelijke uitspraken kan (voor zover mogelijk) ook 
nadere concretisering van de bewijsmaatstaf plaatsvinden. Rechterlijke toetsing vormt 
een waarborg tegen onjuiste toepassing van de spoedaanwijzingsbevoegdheid.  
 
De regering acht het, alles in aanmerking nemende, niet nodig om als extra waarborg een 
rechterlijke toetsing voorafgaande aan de oplegging van een spoedaanwijzing mogelijk te 
maken. Dat zou ook niet goed passen bij het karakter van de spoedaanwijzing, die 
 ID.11157 
29 
 

Zij merken op dat een bedreiging van de veiligheid van leerlingen van andere orde is dan 
financieel wanbeheer en vragen waarom laatstgenoemde grond niet in de voorgestelde 
bepalingen omtrent de spoedaanwijzing is uitgezonderd.  
 
De regering deelt het standpunt van de SGP dat niet bij alle gronden sprake is van een 
gelijke impact voor de leerlingen en studenten. Echter, ook bij financieel wanbeleid kan er 
sprake zijn van een spoedsituatie waarbij direct ingrijpen noodzakelijk is. Dit kan 
bijvoorbeeld het geval zijn als wordt vermoed dat (een deel van) de onderwijsbekostiging 
wordt verduisterd. Dan kan het noodzakelijk zijn om door middel van een 
spoedaanwijzing een opdracht te geven om tijdelijk geen nieuwe financiële verplichtingen 
aan te gaan. Aangezien een dergelijke situatie ook grote gevolgen kan hebben voor 
leerlingen of studenten, kan het dus ook in gevallen van financieel wanbeleid noodzakelijk 
zijn om een spoedaanwijzing op te leggen.  
 
De leden van de VVD-fractie vragen nader te duiden wanneer sprake is van ‘onverwijlde 
spoed’. Daarnaast vragen zij aan te geven op welke manier ‘terughoudend gebruik’ in de 
praktijk precies wordt gedefinieerd.  
 
Dat er met enige terughoudendheid van de spoedaanwijzing gebruik moet worden 
gemaakt, volgt uit de afbakening van de nieuwe bevoegdheid. Deze zijn aan (reeds 
beschreven) voorwaarden gebonden. Ten aanzien van de spoedaanwijzing is een van die 
voorwaarden dat sprake moet zijn van onverwijlde spoed. In de memorie van toelichting 
is aangegeven hoe dat begrip moet worden toegepast. Om te bepalen of sprake is van 
onverwijlde spoed, moet worden bekeken welke gevolgen er zijn, indien 
overheidsingrijpen uitblijft en op welke termijn. Indien deze gevolgen, gelet op de aard 
en omvang daarvan, niet voldoende ernstig zijn of de gevolgen niet op korte termijn 
intreden, mag niet worden ingegrepen met een spoedaanwijzing. Verder gelden de 
beginselen van evenredigheid en proportionaliteit. 
 
De leden van de CDA-fractie vragen de regering nader toe te lichten hoe de 
proportionaliteits- en subsidiariteitstoets eruitziet. De leden van de VVD-fractie lezen dat 
het instrumentarium hoogst zelden voor toepassing in aanmerking zal komen en dat het 
slechts bedoeld is om ernstige en langdurige misstanden op scholen te bestrijden die niet 
op een andere manier kunnen worden opgelost. Zelfs als aan deze voorwaarden is 
voldaan, dient de minister te onderzoeken of het probleem ook met minder vergaande 
middelen dan de aanwijzingsbevoegdheid kan worden opgelost. Wanneer is precies 
aannemelijk gemaakt dat het reguliere instrumentarium niet afdoende is? Hoeveel tijd 
krijgt de minister in dit soort gevallen om zijn onderzoek te doen, en staat dit niet haaks 
op de wens om in urgente gevallen snel in te kunnen grijpen?  
 
In het besluit tot oplegging van de (spoed)aanwijzing zal allereerst worden onderbouwd 
waarom aan de voorwaarden van de (spoed)aanwijzing is voldaan. Tevens zal in het 
besluit ook gemotiveerd worden waarom een (spoed)aanwijzing proportioneel is. Hierin 
zal worden meegenomen of de inbreuk op de autonomie van het bestuur en de vrijheid 
van onderwijs in verhouding staan tot de noodzaak van de minister om in te grijpen op 
 ID.11157 
31 
 

Het voert daarom te ver, om een bestuurder uit te sluiten van functies louter omdat op 
basis van een vermoeden een maatregel is opgelegd.  
 
Gedurende de looptijd van een spoedaanwijzing (bijvoorbeeld tot schorsing van een 
bestuurder) zal de inspectie onderzoek verrichten naar de vraag of het redelijk 
vermoeden van wanbeheer kan worden bevestigd. Als dat het geval is, kan een reguliere 
aanwijzing worden gegeven. Een reguliere aanwijzing kan, indien dat noodzakelijk is, ook 
het ontslag van een bestuurder inhouden. 
 
De regering deelt de mening van de leden van de SP-fractie dat bestuurders die 
verantwoordelijk zijn voor het beheren en uitgeven van publieke gelden betrouwbaar 
moeten zijn. Het is echter aan het bevoegd gezag bij het aanstellen van een nieuwe 
bestuurder om zich te vergewissen dat deze bestuurder betrouwbaar is. Hierin hebben 
ook de medezeggenschapsorganen en het interne toezicht een belangrijke 
verantwoordelijkheid.  
 
Daarnaast is geregeld dat een aanvraag voor bekostiging van nieuwe scholen wordt 
afgewezen, indien de aanvraag is ingediend door een rechtspersoon die in de vijf jaren 
voorafgaand aan de aanvraag een aanwijzing heeft ontvangen. Hetzelfde geldt voor de 
situatie waarin de aanvraag wordt gedaan door een rechtspersoon met een of meer 
bestuurders of toezichthouders die deel uitmaakten van een andere rechtspersoon die in 
28
de genoemde periode een aanwijzing heeft gekregen.  
 
De leden van de SP-fractie vragen of de regering nader kan ingaan op de zorg van de 
profielorganisaties dat bij de spoedaanwijzing minder (procedure)voorschriften in acht 
genomen dienen te worden dan bij een reguliere aanwijzing en dat daardoor de kans 
reëel is dat bij uitoefening van het toezicht eerder overgegaan zal worden tot een 
spoedaanwijzing dan tot het geven van een reguliere aanwijzing. De leden vragen hoe dit 
wordt voorkomen en hoe beide typen aanwijzing zich tot elkaar verhouden.  
 
Hierboven is reeds ingegaan op de waarborgen die gelden voor de oplegging van een 
spoedaanwijzing: er moet sprake zijn van een overtreding van een deugdelijkheidseis, 
van een redelijk vermoeden van wanbeheer en van onverwijlde spoed. Daarnaast gelden 
de beginselen van evenredigheid en subsidiariteit en is rechterlijke toetsing achteraf 
mogelijk.  
 
Over de verhouding tussen de spoedaanwijzing en de aanwijzing valt in aanvulling daarop 
het volgende op te merken. Voor de spoedaanwijzing geldt, anders dan bij de aanwijzing, 
het vereiste van onverwijlde spoed. Dat vormt, samen met de overige normcondities, een 
extra drempel voor de oplegging daarvan. Als geen sprake is van onverwijlde spoed, kan 
geen spoedaanwijzing worden opgelegd. Indien er desalniettemin wel sprake is van een 
(redelijk) vermoeden van wanbeheer, zal de inspectie het onderzoek naar het wanbeheer 
voortzetten, zodat kan worden bepaald of er een reguliere aanwijzing kan en moet 
worden opgelegd. Met name dit vereiste van onverwijlde spoed staat eraan in de weg dat 
                                        
28
 Zie artikel 75, vijfde lid, van de Wet op het primair onderwijs en artikel 67, zesde lid, van de Wet 
op het voortgezet onderwijs. 
 ID.11157 
33 
 

raken. Hoe kijkt de regering naar de gevolgen van zo’n bekostigingssanctie voor de 
leerlingen en het personeel, zo vragen de leden van deze fractie.  
 
Indien de spoedaanwijzing niet binnen de gestelde termijn wordt nagekomen, volgen er 
bekostigingssancties. Daarbij zal, zoals de leden van de VVD-fractie stellen, de zwaarte 
van de overtreding worden betrokken om tot een passende en proportionele 
bekostigingssanctie te komen.  
 
Maar ook de belangen van leerlingen en personeel moeten worden meegenomen, omdat 
een bekostigingssanctie ook voor hen (grote) gevolgen kan hebben. De bedoeling van de 
uitbreiding van het wetsvoorstel is juist ook om de oplegging van bekostigingssancties te 
kunnen vermijden, omdat het wetsvoorstel het voor de minister mogelijk maakt om in 
plaats van een bekostigingssanctie een gerichte spoedaanwijzing op te leggen. Indien het 
bevoegd gezag na het opleggen van de spoedaanwijzing alsnog niet aan de 
deugdelijkheidseisen voldoet, is het enige pressiemiddel dat dan nog resteert het 
opschorten of inhouden van de bekostiging. Een spoedaanwijzing wordt niet lichtvaardig 
opgelegd. Indien de maatregelen uit de spoedaanwijzing niet worden opgevolgd, zal deze 
onwenselijke situatie in veel gevallen nog schadelijker zijn voor het personeel en de 
leerlingen dan de bekostigingssanctie. Daarom is de bekostigingssanctie bij het niet 
voldoen aan de spoedaanwijzing, ondanks de nadelen, toch een geschikt pressiemiddel.  
 
Ten aanzien van de hierboven behandelde voorgestelde uitbreidingen van het 
instrumentarium zijn specifiek met betrekking tot de toepasselijkheid daarvan op het 
hoger onderwijs enkele vragen gesteld, die hieronder zullen worden behandeld. 
 
De leden van de CDA-fractie vragen de regering nader toe te lichten in welke casussen uit 
het verleden is gebleken dat het huidige handhavingsinstrumentarium onvoldoende is in 
het hoger onderwijs. In de memorie van toelichting benoemt zij alleen casussen uit het 
funderend onderwijs en het mbo. De leden vragen of de regering ook kan aangeven 
waarom zij van mening is dat dit wetsvoorstel ook nodig is voor het hoger onderwijs.  
 
Het wettelijke handhavingsinstrumentarium in het hoger onderwijs houdt in dat – naast 
de bestaande aanwijzingsbevoegdheid - het recht op graadverlening van een instelling 
kan worden ingetrokken, of de accreditatie van een opleiding kan worden ingetrokken. 
Ook een bekostigingssanctie behoort tot de mogelijkheden. Dit instrumentarium in het 
hoger onderwijs is in het verleden voldoende gebleken. Genoemde instrumenten die 
intrekking van graadverlening of accreditatie tot gevolg hebben, zien op die situaties 
waarin de kwaliteit van het onderwijs of de continuïteit van de betreffende rechtspersoon 
in het geding zijn. De bestaande aanwijzingsbevoegdheid kan als instrument worden 
ingezet in geval van wanbeheer. De regering constateert tot haar genoegen dat in het 
hoger onderwijs er in het verleden geen aanleiding is geweest deze 
aanwijzingsbevoegdheid te moeten gebruiken. Dit neemt niet weg dat, ondanks het 
bestaan van dit instrumentarium, er ook in het hoger onderwijs situaties voor zouden 
kunnen komen waarin dit tekortschiet en snellere interventie noodzakelijk is. Een 
dergelijk geval heeft een zodanige impact op (aspirant) studenten in het hoger onderwijs, 
dat het naar de mening van de regering gerechtvaardigd is dat de minister ook in het 
 ID.11157 
35 
 

motie Wiersma waarin expliciet gevraagd wordt de procedure binnen deze wetgeving te 
verkorten? Ziet de regering mogelijkheden deze motie alsnog uit te voeren en recht te 
doen aan de wens van de Kamer om de procedures in te korten, aangezien datzelfde doel 
ook met deze wet voor het funderend onderwijs wordt nagestreefd? Zo nee, waarom 
niet? 
 
De regering verwijst in dit kader naar de brief d.d. 13 december 2021, waarmee uw 
31
Kamer is geïnformeerd over de uitwerking van deze motie van het lid Wiersma. 
Teneinde sneller te kunnen ingrijpen in het geval van discriminatoire uitspraken binnen 
het hoger onderwijs heeft de regering de mogelijkheid verkend van beroep in één 
instantie bij de Afdeling bestuursrechtspraak van de Raad van State in plaats van een 
rechtsgang in twee instanties. Hiermee wordt het mogelijk dat het beroep van een 
instelling tegen het besluit tot ontneming van het recht op graadverlening door een niet-
bekostigde instelling niet eerst door de rechtbank moet worden behandeld, maar direct 
door de Afdeling bestuursrechtspraak van de Raad van State. Beroep in één instantie bij 
de Afdeling bestuursrechtspraak van de Raad van State is wenselijk, omdat het met het 
oog op de voortgang van het onderwijs van bijzonder belang is dat op korte termijn een 
einduitspraak beschikbaar is. Het feitelijke gevolg van deze voorgestelde wijziging is dat 
er sneller kan worden ingegrepen. Voorgaande is in lijn met de regeling die reeds geldt 
bij het besluit tot het ontnemen van het recht op graadverlening door bekostigde 
instellingen.  
 
Om dit mogelijk te maken dient Bijlage 2 van de Algemene wet bestuursrecht te worden 
aangepast. Hierover heeft reeds afstemming plaatsgevonden met het ministerie van 
Justitie en Veiligheid. De daarvoor benodigde wetswijziging zal in het eerste daarvoor 
geschikte wetsvoorstel worden meegenomen. De motie wordt daarmee op zo kort 
mogelijke termijn tot uitvoering gebracht.  
 
De leden van de SGP-fractie vragen waarom de regering in het hoger onderwijs de 
aanwijzing richt op de raad van toezicht en niet op het bevoegd gezag. Deze leden vinden 
het voor de hand liggen om in lijn met de ambitie om de status van het bevoegd gezag in 
de sectorwetten eenduidig te regelen, juist ook op een belangrijk punt als de aanwijzing 
de rechtspersoon centraal te stellen. Daarnaast vragen de leden hoe de regering de 
verhouding ziet tussen de aanwijzing aan de raad van toezicht en de inhoudelijke 
verantwoordelijkheid van de examencommissie voor de deugdelijke afsluiting van het 
onderwijs. Gaat het toezicht zich hier niet te veel mengen in de inhoud van het 
onderwijs? Waarom wordt in dezen niet juist de rol van de accreditatie centraal gesteld, 
zo vragen zij.  
 
In het hoger onderwijs is de status van het bevoegd gezag in de Wet op het hoger 
onderwijs en wetenschappelijk onderzoek nog niet eenduidig geregeld. Reden hiervan is 
dat de governance van de instellingen in het hoger onderwijs afwijkt van die van de 
andere sectoren. Eerder is aan uw Kamer toegezegd te bezien of er aanleiding is om het 
                                        
31
Kamerstukken II, 2021/22, 31 288, nr. 935 
 ID.11157 
37 
 

kritiek uit op het handelen van de overheid? Welke waarborgen zijn er op dit punt voor de 
hoger onderwijsinstellingen, zo vragen de leden.  
 
De regering merkt allereerst op dat de leden van de PvdA-fractie stellen dat de 
uitbreiding van de aanwijzingsbevoegdheid niet het mbo en ho betreft. Dit is slechts ten 
dele waar. De stelseleis komt ook in het mbo en het ho te vervallen, en ook de langdurige 
nalatigheid met betrekking tot de kwaliteitszorg wordt (door middel van de nota van 
wijziging) toegevoegd als grond voor een aanwijzing. Ook wordt de spoedaanwijzing in 
die sectoren geïntroduceerd. Alleen de uitbreiding van de definitie van wanbeheer met 
veiligheid en burgerschap betreft uitsluitend het funderend onderwijs. Zie daarover nader 
paragraaf 3.3.1 van de memorie van toelichting.  
 
Wat betreft de vrees van de UNL (VSNU) merkt de regering het volgende op. Hoger 
onderwijsinstellingen zijn een plek waar gedebatteerd kan worden over opvattingen ten 
aanzien van maatschappelijke onderwerpen – daaronder begrepen de rol en het handelen 
van de overheid. Met dit voorstel is en blijft deze academische vrijheid gewaarborgd. Een 
(spoed)aanwijzingsbevoegdheid is een met waarborgen omklede procedure waarin zware 
voorwaarden zijn verbonden aan het kunnen inzetten van dit instrument. In reactie op de 
door leden van de PvdA-fractie, de leden van de CDA-fractie en de leden van de 
ChristenUnie-fractie geuite zorgen op het vlak van academische vrijheid hecht de 
regering eraan te benadrukken dat kritiek op het handelen door de overheid geleverd in 
wetenschappelijk onderzoek niet zal leiden tot wanbeheer en derhalve ook geen basis kan 
zijn voor het inzetten van een spoedaanwijzing. 
 
De regering herkent zich voorts niet in de kritiek van UNL wat betreft het op scherp 
zetten van de verhouding inspectie en universiteiten en dat dit wetsvoorstel afbreuk doet 
aan de onafhankelijke positie van hoger onderwijsinstellingen. Voor wat betreft de door 
UNL kennelijk veronderstelde strijd met het legaliteitsbeginsel, wordt verwezen naar 
hetgeen daarover in de memorie van toelichting bij het wetsvoorstel en in deze nota is 
opgenomen. Wat betreft de inbreuk op de onafhankelijke positie van de 
examencommissie verwijst de regering naar het eerdere antwoord op de vraag van de 
leden van de SGP-fractie waarin is aangegeven dat deze het enige orgaan is en blijft dat 
op objectieve en deskundige wijze vaststelt of een student voldoet aan de voorwaarden 
die de onderwijs- en examenregeling stelt ten aanzien van kennis, inzicht en 
vaardigheden die nodig zijn voor het verkrijgen van een graad. Dat is met de huidige 
aanwijzingsbevoegdheid het geval en dit blijft ook zo. Concluderend stelt de regering zich 
op het standpunt dat onderhavig wetsvoorstel de autonomie en de onafhankelijke positie 
van de universiteiten en gremia daarbinnen niet aantast. De introductie van de 
spoedaanwijzing heeft, net als de introductie van de aanwijzing als zodanig, invloed op de 
bestuurlijke verhoudingen in uitzonderlijke situaties. Volgens de regering is de impact 
hiervan echter niet dusdanig, dat uitstel van de behandeling van het wetsvoorstel tot na 
de uitwerking van de voorstellen rondom de instellingstoets door de NVAO 
gerechtvaardigd is, zoals door de leden van de PvdA-fractie is gevraagd. 
 
3.2.4 Termijnen in het toezichtsproces 
3.3 Uitbreiding maatregelen in het funderend onderwijs 
 ID.11157 
39 
 

 
De regering volgt de conclusie van de Onderwijsraad dat het huidig instrumentarium zou 
volstaan, niet. Dit is hierboven (in paragraaf 2) toegelicht. 
 
Dit wetsvoorstel gaat niet over de inhoud van de burgerschapsopdracht of de zorgplicht 
voor sociale veiligheid maar over de mogelijkheden om te sanctioneren, indien in strijd 
met deze wettelijke opdrachten wordt gehandeld. Het legt dus geen link richting de 
kerndoelen en eindtermen ten aanzien van de burgerschapsopdracht.  
 
Over de kritiek dat de zorgplicht op het gebied van burgerschap onduidelijk zou zijn 
omschreven, waardoor scholen onvoldoende handvatten zouden hebben om te 
controleren of zij wel of niet aan deze zorgplicht voldoen, zij het volgende opgemerkt. De 
leden Rog en Bruins hebben op dit punt een motie ingediend, die het kabinet verzocht om 
samen met het onderwijsveld en de inspectie een duidelijk kader op te stellen waaruit de 
reikwijdte van het inspectietoezicht met betrekking tot de burgerschapsopdracht moet 
blijken. In de brief van 24 juni 2021 hebben de ministers van Onderwijs, Cultuur en 
Wetenschap en voor Basis- en Voortgezet Onderwijs en Media u laten weten dat aan deze 
33
motie invulling is gegeven in de Onderzoekskaders 2021.  
 
In de Onderzoekskaders 2021 is verduidelijkt hoe toezicht wordt gehouden op de 
burgerschapsopdracht. Het onderwijsveld is bij de vaststelling van de onderzoekskaders 
nauw betrokken geweest. De nadere uitwerking in de onderzoekskaders maakt voor 
scholen inzichtelijk hoe het toezicht op de nieuwe burgerschapsopdracht er in de praktijk 
uitziet.  
 
Verder is een uitgebreid ondersteuningsprogramma beschikbaar, dat scholen kan helpen 
om de burgerschapsopdracht in te vullen op een manier die bij hen past.  
  
De leden van de SP-fractie vragen de regering hoe de motie Kwint c.s. over het verbieden 
van identiteitsverklaringen in het onderwijs wordt uitgevoerd en om toe te lichten welke 
maatregelen er zijn genomen tegen scholen die geen aandacht besteden aan seksuele 
diversiteit, conform de motie Jasper van Dijk c.s.  
 
Over de stappen die zijn gezet naar aanleiding van een eerdere motie op dit punt, is uw 
Kamer geïnformeerd in de brief over toelatingsbeleid en toegankelijkheid in het funderend 
34
onderwijs, d.d. 18 december 2020. In die brief is onder meer vermeld dat de inspectie 
met extra aandacht en prioriteit kijkt naar de naleving van de wettelijke eisen inzake het 
toelatingsbeleid. Er wordt getoetst of scholen die gebruikmaken van verklaringen waarbij 
de inspectie risico’s ziet voldoen aan de eisen met betrekking tot sociale veiligheid en de 
aangescherpte burgerschapseisen, waaronder het zorgdragen voor een gelijkwaardige 
schoolcultuur.  
 
Voor zowel het primair als voor het voortgezet onderwijs is in de kerndoelen vastgelegd 
dat leerlingen respectvol dienen leren om te gaan met seksualiteit en met diversiteit 
                                        
33
 Kamerstukken II 2020/21, 35 570 VIII, nr. 256. 
34
 Kamerstukken II 2020/21, 31 293, nr. 572.  
 ID.11157 
41 
 

hoe een helder onderscheidend criterium kan worden aangebracht dat voortdurende 
uitdijing van de aanwijzingsbevoegdheid kan verhinderen. Waarom zou het bijvoorbeeld 
niet logisch zijn om ook aanwijzingen te geven indien de professionele ruimte van het 
personeel structureel wordt geschonden of het bevoegd gezag de bevoegdheidseisen voor 
leraren aan de laars lapt, waardoor structureel schade aan het welzijn van leraren en 
leerlingen kan ontstaan?  
 
De zorgen omtrent burgerschap en veiligheid bestonden eerder al, maar zijn nog altijd 
actueel, en op sommige punten zelfs toegenomen. Gezien het fundamentele karakter van 
veiligheid en burgerschap en de grote gevolgen die juist misstanden op deze terreinen 
hebben, is het van belang om handhavingsmogelijkheden tegen overtredingen hiervan 
steviger in de wet te verankeren. Dit betekent echter niet dat deze eisen een hogere 
status hebben dan andere deugdelijkheidseisen.  
 
De overtredingen die de leden van de SGP-fractie noemen, zijn, evenals overtredingen 
van de burgerschapsopdracht of veiligheid, op zichzelf niet zonder meer aanleiding voor 
het opleggen van een (spoed)aanwijzing. Over het algemeen zal daartegen worden 
opgetreden door middel van een regulier sanctietraject. Indien de professionele ruimte 
van het personeel structureel wordt geschonden of het bevoegd gezag de 
bevoegdheidseisen van leraren niet navolgt, en er daardoor sprake is van het ernstig of 
langdurig nalaten om maatregelen te treffen die noodzakelijk zijn voor het waarborgen 
van de kwaliteit van het onderwijs, kan dit wel wanbeheer opleveren en dus reden zijn 
voor het geven van een aanwijzing. Dit zal afhankelijk zijn van de ernst van het 
geschonden feit en de gevolgen voor leerlingen/studenten en het personeel. 
 
De leden van de ChristenUnie-fractie en het lid van de BIJ1-fractie vragen naar de 
betekenis van het begrip “structurele overtreding”.  
 
In de nota van wijziging  is opgenomen dat de term ‘structureel’ vervalt. Er moet nog 
steeds wel sprake zijn een overtreding die ernstige schade aan een of meer leerlingen of 
ernstige aantasting van een basiswaarde van de democratische rechtsstaat tot gevolg 
heeft of dreigt te hebben. Alleen ernstige overtredingen zijn dus aanleiding voor een 
aanwijzing. 
 
Zoals toegelicht in de nota van wijziging, zal een aanwijzing op deze grondslagen pas in 
beeld komen als een bestuur heeft laten zien de overtreding niet te willen of kunnen 
herstellen. Doorgaans zal dat volgen uit het feit dat sprake is van een structurele 
overtreding. Zoals aangegeven in de memorie van toelichting kan het structurele karakter 
van een overtreding blijken uit de duur van een overtreding en het aantal gelegenheden 
waarbij het bevoegd gezag op de overtreding is gewezen en is gevraagd om herstel. Ook 
kan worden vastgesteld dat sprake is van een structurele tekortkoming, bijvoorbeeld 
doordat bij onderzoek door de inspectie blijkt dat een overtreding al meermaals heeft 
plaatsgevonden, al geruime tijd plaatsvindt, of dat het bevoegd gezag niet bereid is mee 
te werken aan opheffing van de overtreding zodat deze zonder ingrijpen zal blijven 
bestaan. Meestal zal de aanwijzing in beeld komen nadat een herstelopdracht niet het 
 ID.11157 
43 
 

overtreding. Indien sprake is van een overtreding van de zorgplicht voor de veiligheid 
waaruit ernstige schade voortvloeit of dreigt voort te vloeien, moet de mogelijkheid 
bestaan om in te grijpen. Hierbij is het niet relevant of deze niet-naleving ernstige 
gevolgen heeft voor één of juist voor meerdere leerlingen, maar of de overtreding leidt of 
dreigt te leiden tot ernstige sociale, psychische of fysieke schade. Het gaat dus niet 
zozeer om het bestrijden van een incident, maar om het herstellen en voor de toekomst 
voorkomen van grote tekortkomingen waarbij sprake is van (dreigende) ernstige schade 
voor de leerling(en).  
 
Zo kan het signaal van één individuele leerling aanleiding zijn voor de inspectie om te 
onderzoeken of er sprake is van een tekortkoming in het schoolbeleid omtrent de 
veiligheid en de uitvoering daarvan. In dat geval zal de inspectie een herstelopdracht 
geven. In bijna alle gevallen zal het bevoegd gezag gehoor geven aan de herstelopdracht, 
en het beleid en de uitvoering daarvan verbeteren. Zo niet, dan volgt een 
bekostigingssanctie, of een aanwijzing, al dan niet met spoed. Met deze werkwijze wordt 
het beleid, dat de inspectie niet treedt in individuele leerlingzaken, niet verlaten. 
 
De leden van de SGP-fractie hadden verder enige vragen over de afbakening van de 
aanwijzingsbevoegdheid met betrekking tot overtredingen van de burgerschapsopdracht. 
Deze leden gaven aan dat het wetsvoorstel het gebruik van de aanwijzingsbevoegdheid 
mogelijk maakt als ernstige inbreuk op één kernwaarde aan de orde is, terwijl de Kamer 
zich met name richtte op het ondermijnen van de democratische rechtsstaat. Deze leden 
vragen of de regering onderkent dat dit verschillende criteria zijn, en waarom zij voor 
deze uitwerking heeft gekozen. Zij merken verder op dat, als het gaat om de invloed van 
jihadisten en terroristen de regering daarentegen zou kiezen voor het reguliere 
handhavingsinstrumentarium. Waarom zou juist in deze gevallen geen sprake zijn van 
spoed en urgentie, zo vragen zij.  
 
De regering erkent dat het inderdaad gaat om verschillende criteria. Situaties die leiden 
of klaarblijkelijk dreigen te leiden tot ontwrichting van de democratische rechtsstaat 
worden onder meer bestreken door artikel 2:20 BW, op grond waarvan een rechtspersoon 
door de rechter (op verzoek van het Openbaar Ministerie) kan worden verboden. De 
regering neemt aan dat de leden van de SGP-fractie hierop doelen, waar zij spreken over 
de inzet van het reguliere instrumentarium tegen de invloed van jihadisten en terroristen. 
Het begrippenkader van artikel 2:20 BW is strikter dan de voorgestelde uitbreiding van 
het begrip wanbeheer met betrekking tot burgerschap en veiligheid. Het komt dus hoogst 
zelden voor toepassing in aanmerking. Toepassing ervan heeft ook verstrekkende 
gevolgen, namelijk het verbieden van een rechtspersoon.  
 
Voor het ruimere begrippenkader in het voorliggende wetsvoorstel is gekozen, omdat de 
regering meent dat de verantwoordelijkheid van de minister van OCW breder is. Kern is 
hier dat de opdracht tot bevordering van basiswaarden van de democratische rechtsstaat 
onder meer samenhangt met de ultieme verantwoordelijkheid van de overheid voor 
bestendiging van de democratische rechtsstaat. Deze kan niet bestaan zonder burgers die 
democratische basiswaarden zijn toegedaan. Aantasting van dat draagvlak, zoals 
bijvoorbeeld door een bestuur dat weigert basiswaarden te bevorderen of aandacht te 
 ID.11157 
45 
 

 
Een overtreding van de burgerschapsopdracht kan vele vormen aannemen. Het betreft 
enerzijds niet-naleving van meer algemene voorschriften, zoals de eis dat het 
burgerschapsonderwijs doelgericht en samenhangend moet zijn. Anderzijds zijn er eisen 
rond de inhoud van het burgerschapsonderwijs, zoals bevordering van sociale en 
maatschappelijke competenties, en van de basiswaarden van de democratische 
rechtsstaat. Om dat laatste gaat het hier. Van aantasting van de basiswaarden zal met 
name sprake zijn indien het bevoegd gezag: 
 doelbewust onderwijs in strijd met de basiswaarden verzorgt (bijvoorbeeld: 
aanzet tot onverdraagzaamheid),  
 het verzorgde onderwijs in strijd is met de basiswaarden en het bevoegd gezag 
deze situatie (hoewel bekend) laat voortbestaan (bijvoorbeeld: een leraar uit zich 
stelselmatig en langere tijd op intolerante wijze), of  
 sprake is van een schoolcultuur die in strijd is met de basiswaarden en het 
bevoegd gezag die cultuur laat voortbestaan (bijvoorbeeld: leerlingen uiten zich 
stelselmatig antisemitisch en de school treedt niet corrigerend op).  
 
De vraag of een aantasting van een of meer basiswaarden als ernstig kan worden 
aangemerkt, hangt af van de omstandigheden van het geval. De inspectie zal daarover 
een oordeel geven, waarbij omvang, aard, duur en intensiteit van de overtreding een rol 
spelen.  
 
De leden van de ChristenUnie-fractie en van de GL-fractie vragen wat de regering bedoelt 
met het begrip "dreigt te leiden tot”.  
 
Dit begrip wordt zowel gehanteerd in het kader van de aanwijzingsbevoegdheid met 
betrekking tot de burgerschapsopdracht als de zorgplicht voor de veiligheid. Hier zal 
achtereenvolgens op worden ingegaan. 
 
Het begrip ’dreigt te leiden tot’ verwijst naar de situatie dat, bijvoorbeeld, niet duidelijk is 
of handelen in strijd met de burgerschapsopdracht (zie het antwoord op de voorgaande 
vraag) daadwerkelijk heeft geleid tot ernstige aantasting van de basiswaarden. De 
formulering ’dreigt te leiden’ legt dus het accent bij het risicovolle van de uiting als 
zodanig, in plaats van bij het effect daarvan.  
 
Naar het oordeel van de regering moet ook door middel van een aanwijzing kunnen 
worden ingegrepen indien er een reëel risico is dat leerlingen zich naar deze denkbeelden 
zullen gedragen. Ook in dat geval is er immers sprake van een dermate ernstige situatie 
(een overtreding van de burgerschapsopdracht die een reëel risico op ernstige aantasting 
van een of meer basiswaarden oplevert) dat een aanwijzing moet kunnen worden 
gegeven. Het is moeilijk om in abstracte zin aan te geven in welke gevallen sprake zal 
zijn van een dergelijk risico. De inspectie zal dit van geval tot geval beoordelen. De duur 
en intensiteit van de overtreding kunnen in dit verband een rol spelen. 
 
Voor de aanwijzing met betrekking tot de zorgplicht voor de veiligheid geldt iets 
soortgelijks. Naar het oordeel van de regering is het onwenselijk als de 
 ID.11157 
47 
 

vastgesteld dat er een redelijke termijn is om ervoor te zorgen dat andere scholen in de 
omgeving de leerlingen toelaten. Op deze manier blijft de continuïteit van het onderwijs 
aan de leerlingen zo veel mogelijk intact. Afhankelijk van de specifieke situatie kan het 
bevoegd gezag van de op te heffen school, indien deze zijn taak niet goed vervult, of het 
bevoegd gezag van de school of scholen die de kinderen van de opgeheven school 
overneemt, hierin door het ministerie of de gemeente worden bijgestaan. Waar nodig 
wordt ondersteuning geboden voor de continuïteit van het onderwijs. 
 
De leden van de CDA-fractie vragen de regering te reflecteren op het navolgende. In de 
ernstige casussen die zich de afgelopen jaren hebben voorgedaan was niet altijd sprake 
van onvoldoende handvatten om in te grijpen, maar was er ook wel eens sprake van 
aarzeling aan de kant van de inspectie en het ministerie om met de middelen die wel 
voorhanden waren in te grijpen, vanwege de grote gevolgen die dit zou kunnen hebben 
voor de leerlingen of de studenten. Bij opschorting van de bekostiging of uiteindelijk 
sluiting van de school moeten veel leerlingen of studenten tegelijkertijd een plek krijgen 
op een andere school. Denk aan de casus van het Aloysius College. De leden vragen of de 
regering kan aangeven op welke wijze dit wetsvoorstel het mogelijk maakt om indien een 
casus aan alle voorwaarden voldoet voor een (spoed)aanwijzing, er toch beleidsruimte is 
om vanwege de ingrijpende gevolgen voor leerlingen of studenten af te zien van de 
(spoed)aanwijzing tot intrekken van (een gedeelte van) de bekostiging. Kan de regering 
aangeven in hoeverre zij dit mogelijk en wenselijk acht in het onderhavige wetsvoorstel?  
 
Het voorgestelde handhavingsinstrumentarium is gericht op de gevallen waarbij het 
bevoegd gezag niet in staat of bereid is gebleken om bepaalde (ernstige) overtredingen 
te beëindigen. Een (spoed)aanwijzing wordt alleen opgelegd, indien de verwachting is dat 
het bevoegd gezag zonder deze (spoed)aanwijzing de overtreding niet opheft. De 
minister kan in het belang van leerlingen of studenten, ervoor kiezen om geen 
(spoed)aanwijzing op te leggen, of afzien van een sanctie met betrekking tot de 
bekostiging. Het is wenselijk dat de minister die optie heeft, aangezien het opleggen van 
sancties uiteindelijk het belang van de leerlingen of studenten moet dienen.    
 
3.4 Voorgestelde maatregelen in het mbo 
3.4.1 Schorsing van het recht tot diplomering of examinering van niet-
bekostigde instellingen in het mbo 
3.4.2 Invoering van een bestuurlijke boete bij schending van artikel 11.2 WEB 
3.4.3 Hersteltermijn bij onvoldoende onderwijskwaliteit 
Er zijn verschillende vragen gesteld met betrekking tot de intrekking van de rechten tot 
het verzorgen van een opleiding of het examineren en diplomeren van een opleiding in 
het mbo na het geven van een waarschuwing,en de voorgestelde bevoegdheid tot 
schorsing van het recht van niet-bekostigde instellingen om diploma’s uit te reiken of 
examens af te nemen.  
 
De leden van de VVD-fractie vragen de regering de verschillende termijnen benoemen 
waarin in intrekking van deze rechten mogelijk is. Vanaf welk moment, na een 
waarschuwing, worden de rechten tot het verzorgen van een opleiding of examineren en 
diplomeren ingetrokken, zo vragen zij.  
 ID.11157 
49 
 

Ten slotte wil de regering erop wijzen dat uw Kamer op 13 december 2021 geïnformeerd 
is over de uitvoering van de motie Wiersma, waar de leden van de VVD fractie naar 
37
verwijzen. 
 
Met betrekking tot de schorsing van het recht van niet-bekostigde instellingen om 
diploma’s uit te reiken of examens af te nemen, vragen de leden van de CDA-fractie de 
regering nader toe te lichten welke mogelijkheden er zijn om in te grijpen bij bekostigde 
instellingen op dit punt.  
 
Bij tekortkomingen rondom de examinering geldt zowel voor bekostigde als niet-
bekostigde mbo-instellingen dat het recht op examinering na een waarschuwing en met 
bijbehorende hersteltermijn kan worden ingetrokken. Aan bekostigde instellingen kunnen 
daarnaast bekostigingssancties worden opgelegd. Voor zover genoemde instrumenten 
niet snel genoeg inzetbaar zijn, regelt dit wetsvoorstel dat aan bekostigde instellingen 
een spoedaanwijzing kan worden opgelegd. Die spoedaanwijzing kan een schorsing van 
het recht diploma’s uit te reiken of examens af te nemen inhouden. Bij niet-naleving van 
de spoedaanwijzing kan eveneens een bekostigingssanctie worden opgelegd. 
 
De leden van de SP-fractie willen weten welke gevolgen het heeft voor de student die 
geen diploma kan krijgen in het geval niet-bekostigde instellingen doorgaan met het 
afgeven van diploma’s of vrijstellingen terwijl de inspectie al heeft vastgesteld dat dit 
proces ernstige gebreken bevat en de instelling al een waarschuwing heeft gehad. De 
leden vragen zich tevens af welke opties of ondersteuning de student dan heeft om 
alsnog een diploma te behalen, al dan niet aan een andere instelling. De leden lezen 
verder in de memorie van toelichting dat om de negatieve gevolgen van deze schorsing 
voor studenten te beperken, de instelling gehouden is om gedurende de schorsing de 
examinering en diplomering uit te besteden aan een derde partij. Ook hier vragen de 
leden zich af wat dit voor de student en het diploma betekent en of het niet logisch is om 
dit dan uit te besteden aan een bekostigde instelling. De leden van de GroenLinks-fractie 
vragen de regering aan te geven hoe vaak het is voorgekomen dat niet-bekostigde mbo-
instellingen doorgaan met het afgeven van diploma’s of vrijstellingen, terwijl de inspectie 
al heeft vastgesteld dat dit proces (ernstige) gebreken bevat en de instelling reeds een 
waarschuwing heeft ontvangen met een opdracht tot het herstellen van deze gebreken. 
De leden vragen zich tevens af wat de aard is van de gebreken en hoe studenten die 
schade hebben opgelopen in dit proces zijn bijgestaan. 
 
Momenteel is het systeem zo ingericht dat een niet-bekostigde mbo-instelling na het 
ontvangen van een waarschuwing wegens onvoldoende examenkwaliteit door kan gaan 
met het afgeven van diploma’s. De afgegeven diploma’s zijn gedurende die periode ook 
gewoon rechtsgeldig. Dit hoeft geen probleem te zijn als de tekortkomingen niet dermate 
ernstig zijn dat de diplomawaarde er (meteen) onder lijdt. Het kan echter voorkomen dat 
de diplomawaarde wél onder de tekortkomingen lijdt. Daarom introduceert dit 
wetsvoorstel de mogelijkheid om het recht op het afgeven van diploma’s door niet-
bekostigde mbo-instellingen te schorsen.  
 
                                        
37
 Kamerstukken II 2021/22, 31 288, nr. 935.  
 ID.11157 
51 
 

voorkomen dat studenten gebaseerd op onjuiste informatie op dit punt voor een studie 
kiezen, zo vragen de leden.  
 
Op grond van het huidige artikel 11.2 WEB is het reeds verboden om onderwijs te 
verzorgen of examens af te nemen onder verwijzing naar de officiële benaming van een 
beroepsopleiding. Schending van het verbod kan worden bestraft met een strafrechtelijke 
geldboete. Met dit wetsvoorstel wordt genoemd verbod uitgebreid en kan de minister een 
bestuurlijke boete opleggen aan een persoon of organisatie die dit verbod overtreedt. 
Voorafgaand aan de bestuurlijke boete kan de inspectie de betreffende persoon of 
organisatie aanspreken en zo nodig een herstelopdracht geven. Het blijft ook na de 
wetswijziging van groot belang dat studenten een signaal bij de inspectie afgeven indien 
zij twijfels hebben of zij een erkende beroepsopleiding volgen, de inspectie werkt hier 
immers vooral signaalgestuurd. Verder kunnen studenten in het openbare register 
checken of de persoon of organisatie het recht heeft om de opleiding te verzorgen.   
 
4. Verhouding tot generieke instrumenten 
Over de verhouding van het voorgestelde instrumentarium ten opzichte van generieke, in 
het Burgerlijk Wetboek geregelde instrumenten, zijn door meerdere fracties vragen 
gesteld. Daarnaast zijn vragen gesteld over de verhouding van het instrumentarium tot 
(gemeentelijke) toezichtsinstrumenten met betrekking tot het openbaar onderwijs. Op 
beide onderwerpen gaat de regering hierna achtereenvolgens in. 
 
De leden van de SP-fractie vragen in welke gevallen de minister wel kan overgaan tot het 
indienen van een verzoek tot ontslag van een bestuurder. De leden van de SGP-fractie 
vragen hoe de regering waarborgt dat in zaken van ontslag van bestuurders een 
bestendige, vooraf kenbare lijn bestaat, en waarom de regering niet heeft overwogen om 
het ontslag van bestuurders uit te sluiten bij de aanwijzingsbevoegdheid en om voor die 
specifieke aanwijzing de route van het kortgeding voor te schrijven. Deze leden vragen 
ook waarom de regering niet actiever verkend heeft of de bedoeling van het wetsvoorstel 
ten minste gedeeltelijk te bereiken valt door het introduceren van bepalingen inzake de 
openbare orde die toegespitst zijn op het onderwijs? 
 
In de memorie van toelichting is reeds ingegaan op de verhouding van dit wetsvoorstel 
tot artikel 2:298 BW en de redenen waarom laatstgenoemde bepaling aanvulling (in de 
vorm van het voorgestelde instrumentarium) behoeft. In aanvulling daarop, merkt de 
regering het volgende op.  
 
Het handhavingsinstrumentarium van de onderwijswetgeving heeft als doel overtredingen 
van de onderwijswetgeving tot een einde te brengen. Andere, generieke instrumenten 
kunnen weliswaar dergelijke beëindiging als neveneffect hebben, maar worden niet 
ingezet met het specifieke doel de naleving van de onderwijswetgeving te bevorderen. De 
minister dient, vanuit zijn verantwoordelijkheid voor de naleving van de 
onderwijswetgeving, te beschikken over eigenstandige bevoegdheden die dat kunnen 
helpen bereiken. 
 
 ID.11157 
53 
 

 
De minister kan een aanwijzing geven tot het ontslag van een bestuurder, maar hij kan 
niet zelfstandig een bestuurder ontslaan. Hetzelfde geldt voor een spoedaanwijzing tot 
schorsing van een bestuurder. De aanstelling en het ontslag van bestuurders zijn immers, 
op grond van het rechtspersonenrecht, bevoegdheden van (een orgaan van) de 
rechtspersoon die het betreft. Als een aanwijzing niet wordt opgevolgd, volgen er 
bekostigingssancties. In de Beleidsregel financiële sancties bij bekostigde 
onderwijsinstellingen is bepaald dat een dergelijke sanctie kan bestaan uit een volledige 
inhouding van de bekostiging. Naar het oordeel van de regering is daarmee voldoende 
verzekerd dat een aanwijzing wordt opgevolgd en is het dus niet nodig om een 
bevoegdheid in het leven te roepen om via de rechter naleving van de aanwijzing af te 
dwingen, zoals de leden van de SP-fractie suggereren. Bij de oplegging van een 
bekostigingssanctie zal het belang van leerlingen en studenten moeten worden 
meegewogen. In dit verband wijst de regering er nog op dat het zeker niet in het belang 
van leerlingen en studenten is om onderwijs te blijven genieten op een disfunctionerende 
school of instelling. De facto wordt met de mogelijkheid van de oplegging van een forse 
bekostigingssanctie bewerkstelligd dat de minister – in de sporadische gevallen van 
wanbeheer – ervoor zorgt dat een bestuurder wordt ontslagen of geschorst. Formeel-
juridisch blijft dit een bevoegdheid van (een orgaan van) de rechtspersoon.   
Overigens hééft de Staat de mogelijkheid, indien sprake is van een stichting, om de 
rechter te verzoeken een bestuurder te ontslaan. Dit kan gebeuren door een beroep te 
doen op BW 2:298, onder andere indien gewichtige redenen zich voordoen.  
 
5. Verhouding tot hoger recht 
De leden van de CDA-fractie vragen de regering ook te reflecteren op de verhouding 
tussen artikel 23 en de vrijheid van richting en inrichting voor bijzonder onderwijs versus 
het onderhavige wetsvoorstel en daarbij ook te reflecteren op de kritiek op dit punt zoals 
geuit door de Raad van State en de sectororganisaties. De leden van de SGP-fractie 
verzochten de regering te reflecteren op het wetsvoorstel in het licht van de Grondwet. 
Het lid van de BBB-fractie wees op het advies van de Raad van State, voor zover daarin 
werd gesteld dat het wetsvoorstel risico’s op te vergaande inperking van de autonomie 
van scholen tot gevolg zou hebben. 
 
Uit artikel 23 van de Grondwet volgt dat het geven van onderwijs vrij is, maar dat de 
onderwijswetgever daaraan beperkingen mag stellen, mits die noodzakelijk zijn. Dit 
noodzakelijkheidsvereiste houdt in dat de te stellen beperkingen evenredig dienen te zijn, 
en niet verder mogen gaan dan nodig is om het nagestreefde doel te bereiken 
(subsidiariteit).  
 
De Afdeling, en ook de sectororganisaties, hebben kort gezegd aangegeven vraagtekens 
te hebben bij het belang van het voorgestelde nieuwe instrumentarium, omdat de 
onderbouwing van de nut en noodzaak onvoldoende zou zijn, terwijl er wel vergaande 
bevoegdheden worden geïntroduceerd. 
 
Beide stellingnames dienen te worden weersproken. In de ogen van de regering zijn deze 
nut en noodzaak er wel degelijk. Zie daarover paragraaf 2. Er is een groot belang om bij 
 ID.11157 
55 
 

 
De leden van de PvdA-fractie vragen hoe de regering nu denkt over de conclusies van de 
commissie-Dijsselbloem met betrekking tot het ‘wat’ en het ‘hoe’. Wijst de regering de 
grenzen die deze parlementaire onderzoekscommissie trok, af? 
 
De regering wijst deze grenzen niet af. Het bevoegd gezag gaat in beginsel over het 
‘hoe’. De bevoegdheid om een (spoed)aanwijzing te geven, en daarmee dus de 
mogelijkheid om wel een verplichting ten aanzien van het ‘hoe’ in het leven te roepen, zal 
alleen worden toegepast in uitzonderlijke situaties, waarin er sprake is van zeer ernstige 
problematiek (wanbeheer of het redelijk vermoeden daarvan) die niet op een andere 
manier kunnen worden opgelost. De bevoegdheden zijn dan ook aan strikte voorwaarden 
gebonden. 
 
Het lid van de BIJ1-fractie vraagt of de regering de mening deelt dat de uitspraken van 
de minister geen vertrouwen geven in het objectief behandelen van scholen. Zij wees er 
daarbij op dat de minister het goedkeurt dat gereformeerde scholen ouders mogen 
vragen een verklaring te tekenen die een homoseksuele levensstijl afkeurt, omdat in de 
optiek van de minister twee grondbeginselen, namelijk artikel 1 en artikel 23 van de 
Grondwet, botsen.  
 
Deze mening van het lid van de fractie van BIJ1 deelt de regering niet. Geen enkele 
school in Nederland mag leerlingen veroordelen of afwijzen op basis van hun seksuele 
identiteit. Ook mag een school genderdiversiteit en homoseksualiteit niet afwijzen. Niet in 
40
een identiteitsverklaring, niet in hun toelatingsbeleid en niet in hun schoolcultuur. 
Daarbij zij opgemerkt dat het objectief behandelen van scholen mede is gewaarborgd 
doordat het toezicht van de inspectie onafhankelijk is.  
 
6. Caribisch Nederland 
De leden van de VVD-fractie vragen naar de reden waarom de beëindigingsbevoegdheid 
niet is neergelegd in de BES-wetgeving, en waarom deze bevoegdheid niet alsnog wordt 
geregeld in het wetsvoorstel.  
 
Voor Caribisch Nederland geldt dat in principe dezelfde wetgeving geldt als in Europees 
Nederland, maar indien nodig met maatwerk. Dit is een voorbeeld van maatwerk. De 
reden dat er niet was gekozen voor beëindiging als mogelijke sanctie, en dit ook niet 
wordt geïntroduceerd door middel van onderhavig wetsvoorstel, is het gegeven dat door 
de inzet van deze sanctie er een reële mogelijkheid zou ontstaan dat er een deel van het 
funderend onderwijs op de eilanden verdwijnt. Ieder eiland heeft slechts één vo school 
met een aantal mbo opleidingen en ook voor het primair onderwijs geldt dat niet ieder 
eiland meer dan één po school heeft. Het inzetten van deze sanctie zou kunnen 
betekenen dat leerlingen een deel van het onderwijs, po of vo, niet zouden kunnen 
ontvangen op het eigen eiland, aangezien er geen alternatief is. Daarnaast geldt voor het 
primair onderwijs dat voor beëindiging als sanctie de resultaten op de eindtoets 
onvoldoende bevonden moeten worden door de inspectie. Op dit moment is er nog geen 
toets beschikbaar die de inspectie betrouwbaar inzicht kan geven in de onderwijskwaliteit 
                                        
40
 Aanhangsel Handelingen II 2020/21, nr. 2816.  
 ID.11157 
57 
 

nauwgezette weging van de situatie vraagt, is de norm duidelijk. In de beoordeling moet 
de inspectie de context en specifieke omstandigheden meewegen om tot een oordeel te 
komen of de burgerschapsopdracht geschonden is. Het gaat daarbij niet om het doen van 
uitspraken over de eventuele rangorde tussen in de Grondwet opgenomen waarden, maar 
om beoordeling van de vraag of het onderwijs zoals de school dat geeft met een of meer 
van de basiswaarden in strijd is. Waar dat het geval is, overtreedt een school de wet. 
 
De regering bevestigt dat de inspectie, voor zover het de visie van scholen betreft en de 
uitwerking die scholen aan basiswaarden geven zolang deze daarmee niet in strijd is, 
terughoudend toezicht houdt. Dit wetsvoorstel tornt niet aan dit uitgangspunt, aangezien 
het de inhoud van de burgerschapsopdracht niet wijzigt, noch de wijze waarop de 
inspectie toezicht houdt op de naleving ervan. De regering wenst nog te benadrukken dat 
een (spoed)aanwijzing nooit aan de orde kan zijn als geen sprake is van een overtreding. 
 
De leden van de CDA-fractie vragen of de regering of dit wetsvoorstel ook de 
mogelijkheid introduceert en/of aanscherpt om de inspectie handhavend te laten 
optreden bij antidemocratische uitingen. Zij vragen in hoeverre de inspectie in het 
funderend onderwijs de aangewezen instantie hiervoor is, en in hoeverre zij voldoende 
toegerust is om hier oordelen over te kunnen geven. De leden van de D66-fractie 
constateren dat de voorgestelde wet afwijkt van de bestaande regeling in het hoger 
onderwijs rondom maatschappelijk verantwoordelijkheidsbesef. Bij deze regeling 
beoordeelt een onafhankelijke commissie van wijzen of de minister al dan niet moet 
ingrijpen. Deze leden vragen de regering waarom in deze voorgestelde wetgeving voor 
een andere vorm is gekozen dan de staande praktijk in het hoger onderwijs. Zij vragen in 
dit verband ook op welke wijze deze wet mogelijkheden biedt om in te grijpen bij 
individuele gedragingen van onderwijsbestuurders?  
 
De minister krijgt meer bevoegdheden om handhavend op te treden bij excessieve 
overtredingen van de burgerschapsopdracht. De reikwijdte van de burgerschapsopdracht 
wordt niet gewijzigd. Voor zover de burgerschapsopdracht normen bevat over 
antidemocratische uitingen, blijven die dus ongewijzigd. Meer concreet betreft dit de eis 
dat het onderwijs en de schoolcultuur niet in strijd mogen zijn met basiswaarden, en dat 
scholen optreden als daarvan sprake is en reageren op mogelijke risico’s.  
 
Om de naleving van de burgerschapsopdracht te kunnen beoordelen is een integrale 
beoordeling van de kwaliteit van het burgerschapsonderwijs of van de schoolcultuur 
noodzakelijk. In die integrale beoordeling worden ook uitingen of gedragingen (ook van 
bestuurders) die in de school worden gedaan betrokken. Deze beoordeling is 
contextafhankelijk. Hiervoor is onderwijskundige en pedagogische kennis vereist, moeten 
wettelijke eisen (rond burgerschap en in samenhang met andere wettelijke eisen die aan 
de kwaliteit van het onderwijs worden gesteld) worden toegepast en is het van belang 
niet alleen de formele (‘papieren’) visie en uitwerking te beoordelen, maar vooral de wijze 
waarop dit in de (brede) schoolpraktijk vorm krijgt.  
 
Van belang is hierbij om te benadrukken dat de commissie, zoals die in het hoger 
onderwijs functioneert, geen toezicht houdt op de kwaliteit van het onderwijs. De 
 ID.11157 
59 
 

een (spoed)aanwijzing in het geweer te komen door gebruikmaking van de 
(bestuursrechtelijke) rechtsbeschermingsmogelijkheden.  
 
Volgens het lid van de BBB-fractie leiden slecht gespecificeerde wetten tot willekeur in de 
uitvoering en handhaving. Dit moet te allen tijde voorkomen worden. Het lid van de BBB-
fractie gaf aan dan ook te willen dat de regering de dringende aanbevelingen van de 
Afdeling advisering van de Raad van State onverkort overneemt of deze wetswijziging 
niet indient. 
 
De regering acht het van groot belang om willekeur in de uitvoering van wetten tegen te 
gaan. Om die reden bevat het voorgestelde instrumentarium voldoende waarborgen, ook 
rekening houdend met de Algemene wet bestuursrecht. Op die waarborgen is hierboven 
reeds ingegaan.  
 
De leden van de SP-fractie vragen wanneer de inspectie onderzoek mag verrichten 
zonder dat het vier weken van tevoren wordt aangekondigd. Zij wilden weten of het 
onderzoek in deze situatie überhaupt niet aangekondigd hoeft te worden. Daarnaast 
vragen zij of het wetsvoorstel tot gevolg heeft dat, als de inspectie de toegang wordt 
geweigerd, er meteen wordt ingegrepen op de betreffende school en/of bij het 
betreffende schoolbestuur. De leden van de CDA-fractie vragen de regering op welke 
wijze het in dit soort gevallen nodig en noodzakelijk is voor het opstellen van een 
inspectierapport dat de inspectie daadwerkelijk toegang tot de school wordt verleend. 
Tevens vragen deze leden in hoeverre fysieke toegang tot de school afgedwongen kan 
worden indien dat nodig en noodzakelijk is voor het inspectieonderzoek. Indien dit kan 
worden afgedwongen, kan dat dan al op basis van de huidige wet- en regelgeving, of zit 
dit in het onderhavige wetsvoorstel? Indien dit (nog) niet kan worden afgedwongen, 
vragen deze leden of de regering dan van mening is dat dit nog moet worden toegevoegd 
aan het bestaande handhavingsinstrumentarium. 
 
44
Hoofdregel is dat een bezoek door de inspectie wordt aangekondigd. Indien de inspectie 
dat nodig oordeelt, kan daarvan worden afgeweken.  
 
De inspectie heeft, ook bij onaangekondigde bezoeken, de bevoegdheid om scholen te 
betreden. Het is aan de inspectie om te bepalen of het nodig is om in het kader van haar 
toezicht toegang tot een school te krijgen. Bij een regulier onderzoek is het meestal zo 
dat het aankondigen van een onderzoek meerwaarde heeft. Een bevoegd gezag kan er 
dan immers voor zorgen dat de informatie die de inspectie nodig heeft, gereedligt en 
toegankelijk is. Bij andere typen onderzoeken kan het niet aankondigen van een 
onderzoek juist beter zijn. Bijvoorbeeld wanneer er al een herstelopdracht is gegeven.  
 
Fysieke toegang tot de school kan worden afgedwongen. Artikel 5:15, eerste lid, van de 
Awb bepaalt dat toezichthouders bevoegd zijn iedere plaats te betreden, met uitzondering 
van woningen. Artikel 5:20 van de Algemene wet bestuursrecht (Awb) bepaalt dat een 
ieder verplicht is medewerking te verlenen aan de redelijke uitoefening van 
bevoegdheden van de toezichthouder, dus ook die met betrekking tot het betreden van 
                                        
44
 Zie artikel 11, vijfde lid, van de Wet op het onderwijstoezicht. 
 ID.11157 
61 
 

spoedaanwijzing. Net zoals bij andere sanctiebesluiten is het niet nodig om 
minimumtermijnen met betrekking tot het indienen van zienswijzen in de wet op te 
nemen. De Awb biedt in dit verband voldoende garanties. Zie artikel 4:7 e.v. van de Awb. 
 
De waarborg dat de ingekorte termijn voor hoor en wederhoor bij een spoedaanwijzing 
alleen wordt ingezet indien dit noodzakelijk is, ligt begrepen in de belangenafweging die 
in het besluit, dat aan de spoedaanwijzing ten grondslag ligt, is opgenomen. Daarin zal 
enerzijds worden getoetst of aan alle voorwaarden voor het opleggen van de 
spoedaanwijzing is voldaan, anderzijds zal ook worden beargumenteerd welke korte 
termijn in dit geval redelijk en billijk is. Er zal altijd een belangenafweging plaatsvinden. 
Tussen enerzijds de ernst van de situatie die noopt tot zeer spoedig ingrijpen en 
anderzijds het belang van met name het bestuur om voldoende tijd te hebben om te 
reageren op het besluit tot het opleggen van een spoedaanwijzing. Juist door de afweging 
in het besluit dat aan de spoedaanwijzing ten grondslag ligt, moet de (schijn van) 
willekeur worden voorkomen en worden geborgd dat scholen in gelijke gevallen gelijk 
worden behandeld. 
 
De leden van de VVD- en SP-fractie stellen allebei vragen bij de opmerking van de 
inspectie dat de voorgestelde termijn van zes maanden voor een spoedaanwijzing kort is, 
in het licht van andere verplichte termijnen. Om welke andere verplichte termijnen gaat 
dit? Wat zou volgens de inspectie wel een goede termijn zijn voor het laten duren van de 
spoedaanwijzing? Waarom kiest de regering er niet voor om de termijn te verlengen tot 
de periode die volgens de inspectie nodig is?  
 
De andere verplichte termijnen waaraan de inspectie refereert zijn de verplichte 
termijnen voor hoor- en wederhoor en de publicatie van inspectierapporten. De inspectie 
heeft geen andere termijn genoemd voor de duur van de spoedaanwijzing. De opmerking 
van de inspectie heeft er mede toe geleid dat het wetsvoorstel is aangepast, door 
mogelijk te maken dat de publicatie van het inspectierapport kort na de vaststelling van 
het rapport kan plaatsvinden. Daarmee is aan de opmerking van de inspectie 
tegemoetgekomen. De regering heeft er niet voor gekozen een spoedaanwijzing ee n 
langere looptijd dan zes maanden te geven, in verband met de proportionaliteit en 
rechtszekerheid. Wel kan de spoedaanwijzingeenmaal verlengd worden met zes maanden 
(zie daartoe de nota van wijziging). Op een beslissing daartoe zijn dezelfde normcondities 
van toepassing als op de spoedaanwijzing zelf (dus: overtreding, redelijk vermoeden van 
wanbeheer, onverwijlde spoed) Zie hieromtrent nader het antwoord op de vraag van de 
leden van de VVD-fractie hierover, in paragraaf 3.2.3. 
  
Tevens vragen de leden van de SP-fractie de regering of de capaciteit van de inspectie 
wel voldoende op orde is om met spoed onderzoek te doen en een rapport op te stellen. 
Zo nee, hoe wil de regering dit dan oplossen? 
 
Dit behoort ook nu al tot de reguliere werkzaamheden van de inspectie. Mocht op enig 
moment blijken dat er behoefte is aan extra capaciteit, dan zal daarover overleg 
plaatsvinden. 
 
 ID.11157 
63 
 

BIJ1-fractie vraagt of het ook mogelijk is dat er tussen de minister en het bevoegd gezag 
meningsverschil bestaat over de aard van de overtreding. 
 
Het huidige systeem van rechtsbescherming van onderwijsrechtelijke sancties sluit aan 
bij de uitgangspunten van de Awb. Alleen tegen besluiten in de zin van de Awb staat 
bestuursrechtelijke rechtsbescherming open. Van een besluit is alleen sprake indien een 
beslissing publiekrechtelijke rechtsgevolgen heeft. Een rapport van de inspectie roept 
geen rechtsgevolgen in het leven en kan daarom niet bij de bestuursrechter worden 
bestreden. Dat is alleen anders voor zover een rapport het oordeel ‘zeer zwak’ bevat, 
omdat de wetgever deze rapporten – in afwijking van de Awb – heeft aangemerkt als 
besluit (artikel 20, zesde lid, van de Wet op het onderwijstoezicht). Bestuursrechtelijke 
rechtsbescherming staat in de regel dus eerst open indien op basis van een rapport een 
sanctie wordt opgelegd. De oplegging van die sanctie is immers wel een besluit. Tegen 
een aanwijzing, spoedaanwijzing of schorsing van het recht van diplomering of om 
examens af te nemen, kan dus bezwaar en beroep bij de bestuursrechter worden 
ingesteld. Gelijktijdig met het bezwaar en beroep kan de bestuursrechter worden 
verzocht het sanctiebesluit te schorsen, door middel van een voorlopige voorziening. Al 
deze rechtsbeschermingsmogelijkheden staan eerst open ná oplegging van de 
betreffende sanctie. Dat betekent dat rechterlijke toetsing in beginsel achteraf 
plaatsvindt. Het is mogelijk dat in een dergelijke procedure een meningsverschil over de 
aard van de overtreding aan de orde wordt gesteld.  
 
Met het wetsvoorstel sluit de regering aan bij het hierboven geschetste, uit de Awb 
voortvloeiende stelsel van rechtsbescherming. Het aanmerken van inspectierapporten als 
besluit in de zin van de Awb, zou een ingrijpende afwijking zijn van dat stelsel. De 
regering acht het niet opportuun om de in dat verband noodzakelijke afweging in het 
kader van dit wetsvoorstel (dat alleen van toepassing is op uitzonderlijke situaties) te 
verrichten. 
 
De leden van de GroenLinks-fractie vragen naar de situatie waarin, na de oplegging van 
een spoedaanwijzing, blijkt dat er geen sprake is van wanbeheer. Zij vragen of de school 
dan ook geholpen wordt om duidelijk naar de leerlingen, de ouders en de buitenwereld te 
communiceren dat ondanks het ingrijpen met spoed er geen sprake was van wanbeheer. 
Mocht het vermoeden van wanbeheer niet kloppen en het ingrijpen toch onjuist zijn 
gebleken, op welke manier wordt een school dan geholpen of gecompenseerd, zo wilden 
zij weten.  
 
Het spreekt voor zich dat, indien blijkt dat er het vermoeden van wanbeheer onterecht 
was, dit helder gecommuniceerd zal worden. Ter nuancering, dat achteraf gezien geen 
sprake is van wanbeheer wil niet zeggen dat er geen deugdelijkheidseisen zijn 
overtreden. Zo kunnen er onrechtmatige uitgaven hebben plaatsgevonden, maar niet op 
zodanige wijze dat sprake was van wanbeheer. Er zal per geval beoordeeld moeten 
worden of, en zo ja, welke hulp of compensatie kan worden geboden.  
 
9. Advies en consultatie 
 ID.11157 
65 
 

blijkt, een redelijk vermoeden van wanbeheer, en van onverwijlde spoed. Na hoor en 
wederhoor volgt een besluit.  
 
Wat de verkorte zienswijzetermijnen betreft (aanbevelingen 3 en 4): het wetsvoorstel 
sluit hiermee aan bij de Awb, die het mogelijk maakt om in spoedeisende situaties 
kortere zienswijzetermijnen te hanteren. Gezien het belang dat bij een spoedaanwijzing 
kan zijn gediend, komt de regering dat gerechtvaardigd voor. Ook ten aanzien van de 
reguliere aanwijzing wordt in het wetsvoorstel aangesloten bij de Awb. Niet valt in te zien 
waarom de daarin opgenomen algemene waarborgen niet zouden volstaan.  
 
Wat de laatste aanbeveling betreft, om de termijnen in het toezichtsproces niet in te 
korten, merkt de regering het volgende op. Het wetsvoorstel bevat in dit verband twee 
aanpassingen. De termijn van publicatie van rapporten met twee weken verkort (naar 
drie weken na vaststelling daarvan). Deze termijn kan korter zijn, indien het rapport de 
basis vormt voor een spoedaanwijzing. Dan wordt het rapport de dag na de 
bekendmaking van de spoedaanwijzing openbaar gemaakt. Indien het bevoegd gezag een 
voorlopige voorziening bij de bestuursrechter vraagt, wordt deze openbaarmaking 
opgeschort. Een en ander laat bovendien onverlet dat bevoegde gezagen in de 
gelegenheid worden gesteld om, voorafgaand aan de vaststelling van het rapport, inzage 
te krijgen in het conceptrapport en daarover overleg te voeren (artikel 20, derde lid, 
WOT). Ook geldt er nog een zienswijzeprocedure ten aanzien van een eventueel op een 
rapport gebaseerd (sanctie)besluit, zoals een (spoed)aanwijzing. Naar het oordeel van de 
regering blijft zodoende sprake van voldoende procedurele waarborgen. 
 
 
De Minister voor Primair en Voortgezet Onderwijs, 
 
 
 
 
 
 
Dennis Wiersma
 
 
 ID.11157 
67 
 

