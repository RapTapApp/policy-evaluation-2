> Retouradres Postbus 20350 2500 EJ  Den Haag
De Voorzitter van de Tweede Kamer
Bezoekadres
der Staten-Generaal
Parnassusplein 5
2511 VX  Den Haag
Postbus 20018
T 070 340 79 11 
2500 EA  DEN HAAG
F 070 340 78 34
www.rijksoverheid.nl
Kenmerk
3378845-1030548-LZ
Bijlage(n)
2
Uw brief
Datum 5 juli 2022
Betreft Voortgang Nationale Dementiestrategie 2021 – 2030 
Correspondentie uitsluitend 
richten aan het retouradres 
 
met vermelding van de 
 
datum en het kenmerk van 
deze brief.
Geachte voorzitter, 
In Nederland krijgt 1 op de 5 mensen dementie. De ziekte is in alle gevallen 
bijzonder ingrijpend voor de mensen met dementie en hun naasten. Er is op dit 
moment nog geen genezing voor dementie. Naarmate de symptomen van 
dementie toenemen, hebben mensen met dementie steeds meer ondersteuning en 
zorg nodig. In Nederland zijn er op dit moment circa 300.000 mensen met 
dementie. Volgens de huidige prognoses zal dit aantal stijgen naar ruim 500.000 
in 2040 en ruim 600.000 in 2050.  
 
Mijn ambtsvoorganger heeft u daarom in 2020 de Nationale Dementiestrategie 
1
2021 – 2030 toegestuurd . Deze strategie vormt de intensivering van de inzet van 
VWS, samen met vele betrokken partijen, op het terrein van dementie. De 
centrale missie van de Nationale Dementiestrategie is als volgt: ‘Mensen met 
dementie en hun naasten kunnen als waardevol lid van onze samenleving 
functioneren en goede ondersteuning, zorg en behandeling ontvangen; er wordt 
voldoende wetenschappelijk onderzoek gedaan naar mogelijke preventie, 
behandeling van symptomen en genezing van dementie’.  
 
De uitvoering van de Nationale Dementiestrategie vindt plaats in een context van 
verschillende grote uitdagingen, bijvoorbeeld op het terrein van de arbeidsmarkt 
in zorg en welzijn en wonen voor mensen met dementie. Deze uitdagingen zijn 
zeer fors en hebben uiteraard ook impact op de toekomstige zorg en 
ondersteuning voor mensen met dementie. Dat vraagt om een duidelijke koers en 
heldere keuzes. Ik hecht er daarom aan te benadrukken dat mijn inzet voor 
dementie veelomvattender is dan de thema’s die aan de orde komen in de 
Nationale Dementiestrategie. Onlangs heb ik u geïnformeerd over de hoofdlijnen 
van mijn aanpak voor wat betreft de uitdagingen op de arbeidsmarkt in zorg en 
2
welzijn in de komende jaren. De aanpak van de opgave op het gebied van wonen 
voor mensen met dementie betrek ik bij de nadere uitwerking van mijn 
beleidsprogramma Wonen, Ondersteuning en zorg voor Ouderen (WOZO). 
Hierover heb ik u recentelijk geïnformeerd. 
 
1
 Kamerstukken, 2020 – 2021, 25 424, nr. 553 
2
 Kamerstukken, 2021 – 2022, 29 282, nr. 462 
Pagina 1 van 12

- Ik heb opdracht gegeven voor een onderzoek naar de zorg en ondersteuning 
Kenmerk
3378845-1030548-LZ
aan jonge mensen met dementie, de belemmeringen die zij hierbij ervaren en 
de mogelijkheden tot verbetering. De resultaten van het onderzoek verwacht ik 
in het najaar van 2022.  
Thema 1: ‘Dementie de wereld uit’ 
 
Onderzoeksprogramma Dementie 
Om dementie beter te kunnen diagnosticeren en behandelen, om verergering van 
symptomen te kunnen vertragen of zelfs te voorkomen en om op termijn 
dementie als geheel te kunnen voorkomen of zelfs genezen, maar ook om de 
dementiezorg te verbeteren is wetenschappelijk onderzoek nodig. ZonMw is 
voortvarend van start gegaan met de uitvoering van het Onderzoeksprogramma 
3
Dementie .  
 
In samenwerking met Health~Holland is begin 2021 het projectvoorstel ABOARD 
(A personalized medicine approach for Alzheimer’s disease) gehonoreerd in het 
kader van het Missiegedreven Topsectoren- en Innovatiebeleid. Dit project betreft 
een multidisciplinair, publiek-privaat samenwerkingsverband van meer dan dertig 
partners. Het doel van ABOARD is om voorbereidingen te treffen voor een 
toekomst waarin we de ziekte van Alzheimer stoppen vóór deze start. Dit gebeurt 
onder andere door het mogelijk maken van verbeterde diagnostiek, het 
ontwikkelen van risicoprofielen op maat en focus op preventie door het vergroten 
van bewustzijn rondom dementie en hersengezondheid. 
 
In het kader van het onderzoeksprogramma werken daarnaast onderzoekers uit 
heel Nederland aan de vorming van multidisciplinaire consortia, om invulling te 
geven aan een viertal werkpakketten van het onderzoeksprogramma: 
fundamenteel onderzoek, risicoreductie, diagnostiek en jonge mensen met 
dementie. Aanvullend op de ontwikkeling van deze consortia wordt er gewerkt aan 
een consortium dat zich richt op behoeftegestuurde sociale en technologische 
innovaties voor verbetering van de kwaliteit van leven. Dit laatste consortium 
krijgt in het kader van het Missiegedreven Topsectoren- en Innovatiebeleid 
financiering van Alzheimer Nederland en Health~Holland. Naar verwachting 
starten deze vijf consortia hun onderzoeken voor het einde van dit jaar. 
 
Medio 2021 zijn innovatieve en/of grensverleggende onderzoeksvoorstellen van 
acht jonge onderzoekers in het kader van Dementie Fellowships gehonoreerd. 
Deze onderzoeken richten zich op oorsprong en mechanisme van de ziekte, 
4
diagnostiek, behandeling en preventie of doelmatige zorg en ondersteuning .  
 
In het Caribisch deel van Nederland is, net als hier, behoefte aan goede zorg en 
ondersteuning bij dementie. In 2021 is een projectsubsidie verleend aan “Vergeet 
MIJ niet”: een tweejarig actieonderzoek naar de ondersteuning van 
5
persoonsgerichte zorg voor mensen met dementie . 
  
 
3
 Zie voor het gehele onderzoeksprogramma: Onderzoeksprogramma Dementie - ZonMw 
4
 Projecten Dementie Fellowships - ZonMw 
5
 Zie: “Vergeet MIJ niet”: een actieonderzoek naar de ondersteuning van persoonsgerichte 
zorg in het Caribisch deel van het Koninkrijk. - ZonMw 
PaginaPagina 3  3 vanvan 12 12

8
vanuit de Wmo. De websites van Helpdesk OntmoetingsCentra en het Landelijk 
Kenmerk
9
3378845-1030548-LZ
Platform Odensehuizen , bieden een overzicht van de Ontmoetingscentra en 
Odensehuizen.  
 
Ik zie dat het aanbod in gemeenten al veel diverser is dan ontmoetingscentra en 
Odensehuizen en dat gemeenten en lokale partners samen verantwoordelijkheid 
nemen om te zorgen dat het lokale aanbod aansluit op de behoeften van de 
mensen met dementie en hun naasten. Hiermee doe ik de motie van het lid Den 
10
Haan over ontmoetingscentra voor mensen met dementie af. 
 
Dementievriendelijke samenleving 
Het programma Samen Dementievriendelijk, dat wordt uitgevoerd door Alzheimer 
Nederland, biedt handvatten om in het dagelijks leven goed om te gaan met 
mensen met dementie. Dit wordt onder meer gedaan door het aanbieden van 
trainingen, zowel fysiek als online. Ook worden landelijke en doelgroepgerichte 
campagnes gevoerd om de bewustwording over de impact van dementie in de 
samenleving te vergroten en de herkenning van de signalen te bevorderen. Het 
doel hiervan is dat meer mensen dementie herkennen en weten hoe ze ermee om 
kunnen gaan. Hierdoor zullen mensen met dementie en hun mantelzorgers zich 
ook door de samenleving beter gezien en ondersteund voelen.   
 
Bij de verdere uitvoering van het programma Samen Dementievriendelijk zijn een 
aantal nieuwe accenten gelegd, namelijk op de buurt, de gemeenten en de 
jongeren. De inzet van dit programma blijft het werven van nieuwe 
dementievrienden en het geven van meer trainingen door gemeenten, wijken en 
buurten systematisch te benaderen om mee te doen. Zo is de nieuwe 
themabijeenkomst ‘Iedereen doet mee’ voor sport-, hobby- en buurtverenigingen 
ontwikkeld. Tevens wordt samengewerkt met V&VN en Dementienetwerken 
Nederland. Zo wordt in de volle breedte de sociale benadering van dementie 
versterkt. Door de jongerencampagne voor mbo-scholen worden steeds meer 
jongeren betrokken bij de beweging.   
 
Ik vind het goed om te zien dat de ‘beweging’ naar een meer dementievriendelijke 
samenleving sinds de start van de Nationale Dementiestrategie verder is gegroeid. 
Dit blijkt (onder andere) uit de volgende resultaten: 
  In de periode jan 2021/mei 22 kwamen er meer dan 618.342 unieke bezoekers 
op samendementievriendelijk.nl;  
  hebben meer dan 103.900 nieuwe dementievrienden zich aangesloten bij de 
beweging (de live teller staat nu op 515.123 – 74% doelrealisatie voor 
hoofddoel 2021/2022) en daarmee lopen we op schema;    
  en zijn in totaal 68.200 online trainingen gevolgd. 
  Nadat Nederland weer openging na corona zijn er weer 246 trainingen op 
locatie gegeven door 175 vrijwillige trainers van Alzheimer Nederland. 
  Met de focus op jongeren is er met vier verschillende mbo-scholen een 
samenwerking gestart met als doel een programma samen te stellen voor 
scholieren van zestien jaar en ouder. 
  In de Dementiemonitor mantelzorg van Alzheimer Nederland en Nivel van 2018 
en 2020 is een lichte stijging te zien in de hulp die mantelzorgers krijgen van 
hun sociale omgeving (familie, vrienden, buren), oftewel de 
dementievriendelijkheid vanuit het perspectief van mantelzorgers neemt toe. 
 
8
 Zie: Helpdesk OC (ontmoetingscentradementie.nl) 
9
 Zie: https://odensehuizen.nl/  
10
 Kamerstukken, 2020 – 2021, 31 765, nr. 559 
PaginaPagina 5  5 vanvan 12 12

(Register DZO) verder te ontwikkelen. Een belangrijk doel van het Register DZO is 
Kenmerk
3378845-1030548-LZ
dat de regionale dementienetwerken relevante informatie ontvangen over de 
mensen met dementie in hun regio en de zorg en ondersteuning die ze ontvangen. 
Deze informatie biedt de mogelijkheid om het zorg- en ondersteuningsaanbod 
beter af te stemmen op de wensen en behoeften van mensen met dementie en 
hun naasten. De informatie wordt via een dashboard beschikbaar gesteld, zodat 
de regionale dementienetwerken zich met andere regio’s kunnen vergelijken en 
ook in de tijd gevolgd kunnen worden. Het dashboard komt in het najaar van 2022 
beschikbaar. Ten derde ondersteun ik de regionale dementienetwerken via het 
implementatietraject van de herziene zorgstandaard dementie. 
 
Implementatie herziene zorgstandaard dementie 
De herziene zorgstandaard dementie is in 2020 door veldpartijen ingediend bij het 
Zorginstituut Nederland, die het vervolgens heeft opgenomen in het 
kwaliteitsregister. De herziene zorgstandaard dementie is bedoeld voor 
professionals en heeft als doel om in algemene termen te beschrijven wat vanuit 
het perspectief van de personen met dementie en hun naasten goede 
11
dementiezorg en -ondersteuning is . Het gaat daarbij om zowel de zorg en 
ondersteuning voor mensen met dementie die nog thuis wonen, als de zorg en 
ondersteuning die nodig is voor mensen met dementie die in een instelling 
verblijven. In de zorgstandaard is ook nadrukkelijk aandacht voor specifieke 
groepen, zoals migranten en jonge mensen met dementie. De komende jaren 
dient deze zorgstandaard in de regionale dementienetwerken geïmplementeerd te 
worden. Met veldpartijen ben ik op dit moment in overleg over de mogelijke 
ondersteuning die daarbij geboden kan worden. De ondersteuning zal daarbij 
vooral via de regionale dementienetwerken ingezet worden.  
 
Bij de ondersteuning worden drie kernactiviteiten onderscheiden: 
1. Lerende netwerkbijeenkomsten: betrokkenen bij de regionale 
dementienetwerken kunnen goede voorbeelden laten zien, ervaringen delen, 
inspiratie opdoen, leren van andere netwerken en professionals. Het gaat 
hierbij om de ontwikkeling en verspreiding van relevante kennis. 
2. Ondersteuningsaanbod individuele netwerken: netwerken die met specifieke 
onderdelen aan de slag willen, kunnen daar via een maatwerktraject 
ondersteuning bij krijgen. 
3. Landelijk platform: waarin relevante partijen issues en problemen bespreken 
waar meerdere regionale dementienetwerken tegenaan lopen. Dit platform zal 
aangehaakt worden bij het Operationeel Overleg (OO) van de Nationale 
Dementiestrategie (zie ook de programmastructuur). 
Casemanagement dementie 
Bij casemanagement dementie gaat het om het systematisch aanbieden van 
gecoördineerde begeleiding, zorg en ondersteuning als deel van de behandeling 
door een vaste professional. Ik zie dat de tijdige inzet van een casemanager 
dementie voor veel mensen met dementie en mantelzorgers een noodzakelijke 
voorwaarde is om zo lang mogelijk zelfstandig te kunnen functioneren en om te 
kunnen gaan met het verloop van dementie. In de herziene zorgstandaard 
dementie is daarom wederom een belangrijke rol weggelegd voor de casemanager 
dementie.  
 
 
11
 Zie: Zorgstandaard Dementie 2020 (zorginzicht.nl) 
PaginaPagina 7  7 vanvan 12 12

Response to Dementia 2017 - 2025’ aan. Een tussenevaluatie in 2021 liet zien dat 
Kenmerk
3378845-1030548-LZ
nog maar een kwart van de WHO-landen daadwerkelijk stappen heeft gezet ter 
uitvoering van dit Global Action Plan. Verschillende landen hebben het 
onderzoeksbudget voor dementie verlaagd. Dit verslechtert de positie van mensen 
met dementie en hun naasten.  
 
Mijn ambtsvoorganger kondigde eind 2019 aan een internationale 
dementieconferentie te organiseren om wereldwijd de aandacht voor dementie te 
vergroten. Als gevolg van de COVID-19 pandemie kon deze conferentie nog niet 
georganiseerd worden. Juist door deze pandemie is de situatie van mensen met 
dementie in veel landen verslechterd. Daarom wil ik dit najaar, samen met de 
World Dementia Council, met internationale, online, high-level bijeenkomsten de 
urgentie van dementie onderstrepen. Deze bijeenkomsten zijn een aanloop naar 
een brede high-level conferentie in 2023, waarbij we bespreken hoe we 
gezamenlijk actie op dementie kunnen ondernemen. Het is verder mijn ambitie 
om de samenwerking met partijen als Alzheimer Disease International (ADI), 
Alzheimer Europe en internationale netwerken van onderzoekers en professionals 
verder te versterken.  
 
Communicatie als verbindend instrument 
Communicatie is een belangrijk doorsnijdend thema binnen de Nationale 
Dementiestrategie. Het wordt ingezet als verbindend instrument om de 
doelstellingen van de strategie te bereiken, om mensen met dementie en hun 
naasten te bereiken en daarnaast communiceren we over de behaalde resultaten 
van de strategie.  
 
Zo heeft op 13 december 2021 het eerste Nationaal Dementie Congres 
plaatsgevonden, dat in het teken stond van de hoofdthema’s van de strategie. Dit 
congres zal jaarlijks plaatsvinden. Op dit moment worden de voorbereidingen 
getroffen voor het volgende congres in het najaar van 2022.  
 
Het thema dementie krijgt steeds meer aandacht in de media en bij het algemeen 
publiek. Dat vind ik een goede ontwikkeling. Iedereen heeft of kent wel iemand in 
de omgeving die de diagnose dementie heeft gekregen. De toegenomen 
zichtbaarheid van het thema is ook het resultaat van de inspanningen van 
verschillende betrokken partijen, zoals Alzheimer Nederland, ZonMw en Vilans, om 
dementie op de agenda zetten. Ik werk momenteel aan een 
communicatiestrategie die voortborduurt op deze inzet en ben hierover in gesprek 
met de betrokken partijen. Uitganspunt van de communicatiestrategie is het 
verbinden van kennis, netwerken, doelgroepen en disciplines. In de afgelopen 
jaren is er veel ontwikkeld door verschillende betrokkenen. Ik streef er naar om 
vanuit de Nationale Dementiestrategie deze ontwikkelingen aan elkaar te 
verbinden en ons gezamenlijk in te zetten om de ambitie ervan te bereiken. Bij de 
uitwerking van de communicatieaanpak voor de Nationale Dementiestrategie is 
nadrukkelijk ook de Raad van Advies betrokken.  
 
Monitoring  
 
In opdracht van VWS wordt door Amsterdam Data Collective samen met de 
Erasmus Universiteit de monitor van de Nationale Dementiestrategie ontwikkeld. 
Per hoofdthema zijn op dit moment een zestal indicatoren benoemd. Deze zijn 
opgenomen in de tabel in bijlage I. Voor zover bekend is daarbij ook aangegeven 
wat de bron voor de betreffende indicator is. Per indicator zal een nulmeting 
PaginaPagina 9  9 vanvan 12 12

uit personen en experts die kunnen inspireren en aanjagen en die veelal 
Kenmerk
3378845-1030548-LZ
beroepsmatig en/of persoonlijk betrokken zijn bij vraagstukken omtrent dementie. 
De leden van deze raad van advies zijn in de Programmastructuur voorgesteld. Zij 
adviseren op strategisch niveau, met als doel het maximale uit de Nationale 
Dementiestrategie te halen en mij als bewindspersoon daarop uit te dagen. De 
raad van advies bewaakt tevens de voortgang van de strategie en focust hierbij op 
de langere termijn en de ‘stip op de horizon’.  
 
Ik werk op dit moment nog aan de invulling van de klankbordgroep. Deze zal de 
vorm krijgen van ontmoetingen tussen beleidsmakers, leden van de raad van 
advies en andere relevante stakeholders met mensen met dementie, hun 
mantelzorgers en zorgprofessionals. Het creëren van een veilige omgeving waarin 
open kan worden gesproken is hierbij van groot belang om de stem van de 
praktijk zo goed mogelijk tot uitdrukking te laten komen. De ontmoetingen zullen 
daarom een kleinschalige opzet kennen. De eerste bijeenkomst van de 
klankbordgroep zal nog voor de zomer plaatsvinden, gevolgd door twee 
bijeenkomsten in het najaar. Na deze drie bijeenkomsten wordt deze werkwijze 
geëvalueerd en waar nodig bijgestuurd.  
 
Daarnaast wordt het Operationeel Overleg ingericht. In het Operationeel Overleg 
hebben alle betrokkenen bij de uitvoering van de verschillende onderdelen van de 
strategie zitting. Doel van dit overleg is dat de uitvoering goed op elkaar 
afgestemd wordt, dat eenieder goed geïnformeerd wordt over de andere 
onderdelen van de strategie. Het Operationeel Overleg stuurt daarnaast de 
implementatie van de herziene zorgstandaard dementie aan. 
 
Tot slot 
 
Wat betreft preventie is in het coalitieakkoord een intensivering opgenomen van 3 
keer € 100 miljoen voor ‘onderzoek en aanpak kanker, obesitas en Alzheimer’ in 
de periode 2023-2025. Op dit moment wordt dat in overleg met veldpartijen 
nader uitgewerkt. In het najaar wordt u daarvan door de staatssecretaris van VWS 
op de hoogte gesteld. 
 
De volgende voortgangsbrief over de Nationale Dementiestrategie 2021-2030 kunt 
u verwachten in het voorjaar van 2023.  
 
Hoogachtend,  
 
de minister voor Langdurige Zorg  
en Sport,  
 
 
 
 
 
 
 
Conny Helder 
  
PaginaPagina 11  11 vavan 12n 12

