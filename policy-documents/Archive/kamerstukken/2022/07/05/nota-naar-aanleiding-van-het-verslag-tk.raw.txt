TWEEDE KAMER DER STATEN-GENERAAL 
 
Vergaderjaar 2022/23 
 
 
35 765 Wijziging van de Wet op het hoger onderwijs en wetenschappelijk onderzoek in 
verband met het toevoegen van decentrale loting als selectiemethode voor 
opleidingen met capaciteitsfixus in het hoger onderwijs 
 
 
Nr. xxx Nota naar aanleiding van het verslag 
 
 
Ontvangen 
 
De regering dankt de vaste commissie voor Onderwijs, Cultuur en Wetenschap voor de 
schriftelijke inbreng bij het wetsvoorstel tot wijziging van de Wet op het hoger onderwijs 
en wetenschappelijk onderzoek in verband met het toevoegen van decentrale loting als 
selectiemethode voor opleidingen met capaciteitsfixus in het hoger onderwijs. De regering 
is erkentelijk voor de getoonde belangstelling en de vragen van de leden van de fracties 
van VVD, D66, CDA, SP, PvdA, GroenLinks, ChristenUnie, SGP en BIJ1.  
 
Deze nota naar aanleiding van het verslag volgt de indeling van het verslag. 
 
I ALGEMEEN 
 
2. Hoofdlijnen van het wetsvoorstel 
 
2.1 Het debat over selectie en de visie van de regering 
 
De leden van de VVD-fractie vragen of er al een uitkomst is van het in de stukken 
genoemde onderzoek van de inspectie naar selectiemethoden dat in 2022 wordt 
verwacht. Zo nee, waarom heeft de regering hier niet op gewacht en dit niet gebruikt, 
zodat methoden die kansenongelijkheid in de hand werken of bijvoorbeeld zeer belastend 
zijn voor eindexamenleerlingen, herkend kunnen worden en in samenspraak aangepast 
kunnen worden door de instellingen? 
1
Naar aanleiding van de motie van het lid Van Meenen c.s. doet de Inspectie van het 
Onderwijs (hierna: inspectie) onderzoek naar de onderbouwing van het aantal en de 
soorten selectiecriteria. De inspectie neemt in het onderzoek de vraag mee hoe door 
instellingen rekening wordt gehouden met kansengelijkheid bij de onderbouwing van 
criteria. Een rapport met de onderzoeksresultaten wordt samen met een beleidsreactie 
naar verwachting in het najaar van 2022 aan uw Kamer aangeboden.  
 
Het toevoegen van decentrale loting als selectiemethode zorgt slechts voor uitbreiding 
van het selectie-instrumentarium. Decentrale loting kan bijvoorbeeld worden toegepast 
                                        
1
 Kamerstuk 31 288, nr. 713. 
 NNAVV.ID11841 
1 

mogelijkheid, bijvoorbeeld wegens beperkte financiële middelen, niet hebben. Bij 
culturele achtergrond valt te denken aan de taal die thuis gesproken wordt. Aspirant-
studenten bij wie thuis geen Nederlands wordt gesproken, kunnen van hun ouders minder 
makkelijk de hulp ontvangen, die aspirant-studenten met Nederlands sprekende ouders, 
eenvoudiger kunnen ontvangen. Bovendien is het voor de eerste groep mogelijk lastiger 
om de juiste toon te raken in matchingsgesprekken of een motivatiebrief. Er is echter ook 
sprake van interactie tussen beide. Zo kunnen sommige hoogopgeleide ouders met een 
niet-Nederlandse achtergrond wel taallessen voor hun kinderen betalen en zo de 
taalachterstand compenseren. 
 
Verder hecht de regering er waarde aan te benadrukken dat dit wetsvoorstel beoogt de 
kansengelijkheid binnen de selectie van numerus fixusopleidingen te vergroten. Een 
gebrek aan diversiteit is een signaal dat er mogelijk sprake is van kansenongelijkheid. 
Dat binnen het gehele onderwijsstelsel helaas nog altijd sprake is van (verschillende 
vormen van) kansenongelijkheid, doet niets af aan de doelstellingen van het onderhavige 
wetsvoorstel.  
 
Wat wordt bedoeld met de opmerking op pagina 5 van het nader rapport waarin wordt 
gesteld dat er studies bestaan waarvoor geen kwalitatieve selectiecriteria kunnen worden 
opgesteld? Waarop baseert de regering de aanname dat deze studies bestaan? Is de 
regering het met de leden van de VVD-fractie eens dat er altijd sprake is van meer of 
mindere geschiktheid voor een wetenschappelijke studie, ongeacht of het vwo-diploma is 
behaald, omdat sommige studenten bijvoorbeeld beter af zijn op het hbo? Zij vragen welk 
(wetenschappelijk) onderzoek, naast een essay met deskresearch en wat gesprekken van 
ResearchNed, ten grondslag ligt aan de aanname dat gebruikte selectiemethodes 
kansenongelijkheid in de hand werken. 
In het nader rapport wordt aangegeven dat een capaciteitsfixus voor een opleiding 
noodzakelijk kan zijn, maar er geen kwalitatieve selectiecriteria voorhanden zijn die op 
dat moment kunnen bepalen welke aspirant-studenten meer of minder geschikt zijn. Dat 
kan het geval zijn bij het instellen van een numerus-fixus op korte termijn, bijvoorbeeld 
vanwege plotselinge signalen dat er (te) veel aanmeldingen komen voor het nieuwe 
2
studiejaar. Er is dan niet altijd onderzoek beschikbaar waaruit blijkt dat er selectiecriteria 
zijn die passen bij de inhoud van de opleiding, effectief zijn en gelijke kansen borgen.  
 
De regering is van mening dat indien een aspirant-student voldoet aan de 
vooropleidingseisen, de aspirant-student in principe geschikt is om deel te nemen aan 
een opleiding in het hoger onderwijs en deze met succes af te ronden. Indien een 
aspirant-student met een vwo-diploma graag verder wil studeren in het mbo of hbo, 
bijvoorbeeld omdat de inhoud van een opleiding of de manier van onderwijs beter 
aansluit bij de wensen van de aspirant-student, dan draagt dat bij aan de juiste student 
op de juiste plek.  
 
                                        
2
 Een instelling maakt voor 1 december van het kalenderjaar voorafgaande aan het studiejaar 
waarvoor een capaciteitsbeperking voor de opleiding geldt melding van het instellen van een 
numerus fixus. 
 NNAVV.ID11841 
3 

herinvoering van loting op de kansengelijkheid niet vooraf kan worden vastgesteld doet 
geen afbreuk aan de wens ruimte te geven aan instellingen om ook loting in te zetten als 
instrument. 
 
Wat is de motivatie voor het terugbrengen van loting als het blijkens de memorie van 
toelichting bij de regering bekend is dat uit wetenschappelijk onderzoek blijkt dat selectie 
aan de Universiteit van Maastricht een goede voorspellende waarde heeft en tegelijk 
kansengelijkheid waarborgt, omdat je je er niet op kan voorbereiden? Daarmee worden 
alle bezwaren tegen selectie weggenomen. Wat is dan nog een concrete reden om de wet 
te wijzigen? Is de regering ermee bekend dat hetzelfde onderzoek aantoont dat deze 
methode ook nog financieel voordelig is voor instellingen, zo vragen de leden van de 
VVD-fractie. 
De leden van de VVD-fractie noemen één van de onderzoeken uit de memorie van 
toelichting, waaruit blijkt dat sommige selectiecriteria goede voorspellers zijn van het 
succes van studenten tijdens de bachelor geneeskunde bij de Universiteit van Maastricht. 
Tegelijkertijd zijn er ook onderzoeken die juist de mogelijke negatieve effecten van 
7
selectie belichten. Door toevoeging van het instrument loting, kunnen instellingen zelf de 
afweging maken welke selectie-instrumenten het best passend zijn bij de verschillende 
opleidingen.  
 
Deelt de regering de mening dat het inzetten op de kwaliteit van onderwijs op de 
middelbare school beter is dan het verlagen van drempels voor opleidingen, en daarmee 
het verlagen van de kwaliteit en het verhogen van de uitval? Zo ja, hoe rijmt de regering 
dit met het voorliggende wetsvoorstel? Waarom is er niet voor gekozen om het toe te 
staan aspirant-studenten meteen na de selectie uit te sluiten van loting, zodat minder 
geschikte studenten niet aan meer geschikte studenten de kans ontnemen om in de 
opleiding te komen, zo vragen de leden van de VVD-fractie. 
De regering hecht er waarde aan te vermelden dat dit wetsvoorstel niet als doel heeft de 
toelatingseisen in het hoger onderwijs te verlagen. Zij ziet ook geen verband tussen dit 
wetsvoorstel en een eventuele verlaging van het kwaliteit van hoger onderwijs, noch 
verwacht zij dat dit wetsvoorstel een verlaging van de kwaliteit tot gevolg zal hebben. 
Wel blijkt uit eerdergenoemd onderzoek van de inspectie dat de huidige selectie-
instrumenten door sommige groepen studenten onnodig als drempels worden ervaren, 
8
met zelfselectie als gevolg. Het kabinet hoopt dat door de inzet van loting dit gevoel kan 
worden verminderd, waardoor de algehele (ervaren) toegankelijkheid van numerus-
fixusopleidingen in het hoger onderwijs voor alle groepen studenten wordt vergroot. Voor 
het voorkomen van uitval en switch kent het systeem van toelating in het hoger 
onderwijs andere instrumenten, zoals (verplichtgestelde) matchingsgesprekken en een 
gedegen studiekeuzevoorlichting. 
Daarnaast hebben verschillende partijen, waaronder de VVD, vragen gesteld met 
betrekking tot het van loting uitsluiten van aspirant-studenten na een selectieprocedure. 
Dit staat ook bekend als het ‘Klaas Vissermodel’. Bij de beantwoording van de vragen van 
                                        
7
 ResearchNed, Selectie bij bacheloropleidingen met een numerus fixus en de toegankelijkheid van 
het hoger onderwijs, Nijmegen: ResearchNed 2018; Inspectie van het Onderwijs, Staat van het 
Onderwijs 2015–2016, Utrecht: IvhO 2017. 
8
 Dit onderzoek zal ongeveer gelijktijdig met deze nota naar aanleiding van het verslag aan uw 
Kamer worden aangeboden. 
 NNAVV.ID11841 
5 

onderbouwing en maximering van selectiecriteria zal worden aangegeven of dit voldoende 
is of dat de verantwoording beter dient te worden geborgd. De aanbevelingen van de 
Raad van State worden hierin meegenomen.  
 
De leden van de D66-fractie constateren dat universiteiten en universitair medisch centra 
de wens hebben om ook een combinatie van kwalitatieve selectieronden te combineren 
met ongewogen loting. Zij vragen de regering toe te lichten in hoeverre de voorgestelde 
regeling in die mogelijkheid voorziet en, indien dat niet het geval is, op basis van welke 
argumenten zij overwogen heeft deze mogelijkheid niet toe te voegen aan het 
instrumentarium. 
Door verschillende partijen, waaronder D66, zijn vragen gesteld met betrekking tot het 
combineren van selectie en loting. In paragraaf 2.2, bij de beantwoording van de vragen 
van de CDA-fractie, gaat de regering nader op deze vragen in. 
 
De leden van de SP-fractie lezen dat uit onderzoek van de Inspectie van het Onderwijs 
blijkt dat opleidingen met een capaciteitsfixus een minder diverse studentenpopulatie 
hebben. ResearchNed stelt dat bepaalde selectiecriteria kunnen leiden tot 
kansenongelijkheid en dat dit een verband heeft met het wel of niet kunnen volgen van 
bijlessen of trainingen. Wat de leden betreft is decentrale loting meer rechtvaardig dan 
andere selectiemethodes. Aspirant-studenten zouden vrij moeten zijn om te kiezen voor 
een studie die volgens hen bij hen past, zonder de drempel van selectiemethodes. 
Iedereen moet een gelijke kans krijgen om tot een opleiding toegelaten te worden. De 
leden vragen de regering of zij van plan is om enkel decentrale loting toe te staan als 
selectiemethode, in ieder geval totdat onderzocht is welke andere selectiemethoden 
aantoonbaar kansenongelijkheid niet in de hand werken. 
De regering is niet voornemens hiertoe over te gaan.  
 
In het coalitieakkoord is het volgende te lezen: "Opleidingen die selecteren dienen te 
onderbouwen hoe de selectieprocedure past bij de inhoud van de opleiding, effectief is en 
gelijke kansen borgt." De leden van de SP-fractie vragen hoe deze passage zich verhoudt 
tot de voorliggende wetswijziging en vragen hoe de regering van plan is om de 
medezeggenschap en visitatiecommissies te versterken, zodat zij de onderbouwing van 
selectieprocedures beter kunnen controleren. Daarnaast vragen zij hoe de regering zicht 
houdt op de wetenschappelijke onderbouwing van selectieprocedures en of zij bereid is 
om selectieprocedures met onvoldoende onderbouwing te verbieden. 
Hoewel het onderhavige wetsvoorstel reeds voor de verkiezingen en daarmee voor de 
totstandkoming van het coalitieakkoord is opgesteld en aan uw Kamer is verzonden, biedt 
het wel kansen voor instellingen om een gedegen selectieprocedure vorm te geven. Zodra 
de resultaten van het onderzoek van de inspectie naar de onderbouwing van 
selectiecriteria bekend zijn, zal de regering zich bezinnen op de wijze waarop het 
toepassing van selectiecriteria die onvoldoende onderbouwd zijn wil voorkomen. Het 
kabinet is voornemens dit te doen in nauw overleg met studenten en instellingen, waarbij 
het hele stelsel van selectie zal worden bekeken. Het toevoegen van loting aan het 
selectie-instrumentarium geeft instellingen in ieder geval de mogelijkheid om in het geval 
dat een (wetenschappelijke) onderbouwing niet voldoende mogelijk is, te kiezen voor een 
selectiemethode waarbij geselecteerd wordt op basis van toeval.  
 NNAVV.ID11841 
7 

selectieprocedure past bij de inhoud van de opleiding, effectief is en gelijke kansen borgt? 
Op basis van afspraken met hogeronderwijsinstellingen dienen de gehanteerde 
15
selectiemethoden onderbouwd te worden met beschikbare wetenschappelijke inzichten. 
De inspectie doet momenteel onderzoek naar deze onderbouwing. In de beleidsreactie 
naar aanleiding van het rapport over de onderbouwing van selectiecriteria van de 
inspectie zal ook worden ingegaan op de passage in het coalitieakkoord met betrekking 
tot de onderbouwing van de selectieprocedure. De regering vindt het wenselijk om voor 
een volledig beeld eerst de resultaten van het inspectieonderzoek te bestuderen.   
 
Wervings- en selectiebeleid van instellingen dient periodiek te worden geëvalueerd, zodat 
16
op basis daarvan verbeteringen doorgevoerd kunnen worden. Het evalueren van de 
noodzaak tot het langdurig hanteren van een ingestelde capaciteitsfixus zal ook onderdeel 
zijn van de eerder genoemde, meer brede bespreking met het onderwijsveld over het 
stelsel van selectie en numerus fixusopleidingen naar aanleiding van het onderzoek van 
de inspectie.  
 
De regering noemt het gewenst om ook (gedeeltelijke) ongewogen loting als 
selectiecriterium toe te staan. Dit betekent dat instellingen tevens ervoor kunnen kiezen 
om de selectie te laten plaatsvinden op basis van volledig ongewogen loting. De leden 
van de PvdA- en GroenLinksfractie vragen de regering om nader toe te lichten wat de 
consequenties zijn van volledig ongewogen loting voor een gedegen matchingsproces en 
een principe van ‘de juiste student op de juiste plek’. 
De regering is van mening dat de afweging voor de juiste selectiemethode het best op 
instellings- en opleidingsniveau kan plaatsvinden. Zoals aangegeven in de memorie van 
toelichting hoeft het instellen van een capaciteitsfixus niet per definitie samen te gaan 
met een een keuze voor kwalitatieve selectie. Bovendien is niet voor iedere opleiding de 
voorspellende waarde voor studentsucces van de selectie gelijk of gedegen onderbouwd. 
De mogelijke effectiviteit van het matchingsproces weegt op die momenten niet op tegen 
de mogelijke negatieve neveneffecten voor de kansengelijkheid. In dergelijke gevallen 
zou ongewogen loting een geschiktere, meer rechtvaardige wijze, van selecteren zijn. 
 
De leden van de ChristenUnie-fractie lezen in de memorie van toelichting dat de inspectie 
heeft geconstateerd dat opleidingen met een capaciteitsfixus een minder diverse 
studentenpopulatie kennen. Dit was voor de leden Paternotte en Van der Molen een 
aanleiding om met hun motie loting weer onderdeel te maken van het selectie-
17
instrumentarium. Een minder diverse studentenpopulatie kan namelijk wijzen op 
ongelijke kansen. De leden lezen dat het effect van loting op de diversiteit van de 
studentpopulatie onduidelijk is en vragen de regering of er ook gekeken is naar andere 
opties om een diverse studentenpopulatie te stimuleren. 
De regering werkt samen met betrokken stakeholders aan het creëeren van een 
inclusievere werk- en leeromgeving in het hoger onderwijs waarin iedereen zich kan 
ontplooien. Dit moet bijdragen aan het vergroten van de diversiteit onder studenten. De 
regering verwijst in dit kader naar het Nationaal actieplan voor meer diversiteit en 
                                        
15
 Kamerstuk 31 288, nr. 797. 
16
 Kamerstuk 31 288, nr. 797. 
17
 Kamerstuk 31 288, nr. 822 
 NNAVV.ID11841 
9 

maatwerk, gelijke kansen en toegankelijkheid van hoger onderwijs kan worden 
gerealiseerd, en of onderzocht is welke andere mogelijkheden, naast dit wetsvoorstel, zijn 
onderzocht. Parallel aan de behandeling van dit voorstel wordt, zoals ook aangehaald 
door de leden van de VVD-fractie, door de inspectie onderzoek gedaan naar het gebruik 
en de onderbouwing van diverse selectiemethoden. De resultaten van dit onderzoek 
worden in het najaar van 2022 verwacht. Op basis van die resultaten zal de regering, in 
samenspraak met studenten en instellingen, bekijken of nadere maatregelen in dit kader 
gewenst zijn. Dat de resultaten nog niet bekend zijn, doet geen afbreuk aan de noodzaak 
nu loting toe te voegen aan het selectie-instrumentarium. 
 
Het blijft voor de leden van de SGP-fractie na lezing van de toelichting enigszins diffuus 
wat de precieze doelstellingen zijn van de regering. Enerzijds staat in de toelichting de 
zorg centraal dat sprake lijkt van een minder diverse studentenpopulatie, terwijl 
anderzijds de kwalitatieve selectiecriteria centraal blijven staan. Kan de regering 
bevestigen dat de behoefte aan diversiteit niet ten koste mag gaan van de inzet op 
kwaliteit, zo vragen zij. Met andere woorden: kan de ruimte voor meer maatwerk en 
diversiteit enkel toenemen binnen de kwalitatieve kaders die noodzakelijk zijn? Deze 
leden merken op dat dit vraagstuk met name relevant is met het oog op de ongewogen 
loting die toegestaan wordt. 
De regering wil nogmaals benadrukken dat het doel van het besproken wetsvoorstel is de 
kansengelijkheid te vergroten. Een diversere studentenpopulatie zal, zo verwacht de 
regering, het gevolg zijn van selecteren met gelijke kansen. Indien 
achtergrondkenmerken en persoonskenmerken geen rol spelen bij de kansen om 
geselecteerd te worden, dan zal de studentenpopulatie steeds meer een afspiegeling zijn 
van de samenleving, c.q. de groep middelbareschoolverlaters die starten met een studie 
in het hoger onderwijs. De regering wil daarbij benadrukken dat iedere aspirant-student 
die voldoet aan de vooropleidingeisen in principe geschikt wordt geacht een opleiding te 
volgen aan een hogeronderwijsinstelling en deze met succes af te ronden. De regering 
ziet geen negatief verband tussen diversiteit en kwaliteit, maar verwacht juist dat op 
termijn het hoger onderwijs gebaat zou kunnen zijn bij een meer diverse 
studentenpopulatie. 
 
De leden van de SGP-fractie ontvangen graag een nadere visie op de handelingsruimte 
van de instellingen, specifiek als het gaat om ongewogen loting. Deze leden lezen in het 
nader rapport dat de regering het eens is met de Raad van State dat ongewogen loting 
ver af staat van het uitgangspunt van de juiste student op de juiste plaats. Vervolgens 
beschrijft zij dat het in specifieke situaties echter toch nodig kan zijn ongewogen loting in 
te zetten, bijvoorbeeld als er geen geschikte selectiecriteria zijn. Kunnen deze leden 
hieruit terecht opmaken dat ongewogen loting enkel is toegestaan voor zover de instelling 
daarmee de kwaliteit het beste kan dienen en daarbinnen zo mogelijk zoveel mogelijk 
recht doet aan diversiteit? Deze leden constateren dat de ongewogen loting 
ongeclausuleerd als optie is opgenomen in het voorstel. Zij vragen waarom niet 
duidelijker het voorwaardelijke karakter van de inzet van de ongewogen loting is 
geformuleerd. 
Inzet van loting, gewogen of ongewogen, of een combinatie van loting en selectie kent 
geen voorwaardelijk karakter. Het is aan de instelling te bepalen op welke manier het 
 NNAVV.ID11841 
11 

heeft geleid. Studenten met een migratieachtergrond, met een lage sociaal-economische 
status,eerstegeneratiestudenten of studenten met een functiebeperking hebben bij 
bepaalde selectie-instrumenten bij voorbaat al minder kans om uitgekozen te worden. Dit 
is schadelijk voor de kansengelijkheid en diversiteit van het onderwijs en voor de 
samenleving in geheel. Het is dan ook ontzettend waardevol voor juist deze groep 
kwetsbare studenten dat zij een net zo eerlijke kans krijgen als aspirant-studenten die al 
vanaf de kleuterklas met 2-0 voorstaan. 
De regering dankt de BIJ1-fractie voor deze inbreng en het grotendeels onderschrijven 
van haar visie.  
 
2.2 De combinatie van selectie en loting en aanvullende regels in ministeriële 
regeling 
 
De leden van de CDA-fractie merken op dat dat op 6 juli 2021 de website ScienceGuide 
een opinie van auteurs Maarten van der Smagt, Nouchka Tick en Linda van Ooijen 
publiceerde met de titel ‘Eerlijke toelatingsprocedure combineert decentrale selectie en 
loting.’ Daarin pleiten zij voor een combinatie van decentrale selectie en decentrale 
loting. Kortheidshalve verwijzen de leden naar de inhoud van dit artikel en de 
onderliggende artikelen die in de bijdrage worden aangehaald. De wijziging van artikel 
7.53 van de Wet op het hoger onderwijs en wetenschappelijk onderzoek wekt de indruk 
dat deze combinatie toegestaan is, maar de memorie van toelichting lijkt deze combinatie 
uit te sluiten, met verwijzing naar het risico van zelfselectie en een beperking van de 
kansengelijkheid. Kan de regering aangeven waarom dit risico leidt tot het afwijzen van 
de combinatie van selectie en loting, maar tegelijkertijd tot het handhaven van decentrale 
selectie an sich? 
Verschillende leden, waaronder die van de CDA-fractie, hebben gevraagd naar de 
combinatie van loting en selectie. Zoals uit de voorgestelde wettekst en bijbehorende 
memorie van toelichting blijkt, is het mogelijk beide instrumenten te combineren. Dat kan 
bijvoorbeeld door middel van gewogen loting, waarbij lotingsgewicht wordt toegekend op 
basis van de selectiecriteria. Daarnaast kan het gedeelte van de studenten dat het hoogst 
scoort op basis van de selectie-ronde, meteen worden toegelaten – zij hoeven dus niet te 
loten – waarna de overgebleven plaatsen worden vergeven op basis van gewogen danwel 
ongewogen loting. Anders dan de auteurs van het door de leden van de CDA-fractie 
aangehaalde artikel, en voornoemde leden, concludeert de regering dat er geen sprake is 
van een tegenstrijdigheid tussen de voorgestelde wettekst en de memorie van toelichting. 
De regering vermoedt dat de tegenstrijdigheid die wordt beschreven in het aangehaalde 
artikel het gevolg is van het gebruik van een eerdere versie van het wetsvoorstel en de 
memorie van toelichting die in het kader van internetconsultatie waren gepubliceerd. 
De regering heeft één onderdeel van het zogenaamde ‘Klaas Vissermodel’ niet mogelijk 
willen maken. Dat is een manier van selecteren waarin na de decentrale selectie een deel 
van de studenten wordt afgewezen, omdat zij naar het oordeel van de instelling te laag 
hebben gescoord op de kwalitatieve selectiecriteria. Dit zou een breuk betekenen met het 
principe dat iedere student die over het juiste diploma beschikt en voldoet aan de nadere 
vooropleidingseisen (het juiste vakkenpakket), in beginsel toelaatbaar is tot het hoger 
onderwijs. Een aspirant-student die beschikt over de juiste vooropleiding, heeft daarmee 
aangetoond de capaciteiten te bezitten om een opleiding in het hoger onderwijs met 
 NNAVV.ID11841 
13 

Een situatie waarbij een deel van de aspirant-studenten op basis van de gebruikte 
selectiecriteria wordt uitgesloten van loting en daarmee wordt afgewezen voor de 
opleiding in kwestie, zal dit effect (gedeeltelijk) teniet doen. Om die reden wordt dit niet 
mogelijk gemaakt. 
 
Daarnaast vragen de leden van de CDA-fractie zich af welke mogelijkheden de regering 
ziet om de effecten van de verschillende selectiemethoden (en combinaties daarvan) te 
evalueren. De regering is voornemens de effecten van selectie-instrumenten en -criteria 
integraal te bekijken naar aanleiding van het onderzoek naar selectiecriteria van de 
inspectie. In de reactie op het onderzoekrapport wordt ingegaan op de wijze waarop 
evaluatie van selectiemethoden vormgegeven kan worden.   
 
Het is de leden van de SGP-fractie niet duidelijk waarom juist vanuit het perspectief van 
de kwaliteit van de selectie de sequentiële combinatie wordt uitgesloten, waarbij na een 
kwalitatieve selectie ook studenten kunnen afvallen en uit de resterende populatie op 
basis van loting wordt geselecteerd. Bij deze methode wordt de kwalitatieve selectie 
immers benut voor zover mogelijk en kan loting dienen om de kansen en diversiteit van 
studenten zo veel mogelijk te dienen. Deze combinatie dient aldus juist de bedoeling van 
het voorstel. Zij vragen een nadere toelichting.  
Door verschillende partijen, waaronder de SGP, zijn vragen gesteld met betrekking tot 
het van loting uitsluiten van aspirant-studenten na een selectieprocedure. Deze leden 
worden verwezen naar het eerdere antwoord op de vragen daaromtrent van de CDA-
fractie. 
 
De leden van de SGP-fractie vragen of de regering voornemens is om de 8+-regel of een 
daarmee vergelijkbare regeling weer op te nemen in de uitwerking. Op welke wijze wordt 
recht gedaan aan alle studenten die zich met bovengemiddelde prestaties melden bij de 
selectie voor de opleiding, zo vragen zij. 
Zoals aangegeven in de beantwoording van vragen van het CDA, wordt het mogelijk om 
op basis van de kwalitatieve criteria een deel van de studenten meteen toe te laten tot de 
opleiding. Het staat opleidingen dan ook vrij daaraan invulling te geven op een wijze die 
vergelijkbaar is met de 8+-regel. Voor een nadere toelichting wordt verwezen naar 
voornoemde beantwoording. 
 
Het lid van de BIJ1-fractie is tevreden met de combinatie van loting en selectie, zoals 
voorgesteld in dit wetsvoorstel. Op deze manier kunnen instellingen de best scorende 
studenten toelaten via decentrale selectie en alle overige studenten een eerlijke kans 
geven door middel van ongewogen loting. Wel heeft het lid bedenkingen met betrekking 
tot de borging van gelijke kansen bij de wetenschappelijk onderbouwde 
selectiemethoden. Welke instrumenten kunnen als wetenschappelijk onderbouwd worden 
beschouwd? Wie houdt toezicht op het uitsluitend gebruik van deze wetenschappelijk 
onderbouwde instrumenten, zodat gelijke kansen worden gewaarborgd? Op welke wijze 
gebeurt dit? 
Het is aan instellingen om de onderbouwing van selectiecriteria op een verantwoorde 
wijze vorm te geven. In de Strategische agenda hoger onderwijs en onderzoek is door 
mijn ambtsvoorganger uiteengezet dat instellingen de inhoud en het aantal 
 NNAVV.ID11841 
15 

De leden van de D66-fractie constateren dat loting als selectiemiddel niet mogelijk wordt 
gemaakt voor masteropleidingen met een capaciteitsbeperking. De leden vragen de 
regering toe te lichten waarom zij voor deze uitzondering kiest en waarom de effecten 
van kansenongelijkheid en onbewuste beïnvloeding zich niet bij masteropleidingen 
voordoen. Voorts vragen zij of het vanuit het oogpunt van eenduidige wetgeving niet te 
prefereren valt om eenzelfde kader van selectiemethoden te hanteren voor alle 
opleidingen met een capaciteitsbeperking. 
Het gaat bij selectie in de bachelor in de meeste gevallen om ‘vroegselectie’ die 
plaatsvindt voordat de aankomende student instroomt in het hoger onderwijs. Vanuit het 
oogpunt van kansengelijkheid vindt de regering het wenselijk te focussen op drempels in 
de vroege schoolloopbaan van jongeren en drempels in de toelating tot het hoger 
onderwijs. Bachelorstudenten die naar een master doorstromen zitten al in het 
hogeronderwijssyteem. Zij zijn dus al bekend met het hoger onderwijs en zullen zich 
daarom minder snel laten afschrikken door een selectieprocedure. Uit het onderzoek naar 
zelfselectie door inspectie, blijkt ook dat jongere (vwo-)scholieren eerder zullen afzien 
22
van een opleiding waarvoor wordt geselecteerd dan oudere scholieren. De 
toegankelijkheid staat daarmee voor die groep dus minder onder druk.    
 
3. Gevolgen voor Caribisch Nederland 
 
De leden van de CDA-fractie merken op dat het Openbaar Lichaam Bonaire in zijn reactie 
heeft aangegeven dat potentiële studenten uit Caribisch Nederland vanwege vaak 
beperkte internetverbindingen op de eilanden zich onvoldoende kunnen voorbereiden op 
procedures van decentrale selectie. Naar de mening van de leden gaat de regering in 
haar antwoord op dit onderdeel onvoldoende in op dit praktische knelpunt. Welke 
inspanningen verrichten onderwijsinstellingen op dit punt? Ziet de regering een rol voor 
zichzelf weggelegd om de potentiële studenten in Caribisch Nederland te voorzien van 
adequate voorzieningen, zodat zij zich op afstand kunnen voorbereiden op welke 
selectiemethode dan ook, zo vragen de leden. 
Mede namens de Ministers van onderwijs in het Koninkrijk heeft de regering de 
bestuursvoorzitter van de Hogeschool Rotterdam, de heer Bormans, als voorzitter van de 
Regiegroep studiesucces Caribische studenten gevraagd om verbeteropties aan te reiken 
met betrekking tot de keten van voorbereiding op, overgang naar én begeleiding tijdens 
23
de studie in Europees Nederland. Het praktische knelpunt met betrekking tot 
internettoegang op de eilanden in het Caribisch deel van het Koninkrijk vormt onderdeel 
van de uitwerking van complexere oplossingen waaraan meerdere ketenpartners 
bijdragen. De nadruk ligt hierbij op het aanreiken van mogelijkheden waardoor studenten 
die last hebben van beperkte internettoegang zich beter kunnen voorbereiden op, of 
deelnemen aan, de selectieprocedure. De start van de implementatie van aangedragen 
verbeteropties wordt voorzien vanaf het studiejaar 2023–2024. 
 
Het lid van de BIJ1-fractie merkt op dat ten tijde van de centrale loting er zogenoemde 
ministersplaatsen bestonden voor een beperkt aantal leerlingen uit het Caribisch deel van 
                                        
22
 Dit onderzoek wordt ongeveer gelijktijdig met deze nota naar aanleiding van het verslag aan uw 
Kamer aangeboden. 
23
 In dit kader wordt verwezen naar Kamerstuk 31 288, nr. 919. 
 NNAVV.ID11841 
17 

De regering wil benadrukken dat verschillende gesprekken zijn gevoerd over dit 
wetsvoorstel met zowel de LSVb als het ISO. Uiteindelijk heeft de regering op basis van 
inhoudelijke argumenten een afweging gemaakt die zij in de memorie van toelichting bij 
dit wetsvoorstel en in deze nota naar aanleiding van het verslag heeft toegelicht.  
 
Daarbij heeft zij benadrukt dat reeds onder de huidige WHW de studentengeleding van de 
universiteitsraad en medezeggenschapsraad adviesbevoegdheid heeft bij het vaststellen 
van het selectiereglement. Het onderhavige wetsvoorstel brengt hier geen wijzigingen in 
aan. Deze wijze van betrekken van de medezeggenschap is in de memorie van toelichting 
bij dit wetsvoorstel slechts nogmaals benadrukt. 
 
5. Inwerkingtreding 
 
De leden van de CDA-fractie merken op dat de inwerkingtreding van de wet werd 
voorzien voor 1 januari 2022. Aangezien de schriftelijke inbreng voor de wetsbehandeling 
is voorzien op 11 februari 2022 vragen de leden de regering naar het actuele tijdpad voor 
de inwerkingtreding. 
De inwerkingtreding van het wetsvoorstel was inderdaad voorzien voor 1 januari 2022. 
Aangezien de parlementaire behandeling in uw Kamer en de Eerste Kamer nog moet 
plaatsvinden, wordt gestreefd naar inwerkingtreding per 1 september 2023. Instellingen 
kunnen dan bij de selectieprocedures vanaf het najaar van 2023 gebruik maken van de 
nieuwe selectiemogelijkheden. Daarmee heeft het wetsvoorstel voor het eerst effect 
tijdens de selectieprocedures voor toelating tot de opleidingen voor het studiejaar 2024-
2025. 
 
De Minister van Onderwijs, Cultuur en Wetenschap, 
 
 
 
 
Robbert Dijkgraaf 
 
 NNAVV.ID11841 
19 

