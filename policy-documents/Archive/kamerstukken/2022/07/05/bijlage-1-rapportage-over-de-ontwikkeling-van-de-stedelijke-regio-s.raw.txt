 
 
 
Waar doen we het voor? 
 
Rapportage over de ontwikkeling van de stedelijke 
regio’s 
 
 
Ronald Nijboer en Annelies van der Horst 

 
 
Inhoud 
Managementsamenvatting 4 
1 Inleiding 9 
2 Onderzoeksopzet en -methode 10 
2.1 Onderzoeksvragen 10 
2.2 Onderzoeksmethode 11 
3 Overzicht van alle stedelijke regio’s 13 
4 Het ontstaan van de stedelijke cultuurregio 18 
4.1 Chronologie van het proces tot nu toe 18 
5 Terugblik 26 
5.1 Doel 26 
5.2 Inzet en opbrengst 28 
6 Vooruitblik 46 
7 Conclusies 51 
8 Aanbevelingen 55 
 
 
Bijlagen 
Bijlage A Bronnenlijst 60 
Bijlage B Lijst met respondenten 61 
 
  
DSP-groep RAPPORT ─ Waar doen we het voor? 3 

 
De vijftien regio’s die na de uitnodiging van de minister een profiel indienden zijn: We the North, Zwolle, 
Flevoland, Twente, Metropoolregio Amsterdam, Utrecht, Stedendriehoek, Ede-Wageningen, Leiden, 
Rotterdam, 025 Arnhem-Nijmegen, Haaglanden, Brabantstad, Zeeland, Stedelijke Cultuurregio-Zuid. In 
ieder stedelijke cultuurregio werd een proeftuin uitgevoerd om culturele vernieuwing in de regio te 
stimuleren. Voor de afstemming tussen rijk en regio’s vond iedere zes weken overleg plaats tussen het 
ministerie van OCW en vertegenwoordigers van iedere regio (waar ook VNG en IPO onderdeel van 
uitmaakten).  
 
Conclusies 
Samenwerking tussen betrokken overheden verbeterd en cultuur nadrukkelijker op de agenda 
 In het merendeel van de stedelijke regio’s is de samenwerking tussen de betrokken overheden 
verbeterd en heeft de regiovorming geleid tot het afstemmen van de coronasteun en een 
versterking van de culturele sector. Tegelijkertijd is dit lang niet in alle regio’s het geval.  
 Cultuur staat door de samenwerking in meer regio’s nadrukkelijk op de politieke agenda en is 
minder afhankelijk van de inzet van een enkele wethouder of gedeputeerde. Ook is cultuur meer 
ingebed in bredere maatschappelijke of economische agenda.  
 Er is een netwerk ontstaan van stedelijke regio’s en het ministerie heeft beter inzicht in wat het 
rijksbeleid betekent op lokaal niveau en hoe het beleid van de verschillende overheidslagen zich tot 
elkaar verhouden. Meerdere regio’s geven aan dat ze beter in beeld zijn bij het ministerie van OCW. 
Knelpunt hierin zijn de gebieden die buiten de stedelijke regio’s vallen.  
 In de ene regio is de rol van de sector groter geweest dan in de andere regio. In sommige regio’s 
werd de sector nadrukkelijk betrokken bij het opstellen van het profiel. In alle regio’s is een deel van 
de sector betrokken geweest bij de proeftuinen. Organisaties binnen de culturele sector geven aan 
dat ze zich moeilijk tot de stedelijke regio kunnen verhouden. 
 
Totstandkoming 
 Het ontstaan van de stedelijke regio’s diende volgens OCW ‘bottom-up’ te gebeuren. Dit proces 
werd echter sterk beïnvloed door een kaart in een advies van de RvC, waarop al regio’s waren 
ingetekend, de begrenzing van maximaal 16 regio’s door de minister en door het korte tijdsbestek 
waarin de regio’s tot stand dienden te komen.  
 Het vertrekpunt van gemeenten (en provincies) om de samenwerking in een stedelijke regio aan te 
gaan verschilde. Bij sommige regio’s was al sprake van een bestaande samenwerking op cultureel 
gebied. Bij andere regio’s was er al wel een samenwerkingsverband, maar alleen op het niveau van 
economische of andere maatschappelijke thema’s. In andere regio’s kwam de samenwerking puur 
op gang vanwege de oproep van de minister.  
 
Samenstelling: divers palet aan stedelijke regio’s 
DSP-groep RAPPORT ─ Waar doen we het voor? 5 

 
uitkomsten van het onderzoek leveren geen eenduidig toekomstperspectief op, behalve dat de huidige 
situatie voor alle partijen niet goed genoeg is en de meerwaarde van de samenwerking in de regio en 
tussen de regio’s en het rijk onvoldoende benut wordt. Met dat gegeven in overweging is een variant 
uitgewerkt die volgens de onderzoekers de meest kansrijke variant is voor de toekomstige invulling van de 
stedelijke cultuurregio’s.  
 
Doelen stedelijke regio’s 
Stedelijke regio’s zijn een van de onderdelen van een groter cultuurbestel en dienen ook zo bekeken te 
worden. Dat betekent dat de stedelijke regio’s niet als oplossing voor alle knelpunten in het bestel kunnen 
dienen. Aan welke doelen kunnen de stedelijke regio’s dan wel werken? 
 
De stedelijke regio’s hebben een meerwaarde voor: 
1 Versterking van de culturele samenhangende infrastructuur (basis en keten en top, inclusief het 
potentiële publiek en bezoekersstromen) in de betreffende regio. 
2 Afstemming (stroomlijnen) van beleid en instrumenten tussen de in de regio samenwerkende 
overheden (als voorwaarde voor 1) 
3 Afstemming tussen de ontwikkelingen in de regio en het rijksbeleid 
 
Een gelijkere verdeling van landelijke middelen is geen doel op zich voor de stedelijke regio’s. Als het rijk 
een gelijkere verdeling belangrijk vindt, dan dient dat te gebeuren daar waar de middelen verdeeld 
worden. Een gelijkere verdeling kan hoogstens een neveneffect zijn van de stedelijke regio’s, doordat de 
regio’s de culturele infrastructuur versterken en daardoor instellingen zich verder kunnen ontwikkelen.  
 
Doel 1: Versterking regionale culturele samenhangende infrastructuur (maatwerk) 
De kansen voor de versterking van de regionale culturele samenhangende infrastructuur liggen in de 
samenwerking op thema’s als cultuureducatie, cultuurparticipatie, lokaal cultuurbeleid, bibliotheken, 
herstel van corona en talentontwikkeling. De prioriteiten verschillen per regio, maar via de stedelijke 
regio’s kunnen dergelijke thema’s wel aangejaagd worden vanuit landelijk niveau. Stedelijke regio’s 
kunnen programmatisch werken (bijvoorbeeld aan talentontwikkeling), waarbij de inzet (‘de plus’) vanuit 
de stedelijke regio gematcht wordt door het rijk. Zo is er sprake van maatwerk; die regio’s die zich 
inspannen, worden gestimuleerd vanuit het rijk, terwijl die regio’s die niet teveel willen investeren, daartoe 
ook niet gedwongen worden.  
 
Doel 2 en 3: Afstemming tussen overheden (in een regio en tussen regio’s en rijk) 
Gemeenten en provincies stemmen hun cultuurbeleid op elkaar af, stroomlijnen subsidieregelingen en 
wisselen kennis uit. Daarnaast stemmen rijk en regio’s hun beleid op elkaar af. Rijk krijgt via regio’s beter 
inzicht in wat er speelt op lokaal niveau en hoe het beleid van verschillende overheidslagen zich tot elkaar 
verhoudt.  
DSP-groep RAPPORT ─ Waar doen we het voor? 7 

 
1 Inleiding 
Beeldende kunst langs de IJssel, aandacht voor meertaligheid in het noorden en meer muziek op Zeeuwse 
basisscholen. Het zijn enkele voorbeelden van proeftuinen die voortkomen uit de samenwerkingen in 
stedelijke cultuurregio’s. De stedelijke culturele regio kwam tot stand op advies van de Raad voor Cultuur. 
In zijn advies ter voorbereiding van de beleidsperiode 2021-2024 merkte de Raad de stedelijke 
cultuurregio’s aan als belangrijkste schaalgrootte in het cultuurbestel. Op die schaal functioneert volgens 
de Raad een cultureel ecosysteem van top-, keten- en basisvoorzieningen, makers en publiek. Ook kunnen 
op die schaal geldstromen en beleid tussen samenwerkende gemeenten, provincies en rijksoverheid 
effectief en efficiënt worden ingezet.  
 
Het advies leidde ertoe dat de minister van OCW begin 2018 gemeenten en provincies uitnodigde om een 
verkenning uit te voeren naar de kansen voor regiovorming en op basis van die verkenning vervolgens 
cultuurprofielen op te stellen. Zo kon OCW bij de keuzes in het rijksbeleid en de subsidies voor de BIS, 
rekening houden met de samenstelling en behoefte van de bevolking, met de identiteit en verhalen uit de 
cultuurregio’s en met het lokale klimaat voor de makers en kunstenaars.  
 
In november 2018 dienden 15 stedelijke cultuurregio’s een cultuurprofiel in. Vervolgens kregen zij van het 
ministerie van OCW een tijdelijke bijdrage om in inhoudelijke proeftuinen de regionale samenwerking te 
verdiepen. Het bedrag werd door de stedelijke regio’s verdubbeld. De regionale verbanden komen in 
verschillende vormen terug in de voor 2021- 2024 afgesloten cultuurconvenanten tussen het ministerie van 
OCW en de decentrale overheden.  
 
In het overleg met OCW, IPO, VNG en de stedelijke regio’s is het besluit genomen om een onderzoek uit te 
laten voeren naar de ontwikkeling van de stedelijke regio’s. De vraag die centraal staat is: Hoe hebben de 
stedelijke regio’s zich tot nu toe ontwikkeld en welke mogelijkheden zijn er voor verdere ontwikkeling? 
Met een groot aantal betrokkenen vanuit de stedelijke regio’s en de culturele sector is tijdens dit 
onderzoek gesproken. We willen alle respondenten en de leden van de begeleidingscommissie bedanken 
voor hun openheid en constructieve medewerking.  
 
Leeswijzer 
In het volgende hoofdstuk beginnen we met de onderzoeksopzet en -methode. Vervolgens geven we in 
hoofdstuk 3 een overzicht van alle stedelijke regio’s. In hoofdstuk 4 beschrijven we het ontstaan van de 
stedelijke regio’s. In hoofdstuk 5 en 6 volgen de bevindingen, uitgesplitst in een terugblik en vooruitblik. In 
hoofdstuk 7 beschrijven we de conclusies, waarna de aanbevelingen volgen in hoofdstuk 8.  
  
DSP-groep RAPPORT ─ Waar doen we het voor? 9 

 
d) Hoe hebben de betrokkenen de samenwerking ervaren en wat is er uit deze samenwerking 
voortgekomen? 
e) Hoe werd het reflectiemoment ervaren door de stedelijke regio’s en de Raad voor Cultuur? 
Welke rol hebben stedelijke cultuurprofielen gespeeld bij de beoordeling en advisering van 
de Raad voor Cultuur? 
f) Wat zijn kenmerkende verschillen van de opbrengsten per regio? En waardoor kunnen deze 
verschillen worden verklaard? 
g) Wat betekent het bestaan van de stedelijke regio’s voor steden en gebieden die geen 
onderdeel uitmaken van een stedelijke regio? 
h) Wat waren onverwachte (vooraf niet voorziene) uitkomsten? 
i) In welke mate zijn de beoogde doelen bereikt? Heeft de inzet opgeleverd wat was beoogd? 
 
7 Vooruitblik | Behoeften 
a) Waar hebben betrokken partijen vooruitkijkend behoefte aan? 
b) Wat zijn volgens betrokkenen knelpunten of juist kansen voor het vervolg? 
c) Welke maatregelen en middelen moet je volgens betrokkenen vasthouden of juist niet? 
 
8 Vooruitblik | Vervolg 
1. Welke aanbevelingen kunnen worden gedaan voor de overlegstructuur? Welke inhoudelijke 
thema’s kunnen besproken worden in enerzijds het bestuurlijk overleg tussen OCW, IPO en 
VNG en anderzijds het bestuurlijk overleg tussen OCW en de stedelijke regio’s (waarbij IPO en 
VNG tevens aansluiten)? 
2. Welke aanbevelingen kunnen worden gedaan voor de samenwerking tussen de verschillende 
overheden bij het vormgeven van het (gezamenlijke) cultuurbeleid, het vervolg van de 
stedelijke regio’s en de toekomstige politieke besluitvorming in dit kader? 
 
2.2 Onderzoeksmethode 
Voor de beantwoording van de onderzoeksvragen zijn verschillende methoden van onderzoek toegepast. 
We lichten elke methode kort toe.  
 
Documentenanalyse 
Op basis van een uitgebreide documentenanalyse kwamen we enerzijds tot een beschrijving van wat er tot 
aan 2022 gebeurt is binnen de stedelijke regio’s. Hiervoor maakten we onder meer gebruik van relevante 
adviezen van de Raad voor Cultuur en Kamerbrieven in het kader van de totstandkoming van het 
cultuurbeleid en de BIS 2021-2024. Ook andere rapporten, verslagen en adviezen van organisaties als IPO 
en Kunsten ’92 werden meegenomen. Anderzijds maakten we gebruik van documentatie van elke 
stedelijke regio, zoals de verkenningen en regioprofielen, beschrijvingen van de proeftuinen en reflecties 
DSP-groep RAPPORT ─ Waar doen we het voor? 11 

 
3 Overzicht van alle stedelijke regio’s 
In onderstaande tabel geven we een overzicht van de vijftien huidige stedelijke cultuurregio’s, gevolgd door een korte, feitelijke omschrijving van iedere regio. De regio’s 
1
dekken niet heel Nederland. Meerdere gemeenten in Noord-Holland, Limburg, Gelderland en Zuid-Holland behoren niet tot een stedelijke cultuurregio.  
 
Naam regio Profiel Eerdere Aantal Betrokken provincies Betrokken gemeenten 
2
samen- inwoners 
werking 
cultuur 
We the North We the North, regioprofiel Ja  1.733.143  Friesland, Groningen, Drenthe Leeuwarden, Groningen, Assen, Emmen 
Zwolle Experiment & Ernst Nee  755.722  Overijssel, Gelderland, Urk, Noordoostpolder, Dronten, Steenwijkerland, Westerveld, Meppel, De Wolden, 
Drenthe, Flevoland (geen Hoogeveen, Staphorst, Zwartewaterland, Kampen, Zwolle, Dalfsen, Ommen, 
3
formele partners) Hardenberg, Hattem, Oldebroek, Elburg, Nunspeet, Heerde, Olst-Wijhe, Raalte 
Flevoland Bouwen aan het Flevoprofiel Nee  428.226  Flevoland Almere, Lelystad, Dronten, Noordoostpolder, Urk, Zeewolde 
Twente Ruimte voor verbeelding Nee  631.733  Overijssel (geen formele Almelo, Borne, Dinkelland, Enschede Haaksbergen, Hellendoorn, Hengelo, Hof van 
partner) Twente, Losser, Oldenzaal, Rijssen-Holten, Tubbergen, Twenterand, Wierden 
Metropoolregio Meer dan de delen, Ja  2.503.513  Flevoland (ook eigen profiel), Aalsmeer, Almere, Amstelveen, Amsterdam, Beemster, Beverwijk, Blaricum, 
Amsterdam programma kunst, cultuur en Noord-Holland Bloemendaal, Diemen, Edam-Volendam, Gooise Meren, Haarlem, Haarlemmermeer, 
erfgoed Heemskerk, Heemstede, Hilversum, Huizen, Landsmeer, Laren, Lelystad, Oostzaan, 
Ouder-Amstel, Purmerend, Uithoorn, Velsen, Waterland, Weesp, Wijdemeren, 
Wormerland, Zaanstad, Zandvoort 
 
1
 Het gaat om de gebieden Noord-Holland-Noord in Noord-Holland (met o.a. Alkmaar, Den Helder en Hoorn), Noord-Limburg (met o.a. Venlo en Roermond), verschillende gebieden in Gelderland (o.a. Achterhoek, 
Veluwe) en Zuid-Holland (o.a. Gouda). 
2
 Bevolking op 1 januari 2021, via CBS 
3
 In verschillende regio’s zijn provincies op enige wijze betrokken bij de stedelijke regio, maar zijn zij geen formele partner in het samenwerkingsverband.  
DSP-groep RAPPORT ─ Waar doen we het voor? 13 

 
We the North 
We the North beslaat drie provincies in Noord-Nederland: Friesland, Groningen en Drenthe. Zowel de 
provincies als vier grote steden participeren in We the North. Al voor 2018 was er sprake van bestuurlijke 
samenwerking op het gebied van cultuur in deze regio.  
 
Zwolle 
De regio Zwolle bestaat uit 22 gemeenten die verspreid zijn over vier provincies. Het grootste deel van de 
gemeenten is onderdeel van de provincie Overijssel. De gemeenten in Flevoland overlappen met de 
stedelijke regio Flevoland en de gemeenten in Drenthe overlappen met de stedelijke regio We The North 
(hoewel die daar geen formele partner zijn). In de Regio Zwolle was er al sprake van een bestuurlijk 
samenwerkingsverband op het vlak van economische en grote maatschappelijke opgaven. Een deel van de 
regio maakt onderdeel uit van de culturele samenwerking in Landsdeel Oost en ROUTE OOST. 
 
Flevoland 
De regio Flevoland valt samen met de provincie Flevoland. De stedelijke regio Flevoland heeft zowel 
overlap met de regio Zwolle in het noordoosten van de provincie, als met de Metropoolregio Amsterdam in 
het zuidwesten. De regio maakte eerder onderdeel uit van Landsdeel Midden. 
 
Twente 
De regio Twente bestaat uit de 14 Twentse gemeenten. Binnen Twente werd al wel samengewerkt, maar 
niet op het gebied van cultuur. De regio maakt onderdeel uit van de culturele samenwerking in Landsdeel 
Oost en ROUTE OOST.  
 
Metropoolregio Amsterdam 
De Metropoolregio Amsterdam was al een bestaand bestuurlijk samenwerkingsverband, bestaande uit 32 
gemeenten, de provincies Noord-Holland en Flevoland en de Vervoerregio Amsterdam. Ook op cultureel 
gebied was er al sprake van samenwerking vanaf 2014. De MRA overlapt deels met de regio Flevoland.  
 
Utrecht 
De regio Utrecht valt samen met de provincie Utrecht. Formele partners zijn de gemeenten Utrecht en 
Amersfoort en de provincie Utrecht. Er was voorheen nog geen sprake van een samenwerkingsverband op 
cultuur. De regio was voorheen onderdeel van Landsdeel Midden. 
 
DSP-groep RAPPORT ─ Waar doen we het voor? 15 

 
Brabantstad 
Brabantstad is een bestuurlijk netwerk dat al langer bestaat. Sinds 2016 werd er samengewerkt op cultuur. 
Het samenwerkingsverband bestaat uit de provincie en vijf grote steden. Voorheen behoorde Brabantstad 
tot Landsdeel Zuid. 
 
Zeeland 
De regio Zeeland is een samenwerkingsverband tussen de provincie Zeeland en de vier grote steden. Er 
werd eerder samengewerkt tussen de grote steden, maar niet op cultuurbeleid. De regio valt samen met 
de provincie. Voorheen behoorde de provincie Zeeland tot Landsdeel Zuid. 
 
Stedelijke Cultuurregio Zuid 
De regio wordt gevormd door de provincie en vier gemeenten in Zuid-Limburg. Er was eerder nog geen 
sprake van een samenwerkingsverband op cultuur. Voorheen behoorde Zuid-Limburg tot Landsdeel Zuid. 
 
 
DSP-groep RAPPORT ─ Waar doen we het voor? 17 

 
Al in 2015 – in de ‘Agenda Cultuur 2017-2020 en verder’ – sprak de Raad voor Cultuur over stedelijke 
regio’s. De raad adviseerde de stedelijke regio’s meer centraal te zetten in het cultuurbeleid, omdat hij de 
zag stedelijke regio’s als natuurlijke brandpunten in het culturele aanbod. Twee redenen gaf de raad om 
stedelijke regio’s meer leidend te laten worden in het cultuurbeleid: 
1 Lokaal cultuurbeleid zou in een stedelijke regio beter aan kunnen sluiten bij de samenstelling en 
vraag van de bevolking. Stedelijke regio’s kunnen in hun culturele aanbod rekening houden met hun 
eigen identiteit en inspelen op de behoeften van de bewoners. 
2 Stedelijke regio’s kunnen oplossingen bieden voor hardnekkige knelpunten in het cultuurbeleid. De 
raad constateerde onvoldoende samenwerking en afstemming tussen overheden en culturele 
voorzieningen. Geldstromen versterken elkaar niet, zijn onvoldoende afgestemd en werken een 
ongelijk speelveld tussen instellingen in verschillende steden in de hand.  
 
In 2017 bracht de Raad voor Cultuur de verkenning ‘Cultuur voor stad, land en regio’ uit, met de ondertitel 
‘De rol van stedelijke regio’s in het cultuurbestel’. Daarin adviseerde de raad wederom voor een sleutelrol 
van stedelijke cultuurregio’s in het cultuurbestel.  
 
De raad constateerde een aantal hardnekkige knelpunten binnen het cultuurbestel:  
 Onduidelijke doelstellingen cultuurbeleid. Rijk, provincies en gemeenten werken veelal met een 
eigen agenda en verschillende taakopvattingen.  
 Gebrek aan afstemming tussen instellingen en overheden.  
 Geldstromen zijn onvoldoende op elkaar afgestemd en werken een ongelijk speelveld in 
verschillende gemeenten in de hand.  
 De regio komt te kort. Er is sprake van een ongelijke verdeling van gelden door het land. BIS- en 
fondsgesubsidieerde instellingen concentreren zich in de Randstad.  
 Teveel bureaucratie voor instellingen doordat instellingen subsidie ontvangen van meerdere 
overheden en fondsen tegelijk.  
 Samenwerking vanuit cultuur met andere domeinen is niet altijd gangbaar.  
 Cultuurbeleid wordt telkens opnieuw uitgevonden. Overheden leren te weinig van elkaar en van 
zichzelf.  
 
De verkenning richtte zich op de vraag hoe het Rijk, gemeenten, provincies en fondsen gezamenlijk goede 
randvoorwaarden kunnen creëren voor de culturele sector. Het vraagstuk rond de verdeling van 
verantwoordelijkheden tussen overheden begint wat de raad betreft met heldere beleidsdoelen. De raad 
adviseerde dat de overheid zich de volgende doelen stelt: 
 Creatieve en kunstzinnige talenten krijgen kansen en mogelijkheden om zich artistiek te ontplooien. 
 Iedereen heeft, ongeacht leeftijd, culturele achtergrond, inkomen en woonplaats, toegang tot 
cultuur. 
DSP-groep RAPPORT ─ Waar doen we het voor? 19 

 
culturele voorzieningen georganiseerd zijn en de reisbereidheid van cultuurconsumenten. Deze tekende de 
raad in op een kaart van Nederland. Vervolgens, zo benadrukte de raad, diende het vooral aan de regio’s 
zelf te zijn hoe ze uiteindelijk ingevuld zouden worden.  
 
RIS en uitbreiding beleidscyclus 
Het advies voor het invoeren van stedelijke regio’s stond niet op zichzelf. Naast de rechtstreeks door het 
Rijk gefinancierde instellingen (de culturele basisinfrastructuur: BIS) en de rijkscultuurfondsen adviseerde 
de raad het instellen van een derde financieringsinstrument: de regionale culturele infrastructuur (RIS). Het 
Rijk zou medefinanciering (of ‘matching’) kunnen verlenen aan stedelijke cultuurregio’s als zij bijdragen 
aan de landelijk overeengekomen doelstellingen van cultuurbeleid. Met de opname van de RIS in het 
landelijke cultuurbestel wilde de raad bewerkstelligen dat er meer erkenning en financiering is voor het 
culturele aanbod in de regio. Erkenning voor de kwaliteit en betekenis van dat aanbod; medefinanciering 
om de ambities van makers en overheden in stedelijke cultuurregio’s te honoreren. Ook adviseerde de raad 
om te onderzoeken of de beleidscyclus verlengd kan worden van vier naar zes jaar. De raad gaf aan dat de 
voorstellen vragen om veranderingen in de architectuur en systematiek van het cultuurbeleid.  
 
2018: uitnodiging tot het opstellen van stedelijke en regionale profielen en 
indienen 
Uitnodiging 
In 2018 publiceerde minister Van Engelshoven (OCW) haar visiebrief ‘Cultuur in een open samenleving’. 
Daarin volgde ze de vier doelstellingen zoals de RvC voorstelde. Daarnaast nodigde de minister gemeenten 
en provincies uit om stedelijke en regionale profielen op te stellen. Daarbij gaf de minister aan: 
‘Zo kunnen we bij de samenstelling van de basisinfrastructuur, zoals de Raad voor Cultuur bepleit, sterker 
rekening te houden ‘met de samenstelling en de behoefte van de bevolking, met de identiteit en verhalen 
uit de regio, en met het lokale klimaat voor de makers en kunstenaars.’  
 
Als begrenzing gaf de minister aan dat ze uitging van maximaal 16 samenwerkingsverbanden. 
 
Opstellen regioprofielen 
Na de uitnodiging van de minister hebben vijftien stedelijke regio’s een profiel opgesteld en ingediend. Een 
aantal van de regio’s voerde eerder al een verkenning uit naar mogelijke samenwerkingsvormen. De 
vijftien regio’s beslaan niet heel Nederland; verschillende gebieden, zoals Noord-Holland-Noord, Noord-
Limburg en delen van Gelderland en Zuid-Holland, dienden geen profiel in of werden door OCW 
ontmoedigd om een cultuurprofiel in te dienen.  
 
DSP-groep RAPPORT ─ Waar doen we het voor? 21 

 
5
cultuurfondsen. Daarnaast investeerde het ministerie € 3.000.000 in opname van regionale musea in de 
BIS, waarbij het ging om één museum per provincie, voorgedragen door de betreffende provincie. 
 
Advies ‘Cultuur dichtbij, dicht bij cultuur’ 
In 2019 bracht de RvC het stelseladvies ‘Cultuur dichtbij, dicht bij cultuur’ uit, waarin het inging op de 
ontwikkeling van de stedelijke regio’s tot nu toe.  
 
Criteria van stedelijke cultuurregio’s 
De raad vond dat, om als volwaardige samenwerkingspartner voor het Rijk te kunnen functioneren en een 
volwaardige verbinding te kunnen leggen met het rijksbeleid, een stedelijke cultuurregio 
aan de volgende drie criteria zou moeten voldoen: 
1 In de participerende gemeente(n) en provincie(s) is voldoende ‘kritische massa’ aanwezig om een 
rijk en veelzijdig cultureel klimaat te ondersteunen. Circa 500.000 inwoners lijkt hier de minimale 
omvang. 
2 In de participerende gemeente(n) en provincie(s) zijn voldoende voorzieningen gevestigd in de 
basis, de keten en de top. De culturele infrastructuur omvat voorzieningen voor verschillende 
culturele disciplines en genres, en er zijn verschillende keten- en topvoorzieningen die voor hun 
discipline of genre van landelijke betekenis zijn. 
3 De stedelijke cultuurregio kent minimaal een grote centrumgemeente, omgeven door grote en 
kleinere gemeenten die de kracht van het geheel versterken. 
 
De samenstelling van de regio’s liep sterk uiteen. De raad tekende aan dat niet alle vijftien stedelijke 
regio’s voldoende omvang en voldoende voorzieningen herbergen om als zelfstandige stedelijke 
cultuurregio’s te fungeren in samenwerking met het Rijk. De raad stelde voor dat deze regio’s aansluiting 
vinden bij aanpalende regio’s, waarbij de regierol door de overkoepelende provincie of door een van de 
betrokken gemeenten kan worden genomen. Het komt daarmee tot een herschikking van vijftien naar elf 
stedelijke cultuurregio’s.  
 
Rol van de provincies 
Daarnaast was de raad van mening dat alle provincies actief zouden moeten deelnemen in de stedelijke 
regio’s. De raad wees op de taak van de provincies die het Interprovinciaal Overleg (IPO) met 
het ministerie van OCW en de Vereniging van Nederlandse Gemeenten (VNG) is 
overeengekomen: ‘Cultuur is een kerntaak van provincies waar dit de lokale belangen overstijgt. 
Provincies zijn verantwoordelijk voor bovengemeentelijke coördinatie op regionaal niveau. 
Provincies zetten zich in voor de diversiteit en spreiding van culturele voorzieningen in de regio 
en zijn verantwoordelijk voor de financiering van provinciale collecties.’ (in: Algemeen kader 
interbestuurlijke verhoudingen cultuur OCW, IPO en VNG, 2012).  
 
5
 https://www.cultuursubsidie.nl/over-het-cultuurstelsel/de-stedelijke-regio 
DSP-groep RAPPORT ─ Waar doen we het voor? 23 

 
 
Advies BIS 2021-2024 
In zijn ‘Advies BIS 2021-2024’ gaf de raad aan dat de BIS-instellingen met ingang van 2021 beter over het 
land verspreid zouden zijn. In de periode 2017 – 2020 zaten 27 instellingen buiten de vier  
Randstadprovincies in de BIS. Voor 2021 – 2024 werd er een BIS-plek gereserveerd voor 46 instellingen 
buiten de Randstadprovincies. Ook procentueel nam het aantal instellingen van buiten de 
Randstadprovincies in de BIS toe (van 31 procent naar 40 procent).  
 
Tegelijkertijd constateerde de raad dat nog niet in alle stedelijke cultuurregio’s de BIS even sterk is 
vertegenwoordigd. De raad riep de stedelijke cultuurregio’s op om de komende jaren verder te investeren 
in hun culturele infrastructuur en te durven kiezen voor focus. 
 
2021: Cultuurconvenanten 
In 2021 sloot de minister van OCW Cultuurconvenanten 2021-2024 met andere overheden. Daarin werden 
de afspraken vastgelegd over de beleidsprioriteiten en verantwoordelijkheden in het cultuurbeleid voor de 
periode 2021-2024. Zes cultuurconvenanten werden met de samenwerkende overheden binnen een 
stedelijke regio afgesloten, drie cultuurconvenanten met een gemeente, één met een provincie en een 
gemeente, en één met een landsdeel waarin vijf stedelijke regio’s verzameld zijn. 
  
DSP-groep RAPPORT ─ Waar doen we het voor? 25 

 
 Bij de samenstelling van de basisinfrastructuur sterker rekening te houden met de samenstelling en 
de behoefte van de bevolking, met de identiteit en verhalen uit de regio, en met het lokale klimaat 
voor de makers en kunstenaars. 
 
Betrokkenen vanuit het ministerie van OCW gaven aan dat er bij de start van de stedelijke regio’s werd 
uitgegaan van drie doelen: 
 Afstemming tussen de overheidslagen rijk, provincie en gemeente. 
 Bevorderen van de samenwerking binnen de regio voor versterking van het culturele veld. 
 Bij de samenstelling van de BIS rekening houden met de profielen van de stedelijke regio’s. 
 
Doelen stedelijke regio’s 
De meervoudige doelstellingen zijn ook terug te zien binnen de stedelijke regio’s. Gevraagd naar het doel 
van de stedelijke regio, ontstaat een waaier aan doelstellingen, waarbij sommige regio’s nadruk legden op 
een specifiek doel, terwijl andere regio’s juist inzetten op meerdere doelen tegelijk. De verschillende 
doelen, gesteld door de stedelijke regio’s, zijn samen te vatten in de volgende categorieën: 
 Bevordering van de samenwerking binnen de regio (versterking van de regionale culturele 
infrastructuur). 
 Bevordering van de samenwerking tussen overheidslagen. 
 Bevordering van regionale spreiding van middelen (BIS en meerjarige financiering vanuit fondsen) / 
meer BIS-instellingen binnen de regio). 
 Aan tafel zitten/in beeld komen bij het rijk (ministerie van OCW). 
 Matching door OCW van de inzet van de samenwerkende overheden stedelijke regio.  
 
De meeste stedelijke regio’s richten zich op een combinatie van bovenstaande doelen, waarbij enerzijds 
het versterken van de regionale culturele infrastructuur genoemd werd en anderzijds de samenwerking 
met het rijk of aan tafel zitten bij het rijk.  
 
De stedelijke regio’s formuleerden de doelen in het regioprofiel in 2018. In de jaren daarna bleven de 
doelen binnen regio’s over het algemeen gelijk. Hoogstens was er sprake van accentverschuivingen, 
afhankelijk van ontwikkelingen in de regio. Ook corona speelde een rol bij het verschuiven van doelen; er 
kwam bijvoorbeeld meer nadruk op afstemming te liggen, omdat rijk, provincies en gemeenten de 
urgentie voelden om steunpakketten voor de culturele sector op elkaar aan te laten sluiten en informatie 
uit te wisselen.  
 
Er was nadrukkelijk geen sprake van een gedeeld beeld van de doelen. Voor vrijwel alle stedelijke regio’s 
was het onduidelijk wat voor het ministerie van OCW nu precies het doel was om de stedelijke regio’s in 
het leven te roepen. Voor buitenstaanders, zoals fondsen, culturele instellingen en andere partijen binnen 
DSP-groep RAPPORT ─ Waar doen we het voor? 27 

 
liggen. De stedelijke regio’s dienden zogenoemd ‘bottom-up’ te ontstaan. Wel ging de minister uit van 
maximaal 16 samenwerkingsverbanden. 
 
Verspreid over Nederland gingen uiteindelijk in totaal vijftien regio’s aan de slag met het opstellen van een 
regioprofiel. Het vertrekpunt van gemeenten (en provincies) om de samenwerking een stedelijke regio aan 
te gaan verschilde. Bij sommige regio’s was al sprake van een bestaande samenwerking op cultureel 
gebied (We the North, MRA en Brabantstad). Voor deze regio’s was het logisch om de samenwerking voort 
te zetten binnen de vorm van een stedelijke regio. Hier werd de meerwaarde van samenwerking bij een 
groot deel van de betrokkenen al gezien. Bij andere regio’s was er al wel een samenwerkingsverband, maar 
alleen op het niveau van economische of andere maatschappelijke thema’s (zoals binnen Zeeland (Z4), 
Zwolle of Twente). In andere regio’s kwam de samenwerking puur op gang vanwege de oproep van de 
minister. Overigens gingen ook in Noord-Holland-Noord en in Noord-Limburg overheden aan de slag met 
de vorming van een regio. In Noord-Holland-Noord werd besloten om eerst te zorgen voor breder 
draagvlak onder alle gemeenten, alvorens een profiel in te dienen. In Noord-Limburg werd het de 
betrokken overheden door rijk en provincie afgeraden om een profiel in te dienen.  
 
In enkele gevallen ging er een verkenning vooraf aan de totstandkoming van de regio, wat in twee gevallen 
leidde tot een andere stedelijke regio (Den Haag en Leiden verkenden samen maar gingen verder in een 
eigen regio en datzelfde gold voor Zwolle en Deventer). Voor sommige regio’s was er heel duidelijk sprake 
van een logische samenstelling, vanwege een al bestaand samenwerkingsverband (bv. MRA of We The 
North), vanwege een historische/culturele binding (bv. Twente), of vanwege een geografische logica (waar 
de regio samenvalt met de provincie, zoals in Flevoland, Utrecht en Zeeland). ‘Sommige regio’s zijn logisch 
te herkennen, maar bij andere is er een zekere toevalligheid bij de totstandkoming,’ stelde een respondent. 
 
Bij een groot deel van de regio’s was er sprake van de intrinsieke wens om samen te werken, om beter 
onderling af te stemmen, de culturele infrastructuur binnen de regio te versterken en/of de samenwerking 
met het Rijk te bevorderen. Dat gold ook voor sommige regio’s waar de samenwerking het gevolg was van 
de oproep van de minister. Toch waren er ook regio’s die geen toegevoegde waarde zagen van 
samenwerking binnen een stedelijke regio. Een respondent van een stedelijke regio gaf aan: ‘We werden 
geconfronteerd met het bericht van de minister dat we aan de slag gingen met de regio’s als een soort 
experiment.’ De oproep werd door deze regio’s niet gezien als een ‘bottom-up’ benadering. Voor hen was 
het onduidelijk wat de stedelijke regio beleidsmatig zou moeten oplossen. Ze voelden zich door de oproep 
genoodzaakt een stedelijke regio in het leven te roepen, omdat je anders niet bij OCW aan tafel zou zitten, 
maar de stedelijke regio’s die ontstonden voelden kunstmatig en gezocht.  
 
Samenstelling 
Het resultaat waren vijftien ontzettend diverse stedelijke regio’s. Ongelijksoortig – en volgens sommige 
respondenten onevenwichtig. De vijftien regio’s variëren op allerlei vlakken. Zo beslaat We the North drie 
DSP-groep RAPPORT ─ Waar doen we het voor? 29 

 
daar waar nog geen sprake was van een samenwerking op cultureel gebied – waren het één of twee 
overheden (veelal de centrumgemeente, soms in samenwerking met de provincie) die de trekker waren 
van het proces. In die regio’s was er niet de tijd om regiogemeenten of culturele instellingen voldoende te 
betrekken. Een respondent erkende: ‘Het profiel is dan ook niet een gezamenlijk product van alle 
gemeenten geweest. Daar is ook wel wat kritiek op gekomen van andere gemeenten.’ In andere regio’s 
werd wel ingezet op draagvlak vanuit het culturele veld of vanuit alle betrokken overheden. 
 
Het opstellen van de profielen leverde voor de regio’s verschillende punten op: 
 Het bracht de samenwerking op gang. Overheden en culturele instellingen leerden elkaar kennen. 
Het zorgde voor energie en enthousiasme voor de samenwerking.  
 Het gaf inzicht in wat partijen met elkaar bindt, waar een regio in uitblinkt en waar partijen elkaar 
aanvullen. Het zorgde voor een duidelijker beeld van de eigen identiteit.  
 Het zorgde voor prioritering. 
 
Bij sommige regio’s was er duidelijk sprake van wat partijen binnen de regio met elkaar bindt, terwijl het 
voor andere regio’s wat kunstmatig aanvoelde.  
 
5.2.2 Organisatie en ingezette middelen 
Organisatie 
Na het aanbieden van de profielen gaf iedere stedelijke regio op eigen wijze vorm aan de samenwerking. 
Wederom kregen de stedelijke regio’s hier de vrije hand in, wat dan ook resulteerde in vele verschillende 
manieren van samenwerking en ook verschillende maatregelen en middelen die werden ingezet door de 
betrokken overheden (en andere partners).  
 
Verschillende regio’s stelden structurele ambtelijke en/of bestuurlijke overleggen in. ‘We zitten elke zes 
weken ambtelijk bij elkaar en bestuurlijk vier of vijf keer per jaar,’ vertelt een respondent. Uit een andere 
regio: ‘De samenwerking wordt gecoördineerd vanuit een kerngroep van een aantal gemeenten en de 
provincie. Deze komt elke drie weken bijeen. Elke zes weken vindt er overleg plaats met alle gemeenten.’ 
In enkele regio’s is er geen sprake van een terugkerend overleg, maar zoekt men elkaar op, wanneer dat 
nodig wordt geacht.  
 
Inzet van de overleggen is met name coördinatie, afstemming over de proeftuin, kennisuitwisseling.  
 
Voor de organisatie van een stedelijke cultuurregio wordt vooral beroep gedaan op de inzet van 
beleidsadviseurs van met name de centrumgemeenten/grotere gemeenten en in aantal gevallen de 
provincie. Beleidsadviseurs van kleinere gemeenten maken wel vaak onderdeel uit van een 
werkgroep/stuurgroep. In We the North levert de provincie meerdere ambtenaren die de rol van voorzitter, 
DSP-groep RAPPORT ─ Waar doen we het voor? 31 

 
proeftuinen te financieren. Dit gebeurde onder meer in 025 Arnhem-Nijmegen en Zuid-Limburg. We the 
North financierde de proeftuinen die geen OCW-financiering kregen met bijdragen van onder andere 
landelijke fondsen. In enkele regio’s werden de proeftuinen na het aflopen van de landelijke financiering 
voortgezet met financiering vanuit gemeentelijke of provinciale middelen (zoals in Twente en Zwolle). In 
één regio werd het vervolg van de proeftuin geïntegreerd in de regionale aanvraag Cultuureducatie met 
Kwaliteit. Voor andere regio’s was het stopzetten van landelijke financiering geen reden om de financiering 
geheel over te nemen (de proeftuinen werden voor 50 procent door het rijk gefinancierd), waardoor de 
proeftuin werd stopgezet.  
 
Naast de proeftuinen zetten de overheden diverse andere middelen in voor het vormgeven van de plannen 
van de stedelijke regio. Zo werden er in verschillende regio’s gezamenlijke regelingen opgezet, zoals: 
• invoering van een innovatiefonds, gefinancierd vanuit betrokken overheden en private 
fondsen. 
• gezamenlijke coronaregeling / cofinancieringsregeling vanuit de provincie, waarbij 
gemeenten eenzelfde subsidie dienden bij te dragen om de coronaschade van instellingen te 
dekken. 
 
In enkele regio’s werd samen beleid ontwikkeld voor de toekomst van de stedelijke regio, in de vorm van 
een toekomstverkenning, een samenwerkingsagenda of een uitvoeringsprogramma.  
 
Naast de landelijke financiering vanuit de proeftuinen ontvingen zes provincies voor 2021- 2024 
zogenoemde ontwikkelgelden, om een inhaalslag te maken op de culturele infrastructuur. Daarnaast 
investeerde het ministerie € 3.000.000 in opname van regionale musea in de BIS, waarbij het ging om één 
museum per provincie, voorgedragen door de betreffende provincie. Verschillende respondenten vroegen 
zich af hoe dit in verhouding stond tot de stedelijke regio’s. Van welke schaal gaat het rijk nu uit: de 
stedelijke regio’s of de provincies? 
 
5.2.3 Proeftuinen 
Onderdeel van ieder regioprofiel was een voorstel voor een of meer proeftuinen om vanuit de kansen in de 
culturele sector culturele vernieuwing in de regio te stimuleren. In onderstaande tabel zijn de namen van 
proeftuinen per stedelijke regio opgenomen.   
 
Tabel 5.1 Proeftuinen per stedelijke regio 
Naam regio Naam proeftuin 
We the North Meertaligheid (samen met Overijssel) 
Zwolle Hybride productiehuis 
Flevoland Cultuureducatie door co-creatie in het vmbo 
Metropoolregio Amsterdam Bereikbaarheid & promotie cultuur 
DSP-groep RAPPORT ─ Waar doen we het voor? 33 

 
Twente, Haaglanden, Leiden en de MRA. In andere regio’s werd aangegeven dat de proeftuin zich vooral 
concentreerde in de centrumgemeente, waarbij voornamelijk instellingen uit de centrumgemeente 
betrokken waren. Aan de proeftuin uit de Stedendriehoek gaf de IJsselbiënnale juist bovenregionaal vorm, 
door ook activiteiten te ontwikkelen in de regio’s Zwolle en 025 Arnhem-Nijmegen.    
 
Er zijn nog geen overkoepelende conclusies te trekken over het effect van alle proeftuinen gezamenlijk. 
Wel geven vrijwel alle regio’s aan dat ze tevreden zijn met het instrument van de proeftuin. Een groot deel 
van wat de stedelijke regio is heeft te maken met ambtelijke en bestuurlijke samenwerking. De 
proeftuinen zorgden ervoor dat in alle regio’s een deel van de culturele sector actief betrokken raakte en er 
activiteiten ontplooid werden. Binnen de proeftuinen werd concreet gewerkt aan het versterken en 
vernieuwen van de culturele infrastructuur.  
 
Veel regio’s zijn ook tevreden over de resultaten van de proeftuin. Het leidde in verschillende regio’s tot 
nauwere samenwerking tussen gemeenten en instellingen. Gemeenten zagen de resultaten van een 
proeftuin, waardoor de meerwaarde van de stedelijke regio tastbaar werd. Het gaf instellingen de kans om 
zich te ontwikkelen. Er werd veel kennis opgebouwd over samenwerking binnen de regio rond concrete 
onderwerpen als gebiedsontwikkeling of muziekeducatie en er werden concrete projecten opgeleverd als 
maakplaatsen, kunstwerken in de openbare ruimte en een pontverbinding naar een culturele locatie.  
 
In de portretten in het bijbehorende document komt de praktijk van verschillende proeftuinen aan bod.  
 
Kennisdeling 
In enkele regio’s heeft inmiddels een evaluatie van de proeftuinen plaatsgevonden. In Haaglanden heeft dit 
geleid tot de publicatie ‘Cultuur dichtbij – hoe culturele instellingen in de regio Haaglanden 
cultuurparticipatie vergroten’ (2021). Met het document wil Haaglanden de ontwikkelde kennis over 
wijkgericht en vraaggestuurd werken in culturele programmering ontsluiten. In andere regio’s werden of 
worden bijeenkomsten georganiseerd over de resultaten van de proeftuinen.  
 
Omdat veel regio’s op dit moment nog bezig zijn met het evalueren van de proeftuinen en omdat de 
proeftuinen hier en daar langzamer van start gingen dan verwacht is er van het gezamenlijk uitwisselen 
van kennis nog geen sprake geweest. Verschillende respondenten, zowel binnen de stedelijke regio’s, maar 
ook vanuit de sector, geven aan dat ze geen zicht hebben op wat proeftuinen hebben opgeleverd. De 
behoefte om de kennis te ontsluiten is er wel degelijk.  
 
Vervolg 
In een aantal regio’s betekende het aflopen van de financiering vanuit het ministerie ook het einde voor de 
proeftuin. ‘Als de cofinanciering wegvalt is het moeilijk om zo’n project zelf voort te zetten,’ gaf een 
DSP-groep RAPPORT ─ Waar doen we het voor? 35 

 
coördineren.’ Daarnaast voelen provincies, volgens Booij, een inspanningsverplichting om de gebieden die 
nog niet deelnemen aan een stedelijke regio bij de regiovorming te betrekken.  
 
De gezamenlijke provincies erkennen de kracht van de stedelijke regio: ‘De beweging die is ingezet met de 
stedelijke regio’s is waardevol, we pleiten er dan ook voor dat dit wordt voortgezet.’ (IPO, 2021). De 
provincies vinden het dan ook een omissie dat de stedelijke regio’s geen plek kregen in de BIS-periode 
2021-2024 (IPO, 2019).  
 
Ook stellen de gezamenlijke provincies: ‘Het samenspel van overheden en regio’s kan ervoor zorgen dat 
het gehele land toegang heeft/krijgt tot kwalitatief hoogwaardige kunst en cultuur die aansluit op de 
wensen en behoeften van de regio. Ongeacht de aard en schaal van de regio, staat buiten enige twijfel dat 
de kracht van de regio de optimale maat is voor een passend aanbod in hoogwaardige kunst en cultuur.’ 
 
5.2.5 Rol sector 
In de ene regio is de rol van de sector een stuk groter dan in de andere regio. Al bij de start werden in 
sommige regio’s culturele instellingen en netwerken nadrukkelijk betrokken bij het profiel. In alle regio’s is 
de sector wel betrokken geweest bij de proeftuinen. Vooral die instellingen die betrokken zijn geweest bij 
de proeftuin of bij de vorming van de regio’s kunnen iets zeggen over de werking van de stedelijke regio. 
Voor andere instellingen is de stedelijke regio weinig of helemaal niet zichtbaar geweest en die verhouden 
zich daar dan ook niet toe. Verschillende respondenten binnen de regio’s erkennen dat de stedelijke regio 
vooral een vehikel is geweest voor betrokken overheden. Ook andere organisaties, zoals de 
rijkscultuurfondsen of adviesraden geven aan dat ze zich moeilijk tot de stedelijke regio kunnen 
verhouden. Wat er binnen de regio’s gebeurt is weinig zichtbaar, ook omdat een formele structuur en 
formele verhouding ontbreekt. Formele afspraken, bijvoorbeeld over de cofinanciering van een project of 
instelling, worden vooral met provincies en gemeenten gemaakt.  
 
In enkele regio’s zijn culturele instellingen positief over de stedelijke regio. ‘Voor ons is het een enorme 
impuls geweest. De samenwerkingen zijn structureler gemaakt en de talentontwikkeling is gestimuleerd. 
Het is belangrijk geweest voor makers,’ vertelt een respondent. In een andere regio stelt een respondent 
die betrokken is geweest bij de proeftuin: ‘Dit project was niet tot stand gekomen zonder de stedelijke 
regio. De samenwerking tussen de partners in het project was niet vanzelfsprekend. Het heeft geleid tot 
een succesvolle proeftuin en heeft nu ook een duurzame vorm gekregen. Het concept wordt nu verspreid 
in de rest van de regio.’ Enkele instellingen geven aan dat het de samenwerking binnen de sector 
bevorderd heeft; theaters vanuit de regio werken samen op inhoudelijk vlak, maar ook op praktische zaken 
als ticketing, marketing of personeel.  
 
Verschillende culturele instellingen zeggen vooral last te hebben van de grenzen van de stedelijke regio’s. 
Er leeft het gevoel dat sommige regio’s vooral op zichzelf gericht zijn, waardoor samenwerking met  
DSP-groep RAPPORT ─ Waar doen we het voor? 37 

 
 
5.2.6 Samenwerking rijk en regio’s 
Overlegstructuur 
Om de samenwerking tussen rijk en stedelijke regio’s vorm te geven werd een overlegstructuur opgezet. 
Iedere zes weken vindt er een overleg plaats tussen een vertegenwoordiging vanuit OCW met een 
vertegenwoordiger van iedere stedelijke regio. In de eerste periode ging dit om fysieke bijeenkomsten, 
maar na het uitbreken van de coronacrisis werden dit digitale overleggen. Het ging om een nieuwe vorm 
van samenwerken. OCW benadrukte dat men gezamenlijk begon aan een open proces, waarbij bewust 
niet alles vooraf werd uitgedacht. Naast de plenaire overleggen verenigden de vertegenwoordigers vanuit 
de stedelijke regio’s zich in verschillende werkgroepen die zich bezighielden met o.a. de profielen en 
proeftuinen. Naast de reguliere zes wekelijkse overleggen vonden er bestuurlijke overleggen plaats met de 
minister en bestuurlijke vertegenwoordiging vanuit de regio’s. Hoewel IPO en VNG geen onderdeel waren 
van een stedelijke regio, maken zij wel deel uit van het overleg.  
 
Na de overgang naar digitale bijeenkomsten, ervoeren meerdere regio’s dat de ruimte voor inbreng en 
uitwisseling kleiner werd. De agenda werd opgeslokt door coronamaatregelen. De uitleg hierover werd 
ook waardevol gevonden, maar de overleggen waren daardoor vooral gericht op zenden. ‘We kunnen 
andere werkvormen hanteren om wel opbrengst op te halen vanuit alle partijen. Zelf financieren we als 
overheid field labs en roepen de sector op om creatief te zijn, maar in zo’n overleg komen we niet tot 
creatievere methoden om informatie uit te wisselen.’  
 
Ook het bestuurlijk overleg krijgt kritiek vanuit de regio’s. Hierbij hebben bestuurders eveneens het gevoel 
dat de minister vooral zendt. Ruimte voor overleg is er eigenlijk niet. Een respondent vroeg zich af: ‘Wat is 
je positie daar als bestuurder? Wat is je positie als regio? Tegelijkertijd ben je wel aanwezig, omdat je 
aangehaakt wilt blijven. Maar soms voelt het alsof het vinkje ‘we hebben met de regio’s gesproken’ wordt 
afgehandeld.’  
 
De opzet van het zes wekelijks overleg leidt ertoe dat de gemeenten (en provincies) die niet tot een 
stedelijke regio behoren uitgesloten zijn van de informatie-uitwisseling. 
 
BIS 
Meerdere regio’s benoemden als een van de doelen van de stedelijke regio het ‘aan tafel zitten’ en ‘in beeld 
komen’ bij het rijk. Voor die partijen was het zes wekelijks overleg dan ook van belang. Je moet een 
stedelijke regio zijn om bij OCW aan tafel te mogen schuiven, zo is de gedachte. In sommige regio’s 
verwerd dit tot het voornaamste doel en verdween het versterken van de eigen culturele infrastructuur uit 
beeld. Ook was er volgens sommige respondenten een te grote focus op het binnenhalen van BIS-gelden. 
Met de komst van de stedelijke regio’s was er bij sommige regio’s de hoop en verwachting dat er bij de 
DSP-groep RAPPORT ─ Waar doen we het voor? 39 

 
Reflectiemoment BIS 
208 culturele instellingen vroegen subsidie aan voor de culturele basisinfrastructuur 2021-2024. Het is aan 
de Raad voor Cultuur om de minister te adviseren over de aanvragen en de keuzes die zij hierin kan maken. 
Ook de stedelijke regio’s kregen een rol in de procedure de BIS 2021-2024. De minister vroeg de 15 
stedelijke regio’s te reflecteren op de aanvragen uit de eigen regio. In maart 2020 ontving de raad deze 
reflecties. 
 
Enkele regio’s waren verheugd met het reflectiemoment. Ze vonden het prettig om hun mening te mogen 
geven en belangrijk dat de input vanuit de regio werd meegenomen bij de verdeling van de BIS-gelden. 
‘Het feit dat er om werd gevraagd hebben we erg gewaardeerd. Je voelt je gezien, er is aandacht voor wat 
er regionaal speelt,’ zei een respondent. De meeste regio’s waren echter ronduit negatief over het 
reflectiemoment. Sommige regio’s – de grotere steden – hebben eigen onafhankelijke adviesraden 
ingesteld. Het voelde voor deze gemeenten (en betrokken provincies) zeer ongemakkelijk om zelf een 
oordeel te geven over instellingen waar normaal gesproken een adviesraad advies uitbrengt. Ook in regio’s 
zonder adviesraden of adviescommissies werd het proces als ongemakkelijk ervaren. Een overheid wilde 
een instelling niet volledig afvallen, ook al waren er twijfels over de aanvraag.  
 
Het was vervolgens voor alle regio’s onduidelijk wat er met de reflecties gedaan werd. In hoeverre de 
reflecties zijn meegewogen bij de uiteindelijke besluiten was voor de regio’s niet bekend. Daarnaast was 
het voor de regio’s tijdrovend en moest het in korte tijd opgeleverd worden. Ook vanuit OCW en de Raad 
voor Cultuur was de conclusie dat de meerwaarde van de reflecties beperkt was.    
 
De aanvragen voor de BIS 2021 -2024 van instellingen die niet binnen een stedelijke regio gevestigd zijn 
kwamen in de knel. De aanvrager moest in de aanvraag aangeven tot welk profiel en welke stedelijke regio 
hij zich verhield, wat voor deze instellingen niet mogelijk was. 
 
Convenanten 
In mei 2021 sloot de minister van OCW de cultuurconvenanten 2021 -2024 af met lagere overheden.  
 
Wederom zorgde dit voor grote verschillen in de omgang met stedelijke regio’s. In sommige regio’s werd 
het convenant gesloten met de gemeenten en provincies die samenwerken in de stedelijke regio, in andere 
regio’s met een deel (vertegenwoordiging) daarvan. De vijf stedelijke regio’s die voorheen waren 
aangesloten in Landsdeel Oost sloten nu – op verzoek van OCW - via Landsdeel Oost een convenant met 
de minister met een bijlage voor elke stedelijke regio. Dat afspraken tussen rijk en lagere overheden zowel 
in de samenstelling van de stedelijke regio, landsdeel, gemeente als provincie werden gemaakt werd door 
vele respondenten als verwarrend ervaren.  
 
DSP-groep RAPPORT ─ Waar doen we het voor? 41 

 
agenda. In sommige gevallen betekende het dat betrokken gemeenten en provincies meer geld dan 
voorheen in cultuur investeerden. Een respondent vertelde: ‘Een van de gemeenten had lang geen 
beleidsmedewerker cultuur. Veel zaken waren wegbezuinigd en cultuur werd als onbelangrijk beschouwd. 
Nu is er weer budget vrijgekomen en groeit en bloeit het.’ Meerdere respondenten geven aan dat de 
uitwisseling gezorgd heeft voor meer kennis van cultuurbeleid in kleinere gemeenten. Richting de 
toekomst ontstonden gezamenlijke aanpakken (toekomstverkenning, uitvoeringsprogramma, 
continuering proeftuin), vaak inclusief langere financiering.  
 
De proeftuinen waren het belangrijkste instrument binnen de stedelijke regio’s om culturele instellingen te 
betrekken. De proeftuinen gaven in veel regio’s een impuls aan projecten rond talentontwikkeling, 
cultuurparticipatie of cultuureducatie. Binnen de proeftuinen werd er gewerkt aan concrete projecten die 
zich richtten op het versterken van de culturele infrastructuur. Vrijwel alle regio’s – ook de regio’s die 
weinig meerwaarde in de stedelijke regio’s zagen  – waren positief over de proeftuinen, juist omdat het een 
directe link had met het culturele veld.  
 
In enkele regio’s is de samenwerking tussen culturele instellingen bevorderd. Netwerken werden versterkt, 
gezamenlijke BIS-aanvragen werden gedaan en gezamenlijke projecten rond bijvoorbeeld 
talentontwikkeling of educatie werden opgezet (met name via de door OCW gefinancierde proeftuinen, 
maar ook daarbuiten). Ook werkten in enkele regio’s instellingen samen op het gebied van programmering 
en organisatorische aspecten. 
 
Bevordering van de samenwerking tussen overheidslagen 
Meerdere regio’s geven aan dat ze het gevoel hebben beter in beeld te zijn bij het ministerie van OCW. 
Ook kleinere gemeenten zien dit als een belangrijk resultaat. Voorheen was er vaak überhaupt geen 
binding met het ministerie, en nu kreeg men de landelijke ontwikkelingen via de afvaardiging van de 
stedelijke regio mee.  
 
Er is een netwerk ontstaan van stedelijke regio’s, waarbij veel meer gemeenten zijn aangehaakt dan 
voorheen via het overleg van de G9 en de landsdelen. Het betekent dat het ministerie veel beter inzicht 
heeft in wat het rijksbeleid betekent op lokaal niveau en hoe het beleid van de verschillende 
overheidslagen zich tot elkaar verhouden.  
 
Knelpunt hierin zijn de regio’s in de provincies Noord-Holland, Zuid-Holland, Gelderland en Limburg die 
buiten de stedelijke regio’s vallen. Zij staan buiten de informatie-uitwisseling. De kenmerken van de 
culturele infrastructuur in deze regio’s vallen buiten het blikveld van OCW  
 
DSP-groep RAPPORT ─ Waar doen we het voor? 43 

 
Zorgen voor meer samenwerking en afstemming In verschillende regio’s is de samenwerking en 
tussen overheden en culturele voorzieningen. afstemming tussen overheden verbeterd. Met het 
Geldstromen dienen elkaar te versterken, meer culturele veld is dat minder het geval. 
afgestemd worden en te zorgen voor een gelijker Geldstromen worden in de praktijk nog amper op 
speelveld.  elkaar afgestemd.  
Minder bureaucratie voor instellingen die van Sector merkt vrijwel geen effecten hiervan. 
meerdere overheden en fondsen subsidie Coronamaatregelen zijn wel in verschillende 
ontvangen. regio’s afgestemd. Fondsen en regio’s verhouden 
zich nauwelijks tot elkaar. 
Een gelijkere verdeling van gelden door het land Sprake van meer spreiding in huidige BIS-periode, 
en minder concentratie van BIS- en maar invloed van het bestaan van de stedelijke 
fondsgesubsidieerde instellingen in de Randstad regio’s daarop is niet te bepalen.   
Bijdragen aan de doelstellingen van het Doelstellingen van het landelijke cultuurbeleid 
cultuurbeleid: komen in de regio’s niet direct terug. Wel is in 
 Creatieve en kunstzinnige talenten krijgen verschillende regio’s aandacht voor 
kansen en mogelijkheden om zich artistiek talentontwikkeling en toegankelijkheid van 
te ontplooien cultuur.  
 Iedereen heeft, ongeacht leeftijd, culturele 
achtergrond, inkomen en woonplaats, 
toegang tot cultuur 
 Er is een pluriform aanbod van cultuur, 
waarin het bestaande wordt gekoesterd en 
het nieuwe wordt omarmd 
 Er is een veilige haven voor cultuur om te 
kunnen reflecteren op de samenleving en 
haar burgers, waarop ook kritiek geleverd 
kan worden 
  
DSP-groep RAPPORT ─ Waar doen we het voor? 45 

 
Meer discussie is er over het doel van meer geografische spreiding of het halen van meer rijksgelden naar 
de eigen regio (BIS en fondsen). Voor een enkele regio is dit een hoofddoel, voor andere regio’s is dit meer 
een neveneffect; een gevolg van een cultureel ecosysteem dat sterker wordt. Met name respondenten van 
buiten de stedelijke regio’s, maar ook enkele daarbinnen, geven aan dat dit doel (rijksgelden) geen 
onderdeel zou moeten zijn van de stedelijke regio’s. Het zorgt voor verwachtingen die niet waargemaakt 
kunnen worden, omdat de verdeling van de gelden niet direct samenhangt met de stedelijke regio’s. 
Meerdere respondenten stellen dat voor geografische spreiding aan andere, directere knoppen gedraaid 
dient te worden, zoals via de BIS- en fondsenmiddelen. Een respondent verwoordt het als volgt: ‘Als je 
meer rijksgeld wil spreiden over alle delen van Nederland, maak die keuze dan direct. Nu is het 
weggeorganiseerd via de stedelijke regio’s.’ 
 
Vanuit de sector (instellingen en fondsen) is vooral het versterken van de culturele infrastructuur van 
belang. ‘Werken aan een vitale culturele sector. Ervoor zorgen dat de talenten in elke regio de beste 
kansen krijgen om door te stromen en zich kunnen ontwikkelen,’ stelt een respondent. 
 
Status van de stedelijke regio 
Ook bestaat geen eenduidigheid bij respondenten of en zo ja welke formele status een stedelijke regio zou 
moeten hebben en in hoeverre het rijk de afspraken dient te maken met de stedelijke regio’s in plaats van 
met gemeenten en provincies. Een respondent ervoer het als volgt: ‘Regio’s zijn een nieuwe entiteit zonder 
bestuurlijke legitimiteit en de bestuurlijke samenstelling verschilt per plek. Samenwerken en afspraken 
maken vereisen daarom bestuurlijke lenigheid.’ Een ander zegt: we proberen een model dat flexibel is en 
informeel in een formeel kader te wringen, dat werkt niet’. 
 
Meerdere respondenten zijn van mening dat formele afspraken over bijvoorbeeld financiering gemaakt 
dienen te worden binnen de bestaande formele bestuursstructuren en een extra laag voor extra ballast 
zorgt. Een respondent zegt: ‘De stedelijke regio gaat over samenwerking, over elkaar versterken, om de 
vitaliteit van de regio. Je moet daarom onderscheid maken tussen een inhoudelijk netwerk in de regio en 
de geldstromen voor kunst en cultuur. Voor geldstromen heb je formele kaders nodig.’ Ook instellingen en 
fondsen geven aan zich voor formele afspraken vooral te verhouden tot gemeenten en provincies. ‘De 
stedelijke regio is geen formele entiteit. Uiteindelijk kom je voor afspraken toch bij een gemeente of 
provincie terecht,’ vertelde een respondent. Over de functie van de stedelijke regio binnen dat geheel 
stelde een respondent: ‘De financiering van het totale cultuurstelsel in Nederland gebeurt door het rijk (de 
BIS, de fondsen), gemeenten en provincies, private fondsen en publieksinkomsten. De stedelijke regio’s 
zouden vooral smeerolie moeten zijn tussen deze geldstromen. Door samen te werken aan een vitale 
sector.’ 
 
DSP-groep RAPPORT ─ Waar doen we het voor? 47 

 
Weinig regio’s voelen voor meer gelijksoortige regio’s aan de hand van een standaard, wel wijzen regio’s 
op een (te) groot verschil tussen de kleinste regio’s en de andere. In zijn advies ‘Cultuur dichtbij, dicht bij 
cultuur’ deed de Raad voor Cultuur een voorzet voor herschikking tot elf stedelijke regio’s, waarbij onder 
meer de vijf huidige regio’s in Overijssel en Gelderland werden teruggebracht tot twee regio’s. De regio’s 
waar het om gaat vinden dit geen goed idee. Ze benadrukken de energie die is ontstaan. ‘Het kan geen 
gedwongen huwelijk worden. Er moet een intrinsieke wens voor samenwerking zijn,’ stelt een respondent. 
Tegelijkertijd geven organisaties vanuit de sector aan dat een bepaalde gelijksoortigheid van omvang wel 
degelijk gewenst is en ook andere externe partijen geven dat aan (‘Hoe groot is Nederland nu eigenlijk?’). 
De verschillen tussen de regio’s zijn nu te groot en de urgentie per regio verschilt.  
 
Vrijwel alle regio’s doen een oproep voor maatwerk. Behoud ruimte voor verschillen tussen de regio’s. 
Stimuleer die regio’s die willen samenwerken en ontwikkelen, maar accepteer ook de regio’s die een 
‘slapend bestaan’ leiden en geef een andere status aan de regio’s die hun zaken goed voor elkaar hebben.  
 
Daarbij dient het rijk wel rekening te houden met de verschillen tussen de regio’s. Zo kwam uit een 
onderzoek van IPO (2021) de wens naar voren om te komen een eenduidige overlegstructuur waarin alle 
regio’s naar rato van infrastructuur en bewoners vertegenwoordigd zijn. ‘Een regio bestaande uit slechts 
een paar kleine tot middelgrote gemeenten kan in het gesprek tussen de minister en de stedelijke regio’s 
niet dezelfde positie innemen als een regio die een heel landsdeel beslaat of meer dan 2 miljoen inwoners 
vertegenwoordigd.’ 
 
Maatregelen en middelen 
Eenduidigheid geldt eveneens voor de financiering. Als er geldstromen via de regio’s gaan lopen, dan 
kunnen niet alle regio’s eenzelfde bedrag ontvangen, gezien de grote verschillen. Sommige regio’s pleiten 
voor een model van matching vanuit het rijk. Afhankelijk van in hoeverre de stedelijke regio’s zelf 
investeren in het versterken van de eigen culturele infrastructuur, matcht het rijk eenzelfde bedrag. Zo 
wordt aangesloten bij de inzet van cultuurbudget door de regio. Daarbij bestaat de wens om vanuit het rijk 
de stedelijke regio’s aan te jagen vanuit de inhoud. Een respondent verwoordt het als volgt: ‘Als er geen 
politieke steun is binnen een regio, stop er dan mee. Als er wel politieke steun is, maak het concreet. Ga 
samenwerken op gedeelde opgaven zoals cultuureducatie, talentontwikkeling. Formuleer doelen, 
verzamel budget en werk samen (synergie tussen overheidslagen).’ De regio blijft op deze manier zelf 
verantwoordelijk voor de inhoudelijke versterking, maar de inzet wordt dan wel erkend door het rijk.  
 
De meeste respondenten vinden het stoppen van de ondersteuning van proeftuinen door OCW een gemis, 
omdat juist daarin, samen met de sector, via concrete projecten gewerkt werd aan het versterken van de 
regionale culturele infrastructuur. Ook gaf het in regio’s waar nog geen samenwerking was, een impuls aan 
de samenwerking.  
 
DSP-groep RAPPORT ─ Waar doen we het voor? 49 

 
7 Conclusies 
In dit hoofdstuk benoemen we puntsgewijs de belangrijkste conclusies.  
 
Behoefte aan duidelijkheid over doelen en status 
 Bij de start van de stedelijke regio’s zijn door OCW geen eenduidige doelen benoemd en er was 
nadrukkelijk geen sprake van een gedeeld beeld van de doelen. Dat gebrek aan eenduidigheid heeft 
op allerlei facetten doorgewerkt. Het had invloed op de inzet, commitment en verwachtingen van 
betrokken overheden en de verantwoordelijkheden waren onduidelijk.  
 Voor vrijwel alle stedelijke regio’s was het onduidelijk wat nu precies het doel was om de stedelijke 
regio in het leven te roepen. Voor buitenstaanders, zoals fondsen, culturele instellingen en andere 
partijen binnen de sector, gold dat nog sterker.  
 Veel partijen erkennen dat stedelijke regio’s een positieve rol kunnen spelen binnen het 
cultuurbeleid. Enkele regio’s zetten vraagtekens bij nut en noodzaak en vragen zich af of de 
stedelijke regio’s voortgezet dienen te worden.  
 Stedelijke regio’s kregen veel vrijheid om zelf invulling te geven aan de inhoudelijke richting en 
wijze van samenwerking.  
 Er is voor het vervolg behoefte aan duidelijkheid over doel en positie (formele status) van de 
stedelijke regio’s en het is aan het ministerie van OCW om daar het voortouw en de 
verantwoordelijkheid voor te nemen.  
 Veel regio’s werken met meervoudige doelen, waarbij men zich zowel richt op samenwerking 
binnen de regio (en daarmee samenhangend versterking van het regionale culturele ecosysteem) 
als samenwerking tussen rijk en regio. Het (potentiële) publiek en bezoekersstromen blijven in de 
meeste regio’s buiten beeld. 
 Er bestaat geen eenduidigheid over welke formele status de stedelijke regio’s zouden moeten 
hebben en in hoeverre het rijk afspraken dient te maken met de stedelijke regio’s (in plaats van met 
gemeenten en provincies).  
 Het advies voor het starten met stedelijke regio’s van de RvC was ingebed in een breder advies, 
waar o.a. ook een regionale culturele infrastructuur (RIS) en het verlengen van de beleidscyclus deel 
van uitmaakten. Deze aanpassingen moesten bijdragen aan de door de RvC geconstateerde 
knelpunten in het cultuurbestel. Alleen het doorvoeren van de stedelijke regio’s en het ontbreken 
van een eenduidig doel had tot gevolg dat de stedelijke regio’s als oplossing werden gezien voor een 
groot aantal knelpunten. Zo was er de hoop en verwachting op een gelijkere verdeling van de 
landelijke gelden, terwijl de stedelijke regio’s geen instrument zijn waarmee dit waargemaakt kon 
worden.  
 
Totstandkoming 
DSP-groep RAPPORT ─ Waar doen we het voor? 51 

 
Proeftuin 
 Vrijwel alle regio’s zijn tevreden met de proeftuin als instrument om als overheden en sector samen 
ontwikkeling aan te jagen. De proeftuinen zorgden ervoor dat in alle regio’s een deel van de 
culturele sector actief betrokken raakte en er activiteiten ontplooid werden. Binnen de proeftuinen 
werd concreet gewerkt aan het versterken en vernieuwen van de culturele sector. 
 Het proces om een proeftuin per regio te selecteren werd als rommelig en oneerlijk ervaren. De 
vooraf gestelde voorwaarden werden niet nageleefd. Bovendien kreeg iedere regio eenzelfde 
bedrag, wat vooral door de regio’s van grotere omvang als oneerlijk werd bestempeld.  
 Het ontbrak bij de proeftuinen aan een toekomstperspectief en ook is de onderlinge 
kennisuitwisseling (mede door corona) niet op gang gekomen. In sommige regio’s zorgde het 
wegvallen van rijksfinanciering voor het stopzetten van de proeftuinen. Andere regio’s hebben de 
proeftuinen juist zelf voortgezet. 
 
Reflectie 
 De meeste respondenten zijn het erover eens dat het reflecteren op de BIS-aanvragen vanuit de 
regio’s geen meerwaarde heeft.  
 
Rol provincie 
 De uitgangssituatie van provincies in stedelijke regio’s is overal anders, vanwege de grote diversiteit 
in samenstelling (meerdere regio’s per provincie, overlap, gemeenten zonder stedelijke regio). 
 Ook de rol die een provincie op heeft opgepakt verschilt (formele partner, betrokkenheid bij 
totstandkoming, medefinancier, geen enkele rol).  
 In stedelijke cultuurregio’s die samenvallen met een of meer provincies en waar provincies ook een 
actieve rol spelen verloopt de samenwerking over het algemeen naar wens. Meerdere respondenten 
bepleiten daarom een grotere verbindende rol voor de provincies, tussen de gemeenten in een 
regio, tussen regio’s binnen een provincie, door het betrekken van het culturele veld en door het 
betrekken van gebieden die niet tot een stedelijke regio behoren.  
 
Culturele sector 
 In de ene regio is de rol van de sector groter dan in de andere regio. In sommige regio’s werd de 
sector nadrukkelijk betrokken bij het opstellen van het profiel. In alle regio’s is een deel van de 
sector betrokken geweest bij de proeftuinen.  
 Culturele instellingen, maar ook andere organisaties, zoals de rijkscultuurfondsen of de adviesraden 
geven aan dat ze zich vanuit hun rol en verantwoordelijkheid moeilijk tot de stedelijke regio kunnen 
verhouden. 
 Vanuit de sector is de nadrukkelijke wens dat subsidiërende overheden meer met elkaar 
afstemmen, met name als het gaat om het stroomlijnen van de criteria en voorwaarden van 
subsidieregelingen. 
DSP-groep RAPPORT ─ Waar doen we het voor? 53 

 
8 Aanbevelingen 
In dit hoofdstuk geven we een aanzet voor hoe de systematiek van stedelijke regio’s zou kunnen 
functioneren in de komende periode. We geven antwoord op de volgende vragen:  
1. Welke aanbevelingen kunnen worden gedaan voor de overlegstructuur? Welke inhoudelijke 
thema’s kunnen besproken worden in enerzijds het bestuurlijk overleg tussen OCW, IPO en 
VNG en anderzijds het bestuurlijk overleg tussen OCW en de stedelijke regio’s (waarbij IPO en 
VNG tevens aansluiten)? 
2. Welke aanbevelingen kunnen worden gedaan voor de samenwerking tussen de verschillende 
overheden bij het vormgeven van het (gezamenlijke) cultuurbeleid, het vervolg van de 
stedelijke regio’s en de toekomstige politieke besluitvorming in dit kader? 
 
Voordat we antwoord geven op deze vragen staan we stil bij de uitkomsten van het onderzoek en plaatsen 
een paar kanttekeningen. We zagen dat de oproep van het ministerie van OCW om van onderop stedelijke 
regio’s te vormen zonder helder kader en doel (in alle vrijheid) heeft geleid tot een grote verscheidenheid 
aan samenwerkingsvormen en verwachtingen. Mede door de coronacrisis is aan kader en doel nog geen 
richting of uitwerking gegeven. Dit onderzoek moet betrokkenen ingrediënten bieden om dat wel te 
kunnen doen.  
 
De uitkomsten van het onderzoek leveren echter geen eenduidig perspectief op, behalve dat de huidige 
situatie voor alle partijen niet goed genoeg is en de meerwaarde van de samenwerking in de regio en 
tussen de regio’s en OCW onvoldoende benut wordt. Maar de invulling van doel en status, daar verschillen 
de meningen over. 
 
Om toch een perspectief te kunnen schetsen en ingrediënten te bieden voor de toekomstige invulling van 
de stedelijke regio’s nemen we een tussenstap. Daarna schetsen we een mogelijk perspectief, inclusief 
uitwerkingen. In de tussenstap schetsen we vier mogelijke scenario’s voor de stedelijke regio’s op basis van 
de veelheid aan meningen vanuit de betrokkenen. Na de tussenstap geven we aan waar volgens ons de 
meeste kans op een succesvolle toekomstige invulling van de stedelijke regio’s ligt. 
 
Vier scenario’s 
De grootste onduidelijkheid in de samenwerking tussen OCW en de stedelijke regio’s is waar die 
samenwerking voor bedoeld is (het doel) en de status of legitimiteit (waar maakt de stedelijke regio 
afspraken over met het rijk). Uit het onderzoek blijkt ook dat de doelen van de Raad voor Cultuur, die van 
OCW en die van de stedelijke regio’s op onderdelen verschillen. Welke scenario’s kunnen we 
onderscheiden bij een perspectief op de toekomst, op basis van de input van alle betrokkenen? We 
onderscheiden er vier.  
DSP-groep RAPPORT ─ Waar doen we het voor? 55 

 
infrastructuur op regionale schaal te versterken. De samenwerkingen die succesvol waren hebben de 
potentiële kracht van de stedelijke regio’s in de afgelopen jaren laten zien. We denken dat helemaal 
stoppen met de stedelijke regio’s dan ook geen goede optie is. Ook een vrijblijvende samenwerking lijkt 
weinig kansrijk. Dit zal ertoe leiden dat een groot deel van de Nederlandse gemeenten en overheden geen 
(actieve) rol speelt in de systematiek van de stedelijke regio’s, waarmee er geen bijdrage wordt geleverd 
aan het afstemmen van het cultuurbeleid tussen overheidslagen. Bovendien worden de actieve stedelijke 
regio’s onvoldoende gestimuleerd en gefaciliteerd. Voor het laatste scenario, waarbij stedelijke regio’s de 
partijen worden waarmee afspraken worden gemaakt, lijkt weinig draagvlak te bestaan. We hebben 
daarom een voorzet gedaan voor de uitwerking van de derde variant.   
 
Doelen stedelijke regio’s 
Stedelijke regio’s zijn een van de onderdelen van een groter cultuurbestel en dienen ook zo bekeken te 
worden. Dat betekent dat de stedelijke regio’s niet als oplossing voor alle knelpunten in het bestel kunnen 
dienen. Aan welke doelen kunnen de stedelijke regio’s dan wel werken? 
 
De stedelijke regio’s hebben een meerwaarde voor: 
1 Versterking van de culturele samenhangende infrastructuur (basis en keten en top, inclusief het 
potentiële publiek en bezoekersstromen) in de betreffende regio. 
2 Afstemming (stroomlijnen) van beleid en instrumenten tussen de in de regio samenwerkende 
overheden (als voorwaarde voor 1) 
3 Afstemming tussen de ontwikkelingen in de regio en het rijksbeleid 
 
Een gelijkere verdeling van landelijke middelen is geen doel op zich voor de stedelijke regio’s. Als het rijk 
een gelijkere verdeling belangrijk vindt, dan dient dat te gebeuren daar waar de middelen verdeeld 
worden. Een gelijkere verdeling kan hoogstens een neveneffect zijn van de stedelijke regio’s, doordat de 
regio’s de culturele infrastructuur versterken en daardoor instellingen zich verder kunnen ontwikkelen.  
 
Doel 1: Versterking regionale culturele samenhangende infrastructuur (maatwerk) 
De kansen voor de versterking van de regionale culturele samenhangende infrastructuur liggen in de 
samenwerking op thema’s als cultuureducatie, cultuurparticipatie, lokaal cultuurbeleid, bibliotheken, 
herstel van corona en talentontwikkeling. Per regio zullen, afhankelijk van het profiel van de regio, de 
prioriteiten verschillen, maar via de stedelijke regio’s kunnen dergelijke thema’s wel aangejaagd worden 
vanuit landelijk niveau. Stedelijke regio’s kunnen programmatisch werken (bijvoorbeeld aan 
talentontwikkeling), waarbij de inzet (‘de plus’) vanuit de stedelijke regio gematcht wordt door het rijk. Zo 
is er sprake van maatwerk; die regio’s die zich inspannen, worden gestimuleerd vanuit het rijk, terwijl die 
regio’s die niet teveel willen investeren, daartoe ook niet gedwongen worden.  
 
DSP-groep RAPPORT ─ Waar doen we het voor? 57 

 
regio en de provincie werkt samen met betrokken steden. Gezamenlijk zijn zij gesprekspartner voor het 
ministerie en de andere regio’s. 
 
Wat ons betreft zouden na het vaststellen van de doelen (zie hiervoor) de vijftien stedelijke regio’s met de 
provincies waarin zij zich bevinden bij zichzelf te rade moeten gaan welke constellatie het beste past om de 
komende jaren aan deze doelen willen werken. Huidige knelpunten zitten vooral in de (kleine) omvang van 
sommige stedelijke regio’s, provincie-overschrijdende regio’s en elkaar overlappende regio’s. Zoals 
hierboven al gesteld adviseren wij om de samenwerking te zoeken tussen grote steden en de provincies, en 
bij de samenstelling rekening te houden met de provinciegrenzen. Bij eventuele aansluiting van regio’s 
kunnen bestaande regio’s wel degelijk hun eigen profiel behouden en binnen hun regio werken aan de 
gestelde doelen.  
 
Rol ministerie 
Het ministerie van OCW dient in het vervolg van de stedelijke regio’s meer regie en verantwoordelijkheid 
te pakken in het formuleren van de doelen en aangeven wat voor de rijksoverheid wel en niet mogelijk is. 
Nog altijd kan er ruimte blijven voor maatwerk en het gezamenlijk bepalen van thema’s, maar het is het 
ministerie dat zich als eerste uit moet spreken over wat de richting en de bijbehorende kaders zijn.  
 
De terugkerende vragen in de overleggen tussen ministerie en regio’s dienen te zijn: hoe versterken we de 
regionale culturele samenhangende infrastructuur en hoe bevorderen we de afstemming en 
kennisuitwisseling tussen het cultuurbeleid van de overheden? En dit met een gedeeld doel voor ogen 
zoals bijvoorbeeld  ‘Kunst en cultuur van en voor iedereen’ (OCW 2021). 
 
Het is ook aan het ministerie van OCW om een keuze te maken over de rol van de cultuurconvenanten. 
Wanneer die vooral gericht zullen zijn op de doelen en programma-afspraken met de regio’s, dan sluit 
OCW deze af met de regio’s; leggen de convenanten vooral de gezamenlijke subsidiering van de BIS vast, 
dan sluit OCW de convenanten af met betrokken gemeenten en provincies. Belangrijk is hierbij wel dat er 
een duidelijke lijn wordt getrokken. 
 
Rol provincie 
Zoals gezegd kunnen de provincies een nadrukkelijkere rol krijgen als verbindende partij, tussen de 
gemeenten in een regio, tussen regio’s binnen een provincie, door het betrekken van gemeenten die geen 
onderdeel uitmaken van een regio en door het organiseren van kennisuitwisseling tussen gemeenten.   
DSP-groep RAPPORT ─ Waar doen we het voor? 59 

 
Bijlage B Lijst met respondenten 
Gemeenten   
gemeente Alkmaar gemeente Ede gemeente Rotterdam 
gemeente Almere gemeente Enschede gemeente Sittard-Geleen 
gemeente Amersfoort gemeente Gouda gemeente Tilburg 
gemeente Amsterdam gemeente Groningen gemeente Utrecht 
gemeente Arnhem gemeente Hellendoorn gemeente Venlo 
gemeente Den Haag gemeente Leiden gemeente Zwolle 
gemeente Den Helder gemeente Losser  
gemeente Deventer gemeente Nijmegen  
 
Provincies    
provincie Flevoland provincie Noord-Brabant  
provincie Gelderland provincie Overijssel  
provincie Groningen provincie Utrecht  
provincie Limburg provincie Zeeland  
 
Culturele instellingen en overige organisaties 
Akoesticum Ijsselbiënnale Stadsschouwburg Nijmegen 
ARTBASE Ede Insomnio Station Noord 
BonteHond KunstLoc Tetem 
CineSud Kunstmuseum Flevoland Theater de Meenthe 
Collage Laaktheater Theater de Vailliant 
Concertgebouw de Vereeniging Lindenberg Cultuurhuis Theater Sonnevanck 
Cultura Motel Mozaique VNG 
Cultuureducatiegroep Naturalis WORM 
Fleck NJON ZINiN Nijverdal 
Grand Theatre Phion  
Het HEM Popfabryk  
 
Overige organisaties   
Cultural Board Zeeland Kunstraad Amsterdam Raad voor Cultuur 
Cultuur Innovatiefonds Provincie Kunstraad Groningen RRKC 
Utrecht 
Fonds Cultuurparticipatie ministerie van OCW Stichting Cultuur Eindhoven 
Fonds Podiumkunsten Mondriaan Fonds Stimuleringsfonds Creatieve 
Industrie 
DSP-groep RAPPORT ─ Waar doen we het voor? 61 

 
DSP-groep BV 
Van Diemenstraat 410 
1013 CR Amsterdam 
+31 (0)20 625 75 37  
 
dsp@dsp-groep.nl 
KvK 33176766 
www.dsp-groep.nl 
 
DSP-groep is een onafhankelijk bureau voor onderzoek, advies en 
management, gevestigd aan de IJ-oevers in Amsterdam. Sinds de 
oprichting van het bureau in 1984 werken wij veelvuldig in opdracht van de 
overheid (ministeries, provincies en gemeenten), maar ook voor 
maatschappelijke organisaties op landelijk, regionaal of lokaal niveau. Het 
bureau bestaat uit 40 medewerkers en een groot aantal freelancers. 
 
Dienstverlening 
Onze inzet is vooral gericht op het ondersteunen van opdrachtgevers bij 
het aanpakken van complexe beleidsvraagstukken binnen de samenleving. 
We richten ons daarbij met name op de sociale, ruimtelijke of bestuurlijke 
kanten van zo’n vraagstuk. In dit kader kunnen we bijvoorbeeld een 
onderzoek doen, een registratie- of monitorsysteem ontwikkelen, een 
advies uitbrengen, een beleidsvisie voorbereiden, een plan toetsen of 
(tijdelijk) het management van een project of organisatie voeren.  
 
Expertise  
Onze focus richt zich met name op de sociale, ruimtelijke of bestuurlijke 
kanten van een vraagstuk. Wij hebben o.a. expertise op het gebied van 
transitie in het sociaal domein, kwetsbare groepen in de samenleving, 
openbare orde & veiligheid, wonen, jeugd, sport & cultuur.  
 
Meer weten?  
Neem vrijblijvend contact met ons op voor meer informatie of om 
een afspraak te maken. Bezoek onze website www.dsp-groep.nl 
voor onze projecten, publicaties en opdrachtgevers. 
 
 
 
 
 
 
 
 
 
 

