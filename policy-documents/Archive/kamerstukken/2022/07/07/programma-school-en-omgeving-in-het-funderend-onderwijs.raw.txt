 
 
 
 
>Retouradres Postbus 16375 2500 BJ Den Haag  
 
Kansengelijkheid en 
De voorzitter van de Tweede Kamer der Staten-Generaal 
Onderwijsondersteuning 
Postbus 20018 
Rijnstraat 50  
 
Den Haag 
2500 EA  DEN HAAG 
 
Postbus 16375 
2500 BJ Den Haag 
www.rijksoverheid.nl 
 
 
Onze referentie 
31858733 
 
Bijlagen 
 
1 
Datum 7 juli 2022 
Betreft Programma School en Omgeving in het funderend onderwijs  
 
 
 
 
 
 
Ieder kind moet de mogelijkheid hebben zich optimaal te ontwikkelen. Misschien zit 
zorgen voor een ander in je aard, hou je van het oplossen van moeilijke sommen, 
sport je graag of ben je een kei in technisch lego. Je gunt het ieder kind dat het zich 
op alle vlakken kan ontwikkelen. Hier hebben kinderen heel hun leven wat aan, en 
Nederland ook. In de meeste gevallen werken school en de omgeving van het kind 
hiervoor al samen, maar voor sommige kinderen geldt dat niet. Om ervoor te zorgen 
dat iedereen de kansen krijgt die we met z’n allen zo belangrijk vinden, slaan we de 
handen ineen met leraren, gemeentes, kinderopvang, ondernemers, verenigingen 
van sport tot muziek en alle andere mensen die er aan bij kunnen dragen. 
Gezamenlijk komen we met acties die kinderen (extra) kansen geven erachter te 
komen wat ze kunnen én om zichzelf verder te kunnen ontwikkelen, zodat je de 
beste kans hebt op een goede toekomst.  
 
Inzet kabinet versterken kansengelijkheid 
Het versterken van kansengelijkheid is met recht één van de belangrijke punten uit 
het coalitieakkoord. Het is belangrijk dat kinderen zich optimaal kunnen ontwikkelen, 
zonder dat zij daarbij belemmerd worden door factoren die zij zelf niet kunnen 
beïnvloeden. Alleen het gezin waar je in geboren wordt mag niet bepalen hoe je 
leven er uit gaat zien: je inkomen, of je een huis kunt vinden, of je een vast contract 
1
krijgt of zelfs hoe lang je (in gezondheid) leeft. Dit kabinet investeert daarom met 
een brede en integrale aanpak over de verschillende terreinen op meerdere fronten 
in gelijke kansen. We dringen armoede terug met de aanpak geldzorgen, armoede- 
en schulden, we investeren in het voorkomen dat jongeren afglijden in de 
criminaliteit (Preventie met Gezag), we geven gemeenten meer mogelijkheden om 
laaggeletterdheid aan te pakken en we werken met het Nationaal Preventieakkoord 
toe naar een gezonde generatie in 2040. Met het Nationaal Programma Leefbaarheid 
en Veiligheid (NPLV) verbeteren we de leefbaarheid en veiligheid van stedelijke 
focusgebieden en sturen we op integraliteit en een samenhangende aanpak. We 
zetten hiermee in op het op orde brengen van de basis voor iedereen in de 
samenleving, zodat iedereen kans op een goed bestaan heeft en mee kan doen.  
 
                                                 
1
 https://www.staatvenz.nl/kerncijfers/levensverwachting, https://www.staatvenz.nl/kerncijfers/levensverwachting-
goed-ervaren-gezondheid. 
 Pagina 1 van 6 
 

 
kansenongelijkheid te verkleinen. We beginnen bij de scholen waar de nood het 
7
hoogst is, daarvoor is dit jaar 34 miljoen euro beschikbaar. Deze middelen worden 
Onze referentie 
ingezet voor de start of doorontwikkeling van een eerste groep van 130 gebieden 
31858733 
(coalities van scholen, gemeenten en andere lokale partijen).   
 
Waarom een verrijkte school & omgeving? 
Kinderen leren veel in de klas, maar een minstens zo groot deel van de ontwikkeling 
vindt rond en buiten de school plaats. Een ouder die je ’s avonds voorleest of helpt 
bij het maken van huiswerk, een bijbaantje, als hobby sleutelen aan een scooter, 
doordeweeks naar muziekles, voetballen of spelen in de wijk en af en toe naar het 
museum met het hele gezin – allemaal activiteiten die bijdragen aan de ontwikkeling 
van kinderen. Of een dagje meelopen met een hovenier, want ook het perspectief op 
beroepen die kinderen later kunnen uitoefenen is daarbij belangrijk. Een kind kan 
technisch talent of interesse in een praktisch beroep pas ontwikkelen als het ermee 
in aanraking komt. Voor het ene kind zijn dit vanzelfsprekendheden, maar voor 
andere kinderen is dit niet zomaar weggelegd. Niet alle kinderen en jongeren groeien 
op in een omgeving die hun talenten optimaal ondersteunt. Op 16 juni 2021 luidden 
15 burgemeesters de noodklok. De burgemeesters riepen op versneld extra te 
investeren in 16 kwetsbare gebieden waar een hoge concentratie van mensen woont 
met een verzameling van problemen die elkaar versterken. Er is veel armoede- en 
schuldenproblematiek, de omgeving is soms onveilig, woningen zijn vaak klein en/of 
slecht onderhouden en mensen hebben meer gezondheidsklachten en bewegen 
minder. Het onderwijs is een belangrijke factor in het bevorderen van 
kansengelijkheid in de maatschappij, maar dit samenspel kan niet alleen op school 
 8
worden doorbroken.  
 
Dit laat zien dat er een integrale aanpak nodig is. Naast goed onderwijs als de basis, 
zie ik het verrijken van de school en omgeving als één van de instrumenten die 
daarbij structureel kan helpen. Door op en rondom de school te zorgen voor een 
breed aanbod aan activiteiten en ondersteuning kan elke leerling zijn talenten en 
vaardigheden in de volle breedte ontwikkelen en benutten. Brede ontwikkeling 
vraagt overal iets anders en op sommige plekken meer dan elders. Met lokale 
coalities wil ik de school en omgeving verrijken voor leerlingen in het primair en 
voortgezet onderwijs, om ze de ‘bagage’ te bieden die ze nodig hebben. Zo halen we 
het beste uit deze leerlingen. Het verrijken van school en omgeving kan ook een 
belangrijke bijdrage leveren aan de aanpak geldzorgen, armoede en schulden van 
minister Schouten, dat als doel heeft het halveren van het aantal kinderen dat 
opgroeit in armoede in 2025. Minister Schouten en ik zoeken daarbij dan ook 
nadrukkelijk de verbinding. 
 
Op veel basis- en middelbare scholen worden er al aanvullende activiteiten 
aangeboden zodat leerlingen zich optimaal kunnen ontwikkelen. Dit aanvullende 
aanbod verschilt sterk in omvang (aantal uren, deelnemende leerlingen), inhoud 
(sport, muziek, koken, huiswerkbegeleiding, tutoring, coaching en sociaal-
emotionele ontwikkeling), inrichting (inzet vakleerkrachten, samenwerking met 
kinderopvang of sport/cultuurpartners en in de wijk en bijvoorbeeld de inzet van 
rolmodellen/oud-leerlingen), samenhang met het curriculum (van naschools aanbod 
tot integrale dagarrangementen van 08.00 tot 20.00) en samenwerking met ouders 
en in de wijk en met bedrijven. Waar alle scholen hun programma anders inrichten, 
opzetten en financieren zijn er tegelijkertijd veel overkoepelende thema’s en 
                                                 
7
 10 januari 2022, C oalitieakkoord ‘O mzien naar elkaar, vooruitkijken naar de toekomst. Kamerstukken 
36120-V111 nr. 2.  
8
 SER, Beter onderwijs geeft kinderen gelijke kansen, mei 2021. C BS kansenkaart.nl 
 
 Pagina 3 van 6 
 

 
geselecteerd op basis van een aantal criteria, waarbij vooral gekeken is naar de 
omvang van het bestaande en toekomstige aanbod, het aantal leerlingen, de 
Onze referentie 
inhoud van het aanbod en de problematiek in het gebied. Deze voorlopers kunnen 
31858733 
vanaf deze zomer subsidie aanvragen voor de doorontwikkeling of uitbreiding van  
hun aanbod. De andere gebieden kunnen gelijktijdig subsidie aanvragen. Dit 
betreft 35 startende gebieden en circa 50 gebieden met een bestaand aanbod maar 
dat van kleinere omvang is dan de voorlopers (zogenoemde ‘doorgroeiers’). Starters 
krijgen subsidie en ondersteuning om een samenwerking met lokale partijen te 
organiseren en een programma in hun gebied vorm te geven. Doorgroeiers krijgen 
subsidie om met de coalitie het aanbod door te ontwikkelen waarbij ze gebruik 
kunnen maken van de ervaringen van de voorlopers. Starters en doorgroeiers 
worden, bij overschrijving, geselecteerd door middel van loting. De subsidie bestaat 
uit drie categorieën bedragen. Een vast bedrag voor elke voorloper, een vast bedrag 
voor elke doorgroeier en een vast bedrag voor elke starter. De subsidie wordt door 
de school aangevraagd als penvoerder van de coalitie.  
 
Ook in Caribisch Nederland wil ik aan de slag met het verrijken van de school en 
omgeving. Ik zie daar al mooie voorbeelden van een verrijkt aanbod buiten 
schooltijd. Omdat de context, het onderwijsstelsel en de schaal verschilt van 
Nederland zal ik hier een apart traject voor opzetten. Samen met de partners in 
Caribisch Nederland kijk ik hoe we dit goed kunnen organiseren, zodat ook de 
voorlopers in Caribisch Nederland vanaf 2023 ondersteund worden om hun aanbod 
door te ontwikkelen en uit te breiden. De subsidie voor starters en doorgroeiers is 
ook toegankelijk voor Caribisch Nederland.  
 
Ondersteuning en monitoring 
OCW gaat zowel de voorlopers als de starters ondersteunen via de Gelijke Kansen 
Alliantie (GKA). De GKA heeft regiocoördinatoren verspreid over het land en werkt op 
die manier lokaal al samen met scholen, gemeenten, maatschappelijke organisaties 
en het bedrijfsleven om kansengelijkheid in het onderwijs te bevorderen. Omdat het 
bij het verrijken van de school en omgeving ook juist gaat om het verbinden van 
ontwikkelingsgerichte activiteiten op school, thuis, en in de omgeving, is het van 
belang om samen te werken met allianties die vanuit aanpalende domeinen werken 
aan ontwikkelingskansen voor kinderen.  
 
De voorlopers stellen deze zomer een convenant op waarin de activiteiten, 
(beoogde) deelnemers, betrokken partijen en een plan voor doorontwikkeling 
beschreven staan. De GKA helpt de coalities hierbij. In dit convenant worden ook de 
rollen van de betrokken partijen beschreven. Gezien de hoge werkdruk van scholen 
wordt een sterk beroep gedaan op de partijen die zich aansluiten bij de coalitie om 
de scholen hierin te ontzorgen. De gemeente heeft een belangrijke rol in de 
organisatie en kan vanuit hun regierol voor lokaal preventief jeugdbeleid ook 
maatschappelijke organisaties betrekken en het onderwijsbeleid, sportbeleid, 
zorgbeleid en cultuurbeleid bij elkaar brengen. Ik wil daarbij ook zoveel mogelijk het 
perspectief van vakmanschap en praktisch talent betrekken, zodat kinderen dit 
verder kunnen ontwikkelen en hun zelfvertrouwen kunnen vergroten. In de 
uitvoering van het aanvullende aanbod en het ondersteunen van de school kunnen 
ook maatschappelijke organisaties een belangrijke rol spelen, zoals de kinderopvang, 
bibliotheken, sport- beweeg, cultuur- en vrijetijdsaanbieders, het jeugd en 
jongerenwerk, het brede welzijnswerk in de buurt en de publieke gezondheid 
bijvoorbeeld in het kader van de het programma Gezonde school. Daarnaast kan 
samenwerking met bedrijven worden opgezocht.  
 
 
 Pagina 5 van 6 
 

