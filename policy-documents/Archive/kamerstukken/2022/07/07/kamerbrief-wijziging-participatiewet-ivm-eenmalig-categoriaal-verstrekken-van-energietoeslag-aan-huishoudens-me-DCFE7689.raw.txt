> Retouradres Postbus 90801 2509 LV  Den Haag
De voorzitter van de Tweede Kamer Postbus 90801
2509 LV  Den Haag
Parnassusplein 5
der Staten-Generaal
T   070 333 44 44
Prinses Irenestraat 6 www.rijksoverheid.nl
2595 BD  Den Haag
Onze referentie
2595BD6
2022-0000149473
Bijlage(n)
Datum 7 juli 2022
1 en 2
Betreft Wijziging van de Participatiewet in verband met het 
eenmalig categoriaal verstrekken van een 
energietoeslag aan huishoudens met een laag inkomen 
(36 057)
Hierbij stuur ik u mijn reactie op de brief die de Vereniging van Nederlandse 
Gemeenten (VNG) op 5 juli jl. aan uw Kamer heeft verstuurd, alsmede een nota 
van wijziging op bovengenoemd wetsvoorstel. 
 
Per brief van 5 juli jl. heeft de VNG haar standpunt met betrekking tot de 
voortgang van de eenmalige energietoeslag uiteengezet. Daarin schetst de VNG 
dat gemeenten een stap naar voren hebben gedaan in het belang van hun 
inwoners, toen bleek dat een centraal uitgevoerde regeling via huur- en 
zorgtoeslag niet mogelijk was. Gemeenten keren nu een eenmalige energietoeslag 
uit aan inwoners met lage inkomens. Zoals ik in het debat over de energietoeslag 
op 30 juni jl. ook heb aangegeven, ben ik gemeenten hiervoor zeer erkentelijk. 
Een aantal gemeenten heeft inmiddels het merendeel van de beoogde doelgroep 
al bereikt; dit is echt een prestatie van formaat en ik wil gemeenten hiervoor dan 
ook een groot compliment geven. 
 
In het debat over de Voorjaarsnota op 5 juli jl. heeft het kabinet aangekondigd het 
richtbedrag van de eenmalige energietoeslag nogmaals te verhogen, van 800 euro 
naar 1.300 euro. Het kabinet is de VNG en gemeenten erkentelijk dat zij bereid 
zijn deze verhoging van de eenmalige energietoeslag uit te voeren en daarmee de 
ruimte bieden in de zoektocht naar mogelijkheden om met name huishoudens met 
een laag inkomen tegemoet te komen. De VNG heeft daarbij wel aangegeven dat 
een aantal randvoorwaarden moet zijn ingevuld en dat serieuze zorgen moeten 
worden weggenomen. De belangrijkste daarvan zijn:  
a. uitzicht op een structurele oplossing; 
b. het Rijk neemt de verantwoordelijkheid voor een eventuele oplossing voor de 
doelgroep studenten; 
c. gemeenten mogen dezelfde doelgroep hanteren die eerder 800 euro heeft 
gekregen; 
d. gemeenten kunnen zonder rompslomp opnieuw een bedrag verstrekken. 
  
Graag ga ik in deze brief in op deze toezegging, de randvoorwaarden die de  
VNG heeft genoemd en op de andere punten die de VNG in de brief aanstipt.  
 
e
Via een nota van wijziging op de 1 suppletoire begroting van het Gemeentefonds 
wordt extra budget (550 miljoen euro) toegekend aan gemeenten voor de 
ophoging van de energietoeslag en de extra uitvoeringkosten.  
Pagina 1 van 4

Daarvoor bestaat naar mijn oordeel een gerechtvaardigde en in beginsel ook 
Datum
juridisch houdbare reden. De woonsituatie van studenten is namelijk zeer divers, 
7 juli 2022
ook voor wat betreft de energiekosten. Ongeveer de helft van de studenten woont 
Onze referentie
nog thuis bij de ouders. Voor een aanzienlijk deel gaat het bij uitwonende 
2022-0000149473
studenten bijvoorbeeld om kamerbewoners, met een huurprijs inclusief 
energiekosten. Uitwonende studenten zijn gemiddeld genomen relatief klein 
behuisd, hetgeen gevolgen heeft voor de te verwarmen woonruimte en wellicht de 
hoogte van de energierekening. Vanwege deze diversiteit in woonsituatie acht ik 
voor deze doelgroep de individuele bijzondere bijstand een geschikter instrument 
dan de categoriale bijzondere bijstand. Op deze wijze komt de financiële 
ondersteuning vanuit de bijzondere bijstand uitsluitend terecht bij de 
studentenhuishoudens die het daadwerkelijk nodig hebben.  
Als een student toch door de gestegen energiekosten in een schrijnende situatie 
terecht is gekomen, kan hij wel een beroep doen op de individuele bijzondere 
bijstand, waarbij de hoogte van het inkomen en de hoogte van de kosten worden 
betrokken. Gelet op het karakter van de Participatiewet als vangnet, moeten 
daarbij de maximale leencapaciteit op grond van de Wet studiefinanciering 2000 
als zogenaamde ‘voorliggende voorziening’ en een eventueel bijbaantje worden 
meegerekend (zie ook artikel 33 Participatiewet). 
Er kunnen uiteraard wel om gegronde redenen verschillen bestaan tussen 
individuele gevallen afhankelijk van de situatie, zoals nu ook het geval is bij de 
vaststelling van individuele bijzondere bijstand. Daarnaast is het inherent aan het 
gedecentraliseerde beleid dat er verschillen bestaan tussen gemeenten in de 
uitvoering van de bijzondere bijstand.    
 
De VNG geeft in haar brief aan dat zij groot voorstander is van een centraal 
uitgevoerde regeling via de uitvoeringsorganisaties zoals 
Belastingdienst/Toeslagen, SVB en DUO, waarbij wordt gekeken naar wat er wél 
mogelijk is in plaats van wat er niet mogelijk is bij de Rijksuitvoerders. Het 
kabinet onderschrijft dit, maar constateert tegelijkertijd dat de mogelijkheden om 
nog in dit lopende jaar huishoudens gericht financieel te compenseren er 
gewoonweg niet zijn. Dit is geen onwil van het kabinet, maar onmacht. 
In het geval van de studenten vragen gemeenten in verschillende gesprekken in 
hoeverre DUO een rol kan spelen. Voor uw beeld: het herinvoeren van de 
basisbeurs per studiejaar 2023/2024 betekent een gigantische operatie voor DUO. 
Er is bij DUO daarom geen capaciteit beschikbaar om andere grote zaken op te 
pakken, zonder dat de herinvoering van de basisbeurs in het gedrang komt. Naast 
de uitvoeringstechnische argumenten, zijn er ook inhoudelijke en juridische 
argumenten om dit niet door DUO te laten doen. Zo kent ook DUO alleen de 
studenten die studiefinanciering aanvragen en bestaat er geen juridische 
grondslag voor DUO om een tegemoetkoming uit te keren. 
Ik realiseer mij dat ook voor gemeenten het vinden van voldoende 
uitvoeringscapaciteit en het steeds herprioriteren van taken een enorme opgave 
is. Het verdient dan ook alle waardering dat de VNG en gemeenten bereid zijn om 
huishoudens in een kwetsbare situatie opnieuw te ondersteunen. Het kabinet 
houdt samen met de VNG en Divosa voortdurend vinger aan de pols in hoeverre 
de groep studenten die echt in de knel komt en zich daardoor genoodzaakt voelt 
om aanspraak te doen op de bijzondere bijstand groeit. Wanneer de uitvoering 
onverhoopt vastloopt, gaat het Rijk met gemeenten in gesprek en zal zich 
inspannen voor een organisatorische en financiële oplossing. 
 
 
 
Pagina 3 van 4

