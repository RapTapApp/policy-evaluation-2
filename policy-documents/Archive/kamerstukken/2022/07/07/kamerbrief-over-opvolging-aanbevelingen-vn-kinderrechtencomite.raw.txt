De Voorzitter van de Tweede Kamer 
der Staten-Generaal 
Postbus 20018 
Bezoekadres
2500 EA  DEN HAAG 
Parnassusplein 5
  
2511 VX  Den Haag
T 070 340 79 11
   
F 070 340 78 34
 
www.rijksoverheid.nl
Kenmerk
3385677-1031372-J
Uw brief
  
Datum 7 juli 2022 Bijlage(n)
1
Betreft Opvolging aanbevelingen VN-Kinderrechtencomité 
  
Correspondentie uitsluitend 
 
richten aan het retouradres 
 
met vermelding van de 
 
datum en het kenmerk van 
deze brief.
Geachte voorzitter, 
Ieder land dat het VN-Verdrag inzake de Rechten van het Kind (hierna: het 
Verdrag) heeft geratificeerd, legt hierover iedere vijf jaar verantwoording af aan 
het Kinderrechtencomité (hierna: het Comité) van de Verenigde Naties (VN). Op 5 
november 2020 heeft het Koninkrijk der Nederlanden een staatsrapportage 
1
ingediend bij het Comité over de naleving van het Verdrag vanaf 2015 . Op 1 en 2 
februari 2022 hebben de vier landen van het Koninkrijk zich hier tijdens een 
zitting ten overstaande van het Comité over verantwoord. Op basis van de 
2
staatsrapportage, de schaduwrapportages van kinderrechtenorganisaties , en de 
hoorzitting heeft het Comité op 9 maart 2022 Concluding Observations (hierna: 
3
aanbevelingen) uitgebracht over de naleving van kinderrechten in Nederland . Met 
deze brief informeer ik u, mede namens de minister voor Rechtsbescherming, de 
staatssecretaris van Justitie en Veiligheid, de minister voor Armoedebeleid, 
Participatie en Pensioenen, de minister van Onderwijs, Cultuur en Wetenschap, de 
minister voor Primair en Voortgezet Onderwijs, de minister van Binnenlandse 
Zaken en Koninkrijksrelaties en de staatssecretaris van Koninkrijksrelaties en 
Digitalisering, hoe we in Nederland invulling geven aan de aanbevelingen. 
 
De aanbevelingen van het Comité raken aan de volle breedte van het Verdrag en 
daarmee aan de beleidsterreinen van diverse ministeries. Uw Kamer wordt 
daarom via de reguliere rapportages en Kamerbrieven van ministeries 
geïnformeerd over de invulling van de afzonderlijke aanbevelingen. In deze brief 
ga ik eerst in op de wijze waarop het kabinet invulling geeft aan de naleving van 
kinderrechten. Daarna licht ik een aantal aanbevelingen, gebundeld in de volgende 
thema’s, nader toe: 
- Ratificatie van derde facultatief protocol bij het Verdrag 
 
1
 Kamerstuk II 2020/2021, 26 150, nr. 189 
2
 Onder andere het Kinderrechtencollectief en de Kinderombudsman dienden voorafgaand 
aan de zitting schaduwrapportages in bij het Comité. De staatssecretaris van VWS heeft de 
door het Kinderrechtencollectief opgestelde NGO-rapportage op 30 april 2021 in ontvangst 
genomen.  
3
 https://www.ohchr.org/en/documents/concluding-observations/crccnldco5-6-concluding-
observations-combined-fifth-and-sixth 
Pagina 1 van 17

Ratificatie van derde facultatief protocol bij het Verdrag 
Het Comité heeft Nederland aanbevolen om ook het derde Facultatief Protocol bij 
het Verdrag inzake een communicatieprocedure te ratificeren. De minister van 
Buitenlandse Zaken heeft uw Kamer op 13 maart 2019 geïnformeerd over het 
afwegingskader dat wordt gehanteerd voor besluitvorming over facultatieve 
5
protocollen bij mensenrechtenverdragen waaronder het Verdrag. Op 17 maart en 
27 september 2021 informeerde het vorige kabinet de Tweede Kamer over de 
besluitvorming ten aanzien van de ondertekening en ratificatie van het Facultatief 
6
Protocol bij het VN-verdrag handicap. Het kabinet vindt inzicht in de financiële en 
juridische implicaties van belang in de besluitvorming rond ratificatie van dit 
facultatief protocol, alsmede protocollen verbonden aan andere 
mensenrechtenverdragen zoals het IVRK. Een VN-evaluatie over het functioneren 
van de verdrag comités, die aan dit inzicht had kunnen bijdragen, heeft een 
vertraging met onbekende tijd opgelopen in verband met COVID-19. Het kabinet 
heeft daarom aan de Raad van State gevraagd voorlichting te geven over de 
financiële en juridische implicaties van de facultatieve protocollen VN-verdrag 
handicap, IVESCR en het derde protocol IVRK. Inmiddels heeft het kabinet deze 
voorlichting ontvangen. Mede op basis van de voorlichting van de Raad van State 
kan het kabinet de te zetten stappen in overweging nemen. Uw Kamer wordt 
hierover binnenkort geïnformeerd.  
 
Jeugdparticipatie  
Het Comité beveelt het versterken van maatregelen ter bevordering van de 
zinvolle en mondige participatie van alle kinderen en jongeren aan, waarbij ook 
aandacht gaat naar kinderen in kansarme situaties. Jongeren worden steeds vaker 
betrokken bij diverse thema’s binnen het beleidsveld, zoals mentale gezondheid 
en milieu. Het kabinet wil de komende jaren het betrekken van kinderen en 
jongeren verstevigen. Alle kinderen en jongeren in Nederland moeten de kans 
krijgen op zinvolle participatie. Een verstevigde inzet van het kabinet is nodig om 
te werken aan structurele betrokkenheid van jongeren én kinderen op 
beleidsthema’s. Het kabinet wil de komende jaren jeugdparticipatie verstevigen 
door onder andere:  
 
Kennisvergroting van kinderrechten en het recht om te participeren 
Op 1 augustus 2021 is de nieuwe wet op het burgerschap van kracht geworden 
voor scholen in het lager en secundair onderwijs. Scholen zijn verplicht het begrip 
van – en het respect voor – de kernwaarden van de rechtsstaat, waaronder 
Europees en Internationaal recht, te versterken en te vergroten. Hierdoor leren 
kinderen meer over hun rechten en plichten in de samenleving, waaronder het 
recht om te participeren, en raken ze vertrouwd met de fundamenten van een 
democratische samenleving en de rechtsstaat. Kinderen zijn verder actief 
betrokken bij de totstandkoming van de Code kinderrechten online. Deze code 
helpt ontwikkelaars en ontwerpers om de rechten van het kind bij het ontwerpen 
en ontwikkelen van apps, games, slimme apparaten en andere digitale technologie 
te implementeren. De code biedt daartoe handvatten die helpen om de rechten 
van kinderen te begrijpen en toe te passen bij de ontwikkeling van een digitale 
dienst. Alle beginselen zijn te herleiden naar de fundamentele rechten van 
kinderen in het Verdrag. 
 
5
 Kamerstuk II 2019/2020, 33 826, nr. 27 
6
 Kamerstuk II 2021/2022, 33 826, nr. 37 
Pagina 3 van 17

pleegouders te werven. Ook werkt het kabinet samen met betrokken partijen 
zoals pleeggezinnen, pleegzorgaanbieders en gemeenten aan het verbeteren en 
verhelderen van het vergoedingssysteem voor pleegouders. Samen met betrokken 
partijen wordt nagegaan of via een heldere richtlijn duidelijker gemaakt kan 
worden welke kosten wanneer en op welke manier vergoed kunnen worden. Ook 
werkt het kabinet samen met de gezinshuissector aan het verbeteren van het 
systeem van zorg in gezinshuizen. Zo heeft de sector zelf kwaliteitscriteria 
opgesteld die beschrijven aan welke kwaliteitseisen een gezinshuis moet voldoen. 
Er zijn acties ingezet om het starten en onderhouden van een gezinshuis te 
versoepelen. Zo is een handreiking tariefstelling voor de gezinshuiszorg 
ontwikkeld, met tarieven voor de verschillende financiële bouwstenen van de 
gezinshuiszorg. Ook werkt het Ketenbureau i-sociaal domein aan de 
standaardisering van de inkoopcontracten.   
 
Ik heb toegezegd uw Kamer voor de zomer te informeren over de uitvoering van 
de motie om te stoppen met gesloten jeugdhulp. Hierover ontvangt uw Kamer 
separaat een brief. Daarnaast is het wetsvoorstel Rechtspositie gesloten jeugdhulp 
in behandeling, waarvan het doel is de rechtspositie van jeugdigen in gesloten 
instellingen te verbeteren. Het uitgangspunt van dit wetsvoorstel is het ‘nee, 
tenzij-beginsel’: vrijheidsbeperking mag alleen als er geen alternatief is. Tot slot 
gaat deze zomer een participatief traject van start tussen het Jeugdwelzijnsberaad 
en het ministerie van Volksgezondheid, Welzijn en Sport om het thema veiligheid 
meer bespreekbaar te maken onder en met kinderen in de jeugdhulp met verblijf. 
Het idee is dat vijf jongerenraden en bestuursleden bij vijf jeugdhulpaanbieders 
aan de slag gaan met het bespreekbaar maken van het thema veiligheid. Hierbij is 
het de bedoeling dat deze gesprekken een handreiking opleveren waarmee ook 
andere jeugdhulpaanbieders van start kunnen gaan om dit thema meer 
bespreekbaar te maken. 
 
Het kabinet voorziet daarnaast, conform verschillende adviezen, hervormingen 
van het jeugdhulpstelsel. De contouren hiervan heeft het kabinet op 13 mei 2022 
8
gedeeld met de Tweede Kamer. Zoals per brief aangegeven zal het kabinet deze 
hervormingen samen met gemeenten, professionals, cliënten, jongeren en 
jeugdhulpaanbieders opstellen en vormgeven in een ‘hervormingsagenda jeugd’. 
Deze hervormingsagenda zal naar verwachting in het najaar gereed zijn. Deze 
agenda gaat in op hoe 1) zorg en ondersteuning beter en tijdiger en op de juiste 
plek ingezet kan worden en 2) het stelsel beheersbaar, duurzaam en financieel 
houdbaar gemaakt kan worden. De hervormingsagenda gaat daarbij in op thema’s 
als: de reikwijdte van de jeugdwet, het versterken van toegang, betere kwaliteit 
en effectiviteit, kennis, leren en ontwikkelen, betere regionale samenwerking, 
betere inkoop en minder administratieve lasten en betere data en monitoring.  
 
Jeugdbescherming 
Uw Kamer is in dezelfde brief van 13 mei 2022 geïnformeerd over de stand van 
zaken binnen de jeugdbescherming. Op 18 mei jl. heeft het kabinet hierover met 
uw Kamer tijdens een commissiedebat stilgestaan. Het kabinet zet alles op alles 
zodat kinderen met een jeugdbeschermingsmaatregel kunnen rekenen op goede 
zorg, waarbij zorgvuldigheid en rechtsbescherming van groot belang zijn. Via het 
toekomstscenario kind- en gezinsbescherming zet het kabinet in op een effectiever 
 
8
 Kamerstuk II 2021/2022, 31839 nr. 853 
Pagina 5 van 17

Kindregeling opgezet. Deze regeling zal deel uitmaken van het wetsvoorstel Wet 
hersteloperatie toeslagen. De voorgenomen Kindregeling is tot stand gekomen 
met kinderen en jongeren op basis van een gedegen proces van dialoog, reflectie 
en analyse. De Kindregeling voorziet in (leeftijdsafhankelijke) financiële 
tegemoetkoming, het stimuleren van talentontwikkeling en psychosociale 
ondersteuning. Hiermee beoogt het kabinet deze kinderen een positieve toekomst 
te geven. Dit wetsvoorstel is op 27 juni jl. aan de Tweede Kamer aangeboden. Het 
streven is om in november te kunnen starten met de uitvoering van de 
kindregeling. 
 
(Online) geweld tegen kinderen  
Het Comité heeft zijn zorgen geuit over het hoge aantal gevallen van (online) 
geweld tegen kinderen en seksuele uitbuiting. In Nederland is vanaf 2018 ingezet 
op het versterken van de aanpak van huiselijk geweld en kindermishandeling in 
het programma Geweld hoort nergens thuis. Huiselijk geweld en 
kindermishandeling is een complex en vaak hardnekkig probleem. Doel van het 
programma is het eerder en beter in beeld brengen van deze problematiek en het 
stoppen en duurzaam oplossen ervan. De fundamenten van dit programma zijn 
het organiseren van integrale sturing, het werken volgens een eenduidige visie 
(de visie Gefaseerd samenwerken aan veiligheid), het versterken van lokale 
wijkteams en het versterken van de multidisciplinaire aanpak voor de meest 
complexe casuïstiek (MDA++).  In deze MDA++ werken de (medische) zorg- en 
hulpverleningsketen, de veiligheidsketen, specialisten, het lokaal team, het sociale 
netwerk en het gezin samen om kindermishandeling, huiselijk en seksueel geweld 
aan te pakken. MDA++ biedt daarbij een afgestemde, geïntegreerde aanpak voor 
individuen en gezinnen die, door de beperkingen van elk systeem en elk 
beschikbaar standaard behandelaanbod, tussen wal en schip vallen. Deze aanpak 
is systeemgericht, waarbij aandacht bestaat voor zowel de betrokken volwassenen 
als kinderen. In Nederland is aandacht voor het praten met kinderen tijdens het 
onderzoeks- en  hulpverleningsproces, onder andere met behulp van op kinderen 
afgestemde materialen zoals ‘praatplaten’ en een ‘praatboek’.  
 
Het kabinet werkt verder aan deze aanpak. Het programma Geweld hoort nergens 
thuis is inmiddels geborgd in het bovengenoemde programma Toekomstscenario 
kind- en gezinsbescherming, waarmee ook de lokale en regionale aanpak gericht 
op voorkomen en terugdringen van huiselijke geweld en kindermishandeling 
verder versterkt wordt.  
 
Het schonen van het internet van beeldmateriaal van seksueel kindermisbruik is 
een belangrijk speerpunt voor het kabinet. Het Expertisebureau Online 
Kindermisbruik (EOKM) speelt een belangrijke rol bij de zelfregulering van 
bedrijven om dit materiaal binnen 24 uur van hun servers verwijderd te hebben. 
Daarnaast is op dit moment het wetsvoorstel bestuursrechtelijke aanpak online 
beeldmateriaal van seksueel kindermisbruik in voorbereiding. Dit wetsvoorstel 
beoogt bestuursrechtelijk optreden mogelijk te maken tegen aanbieders van 
communicatiediensten die, vaak ongewild, betrokken zijn bij de opslag of doorgifte 
van beeldmateriaal van seksueel kindermisbruik, maar toch nalaten daar (vrijwillig 
en tijdig) tegen op te treden. Momenteel werkt het Ministerie van Justitie en 
Veiligheid aan de verwerking van het door de Afdeling advisering van de Raad van 
State hierover uitgebrachte advies. 
 
Pagina 7 van 17

is zo goed als gereed. Tevens is een wetwijziging aanhangig om te regelen dat 
voor ‘ophouden onderzoek’ elke daartoe geschikte plaats kan worden aangewezen 
als alternatieve locatie voor de politiecel. Daarnaast wordt gewerkt aan goede 
registratie van informatie over (beslismomenten inzake) vrijheidsbeneming. Deze 
informatie moet de mogelijkheid bieden om de toepassing te monitoren.  
 
Justitiële documentatie 
Voor een goede strafrechtspleging is het noodzakelijk dat relevante 
strafrechtelijke antecedenten in iemands justitiële documentatie (het zogenaamde 
strafblad in een strafregister) juist en toereikend zijn geregistreerd. Deze 
geregistreerde justitiële gegevens moeten immers een officier van justitie of een 
rechter een zo compleet mogelijk beeld geven van iemands strafrechtelijk 
verleden. Op basis daarvan kunnen passende straffen of maatregelen worden 
opgelegd. Het belang van het kunnen opleggen van zinvolle en passende straffen 
of maatregelen geldt ook bij de berechting van een minderjarige. Wel bestaan 
verschillende bewaartermijnen voor het bewaren van de justitiële gegevens. In lijn 
met de aanbevelingen heeft de Nederlandse regering eerder het voornemen geuit 
om voor minderjarige veroordeelden de bewaartermijnen van de van hen 
opgeslagen justitiële gegevens, als ook de biometrische en strafvorderlijke 
11
gegevens te halveren.  
Op dit moment wordt er gewerkt aan de mogelijke uitwerking daarvan en wordt 
bekeken welke wijzigingen in regelgeving daarvoor benodigd zijn.  
 
Het kabinet acht het van groot belang dat jongeren die in het verleden een delict 
hebben gepleegd, zo veel mogelijk aan het werk kunnen. Het hebben van werk 
vergroot de kans dat zij op het rechte pad blijven. Bij de beoordeling van een 
VOG-aanvraag houdt Justis daarom rekening met de leeftijd van de aanvrager. 
Voor jongeren geldt in beginsel een terugkijktermijn van twee jaar. Deze termijn 
is zo kort met het oog op resocialisatie. Veelal bestaat het beeld dat jongeren met 
een justitiële documentatie grote moeite hebben om een VOG te krijgen. Dit beeld 
komt echter niet overeen met de praktijk. Slechts 0,12% van de VOG-aanvragen 
onder jongeren tot 23 jaar werd in 2021 geweigerd. De weigeringen hadden 
betrekking op (meerdere) ernstige tot zeer ernstige delicten, denk hierbij aan 
geweldsdelicten of vermogensdelicten en alleen voor een specifieke functie. Er 
wordt door dienst Justis van het ministerie van Justitie en Veiligheid veel 
geïnvesteerd in de voorlichting en bewustwording over de VOG. De communicatie 
van Justis over de VOG wordt dit jaar door een extern bureau geëvalueerd en naar 
verwachting is de evaluatie in het eerste kwartaal van 2023 gereed. Eventuele 
aanbevelingen over de communicatie worden in 2023 door Justis opgepakt.  
 
Momenteel wordt gewerkt aan een kader voor maatwerk voor minderjarige daders 
van zedendelicten. Daarmee wordt meer ruimte gecreëerd om bij lichte 
zedendelicten die zijn gepleegd op minderjarige leeftijd, de VOG alsnog af te 
geven voor functies met een gezags- en afhankelijkheidsrelatie. Justis behoudt de 
mogelijkheid om de VOG-afgifte lange tijd te kunnen weigeren bij ernstige 
misdrijven, ook wanneer de feiten zijn gepleegd op minderjarige leeftijd. Hierdoor 
blijven kwetsbare groepen beschermd tegen het risico van herhaald ernstig 
crimineel gedrag. 
 
 
11
 Kamerstukken II 2017/18, 31 415, nr. 20. 
Pagina 9 van 17

samenvoeging zal in de tweede helft van dit jaar plaatsvinden. Daarnaast worden 
kinderen onder de 18 jaar tijdens de asielprocedure behandeld op een manier die 
rekening houdt met hun leeftijd. Voor alleenstaande minderjarige vreemdelingen 
(amv’s) betekent dit concreet dat onder andere in tijdelijke voogdij wordt voorzien 
en dat ze enkel worden gehoord door medewerkers die daar specifiek voor 
opgeleid zijn. Voor amv’s in de leeftijd van 6 tot 12 jaar geldt verder dat zij 
worden gehoord in een kindvriendelijke hoorruimte. Ook behouden amv’s 
ongeacht hun verblijfsstatus altijd het recht op de noodzakelijke zorg, onderwijs 
en opvang tot hun achttiende.  
 
Met betrekking tot de opvang wordt het standpunt gedeeld dat het verblijf van 
kinderen in de noodopvanglocaties niet het wenselijke scenario is. De inzet blijft 
dan ook onverminderd om zoveel mogelijk reguliere opvangplekken te realiseren. 
Uw Kamer is per brief van 25 mei 2022 door de Staatssecretaris van Justitie en 
Veiligheid en de Minister voor Volkshuisvesting en Ruimtelijke Ordening 
12
geïnformeerd over de stappen die het kabinet hiertoe zet.  
 
Gezinshereniging 
Het Comité heeft zijn zorgen geuit over de strikte voorwaarden voor 
gezinshereniging bij kinderen waarvan de ouders niet kunnen worden getraceerd. 
Het grote belang van gezinshereniging wordt gedeeld, zeker wanneer daar 
kinderen bij zijn betrokken. Daarbij hoort een evenwichtig beleid dat rekening 
houdt met de belangen van het kind, waaronder de beoordeling of hereniging met 
andere familieleden moet worden gefaciliteerd. Momenteel vindt deze beoordeling 
plaats in het kader van artikel 8 EVRM. Ook wordt het belang van tijdige 
besluitvorming erkend. Daarom werkt de IND aan het vergroten van haar 
capaciteit om in de toekomst alle nareisaanvragen, waaronder die van 
alleenstaande minderjarige vreemdelingen, binnen de wettelijke behandelduur af 
te handelen. Daarnaast wordt, mede naar aanleiding van jurisprudentie, in die 
gevallen waarin de wettelijke beslistermijn van de aanvraag van een minderjarige 
is overschreden, enkel de situatie betrokken zoals deze was ten tijde van indiening 
van de nareisaanvraag. Daarmee worden de belangen van het kind zoveel 
mogelijk geborgd, ook wanneer het tijdelijk niet mogelijk is om aanvragen tijdig te 
behandelen. 
 
Tegengaan van discriminatie  
Het Comité verwelkomt de aanstelling van de Nationaal Coördinator tegen 
Discriminatie en Racisme (NCDR) en de maatregelen die worden genomen om te 
werken aan een meerjarig plan ter bestrijding van alle vormen van discriminatie, 
haatzaaien en racisme. In het Coalitieakkoord 2021-2025 heeft de regering 
aangekondigd dat een actief emancipatie en antidiscriminatiebeleid wordt 
13
gevoerd. Hierbij is de taak van de NCDR om te zorgen voor een betere 
samenwerking en verbinding tussen overheid, politiek en samenleving in de 
aanpak van discriminatie en racisme. Hiertoe heeft de NCDR de afgelopen 
maanden overleg gevoerd met verschillende partijen, waaronder 
vertegenwoordigers van het Kinderrechtencollectief.  
 
 
12
 Kamerstuk II 2021/2022, 2022Z10426 
13
 Coalitieakkoord ‘Omzien naar elkaar, vooruitkijken naar de toekomst’, 15 december 2021, 
p. 25. 
Pagina 11 van 17

is verzonden.  
 
Het kabinet erkent dat er grote uitdagingen liggen op het terrein van 
armoedebestrijding, het tegengaan van kansenongelijkheid en het versterken van 
de bestaanszekerheid, zoals te lezen is in het coalitieakkoord. Het kabinet start 
een interdepartementaal en interbestuurlijk programma Armoedebeleid. Een brede 
aanpak vraagt om goede samenwerkingen tussen de diverse betrokken 
ministeries, gemeenten, ervaringsdeskundigen, wetenschap, kennisinstituten en 
maatschappelijke partijen. In dit programma zal bijzondere aandacht zijn voor de 
aanpak van kinderarmoede. Deze aanpak bouwt zodoende voort op de ambities 
kinderarmoede van het vorige kabinet. De aanbeveling van het Comité om een 
integrale aanpak op (kinder)armoede te ontwikkelen wordt daarmee opgepakt. De 
ambitie is om het aantal kinderen dat opgroeit in armoede in vier jaar tijd te 
halveren. De minister voor Armoedebeleid, Participatie en Pensioenen zal het 
actieprogramma voor de zomer aan uw Kamer aanbieden. 
 
Onder andere tijdens de beginperiode van de Covid-pandemie is gebleken dat 
armoede ook gevolgen had voor toegankelijkheid van het onderwijs en leidde tot 
kansenongelijkheid. Het Nationaal Programma Onderwijs is bedoeld om de 
nadelige gevolgen van de lockdowns en de daaruit voortkomende onderwijs 
achterstanden zoveel mogelijk te beperken. 
 
Daarnaast investeert het Kabinet in het verrijken van de school en omgeving. 
Door op en rondom de school te zorgen voor een breed aanbod aan activiteiten en 
ondersteuning kan elke leerling zich in de volle breedte ontwikkelen. We beginnen 
op de plekken waar dit het hardste nodig is. Dit kan dan ook een belangrijke 
bijdrage leveren aan het terugdringen van armoede onder kinderen.  
 
Met de betrokken partijen in het onderwijs werkt het ministerie van Onderwijs aan 
een werkagenda mbo en een werkagenda ho waarin afspraken worden gemaakt 
over kansengelijkheid en studentenwelzijn. Speerpunten daarin zijn o.a. het 
uitbannen van stagediscriminatie, het intensiveren van de aanpak voortijdig 
schoolverlaten en het waarborgen van sociale veiligheid en de gelijkwaardige 
behandeling van alle studenten om daarmee te zorgen voor een veilige en 
inclusieve leeromgeving waar iedereen zich optimaal kan ontwikkelen. 
 
Voorbehoud artikel 26 
Nederland heeft met de ondertekening van het Verdrag de erkenning uitgesproken 
van het recht van elk kind op sociale zekerheid. Nederland maakt een voorbehoud 
op dit artikel 26, omdat de verstrekking van dit recht via de ouders gaat. In 
onderzoek van het Verwey Jonker instituut wordt gesteld dat bepaalde groepen 
kinderen op dit moment onvoldoende beroep kunnen doen op de voordelen van 
sociale zekerheid. Samen met Save the Children, de VNG, Divosa en andere 
relevante actoren wordt gesproken over dit voorbehoud en mogelijke maatregelen 
15
om de situatie van bepaalde groepen kinderen te verbeteren . Uw Kamer wordt 
hier later dit jaar over geïnformeerd.  
 
Inclusief onderwijs  
In de aanbevelingen vraagt het Comité aandacht voor inclusief en kwalitatief 
 
15
 Kamerstukken II 2021/2022, 26448 nr. 665 
Pagina 13 van 17

diverse groepen jongeren. Speciale aandacht wordt besteed aan het bereiken van 
een brede en diverse groep jongeren. De leden van de JMR bouwen op dit 
moment aan hun eigen participatietool. Deze tool zal in het najaar van 2022 klaar 
zijn, zodat gemakkelijk de meningen van grote groepen jongeren over een breed 
scala aan onderwerpen verzameld kunnen worden. De bevindingen van de JMR 
worden op structurele basis gedeeld met beleidsmakers via verdiepende 
bijeenkomsten en notities over onderwerpen die zij belangrijk vinden, zoals 
luchtvervuiling, natuurrechten en het reduceren van pesticiden. Ook werkt de JMR 
aan het ontwikkelen van de Rijksbrede generatie toets. De JMR is opgericht door 
jongeren, voor jongeren en wordt gefinancierd en ondersteund door het Ministerie 
van Infrastructuur en Waterstaat. 
 
De klimaattransitie heeft gevolgen voor de huidige en toekomstige generaties. 
Daarom vindt het kabinet het belangrijk dat niet alleen gekeken wordt naar de 
gevolgen van het beleid nu, maar ook in de toekomst. Met het oog hierop heeft 
het kabinet in het coalitieakkoord een generatietoets opgenomen. Dit is een toets 
waarmee de impact van maatregelen of beleidsvoorstellen op de 
leefomstandigheden van de verschillende generaties in het heden én in de 
toekomst inzichtelijk wordt gemaakt. Het ministerie van Binnenlandse Zaken heeft 
17
naar aanleiding van de motie Seegers/Jetten een breed inzetbare generatietoets 
in ontwikkeling. Naar verwachting komt voor de zomer een eindversie 
beschikbaar. Ook de JMR is bezig met de ontwikkeling van een generatietoets met 
het oog op de toekomstbestendigheid van het beleid.  
 
Caribisch Nederland  
De afgelopen jaren is onder coördinatie van het ministerie van Binnenlandse 
Zaken en Koninkrijkrelaties door de departementen en de eilanden met hulp van 
UNICEF gewerkt aan het verbeteren van kinderrechten in Caribisch Nederland. Het 
Comité heeft zijn zorgen geuit over de hoge prevalentie van geweld tegen 
kinderen en het gebrek aan wettelijke maatregelen om kinderen te beschermen 
tegen misbruik, huiselijk geweld en lijfstraffen op Bonaire, Saba en Sint Eustatius 
(BES). Net als het Comité, vindt het kabinet het belangrijk dat positieve, 
geweldloze en participatieve vormen van opvoeding de norm moeten zijn in 
Caribisch Nederland. Per 1 januari 2022 verbiedt het Burgerlijk Wetboek van de 
BES expliciet psychisch geweld, fysiek geweld en andere vernederende 
behandelingen in de opvoeding. Er is een algemene maatregel van bestuur in 
voorbereiding voor het vastleggen van de taken van de advies- en meldpunten in 
Caribisch Nederland. Hierin staan definities van huiselijk geweld en 
kindermishandeling, een verplichte beschermingscode inclusief kindcheck en een 
18
meldrecht voor professionals . Ik streef naar invoering per 1 januari 2024. Verder 
start in 2022 een pilot tijdelijk huisverbod voor plegers van huiselijk geweld en 
wordt in samenwerking met UNICEF gewerkt aan de campagne ‘positive 
parenting’. 
 
Om kinderen en jongeren in Caribisch Nederland een laagdrempelig luisterend oor 
te bieden, is de Kindertelefoon BES op 16 maart 2022 op Sint Eustatius en op 27 
juni 2022 op Saba van start gegaan. Kinderen kunnen gratis en anoniem bellen 
over allerlei vragen, zoals pesten, eenzaamheid en huiselijk geweld. Bonaire volgt 
 
17
 Kamerstukken II 2019/20, 35 300, nr. 24  
18
 Kamerstukken II 2021/22, 28 345 en 31 015, nr. 256 
Pagina 15 van 17

organiseren voor een kinderrechtendialoog. Tijdens deze bijeenkomsten zullen 
ministeries en kinderrechtenorganisaties open gesprekken voeren over de 
opvolging van de aanbevelingen. Ter voorbereiding van deze jaarlijkse 
kinderrechtendialoog analyseert het Kinderrechtencollectief, met financiering van 
het Ministerie van Volksgezondheid, Welzijn en Sport, bestaande data over de 
naleving van kinderrechten.  
 
De nadere vormgeving van deze jaarlijkse kinderrechtendialogen wordt de 
komende tijd in samenwerking met kinderrechtenorganisaties en betrokken 
departementen nader uitgewerkt. Een belangrijk element hierbij is in ieder geval 
de betrokkenheid van kinderen zelf. In de maanden september en oktober 2021 
heeft een extern bureau in opdracht van het Ministerie van Volksgezondheid, 
Welzijn en Sport met ongeveer 100 kinderen verspreid over heel Nederland 
gesproken over kinderrechten. De hoofdboodschap die deze kinderen meegaven is 
dat kinderen betrokken willen worden bij onderwerpen die hen raken. Ik geef daar 
graag gehoor aan door onder andere via de kinderrechtendialogen met kinderen in 
gesprek te blijven.  
 
Afsluitend 
De aanbevelingen van het Comité benadrukken het belang kritisch te blijven 
kijken naar hoe we binnen het Koninkrijk uitvoering geven aan kinderrechten en 
deze versterken. Het kabinet wil met de in deze brief geschetste inzet en de 
jaarlijkse kinderrechtendialogen blijven kijken naar hoe we invulling geven aan de 
aanbevelingen.  
Hoogachtend, 
 
de staatssecretaris van Volksgezondheid, 
Welzijn en Sport, 
 
 
 
 
 
 
Maarten van Ooijen 
Pagina 17 van 17

