 
 
 
 
> Retouradres Postbus 20401 2500 EK Den Haag 
 
Directie Financieel 
  
Economische Zaken 
De Voorzitter van de Tweede Kamer  
 
der Staten-Generaal 
Bezoekadres 
Prinses Irenestraat 6 
Bezuidenhoutseweg 73 
2594 AC Den Haag 
2595 BD  DEN HAAG 
Postadres 
Postbus 20401 
2500 EK Den Haag 
Overheidsidentificatienr 
00000001003214369000 
T 070 379 8911 (algemeen) 
F 070 378 6100 (algemeen) 
www.rijksoverheid.nl/ezk 
 
 
Datum 27 juli 2022 
Ons kenmerk  
FEZ / 22257694 
Betreft Beantwoording van vragen bij de eerste suppletoire begroting van het 
Ministerie van EZK 2022 Uw kenmerk 
2022D24872 
 
 
Geachte Voorzitter, 
 
Hierbij zend ik u, mede namens de Minister voor Klimaat en Energie en de 
staatssecretaris Economische Zaken en Klimaat, de antwoorden op de vragen van 
de vaste commissie voor Economische Zaken en Klimaat over de eerste 
suppletoire begroting van het Ministerie van EZK 2022 (2022D24872 ingezonden 
14 juni 2022). 
 
 
 
 
 
M.A.M. Adriaansens 
Minister van Economische Zaken en Klimaat 
 
 
 
 
 
  
 Pagina 1 van 19 
 

 
 
 
Directie Financieel 
 
Economische Zaken 
 
 
 
 
 
Ons kenmerk 
Antwoord  
FEZ / 22257694 
 
De kasuitgaven van de SDE++ betreffen de subsidie-uitgaven aan gerealiseerde 
projecten. Het kan zo zijn dat een project met een SDE-beschikking uiteindelijk 
niet gerealiseerd kan worden door dit besluit. Hierdoor worden de kasuitgaven in 
eerste instantie iets lager. In latere openstellingsrondes wordt vervolgens weer 
rekening gehouden met dit vrijgevallen budget en de niet gerealiseerde CO2-
reductie, waardoor het openstellingsbudget, en daarna de kasuitgaven, weer 
hoger uitvallen.  
 
5 
Hoe ziet u toe op een spoedige uitvoering van de Nationaal Groeifonds (NGF)-
projecten, en hoe beoordeelt u of er vanuit NGF-projecten voldoende bijdrage 
komt aan strategische doelen (in het bijzonder met betrekking tot AI/digitalisering 
en de doelen van de Groeiagenda)? 
 
Antwoord 
De ministers die financiële middelen voor NGF-projecten op hun departementale 
begroting ontvangen, zijn verantwoordelijk voor het (doen) uitvoeren van deze 
projecten. Vanuit mijn rol als ontvangend minister van NGF-middelen voor 
departementale EZK-projecten werk ik voor de uitvoering nauw samen met RVO. 
Als ontvangend minister kan ik de financiële middelen voor departementale NGF-
projecten echter pas inzetten na parlementaire instemming van de begroting en 
dus niet direct na kabinetsbesluit over toegekende projecten. Om te zorgen voor 
een zo spoedig mogelijke uitvoering bereid ik parallel aan dit parlementaire 
autorisatieproces subsidieverlening voor volgens de bestaande wettelijke regels en 
processen. De ervaringen en lessen die EZK al sinds ronde 1 heeft opgedaan in de 
uitvoering, worden actief gedeeld met de andere departementen om spoedige 
uitvoering ook daar te bevorderen. 
In de Groeistrategie werd geconstateerd dat er aanleiding is voor extra 
investeringen van incidentele aard op het gebied van kennisontwikkeling en R&D 
en innovatie om het duurzaam verdienvermogen te versterken (Kamerstuk 29 696 
nr. 7). Dat zijn dan ook de twee pijlers van het Nationaal Groeifonds. De 
commissie sluit voor de pijler R&D en innovatie in belangrijke mate aan bij het 
missiegedreven innovatiebeleid als uitgangspunt, waarbij ook digitalisering een 
expliciet thema is. Middels het NGF wordt een stevige impuls gegeven aan het 
benutten van kansen door digitalisering in de vorm van reeds toegekende 
projecten en programma’s, o.a. AiNed, Health-RI en Quantum Delta NL. Deze en 
andere R&D en innovatie projecten en programma’s leveren ook een belangrijke 
bijdrage aan de strategie Versterken van onderzoeks- en innovatie-ecosystemen, 
onderdeel van de Groeistrategie. Met de investeringen uit de eerste en tweede 
ronde voor de pijlers Kennisontwikkelng en R&D en innovatie, oplopend tot 8 mld 
euro, wordt een grote bijdrage geleverd aan de doelen van de Groeistrategie. 
 
6 
Heeft u een indicatie van het aantal bedrijven dat met de Brexit Adjustment 
Reserve wordt geholpen en kunt u aangeven wanneer zij deze middelen kunnen 
verwachten? 
 
 
 
 Pagina 3 van 19 

 
 
 
Directie Financieel 
 
Economische Zaken 
 
 
 
 
 
Ons kenmerk 
Antwoord 
FEZ / 22257694 
 
De begrotingsreserve voor duurzame energie en klimaattransitie is bestemd voor 
onbesteed gebleven middelen als gevolg van vertraging bij of het niet doorgaan 
van projecten waaraan subsidie is toegekend op basis van de MEP, de SDE, de 
SDE+, de SDE++, de HER+ of de ISDE. Via de reserve blijven deze middelen ook 
in de toekomst beschikbaar voor het stimuleren van hernieuwbare 
energieproductie en het bevorderen van CO2-reductie. De productiebeperking van 
de kolencentrales heeft als doel om de CO2-uitstoot fors te reduceren om onder 
andere te voldoen aan het Urgendavonnis (TK, 32 813 nr. 644). Deze maatregel 
past dus binnen de doelstelling van de begrotingsreserve. 
 
10 
Is het mogelijk om het ijkmoment voor de hoogte van het bedrag van de 
compensatie van kolencentrales in het kader van de productiebeperking te 
wijzigen? 
 
Antwoord 
Nee, dit is niet mogelijk. De wijze waarop het nadeel wordt berekend, waaronder 
de bepaling van het ijkmoment, is vastgelegd in het Besluit nadeelcompensatie 
productiebeperking kolencentrales, dat is voorgehangen bij uw Kamer 
(Kamerstukken II, 2020/2021, 35 668, nr. 46) voorafgaand aan de 
inwerkingtreding van de wet eind december 2021. 
 
11 
Hoeveel geld wordt in totaal besteed aan de productiebeperking van de 
kolencentrales? 
 
Antwoord 
Er is in totaal door de drie eigenaren van de kolencentrales (Uniper, RWE en 
Onyx) tezamen voor circa €1,9 mld aan nadeelcompensatie aangevraagd voor de 
productiebeperking in de jaren 2022-2023-2024. De Europese Commissie zal 
beoordelen of er sprake is van ongeoorloofde staatssteun. Zonder goedkeuring 
van de Europese Commissie kan de nadeelcompensatie niet worden betaald. Ik 
kan daarom op dit moment niet zeggen of de volledig aangevraagde 
nadeelcompensatie ook zal worden verleend. U bent over de productiebeperking 
en de kosten hiervan met Kamerbrief 20 juni geïnformeerd (Kamerstuk 29 023 nr. 
312)).   
 
12 
Welke evaluaties zijn er met betrekking tot het werk van de Netherlands Foreign 
Investment Agency (NFIA) en welke conclusies worden daarin getrokken over het 
aantal gecreëerde banen dankzij de komst van bedrijven uit het buitenland? 
 
Antwoord 
Op 17 april 2020 is de eerste externe beleidsevaluatie van de NFIA met uw Kamer 
gedeeld (TK 32 637 nr. 415). De evaluatie betreft de periode 2010 – 2018 en is 
uitgevoerd door een consortium van MIR, SEOR, Erasmus School of Economics en 
KU Leuven. Uit de evaluatie komt naar voren dat er legitimiteit is voor een 
investeringsagentschap als de NFIA en dat het aannemelijk is dat de NFIA 
 
 Pagina 5 van 19 

 
 
 
Directie Financieel 
 
Economische Zaken 
 
 
 
 
 
Ons kenmerk 
Tussentijds wordt de voortgang op de verschillende onderdelen van het werk van 
FEZ / 22257694 
 
de NFIA periodiek gemonitord in overleggen tussen de opdrachtgevers (ministerie 
van EZK en BZ) en NFIA. De Invest in Holland-strategie 2020 – 2025 is hierbij het 
uitgangspunt. Deze strategie is op 17 april 2020 met uw Kamer gedeeld (TK 
2020D14882). \. Ik ben voornemens uw Kamer in het derde kwartaal van 2022 te 
informeren over het acquisitiewerk van de NFIA en de voortgang van deze 
strategie. 
 
14 
Wat ligt ten grondslag aan de eenmalig zeer hoge voorziene uitgaven in het 
project Groenvermogen in 2023 (235 miljoen)? 
 
15 
Wat ligt ten grondslag aan de eenmalig hoge voorziene uitgaven van 235 miljoen 
in het project Groenvermogen in 2023? 
 
Antwoord 14 en 15  
De ca. € 235 mln die als mutatie voor 2023 zichtbaar wordt in de 1e suppletoire 
begroting is het saldo van de onvoorwaardelijke toekenning van € 250 mln voor 
Groenvermogen II in het kader van de tweede ronde Nationaal Groeifonds en een 
kasschuif op de reeds eerder toegekende middelen voor Groenvermogen I. De 
toegekende € 250 mln voor Groenvermogen II is bestemd voor uitgaven in een 
meerjarig kasritme voor een regeling in 2023 voor versnelde opschaling van 
groene waterstof (>100 MW) en groene chemie. De verwachting is dus niet dat 
deze middelen volledig in 2023 tot uitgaven leiden. Het kasritme zal op een later 
moment in de begroting worden aangepast zodra de regeling verder is uitgewerkt. 
Voor Groenvermogen II is nog eens € 250 mln voorwaardelijk toegekend. Mits de 
commissie Nationaal Groeifonds deze zomer hierover positief adviseert wordt deze 
€ 250 mln nog aan voornoemde regeling in 2023 toegevoegd (dat zou neerkomen 
op een tender van in totaal € 500 mln). 
 
16 
Wat is de achterliggende reden dat deze suppletoire begroting het budget van de 
TRSEC met 175 miljoen verhoogd en geeft dit ruimte om de voorwaarden te 
verruimen? 
 
Antwoord 
De TRSEC wordt per 1 januari 2022 vervangen door de Subsidieregeling 
Evenementengarantie 2022 (SEG), waar ook de Aanvullende Tegemoetkoming 
Evenementen (ATE) in zal opgaan. Het budget van de ATE in 2022 van € 125 mln. 
wordt daarom overgezet naar de SEG. Daarnaast is er in verband met de 
openstelling in 2021 van de TRSEC nog een budget nodig van circa € 50 mln in 
2022 (vanwege de uitbetalingen die nog doorlopen). Tezamen leidt dit tot een 
verhoging van het budget van de SEG (ten opzichte van het eerdere budget voor 
de TRSEC) van € 175 mln. Deze verhoging leidt niet tot verruiming van de 
voorwaarden die eerder met de Kamer zijn gecommuniceerd. 
 
 
 
 
 Pagina 7 van 19 

 
 
 
Directie Financieel 
 
Economische Zaken 
 
 
 
 
 
Ons kenmerk 
Agentschap Telecom afkomen zullen het departement en het agentschap de 
FEZ / 22257694 
 
toekomstige behoefte van Agentschap Telecom nader bespreken en uitwerken in 
driehoeksverband (opdrachtgever-opdrachtnemer en eigenaar). 
 
19 
Met welke extra capaciteit (in fte) correspondeert de verruiming van het budget 
van Agentschap Telecom en hoe gaat u die invullen gegeven een (groot) tekort 
aan gekwalificeerde onderzoekers en inspecteurs (AR, 2022) 
 
Antwoord  
Zoals aangegeven in het antwoord op vraag 18 is er geen directe relatie tussen de 
voorgestelde budgetwijziging en het advies van de Algemene Rekenkamer, omdat 
het advies van de Algemene Rekenkamer ten tijde van de besluitvorming over de 
e
1 suppletoire begroting nog niet bekend was. De budgetwijziging ziet, zoals 
aangegeven in het antwoord op vraag 18, op een bredere inzet van Agentschap 
Telecom dan geschetst in het advies van de Algemene Rekenkamer.  
 
Voor wat betreft het advies van de Algemene Rekenkamer is de hieraan te 
relateren toegekende capaciteit in fte per jaar in beeld gebracht. Naast budget 
voor capaciteit is ook een budget toegekend voor materiële uitgaven. De 
budgetten voor 2023 en 2024 zijn mede bedoeld voor de scenario-ontwikkeling als 
bedoeld in het AR-rapport. 
 
 2023 2024 2025 2026 Structureel 
Capaciteit 2 2 7 7 7 
(fte) 
Materiële 0,4 0,2 0,7 0,7 0,7 
uitgaven (mln 
€) 
 
Tot op heden zijn al de door Agentschap Telecom opengestelde vacatures ingevuld 
met op cybersecurity gekwalificeerde inspecteurs. Dit type professionals komt 
echter niet voor in de standaard opleidingen en vergt daardoor een grotere 
inspanning in de werving, en ook hier ziet Agentschap Telecom bij het stellen van 
vacatures de krapte op de arbeidsmarkt toenemen. Door het bieden van 
maatschappelijk relevant werk, passende arbeidsvoorwaarden, ruimte voor 
persoonlijke groei en inhoudelijk zeer uitdagende onderwerpen is onze inzet er op 
gericht ook komende vacatures te bezetten met gekwalificeerd nieuw personeel. 
Dit onderwerp wordt in bredere zin meegenomen in de Nederlandse Cybersecurity 
Strategie (NLCS), waar EZK en Agentschap Telecom beiden bij betrokken zijn. Een 
van de pijlers van de strategie raakt direct aan het ontwikkelen van hoogwaardige 
kennis en specialistische cybersecurity vaardigheden. 
 
20 
Kunt u nader toelichten wat de reden/oorzaak was dat zoveel verplichtingenruimte 
van het toekomstfonds in 2021 niet is benut? 
 
 
 
 
 Pagina 9 van 19 

 
 
 
Directie Financieel 
 
Economische Zaken 
 
 
 
 
 
Ons kenmerk 
marktontwikkelingen. Veel van deze instrumenten hebben een revolverend 
FEZ / 22257694 
 
karakter wat betekent dat er sprake is van terug ontvangsten. Vanwege het 
risicovolle karakter van de investeringen kennen de terug ontvangsten enige 
onzekerheid. Ook worden er binnen het Toekomstfonds langjarige verplichtingen 
aangegaan waarbij het ritme van kasuitgaven niet vooraf vast staat. Dit, in 
combinatie met de onzekere terug ontvangsten, betekent dat er onvermijdelijk 
sprake is van een overlopende uitgaven en ontvangsten. De eindejaarsmarge 
zorgt ervoor dat overlopende middelen doelmatig ingezet kunnen worden.  
 
Uiteraard wordt getracht de eindejaarsmarge niet hoger te laten zijn dan 
noodzakelijk vanuit prudent begrotingsbeleid. In voorkomende gevallen is het 
soms gewenst de budgetten over meerdere jaren te spreiden uit oogpunt van de 
liquiditeitsbehoefte van de regelingen en fondsen, maar is dit niet in alle gevallen 
in te passen in het uitgavenplafond. Dit kan er toe leiden dat er in enig jaar 
kasbudget niet volledig wordt uitgeput. Op dit moment wordt niet voorzien dat 
extra inspanningen nodig zijn om de middelen te verplichten.  
 
23 
Waar is de berekening van 5 miljard subsidie voor kernenergie op gebaseerd? 
 
24 
Hoe zal de 5 miljard subsidie voor kernenergie precies besteed worden? 
 
Antwoord 23 en 24 
In het coalitieakkoord is een reservering van 5 miljard euro voor kernenergie 
opgenomen. Dit bedrag is gebaseerd op de aanname dat voor het versterken van 
de kennisinfrastructuur, de bedrijfsduurverlenging van Borssele en de 
voorbereiding van de bouw van twee nieuwe kerncentrales de nodige 
investeringen gedaan moeten worden.  
Deze investeringen zien met name op de financiële arrangementen die nodig zijn 
om nieuwe kerncentrales te realiseren. Daarnaast moeten de nodige onderzoeken 
worden uitgezet voor de diverse trajecten. Ook moet voldoende aandacht zijn 
voor de uitvoering van de ambities van het kabinet.  
Voor bedrijfsduurverlening en voorbereiding van de bouw van twee nieuwe 
kerncentrales dient bijvoorbeeld ook voldoende capaciteit bij de Autoriteit 
Nucleaire Veiligheid en Stralingsbescherming (ANVR) beschikbaar te zijn, zodat de 
vergunningverlening voor beide trajecten zorgvuldig en met voldoende voortgang 
kan verlopen. De Minister voor Klimaat en Energie zal de Kamer nog voor de 
zomer een brief toesturen over de invulling van het proces. 
 
25 
Loopt de energiebehoefte voor de warmtepompverplichting synchroon aan de 
verzwaring van het net? 
 
Antwoord  
Netbeheerders zijn voortdurend bezig om het elektriciteitsnet te verzwaren. 
Hierbij gaat het ook om verzwaringen voor de gebouwde omgeving. Voor 
consumenten en klein zakelijke gebruikers (zgn. kleinverbruikers) is er vooralsnog 
in de meeste gevallen ruimte op het net om extra capaciteit in te passen. Ik 
 
 Pagina 11 van 19 

 
 
 
Directie Financieel 
 
Economische Zaken 
 
 
 
 
 
Ons kenmerk 
28 
FEZ / 22257694 
 
Hoeveel fte wordt op het ministerie ingezet voor respectievelijk kernenergie, 
energiebesparing in de industrie en duurzame energie? 
 
Antwoord  
Bij het ministerie van Economische Zaken en Klimaat wordt circa 280 fte ingezet 
binnen het Directoraat Generaal Klimaat en Energie. Dit is inclusief openstaande 
vacatures en de programmadirectie kernenergie (20 fte). Het is praktisch niet 
mogelijk om een exact onderscheid te maken tussen duurzame energie fte’s en 
andere zaken, zoals Klimaatbeleid, netbeheer en de elektriciteitsmarkt, omdat 
deze onderwerpen soms breder zijn dan duurzame energie of indirect bijdragen 
aan de duurzame energiedoelstellingen. 
 
29 
Kunt u inzichtelijk maken hoe het bedrag voor het opschalingsinstrument 
waterstof tot stand is gekomen? 
 
Antwoord  
Het bedrag van 134,6 miljoen euro voor 2022 dat in de 1e suppletoire begroting 
zichtbaar wordt als mutatie op het ‘opschalingsinstrument waterstof’ bestaat bijna 
volledig uit de middelen die vanaf de aanvullende post zijn overgeheveld naar de 
begroting van EZK ten behoeve van het door GasUnie aan te leggen 
waterstoftransportnet. Hiertoe is bij augustusbesluitvorming in 2021 in totaal 
maximaal 750 miljoen euro gereserveerd op de aanvullende post op de begroting 
van Financiën. Op basis van een door EZK opgesteld bestedingsplan zijn deze 
middelen bij de 1e suppletoire begroting in 2022 volledig overgeheveld naar de 
begroting van EZK in een meerjarig kasritme tot 2030.  
 
30 
Is het budget dat wordt vrijgemaakt voor de IPCEI Waterstof voldoende om alle 
rondes van de IPCEI Waterstof van dit jaar succesvol te doorlopen? 
 
Antwoord  
Het budget dat in de eerste suppletoire begroting is vrijgemaakt is niet voldoende 
om alle rondes van IPCEI Waterstof van dit jaar succesvol te doorlopen. Daarom 
onderzoek ik of middelen uit het Klimaatfonds kunnen worden ingezet voor golf 2 
en latere golven. Naar verwachting zijn de middelen voor golf 2 (verduurzaming 
industrie) en golf 3 (infrastructuur en opslag) dit jaar al nodig om 
subsidieregelingen te kunnen openen. Om deze reden onderzoek ik of de middelen 
dit jaar nog kunnen worden aangewend. Het kabinet zal nog voor de zomer hier 
een besluit over nemen. 
 
31 
Hoe kan het dat er onvoldoende budget was vrijgemaakt voor het 
opschalingsinstrument waterstof en de IPCEI Waterstof? 
 
Antwoord  
In de begroting van 2022 heeft het toenmalige demissionaire kabinet 35 miljoen 
euro vrijgemaakt voor de eerste golf IPCEI-waterstof. Ten tijde van het opstellen 
 
 Pagina 13 van 19 

 
 
 
Directie Financieel 
 
Economische Zaken 
 
 
 
 
 
Ons kenmerk 
Voor de SDE++ geldt dat het beschikbare verplichtingenbudget zowel bedoeld is 
FEZ / 22257694 
 
voor de af te geven subsidiebeschikkingen op basis van de openstelling 2021 als 
voor de openstelling 2022.  
Uit het opschalingsinstrument waterstof worden zowel de investeringen voor de 
waterstof-backbone (‘Hyway27’) als de regeling voor het opschalingsinstrument 
zelf gefinancierd.  
Uit het SDE+-budget worden geen nieuwe beschikkingen voor de SDE+ afgegeven 
(de regeling is vervangen door de SDE++), maar worden alleen verplichtingen 
aangegaan die betrekking hebben op het flankerende beleid rond SDE 
(bijvoorbeeld bijdragen aan upgrade Defensie-radar, Rekenmeesterfunctie PBL, 
stimulering zon-PV op Rijksdaken) en Wind op Zee (bijvoorbeeld 
locatieonderzoeken, beheerskosten Rijkswaterstaat, MIVSP, WOZEP). 
Het budget voor overige subsidies heeft voor het allergrootste deel betrekking op 
het subsidiedeel van de aanleg van de WarmtelinQ.  
Het budget voor Onderzoek en opdrachten is bestemd voor onderzoek, 
planschade-uitkeringen, uitgaven voor projecten in het kader van de 
Rijkscoördinatieregeling (RCR), kennis en innovatie rond nucleaire technologie en 
de reservering voor nationale en internationale procedures rond de wet verbod op 
kolen bij elektriciteitsproductie. 
Onder de post Overige uitgaven worden veelal kleinere verplichtingen aangegaan 
voor de bijdragen aan diverse agentschappen en diensten, energiebesparing, CCS, 
de uitkoopregeling, ondersteunende projecten voor het Klimaatakkoord 
(voorlichtingscampagnes e.d.), contributies aan internationale energie- en 
klimaatorganisaties en mijnbouwbouwonderzoek. 
 
33 
Kunt u aangeven of u nog maatregelen hebt gemaakt om de doeltreffendheid en 
doelmatigheid van de € 14,7 miljard aan verplichtingen verder te vergroten, n.a.v. 
de opmerkingen van het PBL hierover? 
 
Antwoord  
Ervan uitgaande dat er met “de opmerkingen van het PBL” wordt gedoeld op de 
opmerkingen in de reflectie van PBL op de leefomgevingsthema’s in het 
coalitieakkoord, dient te worden opgemerkt dat de reflectie van PBL betrekking 
heeft op de voorstellen uit het coalitieakkoord en niet op het gehele bestaande 
klimaat en energie instrumentarium op het artikel 4 van EZK begroting. PBL 
signaleert dat in het coalitieakkoord vaak wordt gekozen voor het subsidie-
instrument. Subsidies kunnen goed deel uitmaken van een beleidsmix, maar er 
kleven ook nadelen aan. Bij klimaat bestaat het risico dat door subsidies de 
daadwerkelijke kosten niet zichtbaar worden in prijzen, waardoor de vraag naar 
bepaalde niet-duurzame producten en materialen niet afneemt. In het ontwerp 
beleidsprogramma klimaat (Kamerstuk 32 813 nr. 1049), dat de uitwerking van 
het klimaatbeleid uit het Coalitieakkoord bevat, zijn naast subsidiemaatregelen 
ook normerende en beprijzende instrumenten opgenomen. Het ontwerp-
beleidsprogramma wordt de komende maanden onderworpen aan een analyse in 
samenwerking met externe onderzoeks- en planbureaus. Deze analyse moet in 
kaart brengen welke aanvullingen op het beleidsprogramma denkbaar zijn om de 
reductiedoelen te realiseren, en opties voorbereiden voor besluitvorming door het 
kabinet, inclusief uitvoeringsaspecten en wetstechnische aspecten. De 
 
 Pagina 15 van 19 

 
 
 
Directie Financieel 
 
Economische Zaken 
 
 
 
 
 
Ons kenmerk 
36 
FEZ / 22257694 
 
Welk effect zou een besluit om de kolencentrales tijdelijk te openen hebben op de 
vrijgemaakte middelen voor de kolenmaatregelen? 
 
Antwoord  
Zie antwoord op vraag 8.  
 
37 
Hoe verhoudt de onttrekking aan de begrotingsreserve zich tot de gelijktijdige 
aankondiging dat naar verwachting dit jaar nog een ‘aanzienlijke storting’ in de 
reserve zal worden gedaan? 
 
Antwoord  
De onttrekking van in totaal € 1.572 mln vloeit voort uit de afspraken die gemaakt 
zijn in de Startnota van het huidige kabinet (pag. 46) over het ‘leegboeken’ van 
de reserve duurzame energie en klimaattransitie. De middelen zijn toegevoegd 
aan het SDE++-budget en via kasschuiven verdeeld over de jaren 2027 e.v. Dit is 
gedaan om de reserve niet te groot te laten worden, maar de middelen alvast toe 
te voegen aan de jaren waarin ze nodig zijn volgens de meest recente ramingen. 
Op basis van de nieuwste ramingen van RVO, die uitgaan van de gestegen 
energie- en ETS-prijzen, is de inschatting dat het bedrag aan in 2022 uit te keren 
subsidievoorschotten op met name SDE- en SDE+-subsidiebeschikkingen veel 
lager zal zijn dan waar bij de Ontwerpbegroting 2022 rekening gehouden was. 
Conform bestaande afspraken zal daarom het gehele bedrag van de niet-bestede 
subsidiegelden in de reserve duurzame energie en klimaattransitie gestort 
worden. Deze storting zal verwerkt worden in de 2e suppletoire begroting en 
wordt daarmee ook zichtbaar in de Ontwerpbegroting 2023. 
 
38 
Kunt u een overzicht geven van de ramingen van de totale kosten voor schade en 
herstel in Groningen van de afgelopen 5 jaar? 
 
Antwoord  
In 2017 was er geen raming van de totale kosten voor schade en versterken. 
Begin 2018 is de afhandeling van schade onder publieke regie gebracht. Vanaf dat 
moment is de afhandeling van schade overgegaan naar de Tijdelijke Commissie 
Mijnbouwschade Groningen (TCMG) met ondersteuning van RVO. TCMG voerde 
deze taak uit tot de instelling van het Instituut Mijnbouwschade Groningen (IMG) 
medio 2020.  
 
In 2018, 2019 en 2020 werd enkel een raming op de begroting opgenomen voor 
één jaar. In onderstaande tabel is de stand per begroting weergegeven 
e e
(ontwerpbegroting/OB, 1 suppletoire begroting/VJN, 2 suppletoire 
begroting/NJN). In de kolom MJN is weergegeven wat de stand was bij de 
presentatie van de ontwerpbegroting van het volgende jaar.  
 
 
 
 
 
 Pagina 17 van 19 

 
 
 
Directie Financieel 
 
Economische Zaken 
 
 
 
 
 
Ons kenmerk 
Antwoord 
FEZ / 22257694 
 
De vergoeding voor het Norg akkoord is in grote mate afhankelijk van de gasprijs. 
De vergoeding is namelijk vooral bedoeld voor de inkoop van gas om Norg te 
vullen (zie ook het antwoord op vraag 41). Wanneer de gasprijs omhoog gaat, zal 
de vergoeding voor het Norg akkoord hoger uitvallen. Gaat de gasprijs omlaag, 
dan zal ook de vergoeding voor het Norg akkoord omlaag gaan.  
 
40 
Kunt u aangeven van welk scenario, met welke aannames, u bent uitgegaan dat 
de kapitaalstortingen voor EBN meerjarig substantieel naar beneden konden 
worden bijgesteld? 
 
Antwoord  
De eerste raming van de kapitaalinjectie is aan het begin van 2021 opgesteld. Op 
dat moment was de gasprijs laag, was de verwachting dat de winst van EBN 
beperkt zou zijn (in 2020 was er sprake van een verlies van € 364 mln) en werd 
er in de komende jaren geen dividenduitkering van EBN aan EZK verwacht.  
 
In de huidige raming van de kapitaalinjectie aan EBN is rekening gehouden met 
een hogere omzet voor EBN (door de hoge gasprijs), waardoor EBN (beter) in 
staat is om een deel van de kosten voor schade en versterken uit het lopende 
resultaat te dekken. Aanname is dat EBN bijvoorbeeld in 2022 € 300 mln uit het 
lopende resultaat kan dekken, voor het overige deel wordt de voorziening 
aangesproken. Zie onderstaande tabel. 
 
In dit scenario wordt de voorziening pas in 2028 uitgeput, en is pas vanaf dat jaar 
een kapitaalinjectie aan de orde. In de komende jaren zal jaarlijks de raming 
bijgesteld worden. Dat kan leiden tot aanpassingen.  
 
Betaling uit resultaat lopend jaar (x € 1 miljoen) 
2022 2023 2024 2025 2026 2027 
300 200 200 200 200 150 
 
41 
Kunt u uiteenzetten waar de extra middelen voor het Norg-akkoord aan besteed 
worden? 
 
Antwoord  
De vergoeding bestaat uit vier elementen: de inkoopkosten voor het gas dat 
opgeslagen wordt in de gasopslag Norg, de daarbij behorende transportkosten, de 
kosten door het wegvallen van flexibele inzet van Norg en gederfde inkomsten 
door het wegvallen van optimalisatiemogelijkheden bij de verkoop van gas door 
GasTerra. Het belangrijkste onderdeel van de vier elementen van de vergoeding 
bestaat uit de inkoop van in totaal 11,9 mld Nm³ hoogcalorisch gas. Dit gas wordt 
geconverteerd naar pseudo-Groningengas en vervangt de winning van 
Groningengas. Aangezien de vergoeding afhankelijk is van de gasprijs van het 
betreffende gasjaar is de raming nog met veel onzekerheid omgeven.
 
 Pagina 19 van 19 

