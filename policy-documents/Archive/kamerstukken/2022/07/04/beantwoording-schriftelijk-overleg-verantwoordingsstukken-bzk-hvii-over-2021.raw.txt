 
 
 
 
 
36100-VII Jaarverslag Ministerie van Binnenlandse Zaken en Koninkrijksrelaties 2021 
 
nr.   Verslag van een schriftelijk overleg  
   
   
Binnen de vaste commissie voor Binnenlandse Zaken hebben de onderstaande fracties 
enkele vragen en opmerkingen over de Jaarverslagen over het jaar 2021, hoofdstuk 
VII van het Ministerie van Binnenlandse Zaken en Koninkrijksrelaties, B het 
Gemeentefonds en C het Provinciefonds. 
 
De op 21 juni 2022 toegezonden vragen en opmerkingen zijn met de door de minister 
van Binnenlandse Zaken en Koninkrijksrelaties bij brief van 4 juli 2022 toegezonden 
antwoorden hieronder afgedrukt.  
 
  De voorzitter van de commissie, 
  Hagen 
 
  De griffier van de commissie, 
  De Vos 
   
 
 
Inhoudsopgave 
 
I Vragen en opmerkingen vanuit de fracties 
  Vragen en opmerkingen van de leden van de VVD-fractie   2 
Vragen en opmerkingen van de leden van de D66-fractie   3 
  Vragen en opmerkingen van de leden van de SP-fractie     5 
  Vragen en opmerkingen van de leden van de GroenLinks-fractie   5 
  Vragen en opmerkingen van het lid van de BBB-fractie    6 
  
II Antwoord/ reactie van de minister       8 
 
 
III Volledige agenda        20 
 
 
 
 
 
 
 
 
 
 
 
 
 
 
1 
 

De leden van de VVD-fractie merken op dat het aantal onvolkomenheden, zoals geoordeeld door de 
Algemene Rekenkamer, in 2021 is gedaald van tien naar vijf. Dat is een goede zaak, zo menen zij. 
Maar dat neemt niet weg, dat er nog steeds onvolkomenheden zijn op het gebied van IT-beheer, terwijl 
dat in deze digitale tijd zo belangrijk is. Welke verdere acties is de minister voornemens te 
ondernemen om andere ministeries te stimuleren hun IT-systemen te verbeteren, opdat deze IT-
systemen, inclusief informatiebeveiliging, voldoen aan de gestelde eisen? Graag krijgen de leden van 
de VVD-fractie een reactie van de minister.  
 
Onvolkomenheden (p.23) 
Verder constateert de Algemene Rekenkamer dat al vier jaar niet zeker is of de bedragen kloppen die 
de Rijksdienst voor Identiteitsgegevens (RvIG) bij (overheids)organisaties in rekening brengt voor het 
gebruik van informatie uit de centrale databank met persoonsgegevens. In de reactie op het rapport van 
de Algemene Rekenkamer stelt de minister dat gewerkt is aan het aantoonbaar maken van de 
betrouwbaarheid van het aantal uitgewisselde berichten. De Rijksdienst ontvangt nu voor alle partijen 
behalve DICTU jaarlijks derdenverklaringen om de juistheid en de volledigheid van de aantallen aan 
te tonen. Voor DICTU zal halverwege 2022 een derdenverklaring worden opgeleverd. Op deze wijze 
krijgt de RvIG eerder in het jaar zekerheid. In hoeverre is met deze derdenverklaring voor DICTU het 
probleem opgelost? Of zijn er nog andere problemen bij andere organisaties die om een oplossing 
vragen? Zo ja, welke? Graag krijgen de leden van de VVD-fractie een reactie van de minister.  
 
Vragen en opmerkingen van de leden van de D66-fractie 
De leden van de D66-fractie hebben met belangstelling kennisgenomen van de stukken op de agenda 
en hebben naar aanleiding daarvan de volgende vragen. Deze leden zullen ingaan op vijf onderwerpen, 
die hierna nader worden toegelicht. 
 
• Leesbaarheid van de verantwoordingsstukken; 
• Uitvoeringsorganisaties; 
• Rijksbrede rol minister BZK op IT-terrein; 
• Vertrouwen in de overheid (artikel 1); 
• De woningmarkt (artikel 13). 
 
Leesbaarheid verantwoordingsstukken: veel ruimte voor verbetering 
De leden van de D66-fractie hebben met belangstelling kennisgenomen van de 
verantwoordingsstukken. De begroting omvatte in 2021 een kleine 9 miljard euro aan uitgaven, 
ongeveer 2,7% van de totale rijksuitgaven over 2021. Deze leden vinden het belangrijk dat de Kamer 
deze uitgaven en de doelen die hiermee bereikt zijn goed controleert. Deze leden vinden het belangrijk 
de dat de verantwoordingsstukken (de Slotwet en bijbehorende memorie van toelichting, het 
Jaarverslag en het verantwoordingsonderzoek van de Algemene Rekenkamer) toegankelijk en 
inzichtelijk zijn. Het ontbreken van concrete doelen beperkt de informatiewaarde van de jaarverslagen. 
Deze leden vragen de bewindspersonen om bij volgende jaarverslagen en begrotingen in alle artikelen 
operationele doelen toe te voegen, en deze te voorzien van enkele indicatoren om de voortgang 
zichtbaar te maken. Daarnaast vragen de leden van de D66-fractie om in de toelichtende teksten een 
meer inhoudelijke in plaats van begrotingstechnische duiding te geven.   
 
Meer inzicht in voortgang uitvoeringsorganisaties gewenst 
De leden van de D66-fractie onderstrepen de conclusies uit het rapport ‘Klem tussen balie en beleid’ 
van de Tijdelijke Commissie Uitvoeringsorganisaties (TCU). Tijdens het lezen van de 
verantwoordingsstukken viel het deze leden op dat er weinig inzicht wordt gegeven over de status van 
de uitvoeringsorganisaties die onder het beleidsterrein van de minister vallen.  
 
De leden van de D66-fractie vragen de minister om in het volgende jaarverslag, ten aanzien van de 
uitvoeringsorganisaties die onder het ministerie vallen, een overzicht op te nemen met heldere 
operationele doelen en indicatoren die inzicht bieden in de stand van zaken per uitvoeringsorganisatie. 
Verder vragen deze leden dat bij het formuleren van de operationele doelen, nadrukkelijk het 
burgerperspectief mee te nemen.   
3 
 

Kan de minister de belangrijkste indicatoren uit de recente beleidsprogramma’s (zoals de programma’s 
betaalbaar wonen, een thuis voor iedereen etc.) op het gebied van wonen in toekomstige jaarverslagen 
opnemen, zodat de resultaten van de uitgaven in beeld komen?   
 
Hoe beoordeelt de minister de effectiviteit van de woningbouwimpuls in die zin dat deze leidt tot de 
bouw van extra woningen? Ziet de minister mogelijkheden om de vormgeving op dit punt te 
verbeteren? Heeft de minister een evaluatie van het Volkshuisvestingsfonds gepland, en zo ja, 
wanneer?   
 
Vragen en opmerkingen van de leden van de SP-fractie 
De leden van de SP-fractie danken de regering voor het antwoord op de gestelde vragen over de 
jaarverslagen van 2021 en merken tegelijk op dat zij betreuren dat hierover geen debat plaatsvindt. Zij 
zullen van de gelegenheid gebruik maken om desalniettemin enkele zaken te bespreken in deze 
schriftelijke ronde.  
 
De leden van de fractie van de SP vroegen naar hoe burgersignalen die binnenkomen bij het ministerie 
wordt behandeld. Het antwoord laat echter in het midden of de signalen die binnenkomen bij 
Binnenlandse Zaken ook daadwerkelijk onder de aandacht van de minister worden gebracht en of deze 
signalen ook inhoudelijk worden besproken. Hoeveel van de burgersignalen zijn bijvoorbeeld 
daadwerkelijk opgepikt en is actie op ondernomen? Hoe is dat beeld op andere ministeries?  
 
De leden van de SP-fractie willen verder nog enkele opmerkingen maken over het 
openbaarmakingsbeleid van de agenda’s van bewindspersonen. Voor deze leden is het evident dat 
transparantie over de zakelijke agenda van bewindspersonen bijdraagt aan een sterke democratie. Zij 
betreuren dan ook dat bij grote lobbyevenementen, zoals het World Economic Forum of andere 
grootschalige lobbyaangelegenheden niet de noodzaak bestaat te openbaren met wie of op z’n minst 
waarover door bewindslieden wordt gesproken in formele overleggen. Bij dit soort evenementen is 
volgens de genoemde leden een melding van aanwezigheid bij een dusdanig evenement immers wat 
vaag; gezien de vele lobbyisten en de meerdere afspraken die bewindslieden daar naar alle 
waarschijnlijk zullen hebben. Kan de verplichting worden opgenomen dat bewindslieden ook de dit 
soort informatie openbaren? Zo nee, kan er uitgebreid toegelicht worden waarom niet  
 
De leden van de SP-fractie vragen verder naar de inzet van algoritmes binnen het departement. Nu er 
geen overzicht is welke algoritmes er worden gebruikt en het rapport over de vervuilde data nog niet 
naar de Kamer wordt gezonden, is er dus geen garantie dat op dit moment algoritmes worden gebruikt 
die verstrekkende onevenredige nadelige gevolgen voor mensen kunnen hebben. Klopt dit? Zo nee, 
kan er toegelicht worden waarom niet? Zo ja, waarom wordt het gebruik van algoritmes niet gestopt, 
tenzij zeker is dat er geen verstrekkende onevenredige nadelige gevolgen voor mensen uit 
voortvloeien? Genoemde leden lezen dat het rapport over het opruimen van vervuilde data voor de 
zomer naar de Kamer wordt gestuurd. Is het rapport wel klaar? Zo ja, waarom wordt het niet met de 
Kamer gedeeld? Zo nee, kan er worden aangegeven welk tijdspad is gevolgd bij totstandkoming van 
het rapport?  
 
De leden van de fractie van de SP vragen verder naar de externe inhuur. Gezien het grote aantal 
communicatiemedewerkers in dienst van de overheid vragen deze leden waarom het noodzakelijk is 
ook een post voor externe inhuur voor communicatieadvies te hebben en te gebruiken.  
 
Vragen en opmerkingen van de leden van de GroenLinks-fractie 
De leden van de fractie van GroenLinks hebben met belangstelling kennisgenomen van het jaarverslag 
en het verantwoordingsonderzoek. Deze leden hebben nog enkele vragen en opmerkingen aan de 
regering. 
 
Allereerst zouden de leden van de GroenLinks-fractie graag een nadere reactie van de regering 
ontvangen over op welke wijze en met welk tijdspad de aanbevelingen van de Algemene Rekenkamer 
worden opgevolgd. Voor een aantal onderdelen zijn al meerdere jaren op rij onvolkomenheden 
5 
 

 
 
Vragen en opmerkingen van het lid van de BBB-fractie 
Het lid van de BBB-fractie heeft met interesse kennisgenomen van de bij dit overleg horende 
documenten. 
 
Het lid van de BBB-fractie hoort graag van de minister of hij voornemens is om aan 
onderwijsinstellingen en universiteiten eisen te stellen op het gebied van studentenhuisvesting voor 
studenten met een andere nationaliteit dan de Nederlandse. En zo nee, waarom niet en hoe hij dan 
denkt te voorkomen dat onderwijsinstellingen en universiteiten ongebreideld buitenlandse studenten 
werven die vervolgens de woningmarkt verder verstoren en/of dakloosheid ingedreven worden.  
 
 
Verder verneemt het lid van de BBB-fractie graag hoever het is met het mogelijk maken van subsidies 
voor isolatiemaatregelen bij doe-het-zelvers, nu de overspannen arbeidsmarkt en inflatie het voor 
honderdduizenden huishoudens niet mogelijk maken dat zijn dit door bedrijven uit laten voeren. 
 
 
 
 
 
 
  
7 
 

invloed op decentraal niveau te scheppen, zodat inwoners, maatschappelijke organisaties en decentrale 
besturen weten waar ze aan toe zijn. Decentrale overheden kunnen in de verordening keuzes maken 
over hoe zij hun democratie inrichten en welke vormen zij daarbij willen gebruiken.  
Ik ben voornemens om, wanneer dit wetsvoorstel wordt aangenomen, decentrale overheden met 
flankerend beleid te ondersteunen bij de invoering. Daarmee stimuleer ik mogelijkheden voor 
burgerparticipatie en burgerinitiatieven, zoals een uitdaagrecht waarbij mensen de mogelijkheid 
hebben om publieke taken over te nemen van de gemeenten met de publieke middelen die hiervoor 
nodig zijn. In een nog op te zetten monitor zal ik de ontwikkelingen nauwgezet volgen. 
 
Ik volg ervaringen met democratische innovaties, zoals gelote burgerfora, met belangstelling en deel 
hier ook kennis over via www.lokale-democratie.nl. Ik werk samen met andere bewindslieden in het 
kabinet om te verkennen hoe we de invloed en zeggenschap van inwoners op de grote 
maatschappelijke opgaven kunnen versterken. Zo werk ik met de minister van Klimaat en Energie aan 
de opvolging van het advies van de commissie Brenninkmeijer om aan de slag te gaan met een 
burgerberaad klimaat en energie.  
 
Doel van het inmiddels afgeronde samenwerkingsprogramma Democratie in Actie (DiA) (2018 – 
2021) was het versterken en vernieuwen van de lokale democratie, in het licht van de opgaven 
waarvoor decentrale overheden gesteld zijn. Voor het vorige kabinet was dit het belangrijkste 
instrument voor deze doelstelling. In lijn hiermee zijn subdoelen, indicatoren en activiteiten 
vastgesteld en gemonitord. De activiteiten van het programma richtten zich zowel op het versterken 
van de volksvertegenwoordiging als op het versterken van de verbinding tussen bestuur en inwoners. 
Populaire instrumenten zijn bijvoorbeeld de Participatiewijzer, de Quick Scan Lokale Democratie en 
de Inspiratiegids digitale democratie, waar veel gemeenten mee werken. Gemeentebesturen zijn met 
deze instrumenten in de hand in gesprek gegaan met hun inwoners. Op basis hiervan hebben zij zelf 
concrete aanpassingen gedaan, bijvoorbeeld in de manier waarop participatie en het contact met 
inwoners vorm krijgt. Indirect kunnen deze activiteiten bijdragen aan het vertrouwen in de overheid.  
 
Naast de monitor van het programma hebben na afloop vier wetenschappers gereflecteerd op de 
1
resultaten. De wetenschappers concluderen in hun reflecties dat DiA veel activiteit en lokale 
beweging heeft gegenereerd, die tot experimenten, ervaringen en praktijklessen hebben geleid. Zij 
concluderen echter ook dat de (lokale) democratie daarnaast problemen heeft die niet met een 
programma als DiA opgelost kunnen worden.  
 
Uitvoering 
Een belangrijk aspect in het vertrouwen van inwoners in de overheid is ook het overheidshandelen in 
concrete, individuele gevallen. Denk bijvoorbeeld aan de toeslagenaffaire of aan slechte ervaringen op 
het terrein van uitkeringen of werk. Dit beïnvloedt mede hun beeld van politiek en bestuur.  
Het programma Werk aan uitvoering is bedoeld om de kwetsbaarheden te verhelpen die het systeem in 
dit opzicht vertoont (Kamerstukken II 2021/22, 31490, nr. 312).  
 
In het kader van de relatie tussen inwoners en overheid en het daarmee gepaard gaande vertrouwen in 
de overheid stelde de fractie van D66 mij een vraag over hoe ik het niet tijdig melden van mutaties én 
inkoop- en aanbestedingsfouten in de toekomst en in deze mate ga voorkomen. De mutatie waar het 
hier om gaat betreft een verplichtingenoverschrijding bij Nationaal Coördinator Groningen (NCG). 
Zowel de Auditdienst Rijk (ADR) als de Algemene Rekenkamer (AR) zijn hiervan op de hoogte 
gesteld. Ik heb een plan van aanpak gemaakt om dergelijke situaties in de toekomst te voorkomen. De 
vorig jaar ingestelde monitoringscommissie zal hierop toezien. De inkoop- en aanbestedingsfouten heb 
ik toegelicht in het jaarverslag van BZK. De versterkingsoperatie in Groningen omvat ruim de helft 
van de foutenwaarde op het totaal van begrotingshoofdstuk VII. Hierover kan ik u melden dat zo veel 
 
1
 Impuls voor een sterke lokale democratie? Reflecties na vier jaar Democratie in Actie, met bijdragen van 
Julien van Ostaaijen, Klaartje Peters, Evelien Tonkens, Martin Schulz en Georgina Kuipers, december 2021. 
9 
 

secretarissen-generaal begin januari ingestemd met de notitie Openbare agenda bewindslieden. Kern 
van deze notitie is ‘openbaar-tenzij’. Dat betekent dat alle afspraken van bewindspersonen met externe 
partijen (fysiek, telefonisch en online) in de openbare agenda’s op Rijksoverheid.nl worden 
opgenomen, tenzij de uitzonderingsgronden van de uitvoeringsrichtlijn Openbare agenda’s 
bewindslieden van toepassing zijn. In de notitie is bovendien een aantal adviezen opgenomen dat moet 
bijdragen aan een gebruiksvriendelijkere openbare agenda (motie-Sneller/Bromet: Kammerstukken II 
2021/22, 35925 VII, nr. 18). Zo wordt ernaar gestreefd bij elk agenda-item contactgegevens en een 
korte beschrijving op te nemen. Niettemin is op sommige onderdelen nog ruimte voor verbetering. In 
lijn met de SP-fractie ben ik ook van mening dat transparantie over de agenda van bewindspersonen 
bijdraagt aan een sterke democratie. In dat kader zal binnen het kabinet aandacht worden gevraagd 
voor een meer gedetailleerde omschrijving van grote (meerdaagse) bijeenkomsten. De VoRa gaat de 
huidige werkwijze ten aanzien van het actief openbaar maken van de openbare agenda’s van 
bewindspersonen dit najaar evalueren. In de kabinetsreactie op de initiatiefnota Dassen-Omtzigt, die 
naar verwachting binnenkort aan uw Kamer wordt aangeboden, wordt bovendien nader ingegaan op de 
omgang met lobbyisten.  
 
Tot slot in het kader van de relatie tussen inwoners en overheid vragen de leden van de GroenLinks-
fractie mij naar het toezicht op het aantal leden van politieke partijen. Zij vragen hoe het toezicht 
hierop aangescherpt kan worden, zodat men zeker kan zijn dat het aantal leden dat een politieke partij 
doorgeeft overeenkomt met het werkelijk aantal subsidiabele leden. Ook vragen zij, indien er niet 
meer mogelijk is dan de huidige accountantsrapporten die partijen zelf aanleveren, of ik bereid ben te 
onderzoeken hoe hier in de toekomst beter zicht op kan komen. Ik wil hier als volgt op reageren:  
 
De door de politieke partijen in te dienen verantwoording moet gecontroleerd zijn door een 
onafhankelijke accountant en voorzien zijn van een goedkeurende verklaring. De 
accountantsverklaring ziet ook op de juistheid van de opgegeven ledentallen van de politieke partij, en 
indien van toepassing, van de aangewezen politieke jongerenorganisatie. Wanneer deze goedkeurende 
verklaring ontbreekt, vervallen voor deze partij de op deze ledentallen gebaseerde bedragen per lid 
(Wfpp, art. 12, vierde lid). Om het toezicht verder te versterken, ontwikkelen we op dit moment een 
controleprotocol dat verder richting geeft hoe accountants hun controles dienen uit te voeren. Het 
controleprotocol wordt van toepassing met de invoering van de Evaluatiewet Wet financiering 
politieke partijen, waarvan de behandeling in de Eerste Kamer op dit moment plaatsvindt. Daarbij kan 
het werk van de accountant op mijn verzoek gereviewd worden door de Audit Dienst Rijk (ADR).  
Momenteel loopt er een review bij de accountants van de Partij van de Arbeid, GroenLinks en Forum 
voor Democratie. De ADR publiceert de bevindingen van de reviews op hoofdlijnen. Deze 
systematiek biedt voldoende waarborg dat de door de politieke partijen aangeleverde ledentallen juist 
zijn. 
 
Rijksbrede bedrijfsvoering  
 
Het tweede thema van mijn beantwoording omvat de rijksbrede bedrijfsvoering. Over dit onderwerp 
hebben de fracties VVD, D66, GroenLinks en SP vragen aan mij gesteld.  
 
Zo hebben de leden van de VVD-fractie een tweetal vragen over dit onderwerp. Zij vragen mij naar 
welke verdere stappen er worden gezet om de IT-systemen, inclusief informatiebeveiliging, te laten 
voldoen aan de gestelde eisen. Verder vragen zij naar welke acties ik voornemens ben om verbetering 
binnen IT-systemen bij andere ministeries te stimuleren. Op het punt van IT en Rijksbreed IT-beheer 
vragen de leden van D66 een toezegging op wanneer de meerjarige plannen voor minimale eisen aan 
Rijksbreed IT-beheer gereed zijn. Ook horen zij graag hoe het toezicht op de uitvoering van deze 
plannen vorm gaat krijgen. Daarnaast vragen de leden van GroenLinks in dit kader om een nadere 
reactie op hoe de aanbevelingen van de Algemene Rekenkamer worden opgevolgd. Ook vragen zij of 
ik in kan gaan op mijn rol als coördinerend minister voor de bedrijfsvoering van het Rijk.  
 
11 
 

 
Ook vragen de leden van de SP naar de noodzaak voor een post voor externe inhuur voor 
communicatieadvies. Daar reageer ik als volgt op:   
 
De rijksoverheid huurt alleen externe communicatiecapaciteit in als dat noodzakelijk is. Aanvullende 
inhuur van communicatieprofessionals voor kortere opdrachten is soms onvermijdelijk. Denk hierbij 
aan inzet bij ziekte en pieken, of de inzet voor specifieke expertise die – al dan niet tijdelijk – niet 
voorhanden is. Ook coronagerelateerde communicatie en personeelstekorten als gevolg van de krapte 
op de arbeidsmarkt kunnen een rol spelen. Om de externe inhuur zoveel mogelijk te beperken heeft de 
communicatiediscipline een interne communicatiepool opgericht. Deze interne communicatiepool is 
ondergebracht bij Dienst Publiek en Communicatie en kent een vaste kern van 22,5 fte 
communicatieadviseurs en woordvoerders. Departementen die woordvoerders of 
communicatieadviseurs nodig hebben maken in eerste instantie gebruik van deze interne 
communicatiepool. De uitgaven die in 2021 voor de externe inhuur zijn gedaan, zijn opgenomen in de 
ministeriele jaarverslagen 2021 in de bijlage externe inhuur/communicatieadvisering. 
 
Omgevingswet  
 
In het kader van de Omgevingswet beantwoord ik de graag de vragen van de GroenLinks-fractie. 
Deze leden vragen naar een overzicht van de financiële gevolgen van het uitstellen van de 
Omgevingswet. Zij vragen of het kabinet een overzicht kan geven hoeveel extra kosten het Rijk, 
provincies, gemeenten en waterschappen hebben gemaakt in 2021 als gevolg van het uitstel van de 
invoering van de Omgevingswet. Vervolgens vragen zij of hierbij ook cumulatief kan worden 
weergegeven hoeveel deze overheden hebben uitgegeven aan de invoering van de Omgevingswet en 
hoeveel euro er nog gereserveerd is voor verdere invoering. Voorts wil de GroenLinks-fractie weten 
hoe het kabinet aankijkt tegen de kosten die medeoverheden moeten maken door problemen bij het 
Digitale Stelsel Omgevingswet. Hier kan ik als volgt op reageren: 
 
Het Rijk en de bestuurlijke partners (de koepels) hebben goede financiële afspraken gemaakt. 
Uitgangspunt hierbij is dat bevoegd gezagen zelf de invoeringskosten betalen en ook zelf de baten 
mogen houden. Daarnaast is afgesproken dat zij in interbestuurlijk verband gaan zoeken naar 
oplossingen voor financiële knelpunten als deze zich voordoen.  
Alle invoeringskosten van Rijk, provincies, gemeenten en waterschappen zullen eind van het jaar van 
inwerkingtreding van de Omgevingswet opnieuw worden geëvalueerd 
 
Op basis van het Bestuursakkoord (2015) en Financieel akkoord (2016) is interbestuurlijk 
overeengekomen dat ieder bevoegd gezag zelf de invoeringskosten draagt en dat de kosten en baten 
van de Omgevingswet gemonitord worden vanuit de bestuurlijke afspraak dat overheden op termijn 
hun kosten moeten kunnen terugverdienen. Het gevraagde overzicht van extra kosten per bevoegd 
gezag kan nu niet worden gegeven, maar wordt meegenomen in de monitoring en maakt daarmee ook 
onderdeel uit van de afspraken over het op termijn kunnen terugverdienen van invoeringskosten. 
De koepels (provincies, gemeenten, waterschappen) zijn diverse malen financieel tegemoetgekomen 
als gevolg van diverse uitstellen. In 2021 is voor compensatie van het toen besloten uitstel van een half 
jaar € 23 miljoen beschikbaar gesteld aan de koepels om de bij hun aangesloten bevoegd gezagen 
maximaal te ondersteunen bij hun implementatie.  
 
BZK heeft ter dekking van haar toekomstige kosten voor invoeringsondersteuning een bedrag 
gereserveerd van € 28,9 miljoen (t/m 2026). Dit is inclusief het aan invoeringsondersteuning toe te 
rekenen deel om de programmaorganisatie van het interbestuurlijke programma Aan de Slag met de 
Omgevingswet een jaar langer te continueren vanaf een half jaar na inwerkingtreding op 1 januari 
2023. 
Het gepubliceerde KPMG-rapport ‘Onderzoek transitiekosten Omgevingswet’ van 3 februari 2021 
geeft een totaaloverzicht van de invoeringskosten per overheidslaag per jaar met een inschatting van 
de kosten in toekomstige jaren (Kamerstukken II 2020/21, 33118, nr. 176). De totale invoeringskosten 
13 
 

De eindevaluatie van het Volkshuisvestingsfonds (tranche 1) staat gepland in 2026 in samenwerking 
met het ministerie van Financiën. Dit is 5 jaar na toekenning van de Rijksbijdrage uit het fonds. 
Tevens vindt er een jaarlijkse toets op de uitvoering plaats. Vooruitlopend hierop heb ik in februari de 
Tweede Kamer een reflectie op het Volkshuisvestingsfonds toegestuurd (Kamerstukken II 2021/22, 
27926, nr. 363). De uitkomsten uit deze reflectie neem ik mee in het vormgeven van de meerjarige 
regeling van het vervolg van het Volkshuisvestingsfonds. 
 
De leden van GroenLinks vragen naar een overzicht van de geplande en gerealiseerde woningen in 
2021 per provincie en een duiding in het geval van verschillen. Ook vragen zij naar welke concrete 
acties de regering pleegt om de achterstanden in 2022 in te lopen. In reactie hierop het volgende:  
 
Tot nu toe maken provincies geen onderscheid in woningbouw op basis van jaarschijven. De geplande 
realisatie van woningen wordt door provincies, naar eigen inzicht en per provincie verschillend, 
weergegeven in periodes van meerdere jaren. Middels het Programma Woningbouw zet ik in op de 
realisatie van 100.000 woningen per jaar vanaf 2024. In dit kader wil ik, per 1 oktober, afspraken 
maken met provincies over het aantal te realiseren woningen per jaar.    
Wat betreft de Woningbouwimpuls (WBI) zijn in 2021 zijn de tranches 2 en 3 toegekend. Hiermee 
wordt een bijdrage geleverd aan in totaal 88.943 woningen: 44.666 in tranche 2 en 44.277 in tranche 3. 
 
Verder wijzen de leden van GroenLinks op huurders die wel recht hebben op huurtoeslag, maar hier 
geen gebruik van maken. Specifiek vragen de leden van het GroenLinks hoeveel mensen dit waren in 
2021 en op welke wijze deze groep actief wordt gewezen op het aanvragen van huurtoeslag. Hier kan 
ik het volgende over zeggen: 
 
Huishoudens die wel recht hebben op huurtoeslag, maar deze niet aanvragen zijn niet allemaal bekend 
bij Toeslagen. Eerdere onderzoeken (waarvan als laatste IBO Toeslagen in 2020) schatten het niet-
gebruik van toeslagen op 9%. Dit zou betekenen dat circa 135.000 huishoudens geen gebruik maken 
van huurtoeslag terwijl zij daar wel recht op hebben. 
Om huurders actief op de huurtoeslag te wijzen worden de volgende acties ondernomen: 
 
Dienst Toeslagen werkt binnen de mogelijkheden binnen het huidige toeslagenstelsel aan het actief 
attenderen van burgers op mogelijk recht op toeslagen. Waar nodig werkt Toeslagen hierin samen met 
stakeholders. Zo worden burgers bij de aanvraag van een WW-uitkering door het UWV actief 
doorverwezen naar Toeslagen, en versturen Toeslagen, Belastingdienst en DUO samen aan 17-jarigen 
een brief vlak voordat ze 18 worden. Hierin worden jongeren gewezen op het kunnen krijgen van 
toeslagen, teruggave van de Belastingdienst en studiefinanciering vanuit DUO. Deze proactieve 
berichtgeving wordt zoveel mogelijk geplaatst bij zogeheten ‘life-events’, zoals de start van een nieuw 
studiejaar. 
 
Ook liep in het voorjaar van 2021 en 2022 de ‘Hulp bij Aangifte’-campagne, waarbij burgers bij het 
invullen van hun belastingaangifte werden gewezen op het mogelijk recht op toeslag. Hiernaast is in 
juni 2021 gestart met een PR-campagne om burgers erop te wijzen dat zij tot 1 september huurtoeslag 
over het voorgaande jaar konden aanvragen. Hierbij zijn meer dan vijftig verschillende 
maatschappelijke organisaties betrokken, waaronder gemeenten, bibliotheken de consumentenbond, 
Wijzer in Geldzaken, de vereniging voor woningcorporaties en andere uitvoeringsorganisaties. Dit jaar 
wordt deze campagne herhaald en uitgebreid naar de zorgtoeslag.  
 
Ook hebben leden van de GroenLinks-fractie vragen over de Huurcommissie. Zij vragen naar mijn 
duiding ten aanzien van de doorlooptijden en willen de gevolgen voor de Huurcommissie weten van 
de regulering van het middensegment voor het aantal te behandelen zaken.  
 
Dit is op deze vragen mijn reactie: het kabinet hecht net als GroenLinks grote waarde aan een 
goedwerkende en laagdrempelige huurbescherming en daarmee dus ook aan korte doorlooptijden voor 
procedures bij de Huurcommissie. Om deze doorlooptijden te verkorten en sneller huurders en 
15 
 

OCW samen met VH en UNL in september 2022 een toekomstverkenning waarin aandacht is voor een 
groeiende instroom van internationale studenten met een goede balans met de omgeving zoals 
huisvesting. Daarnaast komt er een nieuw landelijk actieplan studentenhuisvesting. De ambitie hierin 
is onder andere om de onderwijsinstellingen komende jaren ook actief te betrekken bij het vraagstuk 
rondom studentenhuisvesting. 
 
Daarnaast vraagt de BBB naar de (on)mogelijkheden tot subsidies voor doe-het-zelvers om zelf 
isolatiemaatregelen te nemen, hierbij de krappe arbeidsmarkt in ogenschouw nemend. Ik kan daarover 
aangeven dat de professionele isolatiemarkt zich momenteel inderdaad kenmerkt door lange 
wachttijden en stijgende kosten doordat er sprake is van een krappe arbeidsmarkt. Het stimuleren van 
doe-het-zelf-maatregelen kan voor verlichting van de professionele markt zorgen. Daarom is in het 
Nationaal Isolatieprogramma (Kamerstukken II 2021/22 30196 nr. 787) aangekondigd dat we 
voornemens zijn om ook doe-het-zelvers toegang te geven tot subsidie en het isoleren van woningen 
door doe-het-zelvers te stimuleren. Alvorens we overgaan tot financiële ondersteuning van doe-het-
zelvers is het belangrijk om te weten of de kwaliteit van de zelf-uitgevoerde maatregelen van 
voldoende niveau zijn, of de energiebesparing daadwerkelijk gerealiseerd wordt en bovendien geen 
bijkomende problematiek (bijvoorbeeld vocht- en daardoor gezondheidsproblemen) veroorzaakt. 
Daarnaast is het subsidiëren van slecht aangebracht isolatiemateriaal niet kosteneffectief. In 
samenwerking met de brancheorganisatie van bouwmarkten en doe-het-zelvers is een actieonderzoek 
uitgezet om dit te toetsen. Dit onderzoek loopt tot eind augustus. Afhankelijk van de resultaten wordt 
besloten welke stimuleringsmaatregel(en) het meest geschikt zijn en hoe deze worden ingericht. 
 
Indicatoren en leesbaarheid 
 
Tot slot hebben de leden van de fractie van D66 een aantal vragen gesteld die betrekking hebben op de 
leesbaarheid van het jaarverslag. Zo vraagt D66 om de toevoeging van operationele doelen en 
indicatoren in jaarverslagen en vraagt zij om meer inhoudelijke duidingen in toelichtende teksten. D66 
vraagt dit specifiek ook voor uitvoeringsorganisaties, waarbij nadrukkelijk het burgerperspectief 
meegenomen zou moeten worden. Ik kan daarop het volgende antwoorden:  
 
De begrotingen en jaarverslagen zijn opgebouwd volgens de rijksbegrotingsvoorschriften. De 
algemene doelstelling geeft een korte, bondige omschrijving van het doel. De rol en 
verantwoordelijkheid geven vervolgens verder inhoud aan hoe de bewindspersoon bijdraagt aan de 
algemene doelstelling. Indicatoren zijn daarbij passend op het moment dat er sprake is van veel 
invloed op een bepaald beleidsterrein, waarbij het dan gaat om een uitvoerende rol of als er prestatie-
overeenkomsten met financiële consequenties zijn om een financierende of stimulerende rol. Waar 
indicatoren kunnen worden geschetst, worden deze opgenomen onder de toelichting op financiële 
instrumenten of in de beleidswijzigingen. Bij uitvoeringsorganisaties worden er in de 
agentschapsparagrafen altijd doelmatigheidsindicatoren in begroting en jaarverslag opgenomen. Ook 
bij volgende begrotingsstukken zal ik erop toezien dat dit gebeurt.  
 
Indicatoren geven aan op basis waarvan beleid bijdraagt aan de doelstellingen en of het de verwachte 
resultaten oplevert. In dit kader wordt in begrotingen en jaarverslagen gerapporteerd over de evaluaties 
van beleidsthema’s. Concreet gebeurt dit in de Strategische Evaluatie Agenda (SEA). Deze biedt een 
programmering van evaluatieonderzoeken gedurende de gehele beleidscyclus (ex ante, ex durante en 
ex post onderzoeken). In de SEA wordt inhoudelijk toegelicht op welke wijze de onderzoeken de 
doelmatigheid en doeltreffendheid van beleid in kaart brengen. Ook geeft de SEA aan hoe wordt 
onderzocht of het beleid bijdraagt aan het vervullen van de grote maatschappelijke opgaven. 
Uitkomsten van onderzoeken zelf worden ook aan uw Kamer aangeboden.  
 
Ten aanzien van de uitvoeringsorganisaties nemen we in het jaarverslag per uitvoeringsorganisatie een 
tabel met doelmatigheidsindicatoren op. Daardoor wordt inzichtelijk welke dienstverlening wordt 
verricht, zowel kwalitatief als kwantitatief, en kan ook worden gestuurd op verbetering van die 
dienstverlening. De uitvoeringsorganisaties van BZK zijn verschillend in werkzaamheden en kennen 
17 
 

III. Volledige agenda 
 
Beantwoording vragen commissie over het Jaarverslag Ministerie van Binnenlandse Zaken en 
Koninkrijksrelaties 2021 (Kamerstuk 36100-VII-7)- Brief regering d.d. 08-06-2022, minister van 
Binnenlandse Zaken en Koninkrijksrelaties, H.G.J. Bruins Slot. 
 
Jaarverslag Ministerie van Binnenlandse Zaken en Koninkrijksrelaties 2021 (Kamerstuk 36100-
VII-1) - Brief regering d.d. 18-05-2022, minister van Binnenlandse Zaken en Koninkrijksrelaties, 
H.G.J. Bruins Slot. 
 
Jaarverslag Gemeentefonds 2021 (Kamerstuk 36100-B-1) - Brief regering d.d. 18-05-2022, 
minister van Binnenlandse Zaken en Koninkrijksrelaties, H.G.J. Bruins Slot. 
 
Jaarverslag Provinciefonds 2021 (Kamerstuk 36100-C-1) - Brief regering d.d. 18-05-2022, 
minister van Binnenlandse Zaken en Koninkrijksrelaties, H.G.J. Bruins Slot. 
 
Aanbieding van het rapport Resultaten verantwoordingsonderzoek 2021 bij het Ministerie van 
Binnenlandse Zaken en Koninkrijksrelaties (Kamerstuk 36100-VII-2)- Rapport/brief Algemene 
Rekenkamer d.d. 18-05-2022, president van de Algemene Rekenkamer, A.P. Visser. 
 
Aanbieding van het rapport Resultaten verantwoordingsonderzoek 2021 bij het Gemeentefonds 
(Kamerstuk 36100-B-2) - Rapport/brief Algemene Rekenkamer d.d. 18-05-2022, president van de 
Algemene Rekenkamer, A.P. Visser. 
 
Aanbieding van het rapport Resultaten verantwoordingsonderzoek 2021 bij het Provinciefonds 
(Kamerstuk 36100-C-2) - Rapport/brief Algemene Rekenkamer d.d. 18-05-2022, president van de 
Algemene Rekenkamer, A.P. Visser. 
 
Budgettaire mutaties van de begrotingen Ministerie van Binnenlandse Zaken en 
Koninkrijksrelaties, Staten-Generaal, Overige Hoge Colleges van Staat, Kabinetten van de 
Gouverneurs en de Kiesraad, Gemeentefonds en Provinciefonds sinds de tweede suppletoire 
begroting 2021 (Kamerstuk 35925-VII-101) - Brief regering d.d. 13-12-2021, minister van 
Binnenlandse Zaken en Koninkrijksrelaties, K.H. Ollongren. 
 
19 
 

