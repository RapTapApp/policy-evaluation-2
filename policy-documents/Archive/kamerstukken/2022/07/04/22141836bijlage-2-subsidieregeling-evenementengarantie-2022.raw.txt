  
 
Regeling van de Minister van Economisc he Zaken en Klimaat van               , 
nr. WJZ/ 21320612, houdende regels betreffende subsidie voor in 2022 te 
houden evenementen bij een evenementenverbod in verband met COVID-
19 (Tijdelijke subsidieregeling evenementen 2022)  
 
De Minister van Economische Zaken en Klimaat,  
 
handelende in overeenstemming met de Staatssecretaris van Onderwijs, Cultuur 
en Wetenschap; 
 
Gelet op de artikelen 1a, eerste lid, 2, 4, onderdelen a, b, c, d, g en h, 5, eerste 
lid, 15, 16, 17, eerste en vierde lid, 19, tweede en derde lid, 25, 26, eerste lid, 
34, eerste lid, 42, eerste en tweede lid, 44, 48, eerste lid en derde lid, onderdeel 
a, 50, vierde, vijfde, zevende en negende lid, en 53, eerste lid, van het 
Kaderbesluit nationale EZK- en LNV-subsidies; 
 
Besluit: 
 
Artikel 1. Begripsbepalingen 
 
In deze regeling wordt verstaan onder: 
 
evenement: projectmatig georganiseerde, één- of meerdaagse fysieke en voor het 
publiek toegankelijke gebeurtenis, bijgewoond door een verzameling personen, en 
die plaatsvindt gedurende een periode van ten hoogste 14 dagen, op een andere 
plaats dan: 
 
a. in een woning of op een daarbij behorend erf; 
 
b. in een gebouw of op een plaats als bedoeld in artikel 6, tweede lid, van de 
Grondwet; of 
 
c. in een gebouw, of buitenruimte, bestemd voor de presentatie van 
podiumkunsten op basis van reguliere podiumprogrammering; 
 
evenementenverbod: bij ministeriële regeling op grond van artikel 58i van de Wet 
publieke gezondheid vastgesteld verbod tot het organiseren van evenementen; 
 
Kaderbesluit: Kaderbesluit nationale EZK- en LNV-subsidies; 
 
minister: Minister van Economische Zaken en Klimaat; 
 
organisator: een in het handelsregister ingeschreven natuurlijke persoon, 
rechtspersoon of een vennootschap, niet zijnde een publiekrechtelijke 
rechtspersoon of een bestuursorgaan, die verantwoordelijk is voor het organiseren 
van een evenement en het financiële risico daarvan draagt; 
 
projectkosten: vóór de vaststelling en aankondiging van het evenementenverbod 
in redelijkheid daadwerkelijk gemaakte en betaalde kosten en aangegane 
betalingsverplichtingen die verbonden zijn aan het organiseren van het 
evenement, exclusief vaste lasten van de organisator en licentiekosten, en kosten 
voor het opstellen van een controleverklaring of verklaring van een deskundige 
derde als bedoeld in artikel 10, vijfde respectievelijk zesde lid; 
 Pagina 1 van 22 
 

2. Voor evenementen met een geplande startdatum voor 1 april 2022 geldt, indien 
subsidie wordt verstrekt voor meer dan 90% van de subsidiabele kosten per 
aanvrager, voor het deel van de subsidie dat dit percentage te boven gaat een 
terugbetalingsverplichting als bedoeld in artikel 42 van het Kaderbesluit. 
 
3. Voor evenementen met een geplande startdatum in de periode van 1 april 2022 
tot en met 30 september 2022 geldt, indien subsidie wordt verstrekt voor meer 
dan 80% van de subsidiabele kosten per aanvrager, voor het deel van de subsidie 
dat dit percentage te boven gaat een terugbetalingsverplichting als bedoeld in 
artikel 42 van het Kaderbesluit. 
 
Artikel 6. Subsidiabele kosten 
 
1. Als subsidiabele kosten komen in aanmerking de projectkosten die toe te 
rekenen zijn aan het organiseren van het evenement met een geplande 
startdatum in de periode van 1 januari 2022 tot en met 30 september 2022, dat 
moet worden geannuleerd als gevolg van een evenementenverbod en voor zover 
dat evenement in Nederland zou plaatsvinden. 
 
2. De kosten van verplaatsing naar een andere datum van het evenement dat 
moet worden geannuleerd als gevolg van een evenementenverbod zijn eenmalig 
subsidiabel, voor zover deze kosten niet meer bedragen dan de subsidiabele 
kosten zouden bedragen bij het als gevolg van het evenementenverbod annuleren 
van het evenement, en indien: 
 
a. zowel de geplande startdatum van het evenement blijkens de 
subsidieaanvraag, als de startdatum waarnaar het evenement verplaatst wordt, 
valt in de in het eerste lid bedoelde periode; 
 
b. een kennisgeving van de verplaatsing wordt gedaan bij de minister 
voorafgaand aan de geplande startdatum van het evenement blijkens de 
subsidieaanvraag, tenzij deze regeling in werking is getreden na die startdatum; 
en 
 
c. voor de datum waarnaar het evenement verplaatst wordt geen 
evenementenverbod is vastgesteld of aangekondigd op:  
1°. het tijdstip waarop de kennisgeving, bedoeld in onderdeel b, wordt gedaan, of 
2°. indien op grond van onderdeel b geen kennisgeving is vereist, het tijdstip 
waarop de organisator besluit tot verplaatsing. 
 
3. In afwijking van artikel 10, tweede lid, van het Kaderbesluit, komen vóór 
indiening van de aanvraag gemaakte projectkosten voor subsidie in aanmerking 
indien deze kosten na 20 januari 2021 zijn gemaakt. 
 
4. In afwijking van artikel 11, eerste lid, van het Kaderbesluit, worden de 
subsidiabele kosten berekend op basis van werkelijke kosten en opbrengsten. 
 
5. De kosten van aanschaf van vaste activa komen niet in aanmerking als 
subsidiabele kosten. 
 
6.  In redelijkheid vermijdbare kosten, alsmede kosten om als franchisenemer een 
evenement te mogen organiseren, komen niet in aanmerking als subsidiabele 
kosten. 
 
 
 Pagina 3 van 22 

 
b. indien het evenement gemeld moet worden bij het lokaal bevoegd gezag: deze 
melding voorafgaand aan het tijdstip van vaststelling van het evenementenverbod 
als gevolg waarvan het evenement moet worden geannuleerd is bevestigd, of door 
het lokaal bevoegd gezag schriftelijk is verklaard dat zij geen bezwaar zou hebben 
gehad tegen de organisatie van het evenement wanneer er geen 
evenementenverbod was vastgesteld of aangekondigd; 
 
c. indien sprake is van een terugbetalingsverplichting en de subsidieontvanger 
onderdeel uitmaakt van een groep, maar niet de hoogste in Nederland gevestigde 
onderneming binnen die groep is: 
 
1°. bij de aanvraag tot subsidievaststelling een borgstellingsovereenkomst, 
overeenkomstig een door de minister beschikbaar gesteld middel, wordt 
overgelegd waarin de hoogste in Nederland gevestigde onderneming binnen de 
groep zich borg stelt voor het door de subsidieontvanger terug te betalen bedrag; 
of 
 
2°. bij de aanvraag tot subsidievaststelling een verklaring als bedoeld in artikel 
403, eerste lid, onderdeel f, van boek 2 van het Burgerlijk Wetboek wordt 
overgelegd die tenminste dezelfde mate van zekerheid ten aanzien van de 
terugbetalingsverplichting biedt als de borgstelling, bedoeld in subonderdeel 1°. 
 
Artikel 10. Verplichtingen van de subsidieontvanger 
      
1. De subsidieontvanger voert een zodanige administratie dat daaruit te allen tijde 
op eenvoudige en duidelijke wijze is af te leiden dat de ontvanger voldoet aan de 
bij deze regeling gestelde eisen. 
 
2. De subsidieontvanger is verplicht het deel van de subsidie waarvoor een 
terugbetalingsverplichting geldt binnen ten hoogste vijf jaar na vaststelling van de 
subsidie en volgens een in de beschikking tot subsidieverlening vastgelegd 
schema terug te betalen aan de minister. 
 
3. De subsidieontvanger is verplicht over het uitstaande saldo van het deel van de 
subsidie waarvoor een terugbetalingsverplichting geldt aan de minister jaarlijks 
2% rente te betalen. 
 
4. De subsidieontvanger is verplicht alle redelijke maatregelen te nemen om de 
subsidiabele kosten te beperken. 
 
5. Indien het subsidiebedrag € 125.000 of meer bedraagt is de subsidieontvanger 
verplicht binnen zes weken na indiening van de aanvraag tot subsidievaststelling 
een controleverklaring als bedoeld in artikel 50, tweede lid, onderdeel c, van het 
Kaderbesluit te overleggen. De accountant of accountant-administratieconsulent 
controleert en stelt de controleverklaring vast overeenkomstig een door de 
minister beschikbaar gesteld model.. 
 
6. Indien het subsidiebedrag € 25.000 of meer bedraagt en minder bedraagt dan 
€ 125.000 is de subsidieontvanger verplicht binnen zes weken na indiening van de 
aanvraag tot subsidievaststelling een met gebruikmaking van een door de minister 
beschikbaar gesteld middel afgegeven verklaring van een onafhankelijke 
deskundige derde, zijnde accountant, accountant-administratieconsulent of fiscaal 
adviseur, te overleggen waaruit blijkt dat de aanvraag uitsluitend subsidiabele 
kosten betreft en overeenkomstig de werkelijke kosten en opbrengsten is. 
 
 Pagina 5 van 22 

kader van de bestrijding van COVID-19 zoals die gelden op het tijdstip waarop het 
evenement wordt gehouden. 
 
Artikel 12. Voorschotten 
 
1. In afwijking van artikel 45, eerste en tweede lid, van het Kaderbesluit verstrekt 
de minister op aanvraag eenmalig een voorschot binnen 2 weken na ontvangst 
van de aanvraag tot subsidievaststelling. 
 
2. De subsidieontvanger vraagt het voorschot met gebruikmaking van een door de 
minister beschikbaar gesteld middel aan uiterlijk op het tijdstip van indiening van 
de aanvraag tot subsidievaststelling. 
 
3. In afwijking van de artikelen 45, tweede lid, en 46 van het Kaderbesluit 
bedraagt het voorschot 50% van de in de aanvraag tot subsidievaststelling 
opgevoerde subsidiabele kosten, vermenigvuldigd met de 
vermenigvuldigingsfactor behorend bij het percentage, bedoeld in artikel 11, 
eerste lid, onderdeel e, of indien dat percentage lager is, artikel 13, vierde lid. 
 
Artikel 13. Subsidievaststelling 
 
1. De subsidieontvanger dient een aanvraag tot subsidievaststelling in uiterlijk 13 
weken na de datum waarop het evenementenverbod is vastgesteld waardoor het 
evenement moet worden geannuleerd, of indien dit later is, uiterlijk dertien weken 
na ontvangst van de beschikking tot subsidieverlening. 
 
2. In afwijking van artikel 50, tweede lid, onderdeel c, van het Kaderbesluit 
behoeft de aanvraag niet vergezeld te gaan van een controleverklaring. 
 
3. In afwijking van artikel 50, negende lid, van het Kaderbesluit, is het eerste lid 
mede van toepassing indien een subsidie is verleend van minder dan € 25.000. 
 
4. De aanvraag tot subsidievaststelling bevat het percentage van de subsidiabele 
kosten waarvoor de subsidieontvanger subsidie wenst te ontvangen indien dit 
percentage lager is dan het percentage, bedoeld in artikel 11, eerste lid, 
onderdeel e. 
 
5. Indien een evenementenvergunning is vereist, gaat de aanvraag vergezeld van 
de beschikking tot verlening van de vergunning of de schriftelijke bevestiging van 
het voornemen daartoe, bedoeld in artikel 9, onderdeel a. 
 
6. Indien het evenement gemeld moet worden bij het bevoegde gezag, gaat de 
aanvraag vergezeld van de schriftelijke bevestiging van deze melding of de 
schriftelijke verklaring van het bevoegde gezag dat zij geen bezwaar zou hebben 
gehad tegen de organisatie van het evenement wanneer er geen 
evenementenverbod had gegolden of was aangekondigd, bedoeld in artikel 9, 
onderdeel b. 
 
7. Indien sprake is van een terugbetalingsverplichting en de subsidieontvanger 
onderdeel uitmaakt van een groep, maar niet de hoogste in Nederland gevestigde 
onderneming binnen die groep is, gaat de aanvraag vergezeld van: 
 
a. informatie over de groepsstructuur, waaronder de naam van de hoogste 
Nederlandse entiteit binnen de groep; en  
 
 
 Pagina 7 van 22 

TOELICHTING 
 
I. ALGEMEEN 
 
1.1 Aanleiding en doel 
 
Bij brief van 14 december 2021 (Kamerstukken II 2021/22, 35420, nr. 462) heeft 
het kabinet aangekondigd de beide subsidieregelingen voor evenementen 
(Tijdelijke regeling subsidie evenementen COVID-19 en Aanvullende 
Tegemoetkoming Evenementen, hierna: TRSEC respectievelijk ATE) te verlengen 
tot eind derde kwartaal 2022. De beide regelingen worden met deze regeling 
samengevoegd tot één subsidie-instrument. 
 
Met de TRSEC beoogde het kabinet de organisatoren van professioneel 
georganiseerde evenementen vooraf financiële zekerheid te bieden door het geven 
van een subsidie voor gemaakte kosten, wanneer een evenement onverhoopt 
geannuleerd zou moeten worden als gevolg van een evenementenverbod. Met de 
ATE kwam het kabinet organisatoren van (veelal kleinere of lokale) evenementen, 
die eveneens kosten hadden gemaakt voor het organiseren van een evenement 
maar niet voldeden aan de voorwaarden voor de TRSEC, achteraf financieel 
tegemoet.  
 
Omdat beide regelingen in elkaars verlengde liggen en de ATE feitelijk een 
vangnet was voor evenementen die niet in aanmerking komen voor de TRSEC, is 
het efficiënter voor zowel evenementen-organisatoren als voor de uitvoerder van 
de regelingen, de Rijksdienst voor ondernemend Nederland (hierna: RVO), deze 
regelingen samen te voegen tot een gecombineerde regeling. 
 
Ondanks de verwantschap tussen TRSEC en ATE is een belangrijk verschil dat de 
TRSEC een garantie-element heeft, zodat organisatoren van evenementen 
voorafgaand aan de startdatum van het evenement een aanvraag kunnen doen 
om op voorhand reeds duidelijkheid te krijgen of ze aanspraak kunnen maken op 
subsidie bij een door de Rijksoverheid opgelegd evenementenverbod. De ATE 
daarentegen is georganiseerd op een vergoeding achteraf van de gemaakte 
kosten. In de onderhavige regeling is het garantie-element de basis voor de 
gehele gecombineerde regeling geworden. Dit betekent dat het uitgangspunt is 
dat alle organisatoren, groot of klein, professioneel of niet, die in aanmerking 
willen komen voor subsidie in het geval van een evenementenverbod, 
voorafgaand aan de geplande startdatum van het evenement een 
subsidieaanvraag moeten indienen. Uitzondering hierop zijn evenementen 
waarvan de geplande startdatum op het tijdstip van inwerkingtreding van deze 
regeling reeds is verstreken en evenementen waarvan de geplande startdatum 
binnen 6 weken na inwerkingtreding van deze regeling ligt. 
 
Naast het bovenstaande zijn nog enkele wijzigingen aangebracht ten opzichte van 
de eerdere regelingen om de kansen tot deelname aan de regeling voor alle 
organisatoren gelijk te trekken. De belangrijkste daarvan is, dat de eis uit de 
TRSEC dat van een evenement een eerdere verzekerde editie moest hebben 
plaatsgevonden, is vervallen.  
 
1.2 Doelstelling van de regeling 
 
Evenementen kennen vaak een lange aanlooptijd en verplichtingen worden relatief 
vroeg aangegaan. Wanneer een organisator kosten heeft gemaakt voor het 
organiseren van een evenement in de periode van 1 januari 2022 tot en met 30 
 
 Pagina 9 van 22 

een gebouw dat bestemd is voor de presentatie van podiumkunsten op basis van 
reguliere podiumprogrammering, zoals theaters en poppodia, uitgesloten. Dit in 
tegenstelling tot events op locaties die op basis van verhuur werken, zoals grote 
concertzalen, of op buitenlocaties. Dit type events past qua organisatiestructuur 
en financiële structuur binnen de doelstelling van deze regeling. Ook reizende 
circussen kunnen onder de regeling vallen. Reguliere sportcompetities hebben niet 
het karakter van een evenement. Ook kermissen vallen in de regel niet onder de 
regeling, omdat zij geen centrale financiële coördinatie hebben. Langlopende 
producties zoals bloemententoonstellingen of musicals worden doorgaans niet 
projectmatig georganiseerd, waardoor zij evenmin onder de regeling vallen.  
 
De zakelijke markt kan onder de regeling vallen, voor zover beurzen en 
congressen via open inschrijving toegankelijk zijn en de organisator risicodrager is 
voor het evenement als geheel. Zowel business-to-consumer als business-to-
business evenementen kunnen hieronder vallen. In alle gevallen moet, om voor 
subsidie op grond van deze regeling in aanmerking te komen, ook worden voldaan 
aan de overige voorwaarden, die hieronder worden besproken.  
 
1.4 Wanneer is de regeling van toepassing? 
 
De regeling dekt de projectkosten van evenementen die als gevolg van een door 
de rijksoverheid vastgesteld evenementenverbod in verband met de corona-
situatie moeten worden geannuleerd. Daarbij gaat het om evenementen met een 
startdatum tussen 1 januari 2022 en 1 oktober 2022. Binnen deze periode 
geplande evenementen mogen verschoven worden naar een latere datum binnen 
die periode, waarbij verplaatsingskosten eenmalig voor subsidie vanuit de regeling 
in aanmerking komen (verplaatsen is immers goedkoper dan annuleren) als het 
verschoven evenement later onverhoopt alsnog geannuleerd moet worden. 
 
Op grond van de Wet publieke gezondheid bepaalt de rijksoverheid of het 
epidemiologische beeld van de COVID-19 crisis noopt tot maatregelen, zoals een 
verbod op evenementen. Een dergelijk verbod is een voorwaarde voor uitkering 
van subsidie op grond van deze regeling. Hoewel de Wet publieke gezondheid ook 
aan lokale autoriteiten bevoegdheden toedeelt, valt annulering vanwege 
maatregelen van lokale autoriteiten niet onder de regeling. Dergelijk lokaal 
ingrijpen heeft in de regel vooral te maken met de openbare orde. Dit neemt niet 
weg dat een evenement in het kader van handhaving door de lokale overheid 
stilgelegd kan worden als is vastgesteld dat niet is voldaan aan de verplichte 
veiligheidsmaatregelen. In dat geval bestaat echter geen aanspraak op subsidie 
op grond van deze regeling. 
 
1.5 Aanvraagprocedure 
 
Een aanvraag tot subsidieverlening kan worden ingediend door de organisator. Er 
kan sprake zijn van verschillende partijen die in uiteenlopende constructies samen 
verantwoordelijkheid en/of risico dragen voor de totstandkoming van een 
evenement. Ook is het mogelijk dat niet alle investeringen worden gedaan door 
één (rechts-)persoon. In dat geval dienen de verschillende organisatoren samen 
te werken in een samenwerkingsverband, zodat de subsidie door de penvoerder 
van het samenwerkingsverband wordt aangevraagd namens de deelnemers aan 
het samenwerkingsverband. 
 
De regeling wordt uitgevoerd door de Rijksdienst voor Ondernemend Nederland 
(RVO). Indiening van een aanvraag gebeurt via een aanvraagformulier dat door 
RVO beschikbaar wordt gesteld. Indiening van de aanvraag moet ten minste drie 
 
 Pagina 11 van 22 

verzekeraar wordt geen subsidie verleend. Onvoorwaardelijk ontvangen subsidies 
en sponsorgelden worden eveneens verrekend met de subsidie die wordt 
ontvangen op grond van deze regeling. 
 
1.7 Subsidie en terugbetaling 
 
De subsidie bedraagt ten hoogste honderd procent van de subsidiabele kosten in 
de begroting. Indien subsidie wordt aangevraagd voor honderd procent van de 
subsidiabele kosten, geldt voor evenementen met een einddatum tussen 1 januari 
2022 en 1 april 2022 voor tien procent van de subsidie een 
terugbetalingsverplichting en voor evenementen met een einddatum in de periode 
van 1 april 2022 tot en met 30 september 2022 voor twintig procent van de 
subsidie. Dit bedrag moet in maximaal vijf jaar terugbetaald worden. Het is ook 
mogelijk om voor minder dan honderd procent van de subsidiabele kosten 
subsidie aan te vragen. In dat geval geldt alleen een terugbetalingsverplichting 
voor zover de subsidie meer dan 90%, respectievelijk 80%, van de subsidiabele 
kosten op de eindafrekening bedraagt. Het is dus ook mogelijk om alleen te kiezen 
voor subsidie zonder terugbetalingsverplichting. De keuze om voor minder dan 
honderd procent van de subsidiabele kosten subsidie aan te vragen laat onverlet 
de privaatrechtelijke verplichtingen tussen organisator en 
onderaannemer/leverancier. 
 
Over het gedeelte van de subsidie waarvoor een terugbetalingsverplichting geldt, 
moet jaarlijkse rente van twee procent rente betaald worden. Als de overheid niet 
het vertrouwen heeft dat de ontvanger aan de terugbetalingsverplichting zal 
voldoen, wordt de aanvraag afgewezen. In geval van een subsidie met 
terugbetalingsverplichting waarbij de aanvrager onderdeel is van een groep en 
niet de hoogste in Nederland gevestigde onderneming binnen die groep is, dient 
de hoogste in Nederland gevestigde onderneming binnen de groep borg te staan 
voor het terug te betalen bedrag. 
 
2. Staatssteun 
 
De subsidie wordt verstrekt aan ondernemingen en bevat staatssteun in de zin 
van artikel 107, eerste lid, onderdeel b, van het Verdrag betreffende de werking 
van de Europese Unie (hierna: VWEU). Om die reden is deze regeling conform 
artikel 108, derde lid, van het VWEU ter voorafgaande goedkeuring bij de 
Europese Commissie aangemeld. De Europese Commissie heeft deze 
subsidieregeling goedgekeurd, omdat deze past binnen de voorwaarden van 
artikel 107, tweede lid, onderdeel b, van het VWEU (SA.102449 (2022/PN)).  
 
3. Regeldruk 
 
Deze regeling is bedoeld om organisatoren van evenementen subsidie te 
verstrekken als hun evenement geannuleerd moet worden door een 
evenementenverbod vanwege een ongunstig epidemiologisch beeld met 
betrekking tot COVID-19. RVO voert de regeling uit. Het loket voor aanvragers 
wordt zo ingericht dat de aanvrager stap voor stap met een leeswijzer wordt 
meegenomen bij het invullen van de aanvraag. 
 
Aanvraag subsidieverlening 
 
De regeldruk voor de onderneming behelst het kennisnemen van de regeling, het 
invullen van de aanvraag en het verzamelen en uploaden van de in artikel 11 
vereiste bewijsstukken. Hierbij wordt ervan uitgegaan dat de kennisneming een 
 
 Pagina 13 van 22 

plaatsen. Dit soort gebeurtenissen vallen daarom ook buiten de reikwijdte van de 
onderhavige regeling. Dit kan echter anders zijn voor andersoortige 
gebeurtenissen die plaatsvinden in een gebouw of op een plaats als bedoeld in 
artikel 6, tweede lid, van de Grondwet. Het gaat dan bijvoorbeeld om tijdelijke 
tentoonstellingen en concerten in een kerkgebouw. Deze gebeurtenissen, die niet 
plaatsvinden in het kader van het belijden van een godsdienst of 
levensovertuiging, kunnen wel onder een evenementenverbod vallen en vallen 
derhalve wel binnen de reikwijdte van de onderhavige regeling. 
 
De begripsomschrijving van ‘evenement’ in deze regeling wijkt op een aantal 
punten af van de omschrijving in de Wet publieke gezondheid. Niet alle 
evenementen die op grond van artikel 58i van die wet verboden kunnen worden, 
komen dus in aanmerking voor subsidie op grond van deze regeling. Het kabinet 
heeft ervoor gekozen deze subsidieregeling open te stellen voor projectmatig 
georganiseerde evenementen die voor het publiek toegankelijk zijn. 
 
Evenementenverbod is gedefinieerd als een bij ministeriële regeling op grond van 
artikel 58i van de Wet publieke gezondheid vastgesteld verbod tot het organiseren 
van evenementen. Het gaat daarbij om in de Tijdelijke regeling maatregelen 
covid-19 verboden evenementen. Omdat een evenement volgens de definitie 
opgenomen in deze regeling hetzij een ééndaagse hetzij een meerdaagse 
gebeurtenis is, is er zowel sprake van een evenementenverbod als zowel één- als 
meerdaagse evenementen verboden zijn, als wanneer het verbod alleen geldt 
voor meerdaagse evenementen. Dat betekent dus dat een organisator van een 
meerdaags evenement eveneens aanspraak kan maken op deze regeling indien 
alleen meerdaagse evenementen verboden zijn, mits uiteraard ook aan alle 
overige voorwaarden van de regeling voldaan is. 
 
Projectkosten zijn gedefinieerd als in redelijkheid gemaakte kosten en aangegane 
betalingsverplichtingen die verbonden zijn aan het evenement. Dit is in 
overeenstemming met het uitgangspunt van artikel 10, eerste lid, van het 
Kaderbesluit nationale EZK- en LNV-subsidies (Kaderbesluit) dat bepaalt dat 
alleen de in redelijkheid gemaakte kosten subsidiabel zijn, evenals met artikel 
4:46, derde lid, van de Algemene wet bestuursrecht. Exorbitant hoge kosten voor 
het voeren van directie ten behoeve van de organisatie van het evenement (de 
zogenaamde management fees) worden niet als redelijk beschouwd. In ieder 
geval mogen deze kosten ook niet meer bedragen dan vijf procent van het totaal 
aan subsidiabele kosten (zie ook artikel 6, zevende lid). Onder in redelijkheid 
gemaakte kosten wordt ook verstaan dat de organisator er zich voor inspant dat 
kosten die vermijdbaar zijn ook niet worden gemaakt. Dit kan zich bijvoorbeeld 
voordoen op het moment dat een evenementenverbod gaat worden afgekondigd 
en de organisator toch nog uitgaven doet die ook op een later tijdstip gedaan 
hadden kunnen worden. Van dergelijke kosten, die in het zicht van een 
aankomend evenementenverbod vermijdbaar zijn maar toch worden gemaakt, 
kan niet gezegd worden dat die in redelijkheid zijn gemaakt (zie ook artikel 6, 
zesde lid). 
 
Onder de projectkosten vallen niet de vaste lasten van de organisator van het 
evenement. Voor de begripsomschrijving van vaste lasten is aangesloten bij de 
uitgangspunten die zijn gehanteerd voor de Regeling subsidie vaste lasten 
financiering COVID-19 (TVL-regeling). Arbeidskosten (lonen van werknemers en 
ten laste van de werkgever komende sociale premies) worden niet beschouwd als 
vaste lasten. Om als projectkosten voor subsidie in aanmerking te komen moeten 
de arbeidskosten verbonden zijn aan het organiseren van het evenement. 
 
 
 Pagina 15 van 22 

 
De kosten van verplaatsing van een evenement binnen de periode tussen 1 
januari 2022 en 1 oktober 2022 zijn eenmalig subsidiabel. Dat wil zeggen dat, 
indien een evenement gepland was voor een datum in die periode en vervolgens 
verplaatst wordt naar een datum binnen die periode, de verplaatsingskosten voor 
subsidie in aanmerking komen. Dit is alleen het geval indien het evenement op de 
datum waarnaar het verplaatst was alsnog geannuleerd werd als gevolg van een 
evenementenverbod. De annulering is immers een vereiste om voor subsidie in 
aanmerking te komen. Indien het evenement voor de tweede keer werd verplaatst 
binnen deze periode, zijn de verplaatsingskosten niet opnieuw subsidiabel. De eis 
dat een kennisgeving van de verplaatsing moet worden gedaan bij de minister 
voorafgaand aan de datum waarop het evenement blijkens de subsidieaanvraag 
zou plaatsvinden geldt alleen voor evenementen die na de inwerkingtreding van 
deze regeling plaatsvinden. Organisatoren van evenementen die voor de 
inwerkingtreding van deze regeling zouden plaatsvinden kunnen immers aan deze 
eis niet meer voldoen. De kosten van verplaatsing van een evenement komen 
alleen voor subsidie in aanmerking indien op het tijdstip van kennisgeving van de 
verplaatsing nog geen evenementenverbod is aangekondigd of vastgesteld voor 
de datum waarnaar het evenement wordt verplaatst. In gevallen waarin geen 
kennisgeving is vereist wordt, in plaats van naar het tijdstip van kennisgeving, 
gekeken naar het tijdstip waarop is besloten tot verplaatsing van het evenement 
(daarbij is het tijdstip van aankondiging van de nieuwe datum een indicator voor 
het tijdstip waarop tot verplaatsing is besloten).  
 
Artikel 10 van het Kaderbesluit geeft een algemene regeling voor de kosten die 
voor subsidie in aanmerking komen. Alleen voor zover nodig wordt van het 
bepaalde in artikel 10 afgeweken. Zo wordt afgeweken van het in het tweede lid 
van artikel 10 neergelegde uitgangspunt dat vóór indiening van de aanvraag door 
de subsidieontvanger gemaakte kosten niet voor subsidie in aanmerking komen. 
De kosten die na 20 januari 2021 zijn gemaakt, zijn subsidiabel. Hiermee wordt 
aangesloten bij de TRSEC. Deze afwijking ligt in de rede omdat evenementen in 
de regel een lange voorbereidingsperiode kennen. 
 
In het zesde lid wordt geëxpliciteerd dat in redelijkheid vermijdbare kosten die 
willens en wetens toch worden gemaakt niet vallen onder de subsidiabele kosten. 
Zie hierover ook de uitleg over projectkosten in de artikelsgewijze toelichting op 
artikel 1. In het zevende lid worden de kosten voor het voeren van directie ten 
behoeve van de organisatie van het evenement (de management fees) 
gemaximeerd op vijf procent van de totale subsidiabele kosten. 
 
Het achtste tot en met tiende lid is opgenomen om te voorkomen dat de 
organisator voor dezelfde kosten ook uit andere hoofde vergoeding krijgt, zoals op 
grond van de Derde, Vierde, Vijfde of Zesde tijdelijke noodmaatregel overbrugging 
voor behoud van werkgelegenheid (NOW-regeling). Deze noodmaatregel ziet op 
het verstrekken van een tegemoetkoming in de loonkosten van personeel in 
verband met omzetdalingen als gevolg van de coronacrisis. Overigens dient de 
organisator er rekening mee te houden, dat de subsidie die hij ontvangt op grond 
van deze regeling geldt als omzet voor de NOW-regeling. 
 
Onder gerealiseerde opbrengsten in het tiende lid vallen bijvoorbeeld bijdragen 
van derden, waaronder subsidies van gemeenten en sponsorgelden, die aan de 
organisator zijn verstrekt, ongeacht het al of niet doorgaan van het 
desbetreffende evenement. Het gaat daarbij om opbrengsten die bij de organisatie 
van het evenement zijn gerealiseerd, dat wil zeggen opbrengsten die de 
organisator niet terug hoeft te betalen. Deze opbrengsten worden in mindering 
 
 Pagina 17 van 22 

vervulling niet uitsluitend afhankelijk is van het bestuursorgaan (in dit geval de 
minister) en evenmin uitsluitend afhankelijk van de subsidieontvanger. 
 
Onderdeel a bevat de voorwaarde dat wanneer voor het evenement een 
vergunning is vereist, de vergunning voorafgaand aan het tijdstip van vaststelling 
van het evenementenverbod als gevolg waarvan het evenement moet worden 
geannuleerd is verleend, of het voor de vergunningverlening bevoegde gezag 
schriftelijk het voornemen tot verlening van die vergunning heeft bevestigd (dit 
laatste kan ook na het tijdstip van vaststelling van het evenementenverbod). Als 
het evenement bij het lokaal bevoegd gezag moet worden gemeld (onderdeel b) 
dan moet de melding voorafgaand aan het tijdstip van vaststelling van het 
evenementenverbod als gevolg waarvan het evenement moet worden 
geannuleerd zijn bevestigd of moet het lokaal bevoegd gezag schriftelijk hebben 
verklaard dat zij geen bezwaar zou hebben gehad tegen de organisatie van het 
evenement wanneer er geen evenementenverbod had gegolden of was 
aangekondigd (dit laatste kan ook na het tijdstip van vaststelling van het 
evenementenverbod). 
 
Onderdeel c bevat de voorwaarde dat de subsidieontvanger een 
borgstellingsovereenkomst overlegt dat de hoogste Nederlandse entiteit binnen de 
groep zich borg stelt voor het terug te betalen bedrag indien sprake is van een 
terugbetalingsverplichting. In plaats daarvan kan ook een verklaring als bedoeld 
in artikel 403, eerste lid, onderdeel f, van boek 2 van het Burgerlijk Wetboek 
worden overgelegd die tenminste dezelfde mate van zekerheid biedt ten aanzien 
van de terugbetalingsverplichting als de borgstelling. 
 
Artikel 10 
 
Artikel 10 heeft betrekking op de subsidieverplichtingen. De verplichtingen in het 
tweede en derde lid zijn alleen van toepassing voor zover voor een deel van de 
subsidie een terugbetalingsverplichting geldt als bedoeld in artikel 42 van het 
Kaderbesluit. Op grond van het tweede lid is de subsidieontvanger verplicht het 
deel van de subsidie waarvoor een terugbetalingsverplichting geldt binnen ten 
hoogste vijf jaar na vaststelling van de subsidie en volgens een in de beschikking 
tot subsidieverlening vastgelegd schema terug te betalen aan de minister. Deze 
verplichting vloeit voort uit artikel 42, eerste lid, van het Kaderbesluit. Het derde 
lid regelt dat een rente moet worden betaald van jaarlijks 2% over het terug te 
betalen subsidiebedrag. Hiermee wordt invulling gegeven aan artikel 42, tweede 
lid, van het Kaderbesluit. 
 
Het vierde lid bepaalt dat de subsidieontvanger verplicht is alle redelijke 
maatregelen te nemen om de subsidiabele kosten te beperken. Deze eis is in 
overeenstemming met het uitgangspunt van artikel 4:46, derde lid, Awb, dat 
kosten die in redelijkheid niet als noodzakelijk kunnen worden beschouwd bij de 
vaststelling van de subsidie niet in aanmerking worden genomen. Hierbij kan 
bijvoorbeeld worden gedacht aan het – in geval van annulering – tijdig contact 
opnemen met leveranciers. 
 
Het vijfde en zesde lid betreffen de verantwoording van de gemaakte kosten. 
Indien het subsidiebedrag € 125.000 of meer bedraagt is het uitgangspunt van 
artikel 50, tweede lid, onderdeel c, van het Kaderbesluit dat bij de aanvraag tot 
subsidievaststelling een controleverklaring van een accountant of accountant-
administratieconsulent worden aangeleverd. Omdat snelle uitbetaling van de 
subsidie na annulering wenselijk kan zijn, maar wellicht niet altijd op korte termijn 
een accountant of accountant-administratieconsulent beschikbaar is, behoeft de 
 
 Pagina 19 van 22 

ontvangst van de vaststellingaanvraag. Het voorschot kan uiterlijk gelijktijdig met 
indiening van de vaststellingsaanvraag worden aangevraagd. Overeenkomstig 
artikel 4:45, tweede lid, van de Algemene wet bestuursrecht wordt bij de 
vaststellingsaanvraag rekening en verantwoording afgelegd over de aan de 
activiteiten verbonden uitgaven en inkomsten. Op basis hiervan wordt het 
voorschot berekend. 
 
Het voorschot bedraagt 50% van de in de aanvraag tot subsidievaststelling 
opgevoerde subsidiabele kosten, vermenigvuldigd met de 
vermenigvuldigingsfactor behorend bij het percentage, bedoeld in artikel 11, 
eerste lid, onderdeel e, of indien dat percentage lager is, artikel 13, vierde lid. 
Indien bijvoorbeeld subsidie wordt aangevraagd voor 80% van de subsidiabele 
kosten, is de bijbehorende vermenigvuldigingsfactor 0,8 en bedraagt het 
voorschot 50% van 0,8 * de subsidiabele kosten. 
 
Artikel 13 
 
In artikel 13, eerste lid, is opgenomen dat de subsidieontvanger een aanvraag tot 
subsidievaststelling indient uiterlijk 13 weken na de datum waarop het 
evenementenverbod is vastgesteld waardoor het evenement moet worden 
geannuleerd, of indien dit later is, dertien weken na ontvangst van de beschikking 
tot subsidieverlening. 
 
Uit artikel 13, derde lid, volgt dat, in afwijking van artikel 50, negende lid van het 
Kaderbesluit, ook bij subsidies die zijn verleend voor minder dan € 25.000 een 
aanvraag tot subsidievaststelling moet worden gedaan. Hiervoor gelden de 
termijnen weken zoals beschreven in het eerste lid. 
 
De aanvraag hoeft niet vergezeld te gaan van een controleverklaring (tweede lid). 
Omdat wellicht niet altijd op korte termijn een accountant beschikbaar is, mag de 
controleverklaring (of een verklaring van een deskundige derde, indien de subsidie 
meer dan € 25.000 en minder dan € 125.000 bedraagt) op een later moment nog 
worden overgelegd. De uiterste datum hiervoor is 6 weken na indiening van de 
vaststellingsaanvraag (zie artikel 10). 
 
De maximale subsidie bedraagt 100% van de subsidiabele kosten. Indien subsidie 
wordt verstrekt voor meer dan 90% (evenementen met een einddatum gelegen in 
het eerste kwartaal 2022) of meer dan 80% (evenementen met een einddatum 
gelegen in het tweede en derde kwartaal 2022) van de subsidiabele kosten geldt 
een terugbetalingsverplichting voor het gedeelte van de subsidie dat dit 
percentage te boven gaat. In artikel 11, eerste lid, onderdeel e, is bepaald dat bij 
de aanvraag tot subsidieverlening moet worden aangegeven voor welk percentage 
van de subsidiabele kosten subsidie wordt gevraagd. Omdat bij de verlening nog 
onzeker is hoeveel kosten daadwerkelijk gemaakt zullen worden, en de omvang 
van de kosten in sterke mate afhankelijk is van onder meer het moment van 
annuleren, is er pas na annulering zicht op de werkelijke financieringsbehoefte. 
Indien de subsidieaanvrager na annulering constateert dat volstaan kan worden 
met een lager subsidiepercentage, kan op grond van artikel 13, vierde lid, het 
gewenste subsidiepercentage bij de aanvraag tot subsidievaststelling worden 
aangepast. Indien het bij vaststelling gehanteerde percentage minder dan 90%, 
respectievelijk 80%, van de subsidiabele kosten bedraagt, zal aan de uiteindelijk 
verstrekte subsidie geen terugbetalingsverplichting zijn verbonden. 
 
Indien wel sprake is van een terugbetalingsverplichting, en de subsidieontvanger 
onderdeel uitmaakt van een groep als bedoeld in artikel 1 van het Kaderbesluit, 
 
 Pagina 21 van 22 

