www.rijksoverheid.nl
Aan de Voorzitter van de Tweede Kamer der Staten-
www.facebook.com/minbzk
Generaal
www.twitter.com/minbzk
www.linkedin.com/company/
ministerie-van-bzk
Postbus 20018
Kenmerk
2022-0000344731
2500EA  Den Haag
Uw kenmerk
Datum 1 juli 2022
Betreft Uitstel bericht Kabinetsreactie rapport Adviescollege 
Dialooggroep Slavernijverleden 
  
Op 1 juli 2021 heeft mijn ambtsvoorganger het rapport van het Adviescollege 
Dialooggroep Slavernijverleden aan uw kamer aangeboden.   
 
Het Adviescollege was in 2020 ingesteld om een dialoog te organiseren over het 
slavernijverleden en de doorwerking daarvan in de hedendaagse samenleving, 
gericht op een brede erkenning en inbedding van dit gedeelde verleden.  
 
Het Adviescollege heeft gestreefd naar een brede dialoog met verdiepende 
gesprekken in de Nederlandse samenleving, waarbij ook het Caribisch deel van 
het Koninkrijk is betrokken. Het rapport dat op basis van deze dialoog is 
opgesteld bevat belangrijke conclusies en aanbevelingen. In de afgelopen periode 
is door het kabinet gewerkt aan de reactie op het rapport. Het rapport en de 
aanbevelingen bieden belangrijke bouwstenen en aanknopingspunten voor 
bredere erkenning en inbedding van het gedeelde verleden.  
 
Het adviesrapport roept bij het kabinet de behoefte op om de komende maanden 
deze gedeelde geschiedenis en de aanbevelingen van de Dialooggroep zelf te 
ervaren, zelf te horen in gesprekken en met eigen ogen te zien. Het kabinet wil 
deze ervaringen meewegen in de reactie op het rapport van de Dialooggroep. Om 
die reden informeer ik u, mede namens de staatsecretaris van Koninkrijksrelaties 
en Digitalisering, dat de kabinetsreactie op het rapport van het Adviescollege 
Dialooggroep Slavernijverleden dit najaar aan uw Kamer wordt aangeboden.  
 
 
De minister van Binnenlandse Zaken en Koninkrijksrelaties, 
 
 
 
 
 
Hanke Bruins Slot
Pagina 1 van 1

