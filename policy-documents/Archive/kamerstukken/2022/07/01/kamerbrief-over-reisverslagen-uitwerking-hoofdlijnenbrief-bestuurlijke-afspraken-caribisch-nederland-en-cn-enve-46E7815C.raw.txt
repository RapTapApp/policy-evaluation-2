> Retouradres Postbus 20011 2500 EA Den Haag
Ministerie van 
 
Binnenlandse Zaken en 
Aan de Voorzitter van de Tweede Kamer
Koninkrijksrelaties
der Staten-Generaal
Turfmarkt 147
Postbus 20018
Den Haag
Postbus 20011
2500 EA DEN HAAG
2500 EA Den Haag
Kenmerk
2022-0000353201
Uw kenmerk
Bijlage(n)
9
Datum 1 juli 2022
Betreft Reisverslagen, uitwerking hoofdlijnenbrief, bestuurlijke 
afspraken Caribisch Nederland en CN-envelop en overige 
thema's
 
Afgelopen maand heb ik meerdere bezoeken gebracht aan Aruba, Curaçao, Sint 
Maarten, Saba, Sint Eustatius en Bonaire. In deze brief doe ik verslag van deze 
reizen en ga ik in op een aantal belangrijke inhoudelijke ontwikkelingen. Ik ga 
daarbij eerst in op mijn reis naar Caribisch Nederland en de bestuurlijke 
afspraken; vervolgens doe ik verslag van mijn reizen naar Aruba, Curaçao en Sint 
Maarten en ga ik in op een aantal overige thema’s die betrekking hebben op de 
landen in het Koninkrijk. 
A. Caribisch Nederland 
Van 12 tot en met 17 juni heb ik een bezoek gebracht aan Saba, Sint Eustatius en 
Bonaire. Het ondertekenen van de bestuurlijke afspraken, waarmee het kabinet 
een basis legt voor verdere samenwerking op de prioritaire thema’s, was een 
belangrijk onderdeel van dit bezoek. Tegelijkertijd bracht ook de minister voor 
Volkshuisvesting en Ruimtelijke Ordening een bezoek aan de eilanden. Dat gaf de 
mogelijkheid om enkele programmaonderdelen gezamenlijk te doen. In deze brief 
doe ik verslag van mijn reis en ga ik in op de bestuurlijke afspraken. Die treft u 
bijgevoegd aan. De gemaakte afspraken bestaan onder andere uit de thema’s uit 
mijn hoofdlijnenbrief en de inzet van de middelen uit de CN-envelop om tot 
resultaten en effect voor de inwoners van Caribisch Nederland te komen. Dit 
wordt in de brief nader toegelicht en ook op deze onderdelen ga ik nader in.  
Met deze brief beantwoord ik het verzoek van de Vaste commissie voor 
Koninkrijksrelaties, van 8 juni 2022, om voor het einde van het reces een brief te 
sturen met de stand van zaken met betrekking tot de bestuurlijke afspraken, de 
voortgang van het klimaatbeleid voor Caribisch Nederland en de gezondheidszorg 
1
voor Caribisch Nederland. Dit sluit aan bij mijn toezegging om de Eerste en de 
Tweede Kamer voor de zomer te informeren over de uitwerking van de aanpak op 
basis van de bestuurlijke afspraken met Bonaire, Saba en Sint Eustatius en de 
 
1
 2022Z11462/2022D23690. Over de onderwerpen klimaatbeleid en gezondheidszorg wordt 
u separaat door de respectievelijke bewindspersonen geïnformeerd. 
Pagina 1 van 13

Ministerie van 
Binnenlandse Zaken en 
Koninkrijksrelaties
Kenmerk
het gesprek gevoerd over onder andere democratie, cultuur, 
2022-0000353201
volkshuisvestingsbeleid en natuurbehoud. Over de te nemen stappen in de 
e
terugkeer naar democratie verwijs ik u naar de 9 Voortgangsrapportage Sint 
Eustatius die op woensdag 29 juni jl. met beide Kamers is gedeeld.   
Op Bonaire heb ik samen met minister De Jonge met de gezaghebber en leden 
van het bestuurscollege gesproken over handhaving en toezicht, met name in 
relatie tot ruimtelijke ordening. Ook heb ik gesproken met de leden van de 
Eilandsraad over de prioriteiten die zij zien in hun werk en over de voorgenomen 
wijziging van de WolBES en de FinBES. Ik heb verder uitgebreid de kans gekregen 
om te spreken met de inwoners van Bonaire, in het bijzonder met de 
(beginnende) ondernemers die ik heb ontmoet bij het BusinesSpark. Dit is de 
eerste business incubator van Bonaire die dient als broedplaats voor lokale 
ondernemers. Ook mijn ontmoetingen met een groep ouderen op Bonaire, alsook 
met een groep jongeren en het bezoek aan de lokale markt waren voor mij 
waardevol om contact en gevoel te krijgen bij hoe de inwoners in het dagelijks 
leven staan. Ook bracht ik een bezoek aan de stichting Fuhikubo, waar ik meer 
leerde over de geschiedenis en cultuur van Bonaire, in het bijzonder stonden wij 
stil bij het slavernijverleden en de Papiamentu bibliotheek. 
Op zowel Bonaire, Saba als Sint Eustatius gold dat de bestuurders en de leden 
van de eilandsraden en inwoners hun zorgen hebben geuit over de hoge kosten 
van levensonderhoud, de stijgende kosten en de inflatie als gevolg van de 
politieke geografische ontwikkelingen in de wereld. Ook benadrukken zij het 
belang van goede gezondheidszorg, diversificatie van de economie, en het belang 
van kwalitatief goed onderwijs. Ik begrijp deze zorgen en zal mij inspannen om, 
in samenwerking met mijn collega’s in het kabinet en de openbare lichamen, 
oplossingen te vinden voor deze problematiek.  
2. Bestuurlijke afspraken 
Het belangrijkste onderwerp van de reis was de ondertekening van de bestuurlijke 
afspraken. Er is door de openbare lichamen en de departementen hard gewerkt 
om de ambities van het kabinet, de hoofdlijnenbrief, de prioriteiten zoals 
opgesteld door de bestuurders van Bonaire, Saba en Sint Eustatius, en de 
verdeling van de CN-envelop, uit te werken in gerichte en concrete afspraken. 
Het werken met bestuurlijke afspraken om zo tot een prioritering te komen en op 
die manier tot resultaten te komen voor de inwoners van CN, wordt geadviseerd 
door de werkgroep Interdepartementaal Beleidsonderzoek (IBO) en de Raad van 
3
State (RvS). Zij benadrukken het belang van een integrale, Rijksbrede aanpak. 
Een manier om dit te bereiken is volgens deze rapporten het opstellen van 
uitvoeringsagenda’s. In de kabinetsreactie RvS/IBO is aangegeven dat het kabinet 
in 2022 uitvoeringsagenda’s gaat opstellen om op deze manier de samenwerking 
op basis van wederzijdse inspanningen en resultaatsverplichtingen, te versterken 
en uit te breiden. Met de bestuurlijke afspraken die ik tijdens mijn reis samen met 
de lokale bestuurders heb ondertekend, is hier invulling aan gegeven. Ik ben zeer 
verheugd met dat resultaat. Voor Bonaire en Sint Eustatius gaat het om een 
 
3
 Kamerstuk 35 300 IV, nr. 11. 
Pagina 3 van 14

Ministerie van 
Binnenlandse Zaken en 
Koninkrijksrelaties
Kenmerk
Voortgangsrapportage Sint Eustatius gaat hier nader op in. Deze is op woensdag 
2022-0000353201
29 juni jl. naar beide Kamers verzonden.   
c. Bestuurlijke werkafspraken Bonaire (2022-2023) 
Op donderdag 16 juni heb ik met de gezaghebber van Bonaire, de heer Rijna, een 
akkoord met bestuurlijke werkafspraken getekend. Dit akkoord loopt tot aan de 
eilandsraadsverkiezingen van 2023 en sluit aan bij het Bestuursakkoord Bonaire 
2018 – 2022. Het doel van de bestuurlijke werkafspraken is om merkbare 
verbeteringen voor de inwoners van Bonaire te realiseren. Dit wordt gedaan door 
in te zetten op drie prioritaire thema´s: 
- De sociale agenda 
- Organisatieontwikkeling en dienstverlening 
- Ruimtelijke ontwikkeling en economie 
De gemaakte afspraken over de sociale agenda moeten bijdragen aan het 
oplossen van de problematiek bij mensen achter de voordeur. Ook is er aandacht 
voor de cultuursector, zoals de bibliotheek, en via initiatieven voor 
wijkontwikkeling en jeugdparticipatie worden jongeren gestimuleerd en 
gefaciliteerd om zich politiek en maatschappelijk in te zetten voor de ontwikkeling 
van Bonaire. De ambitie is om na de verkiezingen van 2023 met het nieuwe 
Bestuurscollege en de nieuwe Eilandsraad een akkoord voor langere termijn te 
sluiten. 
Monitoring voortgang bestuurlijke afspraken 
De voortgang van de afspraken en andere belangrijke thema’s worden 
maandelijks besproken tijdens mijn bestuurlijk overleggen met de 
bestuurscolleges van de eilanden. Aan het begin van 2023 wordt de voortgang 
van de afspraken opgemaakt en met uw Kamer gedeeld. Na de 
eilandsraadsverkiezingen en het aanstellen van gedeputeerden op Sint Eustatius 
in 2023, zullen vervolgens alle afspraken worden herijkt en zal verder invulling 
gegeven worden aan de ambities voor de periode vanaf medio 2023. Het 
ministerie van BZK en het Bestuurscollege van Saba stellen jaarlijks een 
voortgangsreportage op van de Saba Package 2.0, dit gebeurt in combinatie met 
een nieuwe uitvoeringsagenda voor het volgende jaar. 
3. Inzet CN-envelop en uitwerking en voortgang acties 
Hoofdlijnenbrief  
De bestuurlijke afspraken bevatten een uitwerking van de inzet van de CN-
envelop, die mede voortkomen uit de prioriteiten uit mijn hoofdlijnenbrief. Bij het 
coalitieakkoord is 30 miljoen structureel (23 miljoen euro in 2022) ter beschikking 
gesteld voor Caribisch Nederland – de zogeheten CN-envelop. De middelen voor 
de CN-envelop zijn via de Voorjaarsnota en eerste suppletoire begrotingswetten 
grotendeels aan de departementale begrotingswetten toegevoegd. Met deze 
investering wordt een extra impuls gegeven om de levenstandaard van de 
inwoners van Caribisch Nederland te verbeteren. Daarnaast gaat de vrije uitkering 
van de openbare lichamen fors omhoog. 
Het bedrag van 30 miljoen euro structureel kan een impuls geven aan de 
voorzieningen in Caribisch Nederland. Tegelijkertijd is het van belang een relatie 
te leggen met de middelen die jaarlijks door departementen in Caribisch 
Nederland worden geïnvesteerd, onder andere in het kader van ‘comply or 
explain’. Een groot deel van deze middelen gaan naar de doelen die in het 
Pagina 5 van 14

Ministerie van 
Binnenlandse Zaken en 
Koninkrijksrelaties
Kenmerk
5. De tijdelijke subsidiering van de kosten voor vast internet (met 25 USD  2022-0000353201
per aansluiting per maand voor Bonaire en 35 USD per aansluiting per 
maand voor Sint Eustatius en Saba) wordt over de tweede helft van 2022 
gecontinueerd. Voor 2023 en verder is er sprake van structurele 
subsidiering van de kosten van vast internet, in vorm gelijk aan de 
huidige subsidies.  
6. Er komen structurele subsidies voor drinkwater. 
7. Voor volkshuisvesting komen middelen beschikbaar, waardoor de bouw 
van 204 sociale huurwoningen op Bonaire met ongeveer twee jaar kunnen 
worden versneld en een eerste tranche van 20 woningen op Sint Eustatius 
kunnen worden gerenoveerd. 
En zijn de laatste twee maatregelen een investering in de sociaaleconomische 
ontwikkeling van Caribisch Nederland: 
8. Versterken van de arbeidsbemiddeling door onder andere budget 
beschikbaar te stellen voor opleidings- en ontwikkelingsprogramma’s en 
om- en bijscholingsprogramma’ s. 
9. Versterken van duurzame regionale samenwerking in beroepsonderwijs, 
onder andere door een stagefonds voor mbo-studenten die een stage 
elders in het Koninkrijk doen (Europees Nederland of één van de andere 
eilanden) en het versterken van de samenwerking van de opleidingen in 
de toerismesector van het leermodel op Curaçao. 
Daarnaast heeft de staatssecretaris van VWS onlangs een bezoek aan Caribisch 
Nederland gebracht. Hij heeft met Bonaire, Saba en Sint Eustatius gesproken over 
de ontwikkelingen in de gezondheidszorg. Hij zal uw Kamer hier na het 
zomerreces middels de toegezegde visiebrief zorg over informeren.  
Vrije uitkering  
Daarnaast is er een forse verhoging van de financiële middelen voor de openbare 
lichamen gerealiseerd, in het bijzonder van de vrije uitkering. Dit is van groot 
belang voor de openbare lichamen. Het stelt hen in staat de taken waarvoor zij 
staan beter uit te voeren. Dit heeft ook een directe relatie met het 
armoedevraagstuk, omdat de bestuurscolleges van Bonaire, Sint Eustatius en 
Saba daar een belangrijke rol in hebben. De eilandbesturen krijgen gezamenlijk 
vanaf 2025 structureel €13 miljoen meer middelen voor eilandelijke taken. 
Daarnaast is €10 miljoen beschikbaar voor incidentele achterstanden, wat onder 
andere wordt ingezet op het gebied van verbeteringen in de fysieke 
infrastructuur, de uitvoer van lokaal armoedebeleid, en het versterken van de 
uitvoeringskracht.  
Natuur, duurzame energie, VRO en bereikbaarheid 
Het Rijk en de openbare lichamen werken samen aan de uitvoering van het 
Natuur en Milieu Beleidsplan 2020-2030 (NMBP) (Prioritair thema 2. Behoud en 
herstel van natuur). Hierbij wordt onder andere ingezet op een verbetering van de 
waterkwaliteit, afvalbeheer en natuurherstel van land en water. Deze doelen 
worden bereikt door middel van een integrale gebiedsaanpak waarbij wordt 
ingezet op de verschillende drukfactoren. De inzet sluit aan op het 
coalitieakkoord, waarin de ambitie is gesteld de unieke cultuur en natuur van 
Bonaire, Sint Eustatius en Saba, zowel boven als onder water, beter te 
beschermen. De eilandbesturen van Sint-Eustatius en Saba hebben de lokale 
Pagina 7 van 14

Ministerie van 
Binnenlandse Zaken en 
Koninkrijksrelaties
Kenmerk
vanuit mijn ministerie. Op deze manier versterkt TOP de lokale uitvoeringskracht 
2022-0000353201
en daar ga ik de komende jaren mee door. Met deze toelichting beschouw ik de 
toezegging om de Kamer te informeren over de ervaringen met Caribische 
8
trainees, als afgedaan.  
4. Vooruitblik  
Op dit moment wordt er, zoals ik ook aangaf in mijn brief over de uitvoering 
kabinetsreactie RvS/IBO, en met u heb besproken in het debat Governance CN 
met uw Kamer, gewerkt aan de wijziging van de WolBES en de FinBES. Op dit 
moment worden de inhoudelijke ambtelijke gesprekken met de openbare 
lichamen gevoerd over de wijziging van de wetgeving. We zitten nu in de fase dat 
de inhoudelijke wijzigingen verder uitgewerkt en ingevuld worden, en ik wil niet 
op de uitkomsten van de gesprekken en consultatie vooruitlopen. Ik zal uw Kamer 
daarom dit najaar informeren over de inhoudelijke voorstellen voor de wijziging 
9
van de wetgeving. 
Het vastleggen van de taakverdeling tussen het Rijk en de openbare lichamen is 
een nog openstaande aanbeveling van de Raad van State. De taakverdeling wordt 
betrokken bij het onderzoek naar de eilandelijke middelen, dat ik heb 
aangekondigd in mijn brief van 16 april 2022. Het onderzoek dient om een 
actueel beeld te krijgen van de huidige referentiekosten van eilandelijke taken. Ik 
verwacht uw Kamer in de eerste helft van 2023 te informeren over de uitkomsten 
van dit onderzoek. Aan de hand daarvan zal de taakverdeling worden vastgesteld. 
Wat betreft de voortgang ten aanzien van de gezondheidszorg Caribisch 
Nederland, kan ik u melden dat voorafgaand aan het op 5 oktober 2022 geplande 
commissiedebat zorg BES, de staatssecretaris van Volksgezondheid, Welzijn en 
Sport de Kamer de toegezegde visiebrief zorg zal sturen. 
Ik heb daarnaast uw Kamer toegezegd dat u in de voortgangsrapportage sociaal 
minimum nader geïnformeerd zou worden over een aantal onderwerpen: 
  Een overzicht van de verschillende uitkeringen en de huidige financiering 
10
van de sociale zekerheid en nutsvoorzieningen. 
11
  Een analyse van de effecten van huursubsidie op de huurprijzen in CN. 
12
  De stand van zaken rondom de invoering van de dubbele kinderbijslag. 
 
Hoewel voorzien was om uw Kamer de voortgangsrapportage sociaal minimum 
voor de zomer te doen toekomen, zal de minister voor Armoedebeleid, Participatie 
en Pensioen uw Kamer deze rapportage spoedig na het zomerreces sturen. Dit 
 
8
 Parlementair agenda punt [14-04-2022] - Commissiedebat Governance Caribisch 
Nederland d.d. 14 april 2022 (Kamerstukken II 2021/22, 35925 IV, nr. 64). 
9
 Parlementair agenda punt [14-04-2022] - Commissiedebat Governance Caribisch 
Nederland d.d. 14 april 2022 (Kamerstukken II 2021/22, 35925 IV, nr. 64). 
10
 Kamerbrief Antwoorden op vragen gesteld tijdens de  
begrotingsbehandeling Koninkrijksrelaties (IV) en het BES-fonds (H) d.d. 14 oktober 2021 
(Handelingen II 2021/22, nr. 12, item 14). 
11
 Parlementair agenda punt [16-06-2021] - Commissiedebat IJkpunt bestaanszekerheid 
d.d. 16 juni 2021 (Kamerstukken II 2020/21, 35570 IV, nr. 52). 
12
 Parlementair agenda punt [23-03-2022] - Commissiedebat Verzamel-commissiedebat 
Koninkrijksrelaties d.d. 23 maart 2022 (Kamerstukken II 2021/22, 35925 IV, nr. 59). 
Pagina 9 van 14

Ministerie van 
Binnenlandse Zaken en 
Koninkrijksrelaties
Kenmerk
in Oranjestad. Op uitnodiging van minister-president Wever-Croes heb ik mogen 2022-0000353201
spreken tijdens het Women Leadership Seminar. Ik heb daar vooral ook goed 
geluisterd naar de andere sprekers. Qua vrouwelijk leiderschap hebben Aruba en 
de andere Caribische landen in het Koninkrijk het immers al tijden beter voor 
elkaar dan Europees Nederland. 
Op Curaçao mocht ik een inspirerende avond beleven in Parke Leyba, waar ik 
werd meegenomen in de kansen en uitdagingen die maatschappelijke organisaties 
zien op het eiland en genoot van een fantastische traditionele tambu zangeres. De 
Vereniging Bedrijfsleven Curaçao heeft mij uitgenodigd als keynote speaker bij 
hun algemene vergadering. De aanwezige ondernemers heb ik opgeroepen om – 
samen met de overheid – hun denk- en ondernemingskracht in te zetten als 
motor voor nieuwe economische kansen. Ook heb ik de ondernemers gevraagd 
om hun steun voor het uitvoeren van de noodzakelijke hervormingen.  
Op Sint Maarten heb ik gedineerd met verschillende young professionals die na 
een studie in het buitenland zijn teruggekeerd naar het moederland. Deze 
jongeren zijn ontzettend belangrijk voor de toekomst van Sint Maarten en ik heb 
mij laten inspireren door hun verhalen. Tevens sprak ik met meer ervaren 
professionals, die mij vertelden over de kansen en uitdagingen waar Sint Maarten 
voor staat en hun mogelijke bijdragen aan verbetering. Indrukwekkend was ook 
mijn bezoek aan de prachtige galerie van Ruby Bute, vooral in combinatie met de 
mooie verhalen die zij kon vertellen over haar leven op Sint Maarten. Tot slot heb 
ik een bezoek gebracht aan het Sint Maarten Medical Center, waar ik de nieuwe 
operatiekamer heb mogen zien die recent is opgeleverd mede dankzij een 
bijdrage vanuit het trustfonds voor de wederopbouw. Ik heb gezien hoe de bouw 
van het nieuwe orkaanbestendige ziekenhuis stap voor stap vorm krijgt. De sterk 
gestegen kosten voor bouwmaterialen zorgen daarbij voor de nodige 
hoofdbrekens. Oplossingen daarvoor worden op dit moment verkend. 
Uiteraard sprak ik op alle landen ook met de gouverneurs en de ministers-
presidenten. Deze gesprekken gingen vooral over de afbouw van de 
salariskortingen, het COHO en de RAft. Tevens heb ik op Aruba en Sint Maarten 
gesproken met de vakbonden, waarbij ik heb geluisterd naar hun zorgen over de 
salariskortingen. Over de afbouw van de salariskortingen bent u separaat 
14
geïnformeerd . Over het COHO en de RAft is hieronder een nadere toelichting 
opgenomen over de huidige stand van zaken. 
Deze reis heeft mij weer veel nieuwe inzichten gebracht in de kansen en 
uitdagingen voor de landen en hun inwoners. Ik was onder de indruk van de vele 
getalenteerde en gepassioneerde mensen die ik heb mogen ontmoeten. Met het 
talent in de landen en de kracht die het Koninkrijk kan toevoegen, moeten veel 
van de problemen die tijdens de reis onder mijn aandacht zijn gebracht kunnen 
worden aangepakt.  
II. Bestuurlijke overleggen op Aruba 
 
14
 Kamerstukken II, 2021/22, 35420, nr. 493. 
Pagina 11 van 14

Ministerie van 
Binnenlandse Zaken en 
Koninkrijksrelaties
Kenmerk
De uitwerking van de vraag naar het democratisch deficit in het Koninkrijk en de 2022-0000353201
aanpassing en het herzien van het Statuut raakt aan de uitvoering van de motie 
16
Van Raak , waarin de regeringen van Aruba, Curaçao, Sint-Maarten en Nederland 
worden verzocht om in gezamenlijk overleg te komen tot een nadere invulling van 
de verantwoordelijkheden van de landen afzonderlijk en het Koninkrijk als geheel 
en de parlementen hierover te informeren.  
Naar aanleiding van deze motie is een ambtelijke werkgroep ingesteld, bestaande 
uit vertegenwoordigers van de vier landen. Deze werkgroep heeft in 
gezamenlijkheid een document opgesteld om te komen tot een visie op de 
verantwoordelijkheden binnen het Koninkrijk. Daarbij is afgesproken dat ieder 
land voor zich deze notitie voorlegt aan de binnen elk van de regeringen 
verantwoordelijke bewindspersonen. In de notitie wordt het verzoek in de motie 
aan een eerste inhoudelijke analyse onderworpen, waarbij wordt stilgestaan bij de 
kansen en valkuilen van een overleg over verantwoordelijkheden binnen het 
Koninkrijk en voorstellen worden gedaan voor een verder proces rond de 
uitvoering van de motie.  
Graag had ik tijdens het vierlandenoverleg op 20 juni met de ministers-
presidenten verder gesproken over de uitvoering van deze motie, maar omdat de 
bespreking van de rijkswet COHO meer tijd vergde, zijn we aan dit belangrijke 
agendapunt niet toegekomen. Tijdens het eerstvolgende bestuurlijk overleg na de 
zomer zal bespreking alsnog plaatsvinden. In de hoop dat ik u daarna kan 
meedelen hoe we de motie concreet invulling gaan geven.  
 
IV. Uitvoeringsagenda’s Aruba, Curaçao en Sint Maarten 
In de afgelopen twee weken zijn de uitvoeringsagenda’s voor het derde kwartaal 
van 2022 voor de landen Aruba, Curaçao en Sint Maarten door zowel 
respectievelijk de minister-president van Aruba, mevrouw Wever-Croes, de 
minister-president van Curaçao, de heer Pisas, en de minister-president van Sint 
Maarten, mevrouw Jacobs, als mijzelf vastgesteld en ondertekend.  
 
De uitvoeringsagenda’s zijn in samenwerking met de landen Aruba, Curaçao en 
Sint Maarten tot stand gekomen en geven richting aan de uitvoering van een 
gericht aantal maatregelen voor de komende periode. Na de Rijksministerraad 
van 15 juli a.s. zal u tevens geïnformeerd worden over de voortgang op de 
uitvoeringsagenda’s gedurende het afgelopen kwartaal.   
 
Tot slot 
In de bijlage treft u gemakshalve een overzicht aan van de wijze waarop aan de 
toezeggingen en moties is voldaan met deze brief. Eveneens is uiteengezet welk 
departement op welke wijze opvolging geeft aan de nog openstaande 
 
16
 Kamerstukken II, 2018/19, 35099 (R 2114), nr. 23 
Pagina 13 van 14

