GEANNOTEERDE AGENDA RAAD BUITENLANDSE ZAKEN VAN 18 JULI 2022    
Op 18 juli aanstaande vindt de Raad Buitenlandse Zaken (RBZ) plaats in Brussel. De minister van 
Buitenlandse Zaken is verhinderd; de Nederlandse Permanent Vertegenwoordiger bij de Europese Unie 
zal Nederland vertegenwoordigen. Op de agenda staan de Russische agressie jegens Oekraïne, 
Latijns-Amerika en het Caribisch gebied, en digitale diplomatie als volle agendapunten. Onder current 
affairs zal worden gesproken over Foreign Information Manipulation and Interference (FIMI), de 
Democratische Republiek Congo (DRC) en de Israël Associatieraad. Er worden Raadsconclusies 
aangenomen over digitale diplomatie, FIMI en de EU prioriteiten t.a.v. de Algemene Vergadering van 
de VN die in september plaatsvindt. 
 
Russische agressie jegens Oekraïne 
 
De Raad zal spreken over de aanhoudende Russische agressie tegen Oekraïne. Het kabinet blijft zich 
inzetten voor maximale steun aan Oekraïne en maximale druk op Rusland om de Russische agressie 
tegen Oekraïne te beëindigen, inclusief door het verder verhogen van de sanctiedruk op Rusland. Het 
kabinet is daarom voorstander van aanvullende sanctiemaatregelen. Wat het kabinet betreft liggen 
alle opties op tafel, waarbij oog gehouden dient te worden voor de EU-eenheid en leveringszekerheid 
van energie. Daarnaast bepleit het kabinet het doorvoeren van technische aanpassingen in de 
bestaande maatregelen, onder andere om opvolging te geven aan de aanbevelingen van het rapport 
van Stef Blok. 
 
Naar verwachting zal de Raad opnieuw stilstaan bij het belang van het diplomatiek isoleren van 
Rusland. Het is van groot belang dat de internationale gemeenschap een gezamenlijk front blijft 
vormen tegen de Russische oorlog in Oekraïne. Nederland spant zich in EU-verband en met andere 
partners in om dit front zo breed mogelijk te maken en te houden. In deze context roept het kabinet 
derde landen ook op om EU-sancties niet te ondermijnen en om sanctieontwijking door Rusland niet te 
vergemakkelijken.     
 
In navolging op de oproep van de Europese Raad op 24 juni zal de Raad waarschijnlijk ook spreken 
over het verder opvoeren van de militaire steun aan Oekraïne door middel van de Europese 
Vredesfaciliteit (EPF). Het kabinet acht het van groot belang Oekraïne onverminderd militair te blijven 
steunen en van wapens te blijven voorzien. Het kabinet wacht een nieuw voorstel op dit punt af van 
Josep Borrell, de Hoge Vertegenwoordiger van de EU voor buitenlands beleid en veiligheid (HV). Mocht 
het voorstel financiële implicaties hebben voor Nederland dan is daarover voorafgaande 
1
besluitvorming van het kabinet nodig, mede in het licht van de motie Van Haga. Ik zal uw Kamer hier 
in dit geval over informeren.  
 
Nederland zal de uitkomsten van de internationale accountability conferentie die Nederland samen 
met het Internationaal Strafhof en de Europese Commissie organiseert op 14 juli onder de aandacht 
brengen. Deze conferentie richt zich op de inzet van de internationale gemeenschap om 
aansprakelijkheid voor grove mensenrechtenschendingen en schendingen van het humanitair 
oorlogsrecht begaan in Oekraïne sinds het begin van de Russische invasie te bewerkstelligen.  
 
 
Latijns-Amerika en Caribisch gebied 
 
De Raad zal stilstaan bij de geconstateerde noodzaak om de relatie met Latijns-Amerika en het 
Caribisch gebied (LAC-regio) te versterken, zeker ook in de veranderde geopolitieke context van de 
Russische oorlog in Oekraïne en de toenemende aanwezigheid van diverse geopolitieke actoren in de 
regio. Het streven van de Raad is om toe te werken naar een EU-LAC top in de tweede helft van 2023. 
Het kabinet ziet de LAC-regio als belangrijke regio waarmee wij kernwaarden delen en samen 
optrekken in multilateraal verband. Veel landen in de regio hebben zich in multilateraal kader 
gelijkgezind opgesteld met de EU t.a.v. de Russische inval in Oekraïne. Het kabinet wil de 
partnerschappen met deze regio koesteren en bestendigen, temeer omdat het Koninkrijk zelf 
 
1
 Kamerstuk 21501-20, nr. 1779. 
1 
 

de verder verslechterende veiligheidssituatie. Het kabinet is bezorgd over de aanhoudende slechte 
veiligheidssituatie in oost-DRC, de impact en humanitaire gevolgen daarvan op de burgerbevolking en 
de toegenomen spanningen in de relatie tussen Rwanda en DRC.  
De HV zal de totstandkoming van een zogenaamd Political Framework for Crisis Approach voor Oost-
DRC (een analyse die een basis biedt voor steviger EU-engagement) en de al genomen stappen 
richting een meer coherente EU-inzet in de regio toelichten. Het kabinet acht een meer coherente visie 
van de EU op de regio van belang en is voorstander van de ontwikkeling van een hernieuwd 
strategisch raamwerk voor de Grote Meren. Het kabinet is voorstander dat de EU de regionale 
initiatieven gericht op dialoog en wederzijds vertrouwen tussen de landen in de regio ondersteunt en 
dat er naast de militaire kant van het conflict voldoende aandacht moet blijven voor het wegnemen 
van de grondoorzaken van instabiliteit.  
Israël Associatieraad 
De Raad zal spreken over een gezamenlijke positie ten aanzien van het organiseren van een eventuele 
Associatieraad met Israël. Aan de hand van een discussiepaper, dat op moment van schrijven nog niet 
door EDEO is gecirculeerd, zal de Raad verkennen of er kan worden gekomen tot een EU-
positiebepaling. Al geruime tijd bestaat er discussie over het organiseren van een volgende 
Associatieraad met Israël. Nederland spreekt in EU-verband steun uit voor een Associatieraad met 
3
Israël in lijn met motie Van der Staaij . Het kabinet acht het belangrijk dat de EU structureel – en op 
hoog niveau – met Israël spreekt. Zowel over de vele zaken die ons binden, als over kwesties waar we 
het niet over eens zijn. 
 
 
 
3
 Motie 35570-30 
3 
 

