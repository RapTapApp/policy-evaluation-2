VERSLAG VAN EEN SCHRIFTELIJK OVERLEG 
Vastgesteld, .. juli 2022 
 
Binnen de vaste commissie voor Buitenlandse Zaken hebben de onderstaande fracties de 
behoefte vragen en opmerkingen voor te leggen aan de minister van Buitenlandse Zaken over 
de geannoteerde agenda van de Raad Buitenlandse Zaken (RBZ) van 6 juli 2022 
(2022D29728) en het verslag van de RBZ van 20 juni 2022 (Kamerstuk 21501-02, nr. 2507).  
  
De op 12 juli 2022 aan de minister toegezonden vragen en opmerkingen zijn met de door de 
minister bij brief van … toegezonden antwoorden hieronder afgedrukt.  
 
De voorzitter van de commissie, 
Kuiken 
 
De griffier van de commissie, 
Westerhoff  
 
Inhoudsopgave 
            
I Vragen en opmerkingen vanuit de fracties      
 Vragen en opmerkingen van de leden van de VVD-fractie 
Vragen en opmerkingen van de leden van de D66-fractie 
Vragen en opmerkingen van de leden van de CDA-fractie 
Vragen en opmerkingen van de leden van de SP-fractie 
Vragen en opmerkingen van de leden van de Volt-fractie 
Vragen en opmerkingen van het lid van de BBB-fractie 
 
II Antwoord / Reactie van de minister 
 
III Volledige agenda 
 
 
I Vragen en opmerkingen vanuit de fracties 
 
Algemeen 
 
De leden van de VVD-fractie hebben met interesse kennisgenomen van de geannoteerde 
agenda van de Raad Buitenlandse Zaken. Zij hebben hierover de volgende vragen en 
opmerkingen. 
 
De leden van de D66-fractie hebben met interesse kennisgenomen van de geagendeerde 
stukken. Deze leden hebben nog enkele vragen aan de minister.  
 
De leden van de CDA-fractie hebben kennisgenomen van de geannoteerde agenda Raad 
Buitenlande Zaken van 18 juli 2022. Deze leden hebben nog enkele vragen en opmerkingen. 
Deze leden lezen dat de minister van Buitenlandse Zaken is verhinderd en dat de Nederlandse 
Permanent Vertegenwoordiger bij de EU Nederland zal vertegenwoordigen. Deze leden 
vragen waarom er niet voor is gekozen om een andere minister naar de Raad Buitenlandse 
Zaken af te vaardigen.  
 

en zouden de gasprijzen in de EU voor consumenten en bedrijven juist verder stijgen. 
Het kabinet blijft ook oog houden voor de mogelijke gevolgen voor de 
leveringszekerheid.  
 
Het kabinet bepleit actief verdere aanscherpingen van het verbod op diensten door 
trustkantoren aan Russische natuurlijke en rechtspersonen, alsook aan rechtspersonen 
met Russische eigenaren of belanghebbenden, maar staat daarnaast ook open voor het 
invoeren van andere potentiële maatregelen gericht op financiële producten.  
 
Het kabinet spant zich in voor maximale druk op Rusland, inclusief door het verder 
verhogen van de sanctiedruk op Rusland. Nederland zal, in samenwerking met 
gelijkgezinden (EU, VS, Canada, Japan, Australië, Nieuw-Zeeland en anderen) al het 
mogelijke in het werk stellen om Rusland zo veel mogelijk te blijven isoleren in fora als 
de VN (zoals is gebeurd door het steunen van resoluties die de Russische invasie en de 
oorlogsmisdaden daarbij begaan veroordelen en door uitsluiting van Rusland uit de 
VN-Mensenrechtenraad). Ook bij de recente G20 bijeenkomst van de ministers van 
Buitenlandse Zaken op Bali is, in coördinatie met EU-lidstaten en andere likeminded, 
het contact met Rusland gemeden. Belangrijk is de dialoog te blijven aangaan met 
Afrikaanse, Aziatische en Zuid-Amerikaanse landen om de ernstige gevolgen van de 
Russische inval voor de bevolking van Oekraïne, de negatieve repercussies voor de 
internationale rechtsorde, de veiligheidsordening in Europa en de mondiale 
voedselzekerheid te benadrukken. Daarom vindt ook in EU-verband voortdurend 
dialoog plaats met deze landen over de Russische oorlog tegen Oekraïne. 
  
Deze leden vinden het goed dat het kabinet wil inzetten op het doorvoeren van technische 
aanpassingen om deze sancties effectiever te maken. Kan de minister nader toelichten wat 
deze technische aanpassingen inhouden en voor welke maatregelen het kabinet zal pleiten? 
Daarnaast zal het kabinet zich inzetten om te voorkomen dat derde landen bijdragen aan het 
ontwijken van de sancties door Rusland. Een oproep doen lijkt niet genoeg. Welke 
maatregelen is het kabinet bereid (in EU-verband) tegen deze derde landen in te zetten? Zal 
het kabinet pleiten voor secundaire sancties, met name als het gaat om export naar Rusland in 
het militair domein?  
3. Antwoord van het kabinet: 
 
Het kabinet zet in op maatregelen die de effectiviteit van de sancties, inclusief de 
handhaving daarvan, vergroten. Bijvoorbeeld door te zorgen voor een sterkere 
grondslag voor de gegevensuitwisseling tussen de bevoegde instanties die betrokken zijn 
bij de sanctienaleving, zoals aanbevolen door de nationaal coördinator sanctienaleving 
en handhaving, en het verder aanscherpen van importverboden op bepaalde 
productcategorieën om daarmee de impact te vergroten. Ook heeft Nederland tijdens de 
Raad Buitenlandse Zaken van 20 juni jl. aandacht gevraagd voor de implementatie van 
reeds aangenomen sanctiepakketten en het dichten van eventuele loopholes, zoals met de 
Kamer besproken tijdens het Commissiedebat op 15 juni jl.. 
 

lacunes defensie-investeringen. De Defence Joint Procurement Task Force brengt 
bijvoorbeeld in kaart wat de behoeftes van de lidstaten zijn en wijst op 
samenwerkingsmogelijkheden bij aanschaf. Het kabinet is voorstander van een 
gezamenlijke aanpak waar mogelijk, omdat op deze manier schaalvoordelen kunnen 
worden bereikt en de interoperabiliteit wordt verbeterd.  
 
De leden van de D66-fractie maken zich zorgen over de implementatie, naleving en 
handhaving van de Europese sanctiepakketten. Zo komt deze leden ter ore dat Rusland via 
derde landen nieuwe handelsroues opent. Wat kan het kabinet hierover kwijt en welke 
oplossingen voorziet het kabinet om deze nieuwe routes via derde landen aan te pakken? Wat 
voor afspraken worden er tussen de EU en derde landen gemaakt (zoals landen in Centraal-
Azië en het Midden-Oosten) om samenwerking tegen de Russische agressie te verbeteren? 
Zijn hier diplomatieke initiatieven op gericht? Zo nee, kan dit deel van de Nederlandse inzet 
zijn?  
 
5. Antwoord van het kabinet:  
 
Tijdens de Raad Buitenlandse Zaken van 20 juni jl. heeft Nederland aandacht gevraagd 
voor de implementatie van reeds aangenomen sanctiepakketten en het dichten van 
eventuele loopholes, zoals met de Kamer besproken tijdens het Commissiedebat op 15 
juni jl.. Nederland heeft ook het belang van concrete actie richting derde landen 
benadrukt en de EU opgeroepen hierbij een aanjagende rol te spelen. Mede op 
aandringen van Nederland is het tegengaan van sanctieontwijking een centraal element 
in de Europese outreach, zoals ook is terug te lezen in de conclusies van de Europese 
Raad van 30-31 mei jl. Op aandringen van Nederland brengt de EU dit punt ook op in 
dialogen met derde landen, waaronder in de recente politieke- en veiligheidsdialoog van 
de EU met Centraal-Azië.  
 
Een ander aspect van de sanctiehandhaving betreft Europese bedrijven die de 
sanctieverordeningen van de Europese Commissie niet goed naleven. Dit kan zijn doordat ze 
gebrekkige informatie hebben, maar het komt ook voort uit financieel gewin en daarmee 
overtreden deze bedrijven de wet. Hoe gaat het kabinet concreet aan de slag met het voorstel 
van de Europese Commissie dat de overtredingen van sancties opneemt in de lijst van 
misdrijven? En hoe apprecieert het kabinet het tweede voorstel op dit punt om bevroren 
goederen te confisqueren? Worden er reeds nationale voorbereidingen getroffen, mocht dit 
voorstel worden aangenomen?  
 
6. Antwoord van het kabinet: 
 
Een overtreding van een sanctieregeling is binnen Nederland momenteel een 
overtreding of misdrijf in Wet Economische Delicten (WED). De Europese Commissie 
3
heeft recent een voorstel gedaan voor een herziening van de confiscatierichtlijn. Tevens 
heeft de Commissie een voorstel gedaan om de overtreding van EU-sancties toe te 
voegen aan de strafbare feiten zoals genoemd in art. 83, lid 1, VWEU. Hierdoor kan de 
confiscatierichtlijn ook van toepassing worden op de overtreding van de EU-sancties. 
Het uitvoering geven aan dit voorstel van de Europese Commissie is in Nederland reeds 
 
3
 https://eur-lex.europa.eu/legal-content/NL/TXT/?uri=CELEX%3A52022PC0245  

bijdragen aan de ontwikkeling van de defensie- en veiligheidssector, technologie in de 
olie- en gassector, de lucht- of de ruimtevaartsector, de zeescheepvaart, 
reactiemotorbrandstoffen en brandstofadditieven en goederen die in het bijzonder 
kunnen bijdragen tot de versterking van de industriële capaciteit van Rusland.  
 
Klopt het dat Rusland chips uit civiele gebruiksproducten zoals koelkasten haalt om deze te 
gebruiken in zijn wapensystemen? Kan Nederland pleiten om haast te maken met het zevende 
sanctiepakket en daar een volledige boycot van technologische producten en diensten aan 
Rusland aan toevoegen? Deze leden lezen dat de sancties nieuwe illegale handelsroutes 
richting Rusland hebben aangewakkerd. Zijn deze bekend? Worden deze besproken en wat is 
de Nederlandse inzet daarop? Daarnaast maken deze leden zich zorgen over de Europese 
schepen die tot de dag van vandaag Russische olie van A naar B brengen. Is het de 
Nederlandse inzet om een stop hierop op te nemen in het zevende pakket? Kan het kabinet 
deze leden daarnaast een update verschaffen over het verzekeringsverbod, dat opgenomen is 
in het zesde pakket? Is dit reeds van kracht en wat is hiervan de impact? 
 
9. Antwoord van het kabinet:  
 
Het kabinet heeft geen concrete aanwijzingen dat Rusland chips uit civiele 
gebruiksproducten voor wapensystemen gebruikt. Technisch gezien zou dit weliswaar 
mogelijk zijn, maar vooropgesteld staat dat dit niet de meest geavanceerde halfgeleiders 
betreft (en daarmee van beperkt nut voor de meest geavanceerde wapensystemen). 
 
Het kabinet is voorstander van aanvullende sanctiemaatregelen, maar doet geen 
uitlatingen over specifieke voorstellen voor nieuwe sancties. Zie verder ook het tweede 
deel van het antwoord op vraag 3.  
 
6
In de sanctieverordening is een verbod opgenomen voor het direct of indirect leveren 
van technische bijstand, tussenhandeldiensten of financiering of financiële bijstand te 
verlenen, in verband met het vervoer, ook door middel van schip-tot-schiptransfers, 
naar derde landen van ruwe olie of aardolieproducten, als vermeld in bijlage XXV, die 
van oorsprong afkomstig zijn uit Rusland of die uit Rusland worden uitgevoerd. Onder 
7
financiering of financiële bijstand wordt ook het verzekeren of herverzekeren verstaan . 
Het verbod is in werking getreden per 3 juni jl., toen het zesde pakket is gepubliceerd in 
het publicatieblad van de Europese Unie, maar er wordt een uitzondering gemaakt voor 
de uitvoering tot en met 5 december 2022 van reeds voor 4 juni 2022 afgesloten 
contracten.  
  
De leden van de D66-fractie vragen het kabinet om een update van de confiscatie van 
Russische tegoeden. Wat voor voorstellen liggen er nu bij de Europese Commissie om hier 
werk van te maken? Kunt u hier een appreciatie van aan de Kamer sturen?  
 
10. Antwoord van het kabinet: 
 
 
6
 Sanctieverordening artikel 3 quindecies van de geconsolideerde verordening 833/2014 
7
 Artikel 1 punt o van verordening 833/2014 

een langdurig financiële (leen)faciliteit op te zetten voor Oekraïne, naast de “Rebuilding 
Ukraine” faciliteit? 
 
12. Antwoord van het kabinet: 
 
De Clearing House Cell die de EU heeft ingericht in het kader van de EVF zorgt ervoor 
dat steun op een gecoördineerde wijze tegemoet komt aan door Oekraïne zelf 
geïdentificeerde behoeften (zie antwoord op vraag 3). Het kabinet is het met de fractie 
van D66 eens dat er moet worden nagedacht over structurele oplossingen voor de 
financiering van wapens in het kader van het EVF om te verzekeren dat de steun aan 
Oekraïne gecontinueerd kan worden. Nederland zet hier dan ook actief op in tijdens 
gesprekken in Brussel.  
 
In het algemeen zet het kabinet in op een effectieve en inclusieve coördinatie van de 
toekomstige wederopbouwsteun en steunt het kabinet in dit kader het initiatief van de 
Commissie voor de voorstellen uit de mededeling Ukraine Relief and Reconstruction, 
10
zoals beschreven in de kabinetsappreciatie. Deze voorstellen, zoals de “Rebuild 
Ukraine” faciliteit, zijn nog in ontwikkeling en de oprichting van een tweede financiële 
faciliteit biedt nu nog geen meerwaarde.  
 
De leden van de CDA-fractie lezen in de geannoteerde agenda dat het kabinet voorstander is 
van aanvullende sanctiemaatregelen jegens Rusland. Aan welke maatregelen denkt het 
kabinet, zo vragen deze leden. En hoe staat het kabinet tegenover de oproep van het 
Oekraïense parlement om het belastingbeleid ten aanzien van Rusland te herzien?  
 
13. Antwoord van het kabinet: 
 
Het kabinet is voorstander van aanvullende sanctiemaatregelen, maar doet geen 
uitlatingen over specifieke voorstellen voor nieuwe sancties. Dit ondermijnt immers 
mogelijk de effectiviteit van dergelijke maatregelen gelet op onder andere het 
verrassingseffect.  
 
Het kabinet stelt al het mogelijke in het werk om belastingheffing op Russische 
natuurlijke en juridische personen uit te voeren conform het sanctiebeleid, zoals 
bijvoorbeeld het blokkeren van de uitbetaling aan en verrekening met vorderingen van 
gesanctioneerden en daarmee verbonden personen. Voor meer informatie over deze 
werkzaamheden zou verwijst het kabinet naar de brief van 21 april 2022 “Situatie in de 
11
Oekraïne” .  
 
Daarnaast lezen de leden van de CDA-fractie dat het kabinet het doorvoeren van technische 
aanpassingen in de bestaande maatregelen zal bepleiten, onder andere om opvolging te geven 
aan de aanbevelingen van het rapport van tijdelijk sanctiecoördinator Stef Blok. Deze leden 
vragen de minister hier een nadere toelichting op te geven.  
 
10
 Kamerbrief d.d. 17 juni 2022 kenmerk 2022D25676 
11
 Kamerstuk d.d. 21 april 2022 kenmerk 36 045 nr. 70 

sancties. Hiertegen bestaat bij veel lidstaten weerstand, zoals reeds gemeld in het 
13
verslag van de RBZ in mei 2022 . Lidstaten hebben in het bijzonder zorgen over de 
rechtmatigheid van de extraterritoriale toepassing van de Amerikaanse sancties tegen 
Iran. Het kabinet onderzoekt de mogelijkheden om secundaire sancties toe te passen 
binnen de mogelijkheden van het internationaal recht, maar deze mogelijkheden zijn 
hoogstwaarschijnlijk beperkt. Wel bestaat er veel bereidheid onder lidstaten om 
gezamenlijk te kijken naar manieren om sanctieontwijking tegen te gaan. Mede op 
aandringen van Nederland is het tegengaan van sanctieontwijking een centraal element 
in de Europese outreach, zoals ook is terug te lezen in de conclusies van de Europese 
Raad van 30-31 mei jl. Op aandringen van Nederland brengt de EU dit punt ook op in 
dialogen met derde landen, waaronder in de recente politieke- en veiligheidsdialoog van 
de EU met Centraal-Azië. Het kabinet blijft hierover met EU-partners in gesprek. Ook 
zet Nederland zich binnen de EU in voor een strikt sanctiepakket dat tegelijkertijd de 
eenheid behoudt binnen de Europese Unie.  
 
De leden van de SP-fractie constateren dat in de geannoteerde agenda het belang van sancties 
wordt benoemd. Maar als zij dan de brief (2022D29564) van 6 juli over de stand van zaken 
sanctienaleving en handhaving lezen, hebben zij hun twijfels bij de slagkracht van het kabinet 
op dit punt. In deze brief wordt een bedrag van 646 miljoen genoemd aan bevroren tegoeden 
op meetdatum 14 juni. Tijdens het rondetafelgesprek op 23 juni van de vaste commissie voor 
Buitenlandse Zaken meldde de vertegenwoordigster van De Nederlandsche Bank een bedrag 
van 1,2 miljard. Wat verklaart deze discrepantie? 
 
17. Antwoord van het kabinet: 
 
Het bedrag van 646 miljoen euro betreft de tegoeden die financiële instellingen en 
trustkantoren hebben bevroren. Het bedrag dat De Nederlandsche Bank tijdens het 
rondetafelgesprek van 23 juni heeft genoemd bevat ook de tegengehouden transacties. 
In totaal is er voor ongeveer 575 miljoen euro aan transacties tegengehouden. Als dit bij 
de bevroren tegoeden wordt opgeteld, komt het in totaal uit op een bedrag van 1,2 
miljard euro. Voor een verdere uitsplitsing van deze cijfers verwijst het kabinet naar de 
14
Kamerbrief van 6 juli jl. 
 
In dezelfde brief wordt over het confisqueren van bevroren tegoeden gezegd dat dit juridisch 
niet kan. Klopt het dat het wél mogelijk wordt om te confisqueren op basis van verdenking 
van een strafbaar feit (dus nog zonder veroordeling) op basis van de confiscatierichtlijn van 
25 mei? Zo ja, is de minister bereid ervoor te ijveren dat deze richtlijn zo spoedig mogelijk 
van kracht wordt? 
 
18. Antwoord van het kabinet: 
 
Zoals aangegeven in het BNC-fiche van 7 juli jl. over de Richtlijn Ontneming en 
confiscatie van vermogensbestanddelen wordt de mogelijkheid voor ‘non conviction 
based confiscation’ geïntroduceerd in het geval van bepaalde omstandigheden, zoals bij 
ziekte, dood of immuniteit van de verdachte. Tevens wordt voorzien in de confiscatie 
van onverklaarbaar vermogen dat verband houdt met criminele activiteiten. De 
 
13
 Kamerstuk d.d. 20 mei 2022 kenmerk 21 501-02 nr. 2502 
14
 Kamerstuk d.d. 6 juli 2022 kenmerk 2022Z14361 

21. Antwoord van het kabinet:  
 
Het uiteindelijke doel is vrede en een soeverein en onafhankelijk Oekraïne binnen de 
internationaal erkende grenzen. Daar vecht Oekraïne momenteel voor. Hoofddoel van 
onze wapenleveranties is dan ook het steunen van Oekraïne in zijn legitieme recht op 
zelfverdediging. Het is zaak te zorgen dat Oekraïne een zo sterk mogelijke positie 
verkrijgt op het slagveld, zodat het uiteindelijk ook de best mogelijke uitgangspositie 
aan de onderhandelingstafel heeft. Wanneer er wordt onderhandeld en wat precies een 
aanvaardbare uitkomst zou zijn, is aan Oekraïne zelf.  
 
De leden van de fractie van Volt lezen in de geannoteerde agenda dat het van groot belang is 
dat de internationale gemeenschap een gezamenlijk front blijft vormen tegen de Russische 
oorlog in Oekraïne. Daarnaast benoemt schrijft de minister dat het kabinet derde landen 
oproept om EU-sancties niet te ondermijnen en om sanctieontwijking door Rusland niet te 
vergemakkelijken. Het democratische India wordt vaak als natuurlijke bondgenoot van het 
westen gezien. Toch heeft India zich begin maart onthouden bij het stemmen over de VN-
resolutie, die de agressie van Rusland tegen Oekraïne afkeurde en onmiddellijke 
terugtrekking eiste. Bovendien neemt India bijna 25 keer zoveel Russische olie af als vorig 
jaar, waardoor de EU-sancties ondermijnd worden. De leden van de fractie van Volt vragen 
hoe de minister van plan is om India ertoe te bewegen om geen Russische olie meer af te 
nemen?  
22. Antwoord van het kabinet:  
 
India is een belangrijke geopolitieke actor en een land dat nog op het hoogste niveau 
contact heeft met zowel Rusland als Oekraïne. Nederland heeft in bilaterale contacten, 
zoals meest recent en marge van de bijeenkomst in Indonesië van ministers van 
Buitenlandse Zaken van G20 landen op 8 juli jl. en in een telefoongesprek van minister-
president Rutte met premier Modi op 13 juli jl., regelmatig overleg met India gevoerd 
over de Russische oorlog in Oekraïne en de impact ervan op de wereld. In de 
sanctieverordening 833/2014 is een verbod opgenomen voor financiering of financiële 
bijstand, in verband met het vervoer van ruwe olie of aardolieproducten naar derde 
landen, die van oorsprong afkomstig zijn uit Rusland of die uit Rusland worden 
uitgevoerd. Het verbod is in werking getreden per 3 juni jl., maar er wordt een 
uitzondering gemaakt voor de uitvoering tot en met 5 december 2022 van reeds voor 4 
juni 2022 afgesloten contracten. 
 
Nederland, de EU en andere gelijkgezinde landen roepen India op om de sancties tegen 
Rusland na te leven. Daarnaast is de inzet van Nederland en de EU de betrekkingen met 
India te intensiveren, onder andere via de jaarlijkse toppen. Het is van belang daarin 
onderwerpen als de afbouw van de afhankelijkheid van ]fossiele grondstoffen via de 
groene transitie aan de orde te stellen. Het Global Gateway initiatief moet daarin wat 
het kabinet betreft een instrumentele rol spelen.  
 
Is de minister bijvoorbeeld bereid om er in EU-verband voor te pleiten om India financieel te 
ondersteunen bij de energietransitie in ruil voor de toezegging om nu al minder Russische 

worden geactiveerd? 
 
24. Antwoord van het kabinet:  
 
Het kabinet verwacht en zet in op maatregelen die de effectiviteit van de sancties, 
inclusief de handhaving daarvan vergroten. Het gaat daarbij bijvoorbeeld om te zorgen 
voor een sterkere grondslag voor de gegevensuitwisseling tussen instanties die 
betrokken zijn bij de sanctienaleving cf. de bevinding van de nationaal coördinator 
sanctienaleving en handhaving. Het gaat daarbij om de bevoegdheid om relevante 
persoonsgegevens en andere gegevens te verzamelen, te verwerken en te verstrekken 
aan andere bevoegde, toezichthoudende en handhavende autoriteiten alsmede aan 
beheerders van registers van de lidstaten en aan de Europese Commissie. Tevens kan 
gedacht worden aan het verder aanscherpen van importverboden op bepaalde 
productcategorieën om daarmee de impact te vergroten. 
 
Aansluitend heeft het lid van de fractie van BBB ook een vraag over de intensiverende relatie 
tussen Rusland en China en het feit dat er op 18 juli waarschijnlijk wordt stilgestaan bij het 
diplomatiek isoleren van Rusland. Gaat er met de komende sancties ook rekening gehouden 
worden met de intensiverende handel tussen China en Rusland? Zo ja, hoe? En wordt er 
vanuit de EU ook druk uitgeoefend op China om de situatie in Oekraïne te de-escaleren en 
Rusland tot een halt te roepen? 
 
25. Antwoord van het kabinet: 
 
China lijkt zich in de praktijk tot nu toe niet schuldig te maken aan het omzeilen van 
internationale sancties tegen Rusland. Chinese bedrijven lijken juist voorzichtig om 
handel te drijven met Rusland. Mede op aandringen van Nederland is het tegengaan 
van sanctieontwijking een centraal element in de Europese outreach, zoals ook is terug 
te lezen in de conclusies van de Europese Raad van 30-31 mei jl. Op aandringen van 
Nederland brengt de EU dit punt ook op in dialogen met derde landen. De EU heeft 
laten weten dat als China materiele steun aan Rusland zou verlenen in de oorlog tegen 
Oekraïne, dit gevolgen zal hebben voor de EU-China betrekkingen. Die boodschap heeft 
de EU ook afgegeven aan China tijdens de EU-China top van 1 april jl. De 
ontwikkelingen worden nauwgezet gevolgd. Bij elke gelegenheid blijft de EU China 
oproepen om de eigen invloed bij de Russische machthebbers aan te wenden om het 
conflict te beëindigen. Meest recent deed ik dit zelf nog in mijn gesprek met mijn 
Chinese ambtgenoot Wang Yi, in de marge van de G20 bijeenkomst in Bali. 
 
Latijns-Amerika en Caribisch gebied 
 
De leden van de VVD-fractie zijn verheugd dat er stappen worden gezet om de relatie met 
Latijns-Amerika en het Caribisch (LAC) gebied te versterken. Steeds meer derde landen 
breiden hun invloed in de regio uit op een manier die haaks staat op onze belangen en 
waarden. Hoe ziet het kabinet de invloed van China en Rusland in de LAC-regio? Wat gaat 
het kabinet concreet binnen de EU voorstellen om de invloed van China en Rusland te 
verminderen? En welke mogelijkheden ziet het kabinet om meer samen te werken met de 
LAC-regio om onze strategische afhankelijkheden van China en Rusland af te bouwen? 

sancties kunnen worden heroverwogen bij betekenisvolle voortgang in de 
onderhandelingen.  
 
De leden van de SP-fractie vragen wat de stand van zaken is van het EU-Mercosur verdrag? 
De stilte hierover is tekenend voor het gebrek aan transparantie van de EU, zo stellen zij. Zij 
krijgen graag een update. Voorts gaan deze leden ervan uit dat de geopolitieke toenadering 
tot deze regio niets afdoet aan de noodzaak om in elke handelsovereenkomst stringente 
voorwaarden op te nemen over duurzaamheid en mensenrechten. Kan de minister dit 
bevestigen? 
 
28. Antwoord van het kabinet:  
 
De Commissie werkt momenteel aan de juridische opschoning en vertaling van de 
teksten van de onderhandelingsresultaten met Mercosur in alle officiële EU-talen. Ik 
wijs u voor nadere informatie naar de meest recente ‘Voortgangsrapportage 
19
Handelsakkoorden’ die uw Kamer elk kwartaal toegaat. Er zijn geen nieuwe 
ontwikkelingen sindsdien. Het is niet bekend wanneer alle officiële documenten aan de 
Raad ter besluitvorming zullen worden voorgelegd. Het kabinet blijft de algemene EU-
onderhandelingsinzet steunen om in brede handelsakkoorden hoofdstukken over handel 
en duurzame ontwikkeling op te nemen, waarin verdragspartijen bevestigen dat ze 
multilaterale milieuverdragen en arbeidsrechten zullen implementeren. Het kabinet ziet 
brede handelsakkoorden onder andere als instrument om duurzame ontwikkeling te 
bevorderen in samenwerking met derde landen. Dat geldt ook voor de Zuid-
Amerikaanse regio. 
 
De leden van de Volt-fractie lezen dat Nederland blijft uitdragen dat de EU haar eigen inzet 
en activiteiten in Latijns-Amerika en het Caribisch gebied beter zichtbaar kan maken en haar 
eigen gewicht (nog) beter kan benutten, bijvoorbeeld in dialoog met overheden over 
rechtsstaat, democratie, transparantie en duurzaamheid. Welk gewicht bedoelt de minister 
precies? Is de minister het met de leden van de Volt-fractie eens dat de EU aan gewicht heeft 
verloren in gesprekken over duurzaamheid, de rechtsstaat en transparantie door onder andere 
het heropenen van kolencentrales en het sluiten van lange termijn contracten voor 
Amerikaans schaliegas ter vervanging van Russisch gas, het schenden van de mensenrechten 
van Venezolaanse vluchtelingen op Curaçao met medeweten van Nederlandse autoriteiten die 
wegkeken en met de manier waarop grote bedrijven als Uber toegang hebben tot Europese 
leiders? Is de minister het met deze leden eens dat ook voor de relaties met deze regio geldt 
dat het goede voorbeeld geven effectiever zal zijn dan “gewicht te benutten” in gesprekken 
over rechtstaat, democratie, transparantie en duurzaamheid? Is de minister bereid om tijdens 
de RBZ te pleiten voor het belang van walk the talk aan Europese kant om de relatie met 
Latijns-Amerika en het Caribisch gebied (LAC-regio) te versterken? 
29. Antwoord van het kabinet:  
 
Zowel de EU als de LAC-regio staan voor grote gemeenschappelijke uitdagingen, 
bijvoorbeeld op het gebied van duurzaamheid, klimaat en de bestrijding van 
grensoverschrijdende (drugs)criminaliteit. Het kabinet vindt het daarom van belang dat 
 
19
 Kamerstuk d.d. 25 mei 2022 ‘Voortgangsrapportage handelsakkoorden juni 2022’ kenmerk 2022D21540 

 
De aan te nemen Raadsconclusies roepen de EU op haar Digitale Diplomatie te blijven 
ontwikkelen en vragen om een evaluatie van het EU externe digitale beleid voor de 
zomer van 2023. Het kabinet zal zich daarnaast inzetten om door de HV en de 
Commissie op reguliere basis op de hoogte gesteld te worden van implementatie van 
ontwikkelingen op het externe digitale beleid. De EU Cyber Diplomacy Toolbox is sinds 
2020 volledig operationeel. In geval van een hybride dreiging jegens de EU met een 
cybercomponent kan ook gebruik worden gemaakt van instrumenten uit de Cyber 
Diplomacy Toolbox. In het Strategisch Kompas dat eerder dit jaar werd aangenomen is 
afgesproken dat de hybride toolbox en de FIMI toolbox in 2022 worden uitgewerkt. Het 
streven van het Tsjechisch voorzitterschap is om in 2022 de ontwikkeling van de 
Hybride en FIMI toolboxen af te ronden. Het kabinet deelt de opvatting dat de 
verschillende toolboxen zich op een effectieve manier tot elkaar dienen te verhouden en 
zet zich hiervoor in. 
 
De leden van de SP-fractie lezen in de geannoteerde agenda dat de Raad zal spreken over 
buitenlandse desinformatie. Wat dat betreft vragen deze leden wat het kabinet en de EU 
daaronder verstaan. Het suggereert een duidelijk onderscheid tussen informatie (waar) en 
desinformatie (onwaar). Dat onderscheid is in werkelijkheid moeilijk te maken. Hoe denkt de 
EU dit te gaan organiseren? 
 
32. Antwoord van het kabinet:  
 
Desinformatie is volgens de Europese Commissie “onjuiste of misleidende inhoud die 
wordt verspreid met de bedoeling te bedriegen of economisch of politiek gewin te verkrijgen 
en die publieke schade kan berokkenen”. Wanneer er sprake is van desinformatie uit het 
buitenland spreken we over buitenlandse inmenging in de informatieruimte. Dit wordt 
gedefinieerd als “(…) inmenging (…) die vaak wordt uitgevoerd in het kader van een 
bredere hybride operatie, kan worden opgevat als dwingende en bedrieglijke inspanningen 
om de vrije vorming en uiting van de politieke wil van individuen door een buitenlandse 
overheidsactor of zijn agenten te verstoren”. De aanpak van de Commissie, die het 
kabinet onderschrijft, zal onder andere gericht zijn op de oneigenlijke vergroting van 
desinformatie te voorkomen door de transparantie te verhogen, manipulatieve 
technieken te beteugelen en economische prikkels voor het verspreiden van 
desinformatie te verminderen. De Commissie heeft hierbij aangegeven dat zulke acties 
stevig verankerd zullen blijven in Europese waarden en beginselen en de vrijheid van 
meningsuiting zullen waarborgen. 
 
De leden van de Volt-fractie lezen dat de minister het normerend vermogen van de EU 
benoemt. Is de minister zich ervan bewust dat dit normerend vermogen in de praktijk 
zwakker is dan het in theorie lijkt? Er zijn op dit moment bijvoorbeeld geen duidelijke 
richtlijnen voor hoe gebruikers van ‘Internet of Things’-apparaten in openbare ruimten met 
de data die hun apparaten verzamelen, om mogen gaan, aldus deze leden. Zo blijkt uit een 
gezamenlijk rapport van Instituut Clingendael en KPMG bijvoorbeeld dat de meeste 
leveranciers van industriële schoonmaakrobots er niet bij stilstaan dat de Algemene 
Verordening Gegevensbescherming (AVG) van toepassing is op de data die hun apparaten 
verzamelen. Bovendien is er nog steeds een patstelling tussen de Europese AVG aan de ene 
kant en de Amerikaanse Cloud Act aan de andere kant, zo stellen de leden van de Volt-
fractie. Zolang de EU deze patstelling tolereert, schept deze situatie volgens hen een 
precedent voor andere landen om de AVG te overrulen. Is de minister zich bewust van deze 

 
In aanvulling op de definitie van vraag 30, wordt er in het kader van FIMI gesproken 
over informatie-beïnvloedingsoperaties en buitenlandse inmenging in de 
informatieruimte, Deze maatregelen zien niet toe op het aanwijzen van berichten als 
waar of niet waar, maar zijn gericht op het voorkomen van de oneigenlijke vergroting  
van desinformatie door transparantie te verhogen, manipulatieve technieken te 
beteugelen en economische prikkels voor het verspreiden van desinformatie te 
verminderen. 
 
Current Affairs 
 
De leden van de VVD-fractie delen de zorgen van het kabinet over de verslechterde 
veiligheidssituatie in de Democratische Republiek Congo (DRC) en de bredere Grote Meren-
regio. Welke (druk)middelen moet de EU volgens het kabinet inzetten om hier iets aan te 
doen? En hoe hangt deze inzet samen met de toenemende invloed van China en Rusland en 
de noodzaak voor de EU om meer direct toegang te krijgen tot grondstoffen? Welke EU-
strategie zal het kabinet bepleiten om de veiligheid te bevorderen, de toegang tot grondstoffen 
te vergroten, en de invloed van China en Rusland te verminderen?  
36. Antwoord van het kabinet:  
 
Om de complexe grondoorzaken van de instabiliteit in de DRC en de regio het hoofd te 
bieden, bepleit het kabinet een hernieuwde EU-aanpak en strategie voor de Grote 
Meren-regio. Deze strategie dient zich niet alleen te richten op vrede en veiligheid, maar 
ook op onderlinge politieke en economische relaties, goed bestuur en mensenrechten, 
het grondstoffendossier en regionale samenwerkingsverbanden. Als gevolg van die 
brede samenwerking kan de EU zich opstellen als voorkeurspartner voor de regio en 
een completer alternatief bieden voor de geopolitieke invloed van andere spelers.  
 
Het kabinet volgt de activiteiten van China en Rusland in de regio en de eventuele 
risico’s in verband met toegang tot grondstoffen. Met betrekking tot grondstoffenexport 
in de regio vindt het kabinet het van belang dat er concreet uitvoering wordt gegeven 
aan het EU Action Plan on Critical Raw Materials. Dit actieplan beoogt 
leveringszekerheid voor de EU te vergroten en tegelijkertijd bij te dragen aan 
duurzame ontwikkeling in grondstof-exporterende landen en verduurzaming van 
mineralen waardeketens. Deze coherentie is van groot belang om op een bestendige 
manier handelsrelaties te kunnen onderhouden met grondstofexporteurs in de regio.  
 
In navolging van de motie-Jasper van Dijk d.d. 6 juli 2022 (35925 V, nr. 107) over concrete 
maatregelen om Israël en Palestina aan te zetten tot onderhandelingen, stellen de leden van de 
SP-fractie een duidelijke kans te zien voor dergelijke onderhandelingen. Het kabinet hecht 
aan de Associatieraad om zaken bespreekbaar te houden. Is het kabinet van plan om de 
noodzaak van een onderhandelingstraject te berde te brengen in lijn met voornoemde motie? 
Wanneer komt het moment dat woorden kracht bij worden gezet met concrete maatregelen, 
zo vragen deze leden? 
 
37. Antwoord van het kabinet:  
 

 
De VN-missie UNITAMS, de Afrikaanse Unie (AU) en IGAD (het Tripartite 
Mechanism) voeren sinds enkele weken gesprekken met alle relevante partijen in 
Soedan, waaronder politieke partijen, het maatschappelijk middenveld en het leger, om 
de installatie van een burgerregering te bevorderen evenals de hervatting van de 
democratische transitie. De internationale gemeenschap, waaronder EU-lidstaten, zijn 
hier actief bij betrokken. Momenteel ligt dit proces stil omdat het leger heeft 
aangekondigd niet meer aan de bemiddeling mee te doen. De AU, VN en IGAD 
bezinnen zich op volgende stappen. 
 
Ook leest dit lid in het verslag dat de Hoge Vertegenwoordiger een speciale 
vertegenwoordiger voor de Golfregio gaat aanstellen, die kan bijdragen aan de versteviging 
van de banden tussen de EU en de Golflanden, met name op het gebied van klimaat, handel, 
energie en regionale veiligheid. Is de minister al bekend met hoe deze speciale 
vertegenwoordiger gaat opereren? Daar waar de prioriteiten duidelijk zijn, hoe zal hier 
uitvoering aan worden gegeven? 
 
40. Antwoord van het kabinet:  
 
HV Borrell is voornemens om een EU Speciale Vertegenwoordiger voor de Golf aan te 
stellen, voorzien van een breed mandaat. Precieze invulling van dit mandaat en hoe deze 
vertegenwoordiger zal gaan opereren is nog niet bekend. Uw Kamer zal hier nader over 
worden geïnformeerd.  
 
Overig 
 
Graag maakt het kabinet van dit Schriftelijk Overleg gebruik om de Kamer te 
informeren over het beleid ten aanzien van zes door Israël als terroristisch aangemerkte 
ngo’s. In de beantwoording van vragen van de leden Sjoerdsma en Mulder over de stand 
26
van zaken rondom het Midden-Oosten Vredesproces heeft het kabinet aangegeven tot 
nu toe onvoldoende bewijs te hebben ontvangen van Israël om het beleid ten aanzien van 
zes door Israël als terroristisch aangemerkte ngo’s te veranderen. Hierbij is toegezegd 
dat het kabinet zich er voor inzet om met andere donoren tot een gezamenlijke 
appreciatie te komen zodat alle beschikbare informatie meegewogen kan worden. Deze 
appreciatie is inmiddels afgerond met België, Denemarken, Frankrijk, Duitsland, 
Ierland, Italië en Spanje. Ook deze landen zien op basis van de Israëlische informatie 
geen reden om hun beleid jegens de betreffende ngo’s aan te passen. Daarnaast heeft de 
Europese Commissie besloten om de eigen samenwerking met Al-Haq en het Palestinian 
Centre for Human Rights niet langer op te schorten nadat het anti-fraudebureau OLAF 
tot de conclusie kwam dat er geen reden is om onderzoek in te stellen naar deze 
organisaties. De zes organisaties komen niet voor op de VS, EU of VN sanctielijsten voor 
terrorisme.  
  
Nederland neemt aantijgingen van terrorisme altijd uiterst serieus en behandelt die 
zorgvuldig. Indien Israël in de toekomst met nieuwe informatie komt dan zal opnieuw 
bekeken worden of dit voldoende overtuigend is. Overigens heeft Nederland eerder dit 
 
26
 Kamerstuk Antwoord schriftelijke vragen d.d. 29 april 2022 kenmerk 2022D17349  

