36 131 Wijziging van de Wet op het financieel toezicht, de Bankwet 1998, de 
Wet financiële markten BES en enige andere wetten op het terrein van 
de financiële markten (Wijzigingswet financiële markten 2022-II) 
 
 
 
 
NOTA NAAR AANLEIDING VAN HET VERSLAG 
 
 
 
Inleiding 
 
De regering is de vaste commissie voor Financiën erkentelijk voor de aandacht 
die zij aan het onderhavige wetsvoorstel heeft geschonken en voor de door 
haar daarover gestelde vragen. De vragen worden beantwoord in de volgorde 
van het door de commissie uitgebrachte verslag. Voor zover vragen, vanwege 
overeenkomst in onderwerp, gezamenlijk beantwoord zijn, is dit vermeld. 
 
Wettelijke verankering Financieel Stabiliteitscomité 
 
De leden van de D66-fractie vragen of het Financieel Stabiliteitscomité (FSC) 
enkel een aanvullend adviesorgaan is, dan wel of de aanbevelingen een andere 
status hebben dan enkel een advies aan de minister van Financiën.  
 
De leden van de D66-fractie vragen naar de samenhang tussen adviezen van 
de organen die vertegenwoordigd zijn in het FSC en de adviezen van het FSC.  
 
Het overleg over financiële stabiliteit zoals dat binnen het FSC plaatsvindt, 
dient een specifiek doel: door het bijeenbrengen van kennis en de onderlinge 
uitwisseling van informatie en analyses over macro-economische en financiële 
ontwikkelingen kunnen risico’s voor de stabiliteit van het financiële stelsel tijdig 
worden gesignaleerd. De deelnemers aan het overleg beschikken vanuit hun 
mandaat en werkzaamheden immers over waardevolle informatie. Op basis 
van ervaring en waarneming in het veld kunnen zij macro-economische en 
financiële trends signaleren en onder de aandacht van de regering en het 
parlement brengen. Daarnaast bevordert het overleg de samenwerking en 
coördinatie tussen de verschillende betrokkenen met een mandaat op het 
gebied van financiële stabiliteit of werkzaamheden die een materiële invloed op 
die stabiliteit kunnen hebben.  
 
Op basis van de informatie-uitwisseling en de besprekingen signaleert het 
comité risico’s voor de stabiliteit van het financiële stelsel en kan het met 
mogelijke oplossingsrichtingen komen om die risico’s te mitigeren. Hierover 
kan De Nederlandsche Bank (DNB), in overeenstemming met de Autoriteit 
Financiële Markten (AFM), aanbevelingen doen. De besluitvorming over 
aanbevelingen vindt op basis van consensus tussen DNB en de AFM plaats. 
Deze aanbevelingen kunnen zich tot eenieder richten, zolang zij zien op de 
financiële stabiliteit.  
 
Het FSC vervult dus eerst en vooral een coördinatie- en overlegfunctie, om 
risico’s voor de financiële stabiliteit vanuit een multidimensionaal perspectief te 
monitoren en beoordelen. Voor zover hieruit aanbevelingen volgen, kan in de 
praktijk zeker sprake zijn van samenhang met thema’s waarover DNB en de 
1 

grondslag lag, permanent op de agenda staan. Het stabiliteitsoverleg beoogt 
op deze manier een gezaghebbende bijdrage te leveren aan de borging van de 
financiële stabiliteit.  
 
In dit verband is nog goed om te noemen dat er met het wetsvoorstel geen 
bevoegdheden voor (deelnemende partijen aan) het overleg over financiële 
stabiliteit worden geconstitueerd. Ook blijft de feitelijk beleidsinitiërende rol 
van het FSC zoveel mogelijk beperkt: het ‘pas toe of leg uit’-principe uit de 
internationale aanbevelingen is niet in het wetsvoorstel opgenomen. Zo wordt 
beoogd om enerzijds recht te doen aan een effectief en onafhankelijk toezicht 
op macroprudentiële ontwikkelingen, en anderzijds oog te hebben voor een 
passende nationale inbedding van de internationale aanbevelingen. 
 
De leden van de ChristenUnie-fractie vragen de regering om toe te lichten 
waarom deze wettelijke verankering pas nu wordt doorgevoerd, terwijl het 
Internationaal Monetair Fonds (IMF) Nederland hier al in 2017 toe opriep. 
 
Het realiseren van de wettelijke verankering van het stabiliteitsoverleg heeft 
inderdaad aanzienlijke vertraging opgelopen. Hiervoor is een tweetal redenen 
te geven.  
 
In de eerste plaats bestaat er een zeker spanningsveld tussen het belang dat 
Europese en internationale instanties – alsmede het kabinet – hechten aan een 
voldoende onafhankelijke positionering van stabiliteitscomités zoals het FSC, 
en een passende inbedding in de nationale context. Dat komt heel duidelijk 
naar voren in de verschillende vertrekpunten die de Raad van State en de 
internationale aanbevelingen hanteren: de Raad van State beoordeelt het 
voorstel vanuit het perspectief van het nationale constitutionele bestel en de 
daarin geldende staatsrechtelijke verhoudingen, en de internationale 
aanbevelingen gaan uit van adequate inrichting van macroprudentieel beleid. 
Deze twee perspectieven, die tot een andere uitkomst leiden (wel/niet wettelijk 
verankeren), zijn niet eenvoudig met elkaar te verenigen. In de fase 
voorafgaand aan de openbare consultatie van het ontwerpwetsvoorstel, die in 
december 2019 was gestart, en opnieuw naar aanleiding van het kritische 
advies van de Afdeling advisering van de Raad van State van september 2020, 
is uitgebreid onderzocht hoe hierin een goede balans te vinden. Dat heeft tijd 
gekost.  
 
In de tweede plaats is ervoor gekozen om de wettelijke verankering op te 
nemen in de jaarlijkse wijzigingscyclus op het gebied van de financiële 
markten. In deze cyclus worden kleinere onderwerpen opgenomen die geen 
separaat wetsvoorstel rechtvaardigen. Een nadeel hiervan kan zijn dat de 
complexiteit en dynamiek van andere onderdelen die meelopen in de cyclus, 
kunnen zorgen voor vertraging. Dat heeft hier ook deels gespeeld.  
 
In dit kader is goed om te memoreren dat er sinds 2012 een instellingsbesluit 
ligt op basis waarvan het FSC in de praktijk goed en onafhankelijk functioneert 
en zich een goed herkenbare plek heeft verworven in het macroprudentiële 
debat. Weliswaar is steeds de wens van het kabinet geweest om deze positie 
verder te versterken, maar de noodzaak om dit snel te doen is hierdoor minder 
gevoeld. Dit heeft meegespeeld bij de prioritering van werkzaamheden en inzet 
van beschikbare capaciteit.   
 
3 

Los van deze praktische beperking past het niet bij de rol en taken van 
respectievelijk de accountantskamer en het CBb dat leden van de 
accountantskamer het CBb ondersteunen. De accountantskamer is de bij de 
Wtra ingestelde tuchtrechtelijke instantie die klachten beoordeelt over 
accountants. Het CBb is een bestuursrechtelijk rechtsprekend college. Dit 
college beoordeelt als bestuursrechter in eerste en enige aanleg bijvoorbeeld 
zaken die gaan over de toekenning van steunregelingen, waaronder 
coronasteun. Daarnaast behandelt het CBb het hoger beroep dat tegen 
tuchtrechtelijke uitspraken van de accountantskamer wordt ingesteld. Deze 
zaken kunnen onder andere gaan over coronasteun wanneer daar een 
accountant bij betrokken is. Het gaat hier om twee verschillende en van elkaar 
onafhankelijke colleges, waarbij het CBb in hoger beroep oordeelt over zaken 
van de accountantskamer. Dit staat eraan in de weg dat rechterlijke leden van 
de accountantskamer het CBb ondersteunen.  
 
Wijziging Bankwet 1998 in verband met interne governance DNB 
 
De leden van de D66-fractie vragen naar de wijze waarop verbetering van 
interne tegenspraak (of inspraak van externe expertise) wordt vormgegeven 
met de voorgestelde wijzigingen in de Bankwet 1998 die verband houden met 
de interne governance bij DNB. Zij vragen of in de statuten van DNB hier ook 
aandacht aan wordt besteed.  
 
Het wetsvoorstel bevat, naast de wettelijke verankering van het FSC, nog 
enkele aanpassingen van de Bankwet 1998. Deze houden verband met de 
interne procedures voor de voordracht, aanbeveling en (her)benoeming van de 
directie, de raad van commissarissen en de bankraad van DNB. Deze 
wijzigingen zien niet op het verbeteren van interne tegenspraak of inspraak 
van externe expertise, omdat daartoe geen aanleiding bestaat. De statuten en 
het reglement van orde van DNB faciliteren tegenspraak immers al.  
 
Zo kan een lid van enig orgaan van DNB in de notulen van de vergaderingen 
van dat orgaan doen aantekenen dat dit lid zich met een genomen besluit niet 
1
kan verenigen. Op deze wijze wordt een eventuele tegenstem geregistreerd 
(en komt nog ten minste eenmaal plenair aan de orde bij het vaststellen van 
die notulen).  
 
Relevant in dit verband is verder dat de directie van DNB een collectieve 
verantwoordelijkheid draagt voor het bestuur, al geldt daarbinnen een 
taakverdeling. Zo is het toezicht op financiële instellingen verdeeld over een of 
meerdere toezichtdirecteuren, waaronder de voorzitter toezicht. De 
toezichtdirecteuren kunnen zelfstandig besluiten nemen op het toezichtterrein, 
maar ook dan ligt de eindverantwoordelijkheid bij de voltallige directie. In 
2
bepaalde gevallen moet de voltallige directie over toezichtzaken besluiten , 
bijvoorbeeld wanneer het onderwerp de stabiliteit van de financiële sector als 
geheel kan raken. Door gevallen waarin tussen de toezichtdirecteuren geen 
consensus bestaat, verplicht aan de directie als geheel voor te leggen, wordt 
geborgd dat een tegenstem een groter publiek krijgt.  
 
De aanwezigheid van een intern toezichthoudend orgaan zorgt ook voor 
aanspreekbaarheid en tegenspraak. De raad van commissarissen van DNB 
 
1
 Artikel 7, vierde lid, reglement van orde DNB.  
2
 Zie voor deze gevallen: artikel 6a, vijfde lid, statuten DNB.  
5 

