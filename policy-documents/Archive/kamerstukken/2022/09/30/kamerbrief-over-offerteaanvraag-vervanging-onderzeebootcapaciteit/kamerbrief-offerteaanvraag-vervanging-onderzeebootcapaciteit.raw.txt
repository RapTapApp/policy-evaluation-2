 
 
 
 
> Retouradres Postbus 20701 2500 ES Den Haag 
 
de Voorzitter van de Tweede Kamer 
der Staten-Generaal 
Bezuidenhoutseweg 67 
2594 AC Den Haag 
 
 
 
 
 
 
Ministerie van Defensie 
 
Plein 4 
MPC 58 B 
Postbus 20701 
Datum 30 september 2022 
2500 ES Den Haag 
Offerteaanvraag vervanging onderzeebootcapaciteit 
Betreft 
www.defensie.nl 
 
 
 
 
 
 
 
 
 
Onze referentie 
Met deze brief informeer ik u over de offerteaanvraag, een belangrijke mijlpaal in 
BS2022021633 
de vervanging van de onderzeebootcapaciteit. Defensie heeft de afgelopen 
 
 
maanden grote stappen gezet op het dossier om ervoor te zorgen dat Defensie in 
het snelst verantwoorde tempo beschikt over nieuwe onderzeeboten. Defensie is Bij beantwoording datum, 
onze referentie en betreft 
gereed om op 16 november van dit jaar de offerteaanvraag naar de drie 
vermelden. 
kandidaat-werven te sturen. Hiervoor zijn het eisenpakket, het beoordelingskader 
en het gunningsmodel gefinaliseerd. Met de offerteaanvraag gaat een volgende 
fase in.  
 
De offerteaanvraag is gebaseerd op een uitvraag van vier expeditionaire, 
middelgrote, conventionele (niet nucleair) aangedreven onderzeeboten met 
aanzienlijke maritieme slagkracht. Het is een groot project en het gaat in totaal 
om veel geld. In de voortgangsrapportage (Kamerstuk 34225 nr. 35) heb ik u 
laten weten dat hetgeen de werven in de dialoog aanboden niet paste binnen de 
beoogde prijs. Na beëindiging van de dialoog is de risicoraming geactualiseerd. 
Op basis hiervan heeft het kabinet besloten tot een verhoging van het budget 
voor het programma vervanging onderzeebootcapaciteit. Dit verhoogde budget 
staat in verhouding tot de strategische niche-capaciteit die Defensie met deze 
uitvraag wil aanschaffen. De onderzeeboten zijn door hun veelzijdigheid en 
onzichtbaarheid een van de effectiefste wapensystemen die de krijgsmacht bezit. 
Bijvoorbeeld om scheepvaart en vitale maritieme infrastructuur te beschermen, 
tegenstanders de toegang tot zeegebieden te ontzeggen, inlichtingen te 
vergaderen, special forces in te kunnen zetten en slagkracht te bieden. 
 
Ter voorbereiding op de offerteaanvraag zijn alle eisen tegen het licht gehouden. 
Op basis van de beschikbare informatie is het risico ingeperkt dat geen van de 
werven aan de eisen kan voldoen. De eisen aan de boot zijn gebaseerd op de 
militair-operationele behoefte, zoals vastgesteld in het concept of operations. Ook 
zijn eisen gesteld om de strategische autonomie en de wezenlijke nationale 
veiligheidsbelangen (WNV) te waarborgen, waarvan een stimulans uitgaat om 
Nederlandse bedrijven op te nemen in de toeleveringsketen van de kandidaat-
werven. Met de eisen wil Defensie in staat zijn om de instandhouding van de 
onderzeeboten zoveel mogelijk zelfstandig te organiseren met een regierol voor 
de Directie Materiele Instandhouding (DMI) in Den Helder. Om de kans op een 
capability gap te verkleinen, is de eis aan de bouwtijd van de eerste twee boten 
nader toegespitst. De kandidaat-werven zullen bij hun bieding een concreet 
leverschema moeten indienen dat hieraan voldoet. 
 
 
 Pagina 1 van 8 
 

 
de verhoging van het budget is afgewogen ten opzichte van aanpassing van de 
 
eisen aan de boot, of het eventueel uitvragen van drie in plaats van vier 
 
onderzeeboten.   
 
 
Aanleiding 
 
In de voortgangsrapportage heb ik u laten weten dat hetgeen de werven in de 
dialoog aanboden niet paste binnen de beoogde prijs. De voortgangsrapportage 
meldde voorts dat de risicoreservering, zoals benoemd in de financiële 
vertrouwelijke bijlage bij de voortgangsrapportage, geen ruimte bevatte om 
onvoorziene tegenvallers op te vangen en dat nog geen rekening was gehouden 
met (recente) ontwikkelingen op de defensiemarkt. Defensie heeft de 
businesscase, het risicoprofiel en de risicoreservering herijkt om dergelijke 
aspecten mee te nemen. Naar aanleiding van de geactualiseerde businesscase en 
risicoanalyse moet worden geconcludeerd dat de basisraming en de 
risicoreservering hoger uitkomen dan het bij de B-brief in 2019 vastgestelde 
budget. Het budget voor het programma vervanging onderzeebootcapaciteit is 
verhoogd met het geconstateerde tekort. 
 
Consequenties 
De budgetverhoging wordt opgevangen in de Defensiebegroting. Ik vind het 
belangrijk om op te merken dat in de Defensienota 2022 al extra geld was 
gereserveerd voor het programma. Voor de komende vijftien jaar is de verhoging 
daarmee gedekt. Voor de periode erna is dekking gevonden door een aantal 
projecten te benoemen waarvan de vervanging of Mid Life Update kan worden 
vertraagd. Bij de aangemerkte projecten gaat het om beperkt uitstel ten opzichte 
van de huidige planning. De effecten op de operationele gereedheid zijn hiervan 
beperkt en acht Defensie acceptabel, gezien het strategische belang van de 
onderzeebootcapaciteit. Defensie moet mede vanwege de verslechterde 
veiligheidssituatie tegelijk rekening houden met onzekere (prijs)ontwikkelingen in 
de defensiemarkt. Na ontvangst van de offertes zal opnieuw de balans moeten 
worden opgemaakt. Ik verwacht overigens, dat, ondanks de groei van het 
Defensiebudget, Defensie vaker ramingen moet bijstellen en keuzes moet maken, 
mede vanwege de (prijs)ontwikkelingen in de markt. Dit vergt een permanente 
synchronisatie van Defensiebudget en -prioriteiten. 
 
De openbare informatie die ik ten aanzien van de financiën verder kan delen, 
zoals met uw Kamer afgesproken in het Defensie Materieel Proces, is dat het 
budget in de bandbreedte van meer dan €2,5 miljard zit. In vertrouwelijke bijlage 
I zijn het levensduurkostenbudget en de risicoreservering nader inzichtelijk 
gemaakt.  
 
De kosten van langer doorvaren van de Walrusklasse worden niet ten laste 
gebracht van het levensduurkostenbudget en zijn elders in de Defensiebegroting 
gedekt. Langer doorvaren moet zoals eerder aangegeven bovenal veilig en 
verantwoord zijn. Voor mij staat voorop dat de veiligheid van het personeel niet 
in het geding mag komen. 
 
Afweging opties 
In de afweging van meer budget voor de onderzeebootcapaciteit heeft Defensie 
geanalyseerd welke andere ‘draaiknoppen’ er zijn. Hiervoor is gekeken naar de 
eisen aan de boot. Zonder te tornen aan de militair-operationele behoefte zijn de 
 
 Pagina 3 van 8 
 

 
mogelijk te mitigeren. Het gaat hierbij nadrukkelijk om een aanscherping binnen 
 
de militair-operationele behoefte van de B-variant zoals beschreven in het 
 
CONOPS.   
 
 
Prijs 
 
Het kabinet heeft besloten om geen plafondprijs te hanteren, maar in het 
gunningsmodel te werken met een methode om minpunten toe te kennen naar 
mate de offerteprijs hoger wordt. Bij een plafondprijs is het risico aanwezig dat 
Defensie drie ongeldige biedingen ontvangt. De offertes van de kandidaat-werven 
beoordeelt Defensie op de prijs en kwaliteit verhouding. Prijs heeft hierin een 
zware weging. De beoordelingsmethodiek is zodanig ingericht dat de werven 
gestimuleerd blijven om de beste boot voor de beste prijs aan te bieden. 
 
Voor Defensie is het belangrijk om beter inzicht te hebben in de reële marktprijs. 
Door nu over te gaan tot de offerteaanvraag zijn de kandidaat-werven aan zet om 
in hun offerte harde informatie te leveren. Zoals gezegd, houdt Defensie rekening 
met onzekere (prijs-)ontwikkelingen op de defensiemarkt. Mocht na ontvangst 
van de offertes de afweging worden gemaakt dat de prijs van de winnende 
bieding extra verdringingseffecten oplevert die onaanvaardbaar zijn, dan kan 
alsnog tot een ander traject worden besloten, zoals een nieuwe offerteaanvraag 
of heroverweging van de investering. 
 
Wezenlijk belang van nationale veiligheid 
De verwervingsstrategie is erop gericht om door gebruik te maken van artikel 346 
VWEU, vanuit een wezenlijk nationaal veiligheidsbelang, kennis en capaciteit te 
waarborgen, ook met het oog op de instandhouding op termijn. De kandidaat-
werven dienen te voldoen aan eisen ter waarborging van wezenlijke belangen van 
nationale veiligheid (WNV) en strategische autonomie, waarbij de Nederlandse 
industrie en kennisinstellingen betrokken kunnen worden. Strategische autonomie 
is gedefinieerd als de gegarandeerde toegang tot - en beschikbaarheid van -
(internationale) kennis, rechten, mensen en middelen (factoren) die noodzakelijk 
zijn om militaire capaciteiten in stand te houden en operaties uit te voeren, 
ongeacht de coalitie waarbinnen inzet plaatsvindt. Defensie zal afspraken moeten 
maken over gegarandeerde toegang tot de kennis, rechten en middelen met 
partijen uit het buitenland. 
 
Meerdere WNV-maatregelen zijn tijdens de dialoogfase met de werven besproken. 
De eerder geïdentificeerde WNV-maatregelen zijn voor het overgrote deel 
omgezet naar geldigheidseisen in het eisenpakket. Ik heb besloten om zes items 
aan te merken als Government Furnished Equipment, Information, Software 
(GFx). Het betreft bewapening, beveiligde communicatie en informatienetwerken. 
De informatie hierover is gerubriceerd. Dit zijn items van wezenlijk nationaal 
veiligheidsbelang die Defensie aanlevert en waarvoor de kandidaat-werven ruimte 
in hun ontwerp moeten maken. Andere WNV-geldigheidseisen zijn bijvoorbeeld de 
gebruiksrechten en de eisen aan het inrichten en vormgeven van de Integrated 
Logistic Support (ILS). ILS-eisen gaan over de logistieke ondersteuning 
(waaronder materieellogistiek, infrastructuur, IT en personeel). Deze 
ondersteuning is mede bepalend voor het vaar- en onderhoudsschema van de 
nieuwe boten. Bij het ontwerp dienen de werven ook met deze ILS-eisen rekening 
te houden.  
 
 
 Pagina 5 van 8 
 

 
concreet leverschema moeten indienen dat hieraan voldoet. Hiermee beoogt 
 
Defensie het risico op een capability gap te beperken.  
 
  
We hebben de voor- en nadelen onderzocht van het hanteren van een 
 
gunningscriterium om eerdere levering te belonen. Voor een dergelijk 
 
gunningscriterium is niet gekozen omdat de inschatting is dat dit ten koste gaat 
van het optimaliseren van het product en de risico’s van een onrealistische 
planning zouden toenemen.  
 
Risicoprofiel 
Zoals opgemerkt in de brief van 1 april 2022, zorgt de gekozen focus-aanpak 
voor een beperking van risico’s die op termijn de continuïteit van de 
onderzeedienst in gevaar kunnen brengen (capability gap). De beëindiging van de 
dialoogfase brengt ook nieuwe risico’s met zich mee. Risico’s betreffen onder 
meer het ontvangen van ongeldige biedingen en het ontvangen van biedingen die 
boven de door Defensie beoogde prijs uitkomen. Voor deze risico’s zijn 
(preventieve) maatregelen geïdentificeerd en getroffen. Zo hanteert Defensie 
geen plafondprijs meer, zijn de eisen aan de boot aangepast, is Defensie juridisch 
bijgestaan door de Landsadvocaat, en zijn thematische briefings met de 
kandidaat-werven gehouden voor het doorspreken van contractvoorwaarden en 
eisen. Het is overigens niet zo dat bij voortzetting van de dialoog zoals 
oorspronkelijk gepland dergelijke mitigerende maatregelen niet nodig waren 
geweest. Defensie heeft verschillende scenario’s doordacht en legt voorafgaand 
aan de offerteaanvraag vast onder welke voorwaarden nog kan worden 
onderhandeld. In het geval er sprake is van één geldige inschrijving dan kan 
Defensie met de winnende werf (onder voorwaarden) onderhandelen. 
 
De vertrouwelijke bijlage I geeft inzicht in het levensduurkostenbudget en de 
risicoreservering. Daarnaast zijn de top-10 risico’s opgenomen in de 
vertrouwelijke bijlage III bij deze brief. Deze top-10 vertegenwoordigt ongeveer 
80 procent van het totale benoemde financiële risico gedurende de levensduur.  
 
Tot slot 
Defensie streeft ernaar de offerteaanvraag op 16 november 2022 te sturen naar 
de kandidaat-werven, gevolgd door een offertetraject van naar schatting een jaar 
om het gunningsbesluit voor te bereiden. Deze periode van een jaar berust op de 
aanname dat Defensie ten minste één geldige bieding ontvangt. Ik zal de Tweede 
Kamer vervolgens middels een D-brief informeren over de keuze voor het product 
en de geselecteerde werf met de daarbij vastgestelde oplevertermijn en prijs. Na 
parlementaire behandeling van de D-brief zal Defensie het contract afsluiten met 
de winnende werf en het Memorandum of Understanding (MoU) met betreffende 
nationale overheid ondertekenen. Het tekenen van de MoU is een voorwaarde 
voor het tekenen van het contract met de werf. 
 
Defensie informeert uw Kamer graag nader vertrouwelijk in een technische 
briefing over de afweging tussen primaire en secundaire eisen en de gevolgen 
voor strategische autonomie die voortvloeien uit de daaraan gerelateerde 
gemaakte keuzes, zoals gevraagd in de motie Van Wijngaarden c.s. (Kamerstuk 
35925-X nr. 43). De vertrouwelijkheid is vereist omdat het informatie betreft uit 
het tenderdossier en om de positie van Defensie in de verwerving, bedrijfsvoering 
 
 Pagina 7 van 8 
 

