 
 
 
> Retouradres Postbus 20201 2500 EE  Den Haag  
Directie Algemene Fiscale 
 
Politiek 
Voorzitter van de Tweede Kamer der Staten-Generaal  
Korte Voorhout 7 
Postbus 20018 
2511 CW  Den Haag 
2500 EA  Den Haag 
Postbus 20201 
2500 EE  Den Haag 
www.rijksoverheid.nl 
 
Ons kenmerk 
2022-0000215908 
 
Uw brief (kenmerk) 
 
Bijlagen 
 
  
Datum  
Betreft Aanbiedingsbrief pakket Belastingplan 2023 
  
 
Geachte voorzitter,  
 
Vandaag is het pakket Belastingplan 2023 door de Koning ingediend bij uw 
Kamer. In deze brief ga ik, mede namens de staatssecretaris van Financiën – 
Toeslagen en Douane – eerst in op de nieuwe wijze van budgettaire 
besluitvorming in het voorjaar en de gevolgen daarvan voor een Belastingplan. 
 
Vervolgens wordt inzicht gegeven in de inhoud van dit pakket en de andere 
fiscale wetsvoorstellen die los ingediend worden. De tabel in de eerste bijlage bij 
deze brief biedt het volledige overzicht op wetsvoorstel- en maatregelenniveau. 
Daarnaast wordt ingegaan op enkele relevante thema’s.  
 
1. Versterking positie parlement 
 
Het kabinet heeft ervoor gekozen om vanaf dit jaar de budgettaire besluitvorming 
1
uit het voorjaar op een nieuwe wijze in te vullen. De gevolgen daarvan voor een 
pakket Belastingplan komen vooral neer op een verdere stap om meer 
gelegenheid voor de behandeling van fiscale wetgeving te creëren. De nieuwe 
werkwijze bouwt verder op de weg die vorig jaar is ingeslagen door bijvoorbeeld 
de onderliggende beleidsvoorbereidende nota’s vooruitlopend op de beleidslijn 
actief openbaar te maken en het pakket Belastingplan 2022 onder embargo te 
verstrekken. Het kabinet zet deze twee initiatieven voort.   
 
De nieuwe wijze van budgettaire besluitvorming in het voorjaar is dit jaar voor de 
fiscale wetgeving het meest concreet tot uiting gekomen in de Fiscale beleids- en 
2
uitvoeringsagenda die uw Kamer begin juni heeft ontvangen. In deze agenda 
staat vrij gedetailleerd beschreven aan welke fiscale wetsvoorstellen en 
maatregelen in verzamelwetsvoorstellen gewerkt wordt, wat de inhoud hiervan is 
en op welk moment zij naar verwachting ingediend worden. Ook de op dat 
moment bekende wetgeving voor het pakket Belastingplan 2023 komt daarin 
terug. Met deze agenda wordt uw Kamer eerder en uitgebreider dan voorheen 
geïnformeerd over de voorgenomen wetgeving in een pakket Belastingplan. 
Daarmee ontstaat de mogelijkheid om hierover nog voor het zomerreces met uw 
Kamer van gedachten te wisselen. Bij de verdere uitwerking van de wetgeving 
kan hier dan rekening mee gehouden worden. Een dergelijk overzicht met daarin 
 
1
 Kamerstukken II 2021/22, 31865, nr. 207. 
2
 Kamerstukken II 2021/22, 32140, nr. 119. 
 Pagina 1 van 16 

 
In het verlengde van het voorgaande wordt werken aantrekkelijker gemaakt door 
Directie Algemene Fiscale 
Politiek 
de lasten op arbeid te verlagen en het minimumloon per 1 januari met ruim 10% 
te verhogen. Ook wordt werken aantrekkelijker gemaakt via onder andere een  
Ons kenmerk 
gerichte verhoging van de arbeidskorting, na weging van de opties conform de 
2022-0000215908 
4
motie-Van Haga. 
 
Het kabinet beoogt om naast dit koopkrachtpakket een tariefplafond met een 
maximumtarief voor elektriciteit en/of gas tot een bepaald gebruik te 
introduceren en bedrijven binnen het energie-intensieve mkb die het nodig 
hebben helpen met liquiditeitsversterking en verduurzaming. Uw Kamer wordt 
hierover in een separate brief geïnformeerd. Deze plannen worden op dit moment 
verder uitgewerkt. Daarbij geldt dat het kabinet geen forse rekening wil 
neerleggen bij toekomstige generaties en deze maatregelen dus worden gedekt.  
 
In de Miljoenennota is voor het tijdelijke prijsplafond al een reservering 
opgenomen. De exacte kosten zijn vanzelfsprekend afhankelijk van de 
vormgeving van het tijdelijke prijsplafond en de daadwerkelijke prijsontwikkeling 
op de energiemarkten gedurende 2023. Hierbij kijkt het kabinet in eerste 
instantie naar de middelen voor de verlaging van de energiebelasting in 2023 uit 
de Miljoenennota. Dit ligt voor de hand gezien de doelgroepen vergelijkbaar zijn. 
De Europese Commissie doet voorstellen voor een inframarginale heffing en een 
solidariteitsheffing. De in de Miljoenennota aangekondigde mijnbouwheffing sluit 
aan bij deze solidariteitsheffing en is al ingezet voor het koopkrachtpakket. Voor 
de inframarginale heffing heeft het kabinet nog onvoldoende inzicht of, en zo ja 
hoeveel, deze extra middelen oplevert en op welke manier de heffing wordt 
uitgewerkt. Als de opbrengsten van de hierboven genoemde maatregelen 
onvoldoende blijken, dan wordt de resterende dekkingsopgave in het voorjaar 
ingevuld. 
 
5
Daarnaast wordt, in lijn met de aanbevelingen van het IBO Vermogensverdeling , 
de belasting van verschillende typen werkenden meer in evenwicht gebracht. Dit 
gebeurt met het verhogen van het lage tarief van de vennootschapsbelasting van 
15% naar 19% en het verder afbouwen van de zelfstandigenaftrek. Er wordt ook 
meer evenwicht gebracht in het belasten van vermogen door het aftoppen van de 
periodieke giftenaftrek en het breder aanpakken van fiscale constructies. Ook 
worden negatief geëvalueerde fiscale regelingen kritisch bezien. De opbrengst 
van voornoemde maatregelen wordt direct teruggegeven via vermindering van de 
lasten op arbeid voor werkgevers en werknemers. Hiermee komt de belasting op 
arbeid en vermogen meer met elkaar in balans en dit biedt een meer structurele 
oplossing voor de huidige economische situatie. 
 
Klimaat 
Het klimaatvraagstuk en de energietransitie hebben een centrale plaats in het 
beleid van dit kabinet, waarbij rekening wordt gehouden met de geopolitieke 
situatie door de oorlog in Oekraïne. De bijbehorende maatregelen zijn opgenomen 
in de wetsvoorstellen Belastingplan 2023, Wet minimum CO -prijs industrie en 
2
het wetsvoorstel Wijziging van de Wet Milieubeheer in verband met de 
overgangsperiode bij de invoering van een mechanisme voor koolstofcorrectie 
aan de grens. Zo wordt de bestaande CO -heffing industrie aangescherpt, de 
2
 
4
 Motie 36120, nr. 28. In Bijlage 4 “Voorbereiding koopkrachtmaatregelen augustusbesluitvorming” van de 
stukken die op 10 augustus met de Minister van Financiën zijn besproken zijn meerdere varianten voor verhoging 
van de arbeidskorting uitgewerkt. Deze stukken worden met de Kamer gedeeld in het kader van Actieve 
Openbaarmaking.  
5
 Kamerstukken II 2021/22, 35925, nr. 38. 
 Pagina 3 van 16 

 
Op 24 december 2021 heeft de Hoge Raad (HR) een arrest gewezen over de 
Directie Algemene Fiscale 
6
belastingheffing in box 3. De kern van dit arrest is dat het box 3-stelsel in 
Politiek 
bepaalde gevallen in strijd is met het Europees Verdrag tot bescherming van de 
 
rechten van de mens en de fundamentele vrijheden (EVRM). Voor die situaties 
Ons kenmerk 
vindt momenteel herstel plaats op grond van een beleidsbesluit. Nog niet 2022-0000215908 
onherroepelijk vaststaande belastingaanslagen worden lager vastgesteld als de 
nieuwe berekening van het voordeel uit sparen en beleggen vanwege het arrest 
lager uitkomt dan de oorspronkelijke berekening in box 3. Dit betreft ook alle 
aanslagen van de kalenderjaren 2021 en 2022. Bij de nieuwe berekening van het 
inkomen in box 3 wordt uitgegaan van het werkelijk aangehouden spaargeld, 
beleggingen en schulden. Hierdoor sluit de nieuwe berekening beter aan bij het 
werkelijk behaalde rendement. Belastingplichtigen met uitsluitend spaargeld 
krijgen hierdoor (vrijwel) de gehele box 3-heffing terug, omdat het rendement op 
spaargeld de afgelopen jaren vrijwel nihil was. Deze regeling wordt via dit 
wetsvoorstel gecodificeerd.  
 
C. Wetsvoorstel Overbruggingswet box 3 
 
Het kabinet werkt momenteel aan het toekomstige stelsel van box 3. In het 
nieuwe stelsel worden inkomsten uit vermogen belast op basis van het werkelijke 
rendement. Daardoor hoeft men in bepaalde situaties niet langer belasting te 
betalen over fictieve rendementen die niet daadwerkelijk behaald zijn en wordt 
box 3 eerlijker. Het kabinet koerst op invoering van een box 3 stelsel op basis van 
het daadwerkelijk behaalde rendement met ingang van 2026. Dat betekent dat 
het huidige stelsel van box 3 tot die datum aangepast moet worden om te 
voldoen aan bovengenoemd arrest van de Hoge Raad. Het wetsvoorstel 
Overbruggingswet box 3 voorziet in de tussenliggende jaren in een tijdelijk stelsel 
dat voortborduurt op de herstelwetgeving voor box 3.  
 
D. Wetsvoorstel Wet minimum CO -prijs industrie 
2
 
In dit wetsvoorstel wordt voorgesteld om een minimum CO -prijs voor de 
2
industrie te introduceren. Deze minimum CO -prijs maakt onderdeel uit van de 
2
bestaande CO -heffing industrie en vormt een aanvulling op de voorgestelde 
2
herijking en aanscherping van deze heffing. Deze aanvulling zorgt ervoor dat er 
een minimumprijs gaat gelden over de vrijgestelde voet van de CO -heffing 
2
industrie. Hiermee wordt bereikt dat over de volledige broeikasgasemissies een 
minimumprijs geldt voor de industrie en kan de overheid voor de gehele uitstoot 
de hoogte van de prikkel tot verduurzaming bepalen.  
 
Om dit effect te bewerkstelligen wordt een tweede tarief geïntroduceerd in de 
CO -heffing industrie. Dit zorgt ervoor dat er ook een minimumprijs gaat gelden 
2
voor emissies waarvoor een bedrijf dispensatierechten voor de CO2-heffing 
industrie heeft. Deze minimumprijs zorgt voor een bodem in de prijs die 
industriële bedrijven voor hun emissies betalen. Daarnaast blijft een relatief hoge 
minimumprijs gelden voor de emissies waarvoor een bedrijf geen 
dispensatierechten heeft. Hiermee blijft een relatief sterke prikkel tot reductie 
gelden voor de emissies die boven de emissiereductiedoelstelling voor de 
industrie uitkomen. 
 
E. Wetsvoorstel Wijziging van de Wet Milieubeheer in verband met de 
overgangsperiode bij de invoering van een mechanisme voor 
koolstofcorrectie aan de grens 
 
Het voorstel voor een Verordening van het Europees Parlement en de Raad tot 
vaststelling van een mechanisme voor koolstofcorrectie aan de grens heeft als 
 
6
 HR 24 december 2021, ECLI:NL:HR:2021:1963. 
 Pagina 5 van 16 

 
Invorderingswet 1990 (UBIW 1990) zal daarom deze specifieke situatie worden 
Directie Algemene Fiscale 
Politiek 
opgenomen waarin het niet redelijk wordt geacht om invorderingsrente in 
rekening te brengen. Toekomstige, andere situaties kunnen indien gewenst ook in  
Ons kenmerk 
dit besluit opgenomen worden.  
2022-0000215908 
 
G. Wetsvoorstel Wijziging van de Wet op het kindgebonden budget tot 
tijdelijke intensivering van het kindgebonden budget in verband met 
koopkrachtondersteuning en tot wijziging van de Algemene 
Ouderdomswet en enkele andere wetten in verband met het 
afschaffen van de inkomensondersteuning voor AOW'ers 
 
Zoals eerder in deze brief aangegeven is de verwachte ontwikkeling van de 
koopkracht over de periode 2022-2023 in historisch perspectief zeer uitzonderlijk. 
Het kabinet stelt daarom een uitgebreid koopkrachtpakket voor. Twee van de 
maatregelen uit dat pakket worden via dit wetsvoorstel geregeld.  
 
De eerste maatregel betreft de deels structurele verruiming van het 
kindgebonden budget. Het maximumbedrag vanaf het derde kind en verder wordt 
vanaf 2023 structureel verhoogd (+€ 112) tot het maximumbedrag voor het 
tweede kind. Vervolgens worden alle kindbedragen en de alleenstaande-ouderkop 
evenredig verhoogd met € 356 Dit betekent in totaal een intensivering van ruim 
€ 730 miljoen. Het kabinet kiest er niet voor ook de leeftijdgebonden 
maximumbedragen te verhogen, maar richt zich specifiek op huishoudens met 
een verhoogd armoederisico. De verhoging wordt in de periode 2024-2028 
stapsgewijs afgebouwd zodat vanaf 2028 een structurele intensivering van het 
kindgebonden budget met € 100 miljoen resteert. Dit is zo ingevuld dat het 
maximumbedrag vanaf het derde kind en verder gelijk blijft met het 
maximumbedrag voor het tweede kind. Het restant van de intensivering wordt 
gelijkelijk verdeeld over de kindbedragen en de alleenstaande-ouderkop. Dit 
betekent dat van de verhoging van € 356 vanaf 2028 € 39 resteert. 
 
De tweede maatregel behelst het per 1 januari 2025 afschaffen van de 
aanvullende Inkomensondersteuning AOW. Deze maatregel kan niet los worden 
gezien van de verhoging van het minimumloon per 1 januari 2023 die met een 
algemene maatregel van bestuur wordt geregeld. Hiermee wordt de koopkracht 
van minimumloonverdieners, uitkeringsgerechtigden en AOW’ers ondersteund. 
Per saldo neemt het inkomen van AOW-gerechtigden toe: de AOW stijgt meer als 
gevolg van de bijzondere minimumloonsverhoging dan de IOAOW daalt doordat 
deze wordt afgeschaft.  
 
3. Aankondiging fiscale maatregelen 
 
Het pakket Belastingplan 2023 bevat vrijwel alle maatregelen waarover in 
augustus is besloten om de koopkracht van burgers te versterken en de extra 
uitgaven of gederfde inkomsten te dekken. Een deel van die maatregelen kon niet 
tijdig voor het aanvragen van advies van de Raad van State afgerond worden. 
Daarom is parallel gewerkt aan een nota van wijziging op het wetsvoorstel 
Belastingplan 2023. Beoogd is om deze nota van wijziging in de week voor de 
inbrengdatum van het verslag aan uw Kamer te versturen, zodat deze mee kan 
lopen in de reguliere parlementaire behandeling.  
 
De volgende maatregelen worden opgenomen in de nota van wijziging: 
A. Wijziging Mijnbouwwet vanwege tijdelijke verhoging cijns; 
 Pagina 7 van 16 

 
9
Hiermee geeft het kabinet ook invulling aan de motie van het lid Dassen c.s. In 
Directie Algemene Fiscale 
Politiek 
deze motie wordt het kabinet verzocht om in het Belastingplan 2023 een 
wettelijke grondslag te creëren ten behoeve van een windfall tax. Zoals toegelicht  
10 11
Ons kenmerk 
in de Kamerbrief van 29 september 2021 en 1 juli 2022 is de introductie van 
2022-0000215908 
een nieuwe, generieke solidariteitsheffing ingewikkeld. Zo is er geen eenduidig 
meetbaar criterium voorhanden om vast te stellen of er sprake is van excessieve 
winst en is lastig te voorspellen in welke sector in de toekomst door onvoorziene 
omstandigheden extra winst wordt gemaakt. Dit vraagt een weging per casus. 
Het generiek verhogen van de vennootschapsbelasting voor uitsluitend een 
specifieke sector is vanwege het selectieve karakter niet mogelijk in verband met 
staatssteunrechtelijke aspecten. De bestaande Mijnbouwwet biedt echter de 
mogelijkheid om voor olie- en gasbedrijven met winning in Nederland wél 
eenvoudig en op korte termijn een vorm van een solidariteitsheffing in te voeren. 
De tijdelijke verhoging van het cijnstarief in de Mijnbouwwet die het kabinet 
voorstelt, lijkt sterk op de Energy Profits Levy, die het Verenigd Koninkrijk op 26 
mei jl. heeft aangekondigd. Daarnaast heeft de Europese Commissie op 14 
september jl. een pakket maatregelen aangekondigd met als doel de hoge 
energieprijzen te dempen. Onderdeel van dit pakket is een zogenaamde 
solidariteitsheffing voor de fossiele industrie. Het kabinet zal dit pakket 
bestuderen.  
 
B. Afschaffing doelmatigheidsmarge gebruikelijk loon 
 
De belastingplichtige die werkzaamheden verricht voor zijn besloten 
vennootschap (bv) waarin hij of zijn partner een aanmerkelijk belang heeft, moet 
voor zijn werkzaamheden fiscaal ten minste een arbeidsinkomen in aanmerking 
nemen dat wordt voorgeschreven op basis van de zogenoemde 
gebruikelijkloonregeling. Bij het vaststellen van het gebruikelijk loon kan de 
meest vergelijkbare dienstbetrekking gebruikt worden. Bij de vergelijking met de 
meest vergelijkbare dienstbetrekking kan het loon van de belastingplichtige op 
minimaal 75% hiervan worden vastgesteld in 2022. Het verschil van 25 
procentpunten wordt de ‘doelmatigheidsmarge’ genoemd. 
 
In de praktijk is het lastig om het loon van de meest vergelijkbare 
dienstbetrekking vast te stellen en heeft de doelmatigheidsmarge tot gevolg dat 
het loon voor de belastingplichtige 25% lager gesteld mag worden dan het loon 
dat normaal is voor het niveau en de duur van de arbeid van de 
belastingplichtige.  
 
Voorgesteld wordt deze marge af te schaffen. Hierdoor zal het gebruikelijk loon 
van de belastingplichtige over het algemeen hoger worden vastgesteld, waardoor 
de belastingplichtige meer belasting in box 1 moet gaan betalen. Hierdoor zal 
minder winst in de vennootschap worden ingehouden. Daarmee draagt de 
maatregel ook indirect bij aan een vermindering van fiscaal gedreven uitstel van 
belastingheffing bij de belastingplichtige. Het afschaffen van de 
doelmatigheidsmarge in de gebruikelijkloonregeling verkleint het voordeel voor de 
belastingplichtige en zorgt voor (meer) neutraliteit in het belastingstelsel. Op 
deze manier sluit het loon van de belastingplichtige beter aan bij het loon van een 
werknemer met een vergelijkbare functie. 
 
 
9
 Kamerstukken II 2022/23, 36120, nr. 24. 
10
 Kamerstukken II 2021/22, 35420, nr. 403. 
11
 Kamerstukken II 2021/22, 32140, nr. 134. 
 Pagina 9 van 16 

 
E. Duurzame ontwikkeling Caribisch Nederland 
Directie Algemene Fiscale 
Politiek 
 
In het wetsvoorstel Belastingplan 2023 wordt onder andere een btw-nultarief op  
Ons kenmerk 
de levering en installatie van zonnepanelen gerealiseerd. Het kabinet stelt deze 
2022-0000215908 
maatregel voor om de administratieve lasten voor zonnepaneelhouders en de 
Belastingdienst te verminderen en (bijkomend) investeringen in zonnepanelen en 
zonnepanelen als dakbedekking te stimuleren.  
 
Enigszins vergelijkbaar zijn de invoer, (op)levering en de installatie van 
zonnepanelen, zonnecollectoren en windturbines op Bonaire, Sint Eustatius en 
Saba, die op dit moment belast zijn met algemene bestedingsbelasting. 
Ondernemers en particulieren kunnen de algemene bestedingsbelasting op de 
levering en/of de installatie van zonnepanelen, zonnecollectoren en winturbines 
niet geheel of gedeeltelijk terugvragen door zich te registreren en aangifte te 
doen voor de algemene bestedingsbelasting. 
 
Met het doel om de energievoorziening op Bonaire, Sint Eustatius en Saba 
duurzaam te maken en Caribisch Nederland en Nederland vergelijkbaar te 
behandelen, wenst het kabinet investeringen in zonnepanelen, zonnecollectoren 
en windturbines op deze eilanden te stimuleren. Het kabinet stelt daarom voor 
om de (op)levering en installatie van zonnepanelen en windturbines bij 
elektriciteitsbedrijven in de algemene bestedingsbelasting met het nultarief te 
belasten. Het kabinet wil ondernemers (anders dan elektriciteitsbedrijven) en 
particulieren op Bonaire, Sint Eustatius en Saba, stimuleren om te investeren in 
verduurzaming met een vrijstelling van algemene bestedingsbelasting op de 
invoer, levering en installatie van zonnepanelen, zonnecollectoren en 
windturbines. 
 
F. Vastgoed buiten het fbi-regime 
 
Het kabinet zal per 1 januari 2024 een maatregel introduceren in de 
vennootschapsbelasting (Vpb) op basis waarvan fiscale beleggingsinstellingen 
(fbi’s) niet meer direct in vastgoed mogen beleggen (vastgoedmaatregel). In de 
praktijk beleggen fbi’s globaal genomen ofwel in effecten (effecten-fbi’s) ofwel in 
vastgoed (vastgoed-fbi’s). In bepaalde situaties met buitenlandse beleggers kan 
het heffingsrecht over Nederlands vastgoed in handen van fbi’s niet of niet 
volledig geëffectueerd worden. De vastgoedmaatregel zorgt ervoor dat de winst 
behaald met vastgoed in alle gevallen kan worden belast met Vpb. De 
vastgoedmaatregel heeft geen gevolgen voor de effecten-fbi’s.  
 
De winst van een fbi is belast tegen een vennootschapsbelastingtarief van 0%. 
Het gevolg is dat de fbi die belegt in vastgoed zelf niet wordt belast voor de 
daaruit verkregen inkomsten. De achtergrond hiervan is dat die inkomsten 
worden belast bij de participanten in de fbi, doordat de fbi verplicht is om de 
winst ieder jaar aan de participanten uit te delen. Op die winstuitdeling wordt 
15% dividendbelasting ingehouden. Als gevolg van de voorgenomen maatregel 
wordt de winst van vastgoed-fbi’s vanaf 1 januari 2024 belast tegen het normale 
Vpb-tarief. De voorgenomen maatregel beoogt de fiscale behandeling over 
resultaten uit vastgoed evenwichtiger te maken.  
 
De vastgoedmaatregel – die volgend jaar zal worden opgenomen in het pakket 
Belastingplan 2024 – wordt per 1 januari 2024 op hoofdlijnen als volgt 
vormgegeven. In de eerste plaats wordt geregeld dat een beleggingsinstelling 
 Pagina 11 van 16 

 
daardoor ook met het afbouwtraject te maken krijgen. Daarnaast ontvangt u de 
Directie Algemene Fiscale 
Politiek 
fiscale sleuteltabel voor 2023. 
  
Ons kenmerk 
Inzicht in samenloop uitvoering Belastingdienst en uiterste data 
2022-0000215908 
parameteraanpassingen Belastingdienst, Douane en Toeslagen 
In het coalitieakkoord is aangegeven dat het samenspel tussen uitvoering en 
beleid van groot belang is om tot effectief beleid te komen waarmee een bijdrage 
geleverd kan worden aan het oplossen van maatschappelijke opgaven. Dit 
Belastingplanpakket is uitvoerbaar, maar vraagt een flinke inspanning van de 
uitvoering: NEa en vooral de Belastingdienst. Daarbij heeft op onderdelen 
prioritering plaatsgevonden of dient die nog plaats te vinden. Door prioritering 
worden beleidsmaatregelen of verbetermaatregelen in de uitvoering uitgesteld om 
ruimte te maken voor de urgente maatschappelijke vraagstukken waar we voor 
staan. Dit is ook de reden voor de keus om de inkomensafhankelijke 
huurverlaging door de Belastingdienst uit te laten voeren, ondanks het 
uitgangspunt om geen nieuwe niet-fiscale taken bij de Belastingdienst onder te 
brengen.  
 
Zoals aangegeven in de fiscale beleids- en uitvoeringsagenda bied ik u graag 
inzicht in deze keuzes en de effecten op de uitvoering. Dit doe ik met de bijlage 
“Uitvoerbaarheid: inzicht in samenloop uitvoering Belastingdienst en uiterste data 
parameteraanpassingen Belastingdienst, Douane en Toeslagen”. Dit is een eerste 
invulling van de motie van Dijk en mijn toezegging in het commissiedebat van 7 
september om een overzicht van de uitvoeringsaspecten van ingediende en 
aangekondigde wetsvoorstellen te maken.   
 
Deze bijlage is een nieuw product dat in principe jaarlijks zal worden aangeboden 
aan de Kamer om actueel inzicht te bieden in de wisselwerking tussen beleid en 
uitvoering. De bijlage bevat een overzicht van de uitvoeringstoetsen op het 
pakket Belastingplan, een inzicht in de moderniseringsopgave en 
prioriteringskeuzes ICT en een overzicht van de dossiers die (relatief) grote 
personeelsinzet vragen en de prioriteringskeuzes die dat met zich meebrengt. Het 
betreft een groeitraject en zal in de komende periode verder gespecificeerd en 
uitgebreid worden. 
 
Zoals blijkt, is de beperkte ICT-capaciteit vaak een oorzaak van prioritering. 
Daarom zetten we in op een meerjarig programma om het aanbod en de 
productiviteit van de ICT te vergroten. Ik neem u graag bij Jaarplan 
Belastingdienst 2023 verder mee in de stappen die gezet worden om de 
mogelijkheden om ICT-wensen in te passen te vergroten. Ook in een technische 
briefing kan dit nader toegelicht worden.  
 
Toetsingskader fiscale regelingen uitzondering mineraalwater van 
verbruiksbelasting van alcoholvrije dranken 
Het toetsingskader fiscale regelingen voor de maatregel voor het uitzonderen van 
mineraalwater van de verbruiksbelasting van alcoholvrije dranken is als bijlage 
bijgevoegd. Het toetsingskader beoordeelt de haalbaarheid en wenselijkheid van 
fiscale regelingen en dient bij een nieuwe fiscale regeling of bij de evaluatie van 
een fiscale regeling te worden doorlopen. In het toetsingskader komen onder 
andere het doel, de noodzaak en instrumentkeuze voor een fiscale regeling aan 
de orde. 
 
 
 Pagina 13 van 16 

 
 
Directie Algemene Fiscale 
Politiek 
Onderzoek massaalbezwaarprocedure 
15
Met de aangenomen motie Grinwis is het kabinet verzocht om de gevolgen van  
Ons kenmerk 
de wetswijziging van 2016 en het functioneren van de massaalbezwaarprocedure 
2022-0000215908 
te onderzoeken en mogelijkheden tot verbetering te bezien. Het voornaamste 
verschil tussen de regeling van de massaalbezwaarprocedure tot 2016 en de 
huidige regeling is dat onder de regeling tot 2016 ook bepaalde aanslagen 
waartegen geen bezwaar was gemaakt moesten worden herzien als de 
rechterlijke uitspraak in de procedure voordelig was voor belastingplichtigen. Dit 
waren aanslagen die nog niet onherroepelijk vaststonden op het moment van 
aanwijzen van de massaalbezwaarprocedure.  
 
16
De achtergrond van deze bepaling was de in de motie-Hofstra verwoorde wens 
om in het specifieke kader van massaal bezwaar een uitspraak van de rechter in 
het voordeel van de belastingplichtige te laten doorwerken naar 
17
belastingplichtigen die (nog) geen bezwaar hebben aangetekend. Bij de 
wetswijziging per 2016 heeft het toenmalige kabinet gekozen voor een gelijke 
behandeling tussen een regulier bezwaar zoals in het gehele bestuursrecht en een 
18
massaalbezwaar. Enerzijds verbetert daarmee de rechtseenheid en de 
budgettaire controle. Anderzijds betekent dit ook dat van een belastingplichtige 
meer wordt verwacht dan vóór 2016. Sinds 2016 is het namelijk nodig dat een 
belastingplichtige tijdig bezwaar maakt om in aanmerking te komen voor een 
vermindering van de aanslag op grond van de uitkomst van de 
massaalbezwaarprocedure. 
 
Ik ben mij ervan bewust dat de massaalbezwaarprocedure zoals die vanaf 2016 
geldt kan schuren met het rechtsgevoel bij belastingplichtigen die geen tijdig 
bezwaar hebben gemaakt. Ik onderschrijf dan ook de aangenomen motie Grinwis 
dat het van belang is om te onderzoeken hoe wij de massaalbezwaarprocedure 
beter kunnen laten functioneren. Het bieden van (praktische) rechtsbescherming 
heb ik hoog in het vaandel. Het in 2021 verschenen rapport ‘Burgers beter 
beschermd’ biedt een aantal duidelijke handvaten om de (praktische) 
rechtsbescherming te verbeteren. Een van de aanbevelingen is om te 
19
‘deformaliseren’. Zoals ook al in de brief van 22 april jl. aangaf vind ik deze 
aanbeveling een goed idee en loopt hiernaar een onderzoek hoe een 
gedeformaliseerde werkwijze het beste (juridisch) kan worden ondersteund. Ik 
streef naar een oplossing waarmee beide wensen, deformalisering en de 
verbetering van de massaalbezwaarprocedure, gezamenlijk goed tot uiting 
komen. Ik zal uw Kamer aan het einde van het jaar opnieuw informeren over de 
voortgang van het onderzoek en daarmee ook de verbeteringen voor de 
massaalbezwaarprocedure.  
 
Onderzoek informatiebeschikking 
Per 1 juli 2011 is de Wet Dezentjé (de informatiebeschikking) in werking 
getreden. Doel van de informatiebeschikking is dat belastingplichtigen zich via 
een directe, effectieve rechtsingang kunnen beschermen tegen onrechtmatige 
informatieverzoeken van de inspecteur. De Eerste Kamer was bij de behandeling 
van het wetsvoorstel toegezegd dat in de evaluatie van de informatiebeschikking 
 
15
 Kamerstukken II, 2021/22, 32140, nr. 114 
16
 Kamerstukken II 2002/03, 28349, nr. 8. 
17
 Kamerstukken II 2003/04, 29026, nr. 5. 
18
 Brief Staatssecretaris van Financiën van 20 mei 2019, nr. 2019-0000077881. 
19
 Kamerbrief met beleidsreactie op rapport ‘Burgers beter beschermd’ Kamerstukken II, 2020/21, 31066, nr. 
820. 
 Pagina 15 van 16 

