 
 
Voorstel van wet   
 
tot wijziging van de Wet op het kindgebonden budget tot intensivering van het 
kindgebonden budget in verband met koopkrachtondersteuning en tot wijziging van 
de Algemene Ouderdomswet en enkele andere wetten in verband met het afschaffen 
van de inkomensondersteuning voor AOW’ers 
 
Allen, die deze zullen zien of horen lezen, saluut! doen te weten: 
 
Alzo Wij in overweging genomen hebben, dat het wenselijk is om in verband met de 
koopkrachtondersteuning het kindgebonden budget tijdelijk te intensiveren en geleidelijk 
af te bouwen en in verband met de verhoging van de AOW ten gevolge van de 
bijzondere verhoging van het minimumloon de Inkomensondersteuning AOW’ers 
(IOAOW) af te schaffen; 
 
Zo is het dat Wij, de Afdeling advisering van de Raad van State gehoord, en met 
gemeen overleg der Staten-Generaal, hebben goedgevonden en verstaan, gelijk Wij 
goedvinden en verstaan bij deze: 
 
Artikel I. Wijziging Algemene ouderdomswet 
 
De Algemene Ouderdomswet wordt als volgt gewijzigd: 
 
A  
 
In Hoofdstuk III vervalt de vierde paragraaf. 
 
B 
 
Artikel 62a wordt als volgt gewijzigd: 
1. Het tweede lid vervalt, onder vernummering van het derde lid tot tweede lid. 
2. In het tweede lid (nieuw) wordt “eerste of tweede lid” telkens vervangen door 
“eerste lid”. 
 
Artikel II. Wijziging Wet financiering sociale verzekeringen  
 
Artikel 83, tweede lid, onderdeel c, van de Wet financiering sociale verzekeringen 
vervalt, onder verlettering van onderdeel d tot onderdeel c. 
 
 
 

 
5. Het eerste lid vindt met ingang van 1 januari 2023 eenmalig geen toepassing voor de 
bedragen, bedoeld in artikel 2, tweede en zesde lid, en artikel 3, zesde lid. 
6. Met ingang van de hieronder genoemde data worden de bedragen, bedoeld in artikel 
2, tweede en zesde lid, telkens als volgt verlaagd, waarbij de gewijzigde bedragen in de 
plaats treden van die bedragen en die gewijzigde bedragen door of namens Onze 
Minister worden medegedeeld in de Staatscourant: 
a. met ingang van 1 januari 2024 met € 119; 
b. met ingang van 1 januari 2025 met € 119; 
c. met ingang van 1 januari 2026 met € 62; 
d. met ingang van 1 januari 2028 met € 17. 
7. De verlaging, bedoeld in het zesde lid, vindt plaats nadat het eerste lid toepassing 
heeft gevonden, onverminderd het vijfde lid. 
 
Artikel VI. Inwerkingtreding   
 
Deze wet treedt in werking op een bij koninklijk besluit te bepalen tijdstip, met 
uitzondering van artikel V dat in werking treedt met ingang van 1 januari 2023. 
 
 
Lasten en bevelen dat deze in het Staatsblad zal worden geplaatst en dat alle 
ministeries, autoriteiten, colleges en ambtenaren die zulks aangaat, aan de nauwkeurige 
uitvoering de hand zullen houden. 
 
 
 
 
 
 
 
 
 
 
De Minister van Sociale Zaken  De Minister voor Armoedebeleid, 
en Werkgelegenheid, Participatie en Pensioenen, 
 
 
 
 
 
 
 
 
  
 

 
ouderkop tijdelijk verhoogd met € 356,-. Het kabinet kiest er niet voor ook de 
leeftijdgebonden maximumbedragen te verhogen, maar richt zich specifiek op 
huishoudens met een verhoogd armoederisico. 
 
De verhoging van de genoemde bedragen in het kindgebonden budget vindt plaats 
nadat de bedragen van het kindgebonden budget uit 2022 zijn geïndexeerd met de 
tabelcorrectiefactor (tcf). Deze is in 2023 6,3%. Deze indexatie gebeurt jaarlijks op basis 
van artikel 3, eerste lid, van de Wet op het kindgebonden budget en is gericht op het 
corrigeren van de bedragen aan het geldende prijspeil.  
 
Tabel 1. Maximumbedragen met ingang 1 januari 2023 per kind (in euro per jaar)  
 
Bedrag Bedrag Na indexatie Intensivering Bedrag 2023 
2022 met tcf 2023 
 (1) (2) (3) (4) = (2) + 
(3) 
e
1 kind 1.220 1.297 356 1.653 
e
2 kind 1.006 1.176 356 1.532 
e
3 kind 1.001 1.064 468 1.532 
e
4 kind en 1.001 1.064 468 1.532 
verder  
Alleenstaande 3.285 3.492 356 3.848 
ouderkop 
 
De extra verhoging van de bedragen in het kindgebonden budget bovenop de 
inflatiecorrectie is deels structureel en deels tijdelijk van aard. Het verhogen van het 
maximumbedrag vanaf het derde kind en verder naar de hoogte van het 
maximumbedrag voor het tweede kind is structureel. Het kabinet kiest hiervoor omdat 
het verhogen van het kindgebonden budget voor gezinnen met drie of meer kinderen 
een effectieve manier is om de armoede onder kinderen te bestrijden. Een (klein) deel 
van de generieke verhoging van alle kindbedragen en alleenstaande ouderkop is 
eveneens structureel, het andere deel wordt in de jaren 2023 tot en met 2028 
stapsgewijs afgebouwd.  
 
Ter indicatie zijn de wijzigingen in de kindbedragen voor de jaren 2023 tot en met 2028 
in onderstaande tabel opgenomen. De bedragen in deze tabel zijn in prijspeil 2023. 
 
Tabel 2. Wijzigingen in kindgebonden budget in 2023-2028 (in euro per jaar, prijspeil 
2023)  
Bedrag Wijziging Wijziging Wijziging Wijziging Wijziging Wijziging  Structurele 
bedrag bedrag bedrag bedrag bedrag bedrag verhoging 
2023 2024 2025 2026 2027 2028 
e
1 kind +356 -119 -119 -62 0 -17  +39 
e
2 kind +356 -119 -119 -62 0 -17  +39 
e
3 kind +468 -119 -119 -62 0 -17  +151 
e
4 kind en +468 -119 -119 -62 0 -17  +151 
verder 
 

 
uitkering) vervalt. De IOAOW wordt daarom eerst verlaagd, en vervolgens afgeschaft. 
Per saldo neemt het inkomen van AOW-gerechtigden toe: de AOW stijgt meer als gevolg 
van de bijzondere minimumloonsverhoging dan de IOAOW daalt doordat deze wordt 
afgeschaft. In de AMvB die de bijzondere minimumloonsverhoging met 8,05% per 1 
januari 2023 regelt is de hoogte van de IOAOW verlaagd tot 5 euro bruto per maand. In 
dit wetsvoorstel wordt voorgesteld om de IOAOW vervolgens af te schaffen. De beoogde 
datum van inwerkingtreding van de afschaffing van de IOAOW is 1 januari 2025.  
Het in stand houden van een deel van de IOAOW in 2023 en 2024 is onderdeel van het 
totale koopkrachtbeeld zoals dat in de augustusbesluitvorming tot stand is gekomen. Het 
sluit aan bij de breed gedragen wens in beide Kamers ten aanzien van het 
koopkrachtbeeld specifiek voor ouderen. Bovendien biedt deze weg der geleidelijkheid 
ouderen de gelegenheid om te wennen aan de afbouw. Alles afwegende komt het 
kabinet tot het oordeel dat het in het voorliggende wetsvoorstel neergelegde 
afbouwtraject een afgewogen beeld biedt dat past binnen het bredere koopkrachtbeleid. 
 
Het afschaffen van de IOAOW drukt het voordeel dat AOW-gerechtigden hebben van een 
hogere AOW-uitkering. Hierdoor komt het inkomenseffect van de bijzondere 
minimumloonsverhoging voor gepensioneerden lager uit dan dat van 
uitkeringsgerechtigden (bijvoorbeeld bijstandsgerechtigden). Het kabinet acht dit 
aanvaardbaar, omdat uit de meest recente beleidsdoorlichting van de publieke 
Oudedagsvoorzieningen blijkt dat de AOW-uitkering momenteel ruimer is dan het sociaal 
minimum (bijstand en specifiek voor AOW-gerechtigden: de AIO). Dit heeft zijn weerslag 
in het lagere armoederisico dat huishoudens vanaf de AOW-gerechtigde leeftijd hebben 
ten opzichte van jongere huishouden. In de beleidsdoorlichting wordt geconcludeerd dat 
de IOAOW met het oog op de armoede reducerende doelstelling van de AOW niet 
doelmatig is en kan worden afgeschaft. Ook na inwerkingtreding van de met dit 
wetsvoorstel voorgestelde maatregelen blijft de AOW-uitkering ruimer dan de bijstand. 
Wel wordt het verschil minder groot omdat het sociaal minimum meer toeneemt dan de 
AOW-uitkering, gecorrigeerd voor de volledige afschaffing in 2025 van de IOAOW. De 
Aanvullende Inkomensvoorziening Ouderen (AIO), blijft ook na het afschaffen van de 
Inkomensvoorziening AOW bestaan. De AIO is een uitkering op huishoudenniveau die 
het inkomen aanvult tot het sociaal minimum. Ouderen die de AOW-gerechtigde leeftijd 
hebben bereikt, rechtmatig in Nederland wonen en niet genoeg inkomen of vermogen 
hebben om in hun levensonderhoud te voorzien kunnen een beroep doen op deze 
regeling. 
 
 
2.2.1. Verhouding tot hoger recht  
Er zijn diverse internationale verdragen die minimumnormen stellen aan de hoogte van 
socialezekerheidsuitkeringen in relatie tot het minimumloon. Uit inventarisatie van de 
voor Nederland geldende internationale verdragen die relevant zijn voor de AOW-
uitkering blijkt dat de bijzondere verhoging van het minimumloon met doorwerking op 
de AOW-uitkering en (stapsgewijze) afschaffing van de IOAOW voldoet aan deze 
normen.  
 
Het afschaffen van de IOAOW is verenigbaar met artikel 1 van het Eerste Protocol bij het 
Europees Verdrag tot bescherming van de rechten van de Mens (hierna: artikel 1 EP 
EVRM) en levert geen ongerechtvaardigde inbreuk op het eigendomsrecht op van 
burgers die IOAOW ontvangen. De inbreuk is namelijk bij wet voorzien, dient een 
 

 
definitief zijn. Doordat deze verhoging significant groter is dan de reguliere indexering, 
neemt ook de doelgroep significant toe. Daarmee nemen ook de uitvoeringskosten toe, 
bijvoorbeeld als gevolg van meer telefonie. De beoogde inwerkingtreding per 1 januari 
2023 is voor de Dienst Toeslagen haalbaar. 
 
De SVB voert de IOAOW uit. De SVB heeft aangegeven dat het afschaffen van de 
IOAOW uitvoerbaar is. Het recht op en de hoogte van het kindgebonden budget is voor 
de SVB van belang in geval er samenloop met een buitenlandse gezinsuitkering van 
dezelfde aard aan de orde is. De SVB voert in dat geval de anticumulatiebepalingen uit 
verordening (EG) nr. 883/2004 uit waarbij de SVB na anticumulatie het kindgebonden 
budget, naast de kinderbijslag, uitbetaalt. De SVB heeft aangeven dat aanpassen van 
het kindgebonden budget per 1 januari 2023 uitvoerbaar is.   
 
6. Inwerkingtreding 
Dit aanpassingen van de Wet op het kindgebonden budget treden in werking met ingang 
van 1 januari 2023. De bepalingen betreffende het afschaffen van de IOAOW treden in 
werking op een bij koninklijk besluit te bepalen tijdstip. 
  
 

 
 
De gebruikelijk systematiek in de Wet op het kindgebonden budget is dat de bedragen 
met ingang van 1 januari van elk kalenderjaar worden geïndexeerd, overeenkomstig de 
tabelcorrectiefactor, bedoeld in artikel 10.2 van de Wet inkomstenbelasting 2001. De 
indexering voor het jaar 2023 is al verdisconteerd in de gewijzigde bedragen, die dus 
bestaan uit een indexering en een verhoging als onderdeel van het koopkrachtpakket. 
Om die reden voorziet onderdeel C er met het voorgestelde artikel 3, vijfde lid, in dat 
het eerste lid van dat artikel geen toepassing vinden voor de bedragen die met de 
onderdelen A en B gewijzigd worden. Hiermee wordt voorkomen dat de reeds 
geïndexeerde bedragen nogmaals worden geïndexeerd bij de jaarovergang naar 2023. 
 
De voorgestelde verhoging van de bedragen wordt in de jaren 2024, 2025, 2026 en 
2028 geleidelijk afgebouwd. Die afbouw gebeurt op zo’n manier dat per 2028 nog 
structureel € 100 miljoen wordt geïntensiveerd in het kindgebonden budget. Onderdeel 
C voorziet hierin, met het voorgestelde artikel 3, zesde lid. Hieruit volgt met hoeveel de 
bedragen in elk van de jaren worden verlaagd. Deze bedragen zijn in prijspeil 2023. In 
2024 en verder moeten deze bedragen worden geïndexeerd naar het dan geldende 
prijspeil. Daartoe wordt in artikel 3, eerste lid, een verwijzing naar het zesde lid van dat 
artikel toegevoegd. 
 
De gewijzigde bedragen treden in de plaats van de bedragen in artikel 2 en worden door 
of namens Onze Minister in de Staatscourant medegedeeld. Het voorgestelde zevende lid 
regelt dat de verlaging plaatsvindt nadat het eerste lid toepassing heeft gevonden. Dat 
betekent dat eerst de reguliere indexering plaatsvindt die artikel 3, eerste lid, 
voorschrijft, en daarna het bedrag overeenkomstig het zesde lid wordt verlaagd. De 
formulering ‘onverminderd het vijfde lid’ is opgenomen omdat er in 2023 op grond van 
het dat artikellid geen indexering plaatsvindt. In dat jaar vindt de verlaging dus niet na 
de indexering plaats.  
 
Deze memorie van toelichting wordt ondertekend mede namens de Minister voor 
Armoedebeleid, Participatie en Pensioenen. 
 
De Minister van Sociale Zaken  
en Werkgelegenheid, 
 
 
 
 
 
C.E.G. van Gennip 
 
 
 

