> Retouradres Postbus 20350 2500 EJ Den Haag
Bezoekadres:
De Voorzitter van de Tweede Kamer
Parnassusplein 5
der Staten-Generaal
2511 VX Den Haag
Postbus 20018
www.rijksoverheid.nl
2500 EA  DEN HAAG
Kenmerk
3435907-1035183-PG
Uw brief
Bijlage(n)
2
Correspondentie uitsluitend 
richten aan het retouradres 
met vermelding van de datum 
en het kenmerk van deze 
Datum 29 september 2022
brief.
Betreft Stand van zaken apenpokken
Geachte voorzitter, 
Uw Kamer heeft mij verzocht om regelmatig op de hoogte te worden gehouden 
van de internationale uitbraak van apenpokken. In mijn laatste brief van 21 juli 
1
2022 , waarin ik melding heb gemaakt van de start van de vaccinatiecampagne, 
heb ik aangegeven u na de zomer weer te informeren. Met deze brief informeer ik 
u over de stand van zaken. 
 
Epidemiologie  
Sinds de bevestiging van de eerste patiënt met apenpokken in Nederland zijn er 
nu ongeveer 1200 bevestigde patiënten met apenpokken gemeld. In het Caribisch 
deel van het Koninkrijk zijn er vier bevestigde cases, waarvan drie op Aruba en 
één op Curaçao. Inmiddels zijn er wereldwijd ongeveer 60.000 bevestigde 
gevallen. Er is in Nederland en veel andere landen sprake van een daling van het 
aantal nieuwe infecties. Het gaat in bijna alle gevallen om mannen die seks 
hebben met mannen (MSM). De infecties leiden wereldwijd tot weinig 
ziekenhuisopname en slechts zeer incidenteel sterfgevallen. 
 
De Centra Seksuele Gezondheid (CSG’s) van zowel Rotterdam als Amsterdam 
hebben een retrospectief onderzoek gedaan bij ruim 500 opgeslagen monsters uit 
de periode februari-juni 2022. Er zijn 8 monsters positief getest voor apenpokken, 
de eerste was van 27 april jl., de overige uit mei. Vanaf de piek eind juli is een 
continue daling zichtbaar in het aantal nieuwe gevallen. Mogelijk wordt deze 
daling veroorzaakt door een combinatie van klachtenherkenning, testen, 
zelfisolatie en contactwaarschuwing met bijbehorende leefregels, 
gedragsverandering (minder wisselende seksuele contacten bij MSM) en 
toenemende immuniteit van de hoogrisicogroep (door doorgemaakte infectie en 
vaccinatie). 
 
Van juli tot augustus 2022 is anoniem online onderzoek gedaan naar de perceptie 
van MSM over apenpokken. De belangrijkste resultaten zijn dat de algemene 
kennis over apenpokken bij de doelgroep voldoende is, maar dat op specifieke 
punten nog kennis ontbreekt (bijv. duur besmettelijkheid, ernst ziekte). De 
bereidheid om zich te laten testen en aan de maatregelen te houden is over het 
 
1
 TK 2022-2023 25295 nr. 1932 
Pagina 1 van 4

vaccinatiecampagne zou gebeuren, kan dit het potentiële effect van de Kenmerk
3435907-1035183-PG
vaccinatiecampagne beperken. 
 
Ik neem de adviezen van het Deskundigenberaad over. 
 
Internationaal beleid 
Vanaf het moment dat het apenpokkenvirus zich verspreide binnen de grenzen 
van de Europese Unie, hebben de verschillende instituties die zich bezighouden 
met ernstige grensoverschrijdende gezondheidsbedreigingen, zich gericht op het 
voorkomen van verdere besmettingen. In de Health Security Committee (HSC) 
komen de Europese Commissie, de verschillende EU-agentschappen en de 
lidstaten bijeen om hun werkzaamheden te coördineren. Zo volgt het Europees 
Centrum voor ziektepreventie en bestrijding (ECDC) de epidemiologische 
ontwikkeling van de uitbraak in de EU op de voet.  
Op 23 juli 2022 heeft de directeur-generaal van de WHO uitgeroepen dat de 
mondiale uitbraak van apenpokken zich had ontwikkeld tot een internationale 
noodsituatie. Deze noodsituatie wordt uitgeroepen, wanneer er sprake is van een 
zich verspreidende gezondheidsbedreiging, die een gecoördineerde internationale 
aanpak vereist. Op dat moment manifesteerde de uitbraak zich in Europa, Noord-
Amerika en in delen van Latijns-Amerika. Inmiddels blijkt de situatie in Europa en 
Noord-Amerika zich te stabiliseren.  
 
Vaccins en antivirale middelen 
In 2019 is uw Kamer geïnformeerd over de aankoop van 100.000 derde generatie 
2
pokkenvaccins ten behoeve van de strategische voorraad. Een deel van deze 
vaccins is ingezet voor de vaccinatiecampagne tegen apenpokken. Nederland is in 
de gunstige positie te beschikken over een voorraad die groot genoeg is om de 
huidige hoogrisicogroep volledig te vaccineren.  
 
Omdat andere landen in de EU veelal niet over het vaccin beschikten, is eerder dit 
jaar een inkoopprocedure gestart door de Health Emergency & Response Agency 
(HERA). Binnen deze procedure wordt met Europese middelen een noodvoorraad 
van 330.000 vaccins aangekocht, die via drie aparte leveringen naar rato wordt 
verdeeld onder de lidstaten. Vanwege de bestaande voorraad heeft Nederland 
geen vaccins ontvangen uit de eerste twee rondes, maar zal naar verwachting in 
december 2022 wel naar rato vaccins ontvangen uit de derde levering. Om in de 
toekomst wederom over voldoende vaccins te beschikken, doet Nederland mee 
aan een nieuwe gezamenlijke aanbestedingsprocedure in EU-verband, waarvan de 
levering is voorzien in medio 2023. 
 
Omdat de huidige uitbraak alleen in te dammen is door een gecoördineerde 
internationale inzet van de beschikbare middelen, heb ik op advies van het RIVM 
10 procent van de voorraad gealloceerd voor overbruggingsleveringen aan 
lidstaten met een hoog aantal besmettingen. Tot nu toe heeft het RIVM vaccins 
uitgeleverd aan Denemarken, België, Spanje, Italië, Ierland, Luxemburg en 
Oostenrijk. Binnen het Koninkrijk zijn vaccins geleverd aan Aruba, Curaçao en Sint 
Maarten. 
 
 
 
 
2
 TK 2018-2019, 32 793, nr. 398. 
Pagina 3 van 4

