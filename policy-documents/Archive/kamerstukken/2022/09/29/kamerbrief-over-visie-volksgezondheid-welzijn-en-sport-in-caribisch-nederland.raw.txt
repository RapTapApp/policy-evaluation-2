> Retouradres Postbus 20350 2500 EJ Den Haag
Bezoekadres:
De Voorzitter van de Tweede Kamer
Parnassusplein 5
der Staten-Generaal
2511 VX Den Haag
Postbus 20018
www.rijksoverheid.nl
2500 EA  DEN HAAG 
Kenmerk
3430887-1034585-ZJCN
Uw brief
Bijlage(n)
1
Datum 29 september 2022
Betreft Visie volksgezondheid, welzijn en sport in Caribisch 
Nederland
Geachte voorzitter, 
Ter voorbereiding op het commissiedebat Caribisch Nederland van 5 oktober 2022 
informeer ik u, mede namens de staatssecretaris Koninkrijksrelaties en 
Digitalisering, met deze brief over mijn visie op volksgezondheid, welzijn en sport 
1
in Caribisch Nederland.  
 
In het coalitieakkoord is afgesproken dat het Rijk zich blijft inspannen om Bonaire, 
Saba en Sint Eustatius een gelijkwaardig deel van Nederland te laten zijn. Ik ga, 
samen met de openbare lichamen, aan de slag om deze gelijkwaardigheid 
mogelijk te maken op de terreinen van volksgezondheid, welzijn en sport. Deze 
brief vormt tevens een aanvulling op de bestuurlijke afspraken die de 
staatssecretaris Koninkrijksrelaties en Digitalisering afgelopen juni heeft gemaakt 
met de openbare lichamen.  
 
De inhoud van deze brief is tot stand gekomen met inbreng van een groot aantal 
bestuurders van lokale zorgorganisaties van de eilanden en de lokale overheden. 
In de gesprekken die hebben plaatsgevonden in de aanloop van deze brief is vaak 
ter sprake gekomen hoe belangrijk het is om als partners gezamenlijk op te 
trekken. Immers, om goede en kwalitatief hoogstaande gezondheidszorg te 
realiseren voor de inwoners van Caribisch Nederland, is samenwerking van groot 
belang. De visie en ambitie is uiteindelijk dus iets van ons samen. De uitwerking 
wordt in samenspraak met het veld uitgedacht.  
 
De brief begint met een korte historische schets van de ontwikkelingen vanaf 2010 
in Caribisch Nederland ten aanzien van de inspanningen van het ministerie van 
Volksgezondheid, Welzijn en Sport (VWS). Vervolgens schets ik mijn visie en 
ambitie op het VWS-terrein in Caribisch Nederland. Ik ga daarbij ook in op de 
samenwerking met de autonome landen van het Koninkrijk. De concretisering van 
het werk dat de komende jaren in het vooruitzicht ligt, heb ik een plek gegeven in 
de bijlage van deze brief.  
 
Ontwikkelingen in Caribisch Nederland tot nu toe   
Vanaf het moment dat Bonaire, Saba en St. Eustatius deel begonnen uit te maken 
van Nederland in 2010, is de minister van VWS verantwoordelijk voor de 
 
1
 Hiermee voldoe ik aan de toezegging de Kamer een brief te sturen over de visie op 
gezondheidszorg in Caribisch Nederland zoals gedaan in het antwoord op Kamervragen, 
2021/2022, nr. 2789. 
Pagina 1 van 10

lokale stakeholders, van zorgpartners tot aan openbare lichamen, over wat we 
Directie Zorg en Jeugd 
Caribisch Nederland
mogen verwachten van de zorg- en vice versa. 
 
Mijn ambitie is dan ook om een met Europees Nederland gelijkwaardig 
voorzieningenniveau te borgen op de eilanden en de kwaliteit en toegankelijkheid 
van het stelsel duurzaam te verankeren. Dat wil ik bereiken met een op maat 
gemaakt Caribisch stelsel voor zorg, jeugd en maatschappelijke ondersteuning. Ik 
wil verkennen hoe dit stelsel zodanig ingericht kan worden dat het optimaal 
bijdraagt aan ontschot en integraal werken op de eilanden gegeven de specifieke 
kleinschalige context van Caribisch Nederland. Ik zal daarbij ook stapsgewijs 
onderzoeken welke wettelijke vormgeving passend is. Daartoe breng ik deze 
kabinetsperiode in beeld wat de contouren van een dergelijke wetgeving zouden 
zijn om vervolgens de haalbaarheid ervan te onderzoeken zodat op basis hiervan 
besluitvorming kan plaatsvinden. 
 
In de verkenning maak ik een zorgvuldige afweging in de toepassing van Europees 
Nederlandse wet- en regelgeving op Caribisch Nederland, in lijn met het nieuwe 
4
normatieve uitgangspunt ‘comply or explain’. Ik realiseer me hierbij dat voor 
Caribisch Nederland vaak een andere context geldt dan die van Europees 
Nederland; maatwerk is hierbij belangrijk. Vanwege onder andere de kleine 
schaal, regio-specifieke kenmerken en verschillen in taken en 
verantwoordelijkheden van het Rijk en openbare lichamen, zal ik daarom 
regelmatig voor explain kiezen. 
 
In het duurzaam verankeren van de kwaliteit en toegankelijkheid is het ook van 
belang om aandacht te hebben voor de houdbaarheid van het zorgstelsel op lange 
termijn. Ik ga hierover daarom in gesprek met het veld. Want in het zorgvuldig 
kiezen van de prioriteiten in de zorg, ligt een gezamenlijke verantwoordelijkheid 
voor zowel VWS en de openbare lichamen als de aanbieders en inwoners. Ik vind 
daarbij dat de nadruk moet komen te liggen op sectoren waar kwaliteit en 
toegankelijkheid nog niet voldoende zijn. Ook preventie is voor mij een belangrijk 
onderwerp. Ik sluit daarbij aan op het uitgangspunt van ‘passende zorg’ zoals die 
in Europees Nederland geldt: het voorkomen van (duurdere) zorg, verplaatsen 
van zorg (dichterbij mensen thuis) en het vervangen van zorg (door andere zorg 
5
als e-health). 
 
Om te komen tot een gelijkwaardig voorzieningenniveau zet ik in op de volgende 
verbeteringen en uitgangspunten in mijn beleid:  
- De verdere opbouw van het zorgsysteem en de voorzieningen die nog niet 
op een met Europees Nederland gelijkwaardig niveau zitten.  
- Het versterken van lokale organisaties. Dit is van belang om integrale en 
kwalitatief goede zorg en ondersteuning duurzaam te kunnen bieden.  
- Een ontschot en integraal stelsel. Vanwege de kleine schaal en de regio-
specifieke kenmerken is het van belang dat er een grote samenhang is 
tussen de verschillende zorgvormen.   
- De beschikbaarheid van het zorgaanbod. Binnen Caribisch Nederland is 
tweedelijnszorg beperkt beschikbaar. Voor sommige typen zorg zijn de 
inwoners van Caribisch Nederland afhankelijk van omringende (ei)landen. 
In geval van medische uitzendingen hanteer ik het principe zo dichtbij 
mogelijk als kan en verder weg als het moet.  
- Integrale zorg. De organisatie van zorg vraagt om een goede 
samenwerking tussen de openbare lichamen, de inwoners, zorgaanbieders 
en VWS. Als we uitgaan van de leefwereld van de inwoner, betekent het 
samenwerking over de grenzen van de eigen discipline, het team of de 
organisatie heen. Dergelijke samenwerkingsvormen blijf ik stimuleren. 
 
4
 Kamerstukken 2021/2022, 35925-IV, nr. 69. 
5
 ZiN en NZa (2020), Adviesrapport Samenwerken aan passende zorg: de toekomst  
is nú. Actieplan voor het behoud van goede en toegankelijke gezondheidszorg. 
Pagina 3 van 10

van de overheid behoeven. Indien mensen met een beperking of een chronisch 
Directie Zorg en Jeugd 
Caribisch Nederland
psychisch of psychosociaal probleem ondersteuning nodig hebben, is de 
ondersteuning gericht op het bevorderen van de zelfredzaamheid en participatie 
opdat zij zo lang mogelijk in de eigen leefomgeving kunnen blijven wonen. Dit is in 
lijn met het Verdrag inzake de rechten van personen met een handicap (VN-
verdrag Handicap), dat nu nog niet van kracht is in Caribisch Nederland. Ik wil een 
inventarisatie maken van de stappen die nodig zijn en welk tijdpad realistisch is 
om op termijn over te gaan tot medegelding. Voor jeugd geldt ook dat 
hulpverlening en behandeling zoveel mogelijk ingezet worden in de eigen context 
van de jeugdige. Zo wordt er bijvoorbeeld ingezet op het vergroten van de 
opvoedvaardigheden van ouders en de veiligheid in de thuissituatie. De jeugdige 
groeit ‘zo thuis mogelijk op’ en uithuisplaatsing wordt als laatste redmiddel 
ingezet. 
 
Net als Europees Nederlandse gemeenten, dragen de openbare lichamen 
verantwoordelijkheid voor taken op het gebied van jeugd en maatschappelijke 
ondersteuning. Doordat de openbare lichamen dichterbij de inwoners van de 
eilanden staan, kunnen zij preventie activiteiten en algemene eerstelijns 
voorzieningen gerichter laten aansluiten bij de lokale behoefte en in samenhang 
organiseren met bijvoorbeeld de jeugdgezondheidszorg en het zorg- en 
veiligheidshuis waarvoor zij ook verantwoordelijk zijn. Hiermee zijn de openbare 
lichamen belast met de toegang in het sociaal domein en wordt aan de voorkant 
de ondersteuning aan jeugd en volwassenen met elkaar verbonden.  
 
Ik ambieer echter geen volledige decentralisatie van deze taken naar de openbare 
lichamen. Dat is niet uitvoerbaar vanwege de specifieke omstandigheden. VWS 
blijft verantwoordelijk voor de inkoop en uitvoering van de tweedelijns en 
derdelijns voorzieningen, zoals de uitvoering van kinderbeschermingsmaatregelen 
en de financiering van jeugdzorg met verblijf. Daarnaast zal VWS het beleid en de 
inkoop met betrekking tot maatwerkvoorzieningen op zich nemen zoals hulp in de 
huishouding. Omdat VWS voor Caribisch Nederland ook verantwoordelijk is voor 
de inkoop van zorgverzekeringszorg kan VWS sturen op een goede verbinding 
tussen deze voorzieningen en deze taken doelmatig uitvoeren.  
 
Op dit moment werk ik de verantwoordelijkheidsverdeling voor de 
maatschappelijke ondersteuning verder uit in een algemene maatregel van 
6
bestuur (amvb) waarbij ik, zoals eerder toegezegd , de voorzieningen vastleg en 
de toegang tot maatschappelijke ondersteuning juridisch borg. Ik streef naar 
inwerkingtreding op 1 januari 2024. Ten aanzien van jeugdzorg werk ik op dit 
moment met de openbare lichamen de verantwoordelijkheidsverdeling verder uit 
met als doel om hierover uiterlijk in 2023 bestuurlijke afspraken over te maken. 
 
Op het niveau van voorzieningen wil ik preventieve en laagdrempelige eerstelijns 
ondersteuning verbeteren zodat inwoners van Caribisch Nederland tijdig geholpen 
worden en verergering van problematiek wordt voorkomen. Daarom vind ik het 
van belang om samen met de openbare lichamen in te zetten op stevige integrale 
eerstelijns ondersteuningsteams. Deze werken preventief en bieden, onder 
verantwoordelijkheid van de openbare lichamen, laagdrempelig ondersteuning en 
begeleiding op diverse leefgebieden zoals wonen, financiën, welzijn, opvoeden, 
opgroeien en levenslang leren. Zo is er binnen deze teams voor jeugd specifiek 
aandacht voor vroegsignalering en vroeginterventie bij opgroei- en 
opvoedingsproblemen. Voorts vind ik het belangrijk om met de openbare lichamen 
te blijven inzetten op een zinvolle vrijetijdbesteding van jongeren en 
jongvolwassenen op de eilanden. Hiernaast is het nodig om het aanbod voor 
kinderen met complexe problematiek te verbeteren zodat zij beter en langer in 
Caribisch Nederland geholpen kunnen worden en plaatsing in Europees Nederland 
 
6
 Kamerstukken II 2020/21, 35570-XVI, nr. 11. 
Pagina 5 van 10

Om tot meer integrale zorg te komen en de eerste-, tweede- en derdelijnszorg te 
Directie Zorg en Jeugd 
Caribisch Nederland
verenigen, dient meer regie belegd te worden bij (gespecialiseerd) 
verpleegkundigen. Zij zijn een vaste spil op het eiland, in tegenstelling tot artsen 
die veelal komen en gaan, en kunnen daarom een belangrijke rol vervullen in het 
borgen van continuïteit en kwaliteit van zorg.  
 
Om ook in de toekomst voldoende, kwalitatief goede en toegankelijke zorg te 
waarborgen is het noodzakelijk dat er meer samenwerking plaatsvindt tussen de 
ziekenhuizen binnen het Caribisch deel van het Koninkrijk. Dit zal het ziekenhuis 
op Bonaire ook de gelegenheid geven zich verder te ontwikkelen. Hiervoor dient 
de recentelijk opgerichte Dutch Caribbean Hospital Alliance (DCHA).  
 
Op het gebied van geestelijke gezondheidszorg (GGZ) ben ik van mening dat 
cliënten de zorg zo veel mogelijk binnen de eigen omgeving, op het wooneiland, 
kunnen krijgen. Daarvoor is het van belang dat partners op ieder eiland 
samenwerken om thuiswonende patiënten met psychische problemen van goede 
zorg te voorzien. Samen met hen onderzoek ik welke doorontwikkelingen hierin 
nog nodig zijn. Ieder eiland heeft daarbij specifieke behoeften waarbij maatwerk 
in het zorgaanbod belangrijk is. Door inzet van slimme technologische oplossingen 
kan het aanbod verbreed worden en bepaalde zorg op afstand (digitaal) geboden 
worden.  
 
Domeinoverstijgende onderwerpen 
 
Naast inzet op bovengenoemde domeinen, is het van belang om breder te kijken 
naar gezondheid. Grote maatschappelijke opgaven, van klimaatverandering tot 
sociale ongelijkheid, vergen een domeinoverstijgende aanpak. In de samenleving 
van Caribisch Nederland zien we bijvoorbeeld nog steeds de sociaaleconomische 
verschillen toenemen, wat een uitwerking heeft op gezondheid. Armoede en 
stijgende schuldenproblematiek leiden tot stress. Dat kan zich uiten in huiselijk 
geweld, een slechtere leefstijl of chronische aandoeningen. Zo wordt vaker een 
beroep op de zorg gedaan voor problemen die oorspronkelijk vooral sociaal-
maatschappelijk waren. Schuldenproblematiek en huisvestingsproblemen leiden 
tot meer mentale kwetsbaarheid en een groter beroep op professionele zorg en 
ondersteuning. Om de complexe maatschappelijke opgaven breed aan te kunnen 
pakken is interdepartementale samenwerking over domeinen heen dus cruciaal. 
 
Kwaliteit van zorg  
Voldoende en vakbekwaam personeel is een basisvoorwaarde voor het leveren 
van goede zorg en een gelijkwaardig voorzieningenniveau. Echter, de toenemende 
krapte op de arbeidsmarkt maakt het uitdagend om voldoende en gekwalificeerd 
personeel te vinden op de eilanden. Zo is het lastig om nieuwe huisartsen te 
vinden. Dat vind ik een zorgelijke ontwikkeling. Om in tijden van schaarste toch te 
kunnen voorzien in de kwaliteit van zorg die we als samenleving nastreven, is het 
van belang om met elkaar nieuwe oplossingen te verkennen. Enerzijds gaat het 
om een betere inzet van het huidige personeel, door bijvoorbeeld de inzet van 
slimme technologieën in de zorg, anderzijds gaat het ook om de (procesmatige) 
toetreding tot de arbeidsmarkt te verbeteren. 
 
Daarnaast, om te kunnen voorzien in voldoende en vakbekwaam personeel, is het 
belangrijk dat aankomend studenten in Caribisch Nederland toegang hebben tot 
kwalitatief hoogwaardig onderwijs. Er is echter altijd een bepaald volume aan 
studenten nodig om kostenefficiënt hoge onderwijskwaliteit te kunnen bieden. 
Daarom vind ik het belangrijk om blijvend in te zetten op het doelmatig 
organiseren van zorg- en welzijnsopleidingen. Daarbij focus ik enerzijds op het 
concentreren van zorgonderwijs binnen het reguliere onderwijs op de BES-
eilanden. Dit doe ik door meer aansluiting te zoeken bij de collega’s van OCW. 
Anderzijds focus ik me op het beschikbaar en toegankelijk maken van medisch 
Pagina 7 van 10

is het essentieel om pandemische paraatheid in Koninkrijksverband te 
Directie Zorg en Jeugd 
Caribisch Nederland
verwezenlijken. 
 
Het Dr. Horacio Oduber Hospital Aruba, Curaçao Medical Center, Sint Maarten 
Medical Center (SMMC), Fundashon Mariadal-ziekenhuis (FM) op Bonaire en de 
gezondheidscentra op Sint Eustatius en Saba hebben recent hun samenwerking 
geformaliseerd door middel van oprichting van de DCHA. Het belangrijkste doel is 
met elkaar de continuïteit van medisch specialistische zorg te borgen en de 
kwaliteit en beschikbaarheid van medisch specialistische zorg verder te 
verbeteren. Deze ziekenhuissamenwerking is ook onderdeel van de hervormingen 
op het gebied van zorg die in de landspakketten zijn opgenomen. Ik onderschrijf 
de noodzaak van hervormingen op het gebied van de kwaliteit, toegankelijkheid 
en duurzame betaalbaarheid van de zorg die in de landspakketten zijn 
opgenomen. Ik zal de landen daarom desgevraagd technische ondersteuning 
bieden die noodzakelijk is om deze hervormingen vorm te geven. 
 
Budgettaire (meerjarige) kader   
 
De zorguitgaven in Caribisch Nederland vallen onder het Uitgavenplafond Zorg, 
maar zijn in tegenstelling tot Europees Nederland begrotingsgefinancierd (in plaats 
van premiegefinancierd). Het zorgbudget in Caribisch Nederland groeit jaarlijks 
om de stijgende zorgkosten (o.a. als gevolg van vergrijzing, inflatie en 
bevolkingstoename) te kunnen opvangen. Er zijn nog wel achterstanden die 
weggewerkt moeten worden. De realisering van de visie en ambitie uit deze brief 
geschiedt op basis van bestaande budgettaire middelen. De meerjarige begroting 
staat weergegeven in onderstaand kader.  
 
Budgetten VWS Caribisch Nederland
2022 2023 2024 2025
Beleidsuitgaven 142,9 149,2 153,7 157,9
Apparaatsuitgaven 10,5 10,3 10,3 10,4
Totaal 153,4 159,5 164,0 168,3
 Bedragen in miljoenen euro’s
Het totale beleidsbudget voor Zorg en Jeugd Caribisch Nederland (ZJCN) 
bedraagt circa € 143 miljoen in 2022 en groeit jaarlijks tot circa € 158 miljoen 
in 2025. In 2022 zijn de uitgaven voor curatieve en langdurige zorg begroot op 
circa € 118 miljoen. Voor maatschappelijke ondersteuning, jeugdzorg en 
preventie staat circa € 21 miljoen gereserveerd. Ook worden jaarlijks bijzondere 
uitkeringen verstrekt aan de openbare lichamen van Bonaire, St. Eustatius en 
Saba voor de uitvoering van verschillende activiteiten op het sociaal domein 
(jaarlijks ruim € 4 miljoen). De apparaatskosten van ZJCN zijn in 2022 begroot 
op € 10,5 miljoen.
 
Tot slot  
Ik heb aangekondigd dat ik een onderzoek naar de staat van de gezondheidszorg 
10
in Caribisch Nederland zal uitvoeren. Dit onderzoek zal in samenwerking met de 
European Observatory on Health Systems and Policies vormgegeven worden. Ik 
verwacht in de tweede helft van 2023 de uitkomsten van het onderzoek. Ik heb de 
European Observatory gevraagd een zogenaamde Health Systems in Transition 
report op te stellen voor Caribisch Nederland. Aanvullend zal ik ook het gesprek 
blijven voeren met inwoners en zorgprofessionals van Caribisch Nederland over de 
verdere ontwikkeling van het stelsel. Naar aanleiding van dit onderzoek zal ik 
 
10
 Antwoord op Kamervragen, 2021/22, nr. 2789. 
Pagina 9 van 10

