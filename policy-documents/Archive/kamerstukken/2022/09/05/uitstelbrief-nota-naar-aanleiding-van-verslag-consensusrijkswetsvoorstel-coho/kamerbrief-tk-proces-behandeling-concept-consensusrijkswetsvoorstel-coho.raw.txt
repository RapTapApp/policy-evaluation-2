> Retouradres Postbus 20011 2500 EA  Den Haag
DGKR
Aan de voorzitter van de Tweede Kamer der Staten-
Generaal
Turfmarkt 147
Den Haag
Postbus 20011
Postbus 20018
2500 EA  Den Haag
Kenmerk
2500 EA  Den Haag
2022-0000455952
Uw kenmerk
Datum 5 september 2022
Betreft Proces behandeling concept consensusrijkswet COHO
Op 20 mei jl. heeft de commissie Koninkrijksrelaties het verslag uitgebracht bij 
het concept consensusrijkswetsvoorstel Caribisch orgaan voor hervorming en 
ontwikkeling (Kamerstukken II, 2021/22, 36031 (R2161)). Dit verslag ging gepaard 
met de verslagen van de Staten van Aruba, Curaçao en Sint Maarten. Op 1 juli 
2022 heb ik u gemeld dat het, gelet op het bestuurlijk overleg dat ik op 20 juni 
met de minister-presidenten van Aruba, Curaçao en Sint Maarten heb gevoerd 
naar aanleiding van genoemde verslagen, niet mogelijk was u voor de zomer van 
1
2022 de nota naar aanleiding van het verslag te doen toekomen . Hoewel er 
overeenstemming tussen de landen is over het doel, namelijk het realiseren van 
noodzakelijke hervormingen, is die er (nog) niet over de wijze waarop dat doel 
bereikt moet worden. 
 
Tijdens het bestuurlijk overleg van 20 juni is afgesproken dat de drie landen deze 
zomer zouden gebruiken om te werken aan een gezamenlijk voorstel voor het 
realiseren van genoemde hervormingen, inclusief adequaat toezicht. Zeer 
recentelijk hebben de landen hun overleg over een gezamenlijk voorstel afgerond 
Dit voorstel is mij op 1 september jl. aangeboden. Met de landen wordt thans 
gewerkt aan de organisatie van een nieuw bestuurlijk overleg om het gezamenlijk 
voorstel van de landen voor het vervolgtraject door te spreken. Dit bestuurlijk 
overleg zal naar verwachting begin oktober plaatsvinden.  
 
Bovenstaande stand van zaken heeft als gevolg dat het nu niet mogelijk is te 
komen tot een nota naar aanleiding van het verslag. Ik vind het van belang het 
gezamenlijke voorstel van de landen en het bestuurlijk overleg hierover af te 
wachten alvorens de nota naar aanleiding van het verslag op te stellen.  
  
De staatssecretaris van Binnenlandse Zaken en Koninkrijksrelaties 
Digitalisering en Koninkrijksrelaties 
 
 
 
 
Alexandra C. van Huffelen
 
1
 Kamerstukken II, 2021/22, 35925-IV-69 
Pagina 1 van 1

