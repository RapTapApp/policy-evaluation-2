 
 
 
 
 
 
 
a.  
 
  
Ruimte voor onderwijs tijdens corona 
Eindrapportage 
Evaluatie servicedocumenten corona 
66637 – Definitief 
April 2022 
 
 
 

66637 – Definitief 2 
 
Inhoudsopgave 
Inleiding 3 
1.1 Aanleiding 3 
1.2 Doel  3 
1.3 Opzet onderzoek 4 
1.4 Kanttekeningen 5 
1.5 Leeswijzer 5 
2. Servicedocumenten 7 
2.1 Aanleiding 7 
2.2 Wat is een servicedocument 7 
2.3 Proces: hoe tot stand gekomen 7 
2.4 Tijdlijn versies 7 
3. Proces middelbaar beroepsonderwijs 8 
4. Maatregelen middelbaar beroepsonderwijs 10 
4.1 Online afstandsonderwijs 10 
4.2 Instroom en doorstroom 13 
4.3 Beroepspraktijkvorming 16 
4.4 Examineren en diplomeren 18 
5. Proces hoger onderwijs 21 
6. Inhoud van de maatregelen hoger onderwijs 23 
6.1 Online onderwijs op afstand 23 
6.2 Instroom en doorstroom 26 
6.3 Stages 28 
7. Conclusies 30 
7.1 Gezamenlijke ontwikkelen servicedocumenten waardevol 30 
7.2 Gesprek over onderwijskwaliteit en stimulering professionele dialoog 30 
7.3 Maatregelen om te behouden waar al ruimte voor is 31 
7.4 Behouden flexibiliteit onderwijstijd mbo 31 
7.5 Waar geen behoefte aan is om structureel te behouden 32 
7.6 Waar nog onvoldoende beeld over is 32 
7.7 Randvoorwaarden om opbrengsten te behouden 32 
  
 
  

66637 – Definitief 4 
 
1.3 Opzet onderzoek 
Voor het evaluatieonderzoek zijn verschillende onderzoeksmethoden ingezet. We lichten ze hierna kort toe. Dit 
onderzoek bestaat naast deze eindrapportages uit verschillende deelrapportages. In deze deelrapportages 
worden deze onderzoeksmethodes uitgebreider toegelicht. 
Belronde onderwijsinstellingen 
Er is bij ongeveer 25% van de onderwijsinstellingen (mbo, hogescholen en universiteiten) een telefonisch interview 
afgenomen. Het doel hiervan was om meer inzicht krijgen in de keuzes die instellingen hebben gemaakt 
betreffende de inzet van maatregelen en de diversiteit hierin. Bijvoorbeeld wie is er betrokken geweest bij de 
keuzes (welke functies en op welk niveau)? En zijn keuzes instellingsbreed gemaakt of per opleiding? Daarnaast 
gaven de gesprekken ook een beeld van de keuzes die globaal gemaakt zijn als het gaat om de maatregelen. Ook 
waren de gesprekken bedoeld om een eerste inzicht te krijgen in de perspectieven betreffende maatregelen en 
het draagvlak hiervoor, en alvast zicht te krijgen op ervaringen met het proces dat is doorlopen voor de 
totstandkoming van servicedocumenten. De opbrengsten van de belronde worden in deelrapportage II uitgebreid 
beschreven.  
Expertgesprekken 
Om een overstijgend beeld te krijgen van het proces van totstandkoming van de servicedocumenten en de 
maatregelen die hierin zijn opgenomen, zijn interviews afgenomen met experts die veel ervaring en kennis 
hebben als het gaat om de totstandkoming en inhoud van de servicedocumenten en/of specifieke maatregelen en 
de toepassing/uitwerking hiervan in de praktijk. Het gaat dan over de medewerkers die vanuit verschillende 
organisaties en perspectieven betrokken zijn geweest bij de uitwerking van de maatregelen, maar ook andere 
experts die vaak al veel langer actief zijn op thema’s die betrekking hebben op maatregelen, zoals onderwijstijd, 
afstandsonderwijs en selectie aan de poort. De opbrengsten van de expertgesprekken worden in deelrapportage II 
uitgebreid beschreven 
Deskresearch/literatuuronderzoek 
Er is veel onderzoek naar de effecten van corona op het onderwijs. Zowel als het gaat om de organisatorische 
impact als de effecten voor jongeren, personeel en de kwaliteit van onderwijs. Daarnaast zijn verschillende 
maatregelen uit de servicedocumenten, zoals onderwijstijd en digitalisering al veel langer onderwerp van 
onderzoek. We hebben de inzichten die deze onderzoeken geven benut ten aanzien van de lessen die kunnen 
worden getrokken uit de coronaperiode. De resultaten van het literatuuronderzoek worden in deelrapportage I 
uitgebreid beschreven.  
Vragenlijsten studenten 
Om het perspectief van studenten te achterhalen, is er - naast de gesprekken met studentenkoepels - een 
vragenlijst uitgezet onder studenten om hun ervaringen en behoeften aangaande de maatregelen breed in kaart 
te brengen. Omdat de inzet van maatregelen kan verschillen tussen instellingen en opleidingen is hierbij gevraagd 
met welke maatregelen zij zijn geconfronteerd en op welke wijze. Vervolgens zijn de studenten bevraagd op de 
impact die de maatregelen hebben gehad in termen van effecten betreffende studeren, zoals prestaties, motivatie 
en studieplezier. De enquête is uiteindelijk door 1.441 studenten ingevuld. De opbouw en de opbrengsten van de 
vragenlijst worden in deelrapportage III uitgebreid beschreven. 
  

66637 – Definitief 6 
 
3. Deelrapportage III: studentenpeiling. 
Deze vormen de basis voor de inzichten zoals ze in deze ‘overlegger’ zijn opgetekend, en kunnen dus niet los van 
elkaar gezien worden. In deze hoofdrapportage wordt in hoofdstuk 2 beschreven wat de servicedocumenten 
inhielden en welke maatregelen hierin getroffen werden om scholen te helpen bij het doorgang te laten vinden 
van onderwijs tijdens de pandemie. In hoofdstuk 3 en 4 schetsen we de belangrijkste bevindingen voor het mbo. 
Eerst gaan we in op het proces van de servicedocumenten. In hoofdstuk 4 gaan we per maatregel telkens in op 
welke keuze scholen hebben gemaakt, welke effecten dat had, en welke lessen daaruit geleerd kunnen worden. In 
hoofdstuk 5 en 6 worden volgens dezelfde methodiek de inzichten uit het ho beschreven. Tot slot, in hoofdstuk 7 
nog kort enkele conclusies over de randvoorwaarden voor de geleerde lessen.  
  

66637 – Definitief 8 
 
3. Proces middelbaar beroepsonderwijs 
In deze hoofdstuk worden hoofdlijnen uit de evaluatie beschreven betreffende het proces van de totstandkoming 
van de servicedocumenten in het mbo. Daarmee wordt ingegaan op de beantwoording van de tweede hoofddoel 
van deze evaluatie: welke lessen zijn geleerd voor regulier onderwijsbeleid wat betreft de wijze van samenwerking 
tussen alle betrokkenen in het mbo en ho, en het gebruik van servicedocumenten in een crisis? De geleerde lessen 
zijn hoofdzakelijk gebaseerd op de belronde en de expertgesprekken. Er is gesproken met de betrokken 
stakeholders bij de totstandkoming van de servicedocumenten, zoals het ministerie, vakbonden, 
studentenbonden en sectorraden (zoals MBO Raad, JOB, AOB, CNV, BVMBO, NRTO) en met afgevaardigden van 
mbo-scholen, die in de praktijk met de servicedocumenten moesten werken.  
Samenwerking OCW en andere betrokkenen 
Na een voor sommige iets moeizamere start van het proces zijn de gesproken partijen in het mbo eenduidig 
positief over de totstandkoming van de servicedocumenten. Enkele partijen (zoals de studenten-
vertegenwoordiging) geven aan dat ze vanaf het begin minder goed aangehaakt waren en dat ze zochten naar 
hun rol en bijdrage in het proces. Door zorgen te uiten en deze met elkaar te bespreken kwam er na verloop van 
tijd verbetering in de samenwerking. De samenwerking wordt uiteindelijk als cocreatie met korte lijnen 
omschreven door betrokken partijen. De belanghebbende organisaties stellen de responsiviteit van het Ministerie 
van OCW erg op prijs. Het ministerie was goed benaderbaar, luisterde goed en vragen werden directer 
beantwoord dan normaal.  
De betrokken organisaties werkten samen op basis van gelijkwaardigheid, maar hadden wel een verschillende 
positie. Zo lag de beleidsbepaling primair bij OCW, de sectorraden en de vakbonden. De studenten-
vertegenwoordiging had een meer adviserende rol.  
Alle betrokken organisaties hebben acties ondernomen om input en feedback op te halen bij de achterban. Dat 
lukte voor de ene organisatie beter dan voor de ander. Sommige konden gebruikmaken van bestaande gremia, 
zoals ledenvergaderingen of specifieke werkgroepen. Andere hadden meer moeite om ruggespraak te 
organiseren, waarbij het korte tijdsbestek (waarin de servicedocumenten werden ontwikkeld/aangepast) en de 
bestuurlijke insteek van de documenten een belangrijke rol speelden. Iedereen was zich ervan bewust dat een 
crisissituatie ook om snel handelen vroeg, dus hier was ook begrip voor.  
____________________________________________________________________________________________________________________ 
‘Als de urgentie groot is wordt de noodzaak voor snel schakelen sterker gevoeld, dat heeft weer positieve 
impact op de intensiteit van samenwerking tussen alle partijen. De lijnen zijn tijdens corona korter geworden 
en is er sneller ingespeeld op de veranderingen’ – MBO Raad 
____________________________________________________________________________________________________________________ 
Het gebruik van de servicedocumenten 
Er is onderzocht hoe de servicedocumenten gebruikt werden door de doelgroep (mbo-scholen). Bij de meeste 
mbo-scholen werden de servicedocumenten door crisisteams opgepakt en verder verspreid. Deze crisisteams 
werden speciaal voor COVID 19 ingericht. Soms werden de documenten integraal doorgezet naar de opleidingen, 
soms met een handreiking erbij, of soms werden ze vertaald naar instellingspecifieke servicedocumenten. De 
servicedocumenten gaven mbo-scholen dan ook handvatten voor het maken van eigen keuzes. De maatregelen 
die hierin beschreven werden, gaven de instellingen de ruimte om zelf keuzes te maken over hoe het onderwijs 
doorgang te laten vinden. Dit werd als positief ervaren door de instellingen.  
  

66637 – Definitief 10 
 
4. Maatregelen middelbaar beroepsonderwijs 
In deze paragraaf worden de bevindingen beschreven die betrekking hebben op de inhoudelijke maatregelen uit 
de servicedocumenten. Deze bevindingen zijn gebaseerd op de bevindingen uit alle drie de deelrapportages, en 
zijn geclusterd rondom de vier hoofdthema’s:  
1. Online afstandsonderwijs. 
2. Instroom en doorstroom. 
3. Beroepspraktijkvorming.  
4. Examinering en diplomering. 
Per thema gaan we in op de maatregelen (wat beoogden ze) en tekenen we op welke keuzes instellingen hebben 
gemaakt, en welke effecten we hebben gezien.  
4.1 Online afstandsonderwijs 
4.1.1  Onderwijs (op afstand) continueren 
Wat beoogt de maatregel? Oproep onderwijsteams om goed gebruik te maken van of zich te laten inspireren 
door creatieve en verantwoorde opties die aanpassingen kunnen opleveren voor het ‘wat’ en het ‘hoe’ van het 
onderwijs om het onderwijs (op afstand) te kunnen continueren. 
Welke keuzes hebben instellingen gemaakt? 
Vanaf de eerste COVID-maatregelen zijn opleidingen snel (deels) overgegaan op onderwijs op afstand. In de 
eerste dagen en weken van de COVID-19-crisis hebben instellingen vooral gewerkt aan de randvoorwaarden om 
onderwijs op afstand te kunnen volgen. Keuzes van instellingen en opleidingen verschillen daarbij. Soms werd 
ervoor gekozen om een ‘uitgekleed’ programma aan te bieden, andere instellingen hadden al een 
basisinfrastructuur voor online onderwijs en konden eenvoudiger ‘switchen’. Om te kunnen overstappen naar 
onderwijs op afstand is bij veel mbo-scholen ondersteuning geboden bij de ontwikkeling van digitale 
competenties. Dan kan men denken aan trainingen, begeleiding of het onderling kennis uitwisselen. Ook voor 
studenten was in veel gevallen technische ondersteuning georganiseerd om te leren werken met de online tools 
die gebruikt werden voor online onderwijs.  
Instellingen geven aan dat toen er weer meer ruimte ontstond voor fysiek onderwijs de meeste instellingen 
gekozen hebben voor ‘blended learning’, waarbij het fysieke onderwijs op locatie (op enkele dagdelen) werd 
aangevuld met online afstandsonderwijs. Mbo-opleidingen hadden daarbij verschillende varianten. De ruimte voor 
fysiek onderwijs werd vooral benut voor praktijklessen en voor onderwijs aan kwetsbare groepen zoals eerstejaars 
studenten en studenten van entreeopleidingen. Onderwijs op afstand brengt uitdagingen met zich mee rondom 
motivatie van studenten. Onderwijsteams en docenten hebben daarom naar manieren gezocht om de actieve 
aanwezigheid van studenten in de online lessen te stimuleren. 
Wat zijn de effecten 
Allereerst zien we in de literatuurstudie effecten op studentenwelzijn en studententevredenheid. In onderzoeken 
geven veel studenten aan dat ze bij een grote inzet van online afstandsonderwijs voor een langere periode moeite 
hadden om gemotiveerd en geconcentreerd te blijven, en dat ze het contact met medestudenten en docenten 
misten. Een deel van de studenten voelt zich eenzaam als het (grotendeels) thuisonderwijs volgt. Dit lijkt ook te 
komen doordat bij online afstandsonderwijs het organiseren van samenwerking en sociaal contact lastiger bleek 
te zijn.  
  

66637 – Definitief 12 
 
Behouden onder welke voorwaarden? 
Onderwijs op afstand heeft laten zien hoe belangrijk het fysieke aspect van onderwijs is. Tegelijkertijd heeft 
corona ook voor een innovatie-impuls in het onderwijs gezorgd; meer docenten zijn nu in staat om met digitale 
middelen additionele werkvormen te realiseren voor onderwijs en begeleiding van studenten. Zo hebben 
docenten en studenten ervaren dat met name korte een-op-een contactmomenten vaak ook goed digitaal 
kunnen. Wanneer technische mogelijkheden goed worden benut kan daarbij ook sneller worden gedifferentieerd 
met als voordeel dat reistijd daarbij wordt beperkt. Ook biedt online afstandsonderwijs volgens betrokkenen 
mogelijkheden voor kwetsbare studenten die moeilijk naar campus kunnen komen en studenten die in het 
buitenland verblijven.  
Instellingen zien toekomst in blended onderwijs, waarbij er sprake is van een goede mix van online en fysiek 
onderwijs. Dit is geen ‘one size fits all’, maar wordt als maatwerk per instelling, opleiding en leerniveau gezien. 
Wat is er voor nodig om dit mogelijk te maken? Uit het literatuuronderzoek kwam naar voren dat docenten 
aangeven dat het voor hen belangrijk is dat de kaders (zoals het toezichtkader) helder zijn en de randvoorwaarden 
(tijd en technische middelen) daarbij toereikend zijn. Docenten zien hierbij digitale competenties van zichzelf als 
een belangrijke randvoorwaarde. Om een blijvende, positieve, impact te genereren, zal de nadruk gelegd moeten 
worden op de pedagogisch-didactische voordelen van het gebruik van digitale middelen 
Verschillende stakeholders hebben er op gewezen dat in principe er al veel mogelijk is met betrekking tot het 
organiseren van onderwijs op afstand. Een belangrijk uitgangspunt hierbij is dat de docent en het opleidingsteam 
bepalen welke didactische vorm er wordt ingezet. Dit dient zorgvuldig afgestemd te worden. Borging rondom 
onderwijskwaliteit is vastgelegd in het Professioneel Statuut en via het onderwijs- en examenreglement (OER). 
Ook is het van belang dat studenten hierin gehoord worden. 
‘De kwaliteit van het onderwijs moet centraal staan bij de eventuele inzet van digitaal onderwijs. Wat hebben 
studenten nodig en hoe kan de opleiding het beste worden ingevuld?’ - Student 
4.1.2  Onderwijstijd 
Wat beoogt de maatregel?  
Mogelijkheid om de verhouding tussen begeleide onderwijstijd (bot)-, beroepspraktijkvorming (bpv) en overige 
(zelfstudie)uren flexibel in te kunnen delen, mits de diplomawaarde niet in het geding komt. 
Welke keuzes hebben instellingen gemaakt? 
Mbo-instellingen hebben in de voor dit onderzoek gevoerde gesprekken aangegeven dat bij veel opleidingen het 
onderwijsaanbod is veranderd ten opzichte van het reguliere lesprogramma. Zo is bij verschillende opleidingen 
het aantal lesuren verminderd tijdens de COVID-19-crisis. Die vermindering lijkt met name te zitten in het aantal 
praktijklessen. Het aantal studieloopbaan- of mentorlessen is soms toegenomen. Ook is onderwijs vaker in 
kleinere groepen gegeven. De keuze om gebruik te maken van deze maatregel wordt voornamelijk op 
opleidingsniveau genomen. Hierbij is afstemming met verschillende stakeholders, zoals examencommissies.  
Wat zijn de effecten? 
Instellingen hebben extra onderwijsuren ingezet voor begeleiding van studenten om met de negatieve effecten 
van het beperken van fysiek onderwijs en het aanbieden van online afstandsonderwijs om te gaan, zoals 
motivatie- en concentratieproblemen. Uit het literatuuronderzoek blijkt dat dit als positief ervaren is door 
studenten, studieloopbaanbegeleiders en docenten. 
  

66637 – Definitief 14 
 
Een leerling die in het studiejaar 2020-2021 een vo-diploma heeft behaald, maar een onvoldoende heeft gehaald 
voor een in de regeling genoemd vak, of dit vak heeft weggestreept met als doel het behalen van het diploma, 
kan voor de duur van het servicedocument alsnog doorstromen. 
Welke keuzes hebben instellingen gemaakt? 
Niet van toepassing. 
Wat zijn de effecten? 
Uit het literatuuronderzoek blijkt dat door de COVID-19(-maatregelen) de instroom in het mbo hoger was dan 
verwacht. 
Behouden onder welke voorwaarden? 
Geen indicaties om deze maatregel te behouden. 
4.2.3  Voorwaardelijke doorstroom binnen mbo en naar hbo 
Wat beoogt de maatregel?  
Doorstroom mbo-mbo: voor studiejaar 2020-2021 en 2021-2022 is een oproep gedaan aan mbo-instellingen om 
na te gaan in hoeverre het wenselijk is voor mbo-studenten die nog geen diploma hebben behaald toe te staan 
dat zij toch mogen beginnen aan een vervolgopleiding in het mbo. 
Doorstroom mbo-hbo: mbo-studenten met een kleine studieachterstand door corona kunnen onder voorwaarden 
naar hbo, waarbij zij tot 1 januari de tijd om het mbo-diploma te halen. 
Welke keuzes hebben instellingen gemaakt? 
Uit de gesprekken met onderwijsinstellingen blijkt dat veel instellingen voorwaardelijke doorstroom hebben 
mogelijk gemaakt (zowel binnen de eigen instelling als naar hbo-instellingen. Binnen de instelling was dit 
makkelijker te organiseren dan doorstroom naar een andere instelling. Daarbij was meer afstemming nodig op 
studentniveau. Mbo- en hbo-instellingen hebben soms (regionaal) afspraken gemaakt over voorwaardelijke 
toelating. 
Wat zijn de effecten? 
Uit het literatuuronderzoek blijkt dat mbo-scholen in 2021 een toename constateren van het aantal studenten 
binnen de (vervolg)opleidingen van het mbo. De informatie in de servicedocumenten dat de wetgeving in het 
mbo hiervoor ruimte biedt, wordt gezien als een van de oorzaken van deze toename. Aanvullend wordt in de 
gesprekken met de instellingen aangegeven dat hierdoor voor sommige studenten verspilling van tijd wordt 
voorkomen die zou ontstaan als ze zouden blijven zitten. Vooral bij studenten met kleine achterstanden wordt dit 
als succesvol ervaren. 
Slechts een beperkte groep studenten heeft gebruikgemaakt van de mogelijkheid van voorwaardelijke toelating 
bij de overstap mbo-hbo. Uit een voorlopige analyse van de Vereniging Hogescholen (zie literatuurstudie, pagina 
25) komt naar voren dat in het studiejaar 2021-2022 ongeveer 75% van de doorgestroomde mbo-4-studenten 
vóór 1 januari 2022 alsnog het mbo-diploma heeft behaald en daarmee definitief is toegelaten. In mei 2022 
komen meer cijfers hierover beschikbaar. In gesprekken met onderwijsinstellingen wordt aangegeven dat zij de 
voorwaardelijke doorstroom mbo-hbo met wisselend succes hebben ervaren. Een van de redenen hiervoor is dat 
studenten dan tijdelijk twee opleidingen moeten combineren en de afstemming van mbo- en hbo-roosters en 
lesprogramma’s niet altijd optimaal is voor de student. 
  

66637 – Definitief 16 
 
Wat zijn de effecten? 
In de gesprekken met de instellingen geven ze aan dat de maatregel heeft gewerkt om uitval in het eerste jaar te 
voorkomen. Het bsa is sinds het studiejaar 2018-2019 van toepassing in het mbo. Uit het literatuuronderzoek blijk 
dat de COVID-19-pandemie en -maatregelen de implementatie van het bsa in het mbo lijken te hebben 
verstoord. Er was al sprake van onduidelijkheid over de criteria op basis waarvan het bsa wordt verstrekt en dit 
biedt teams ruimte voor interpretatie van de vorm en inhoud van het bsa en zijn procedures. De COVID-19-
pandemie en -maatregelen lijken een meer gemeenschappelijke uitvoeringspraktijk te hebben vertraagd. 
Ook blijkt uit het literatuuronderzoek dat er door de COVID-19-pandemie en -maatregelen sprake was van veel 
uitval van studievoortgangsgesprekken. Hierdoor is het zicht op studievoortgang voor sommige studenten 
beperkt. Dat heeft ook impact op de uitvoering van bsa. Uit onderzoek blijkt dat slechts een klein gedeelte (4%) 
1
van de mbo-studenten lijkt een negatief bsa te hebben gekregen. Ook is het aantal vroegtijdige schoolverlaters 
sterk gedaald, met name in 2020-2021. Dit lijkt samen te hangen met het lage aantal negatieve bsa dat verstrekt 
is. Wanneer er wel sprake was van een negatief bsa, lijken de COVID-19-maatregelen beperkt invloed te hebben 
gehad op de nazorg die bij een negatief bsa komt kijken. Wel vinden studenten met een negatief bsa niet altijd 
dat er voldoende rekening is gehouden met COVID-19, ondanks dat scholen terughoudend zijn geweest met een 
negatieve bsa. Uit de gesprekken en casestudies met instellingen blijkt dat instellingen zien dat studenten met 
een kleine achterstand in jaar één, vaak deze nog kunnen inhalen in het tweede jaar. Hier zijn vanuit de 
literatuurstudie geen cijfers over beschikbaar.  
Behouden onder welke voorwaarden? 
Er zijn verschillende perspectieven op het bindend studieadvies. Sommige instellingen hebben ervaren dat 
studenten zonder het bsa meer kansen krijgen en opgelopen achterstand kunnen inhalen. Zij zouden het bsa in 
de toekomst niet meer, of minder dwingend, willen toepassen. Tegelijkertijd geven andere instellingen juist aan 
dat het bsa een stimulans kan zijn voor studenten om zich optimaal in te zetten en studenten die met een te grote 
achterstand doorstromen zullen het moeilijk krijgen in de latere studiejaren. Zij willen het bsa graag weer inzetten, 
zoals dat het geval was in de periode voorafgaand aan COVID-19. Voor al deze perspectieven is in principe geen 
aanpassing in wet- en regelgeving noodzakelijk.  
4.3 Beroepspraktijkvorming 
4.3.1  Beroepspraktijkvorming 
Wat beoogt de maatregel?  
Stages bij bol-opleidingen: oproep om, in samenwerking met SBB, te zoeken naar creatieve oplossingen voor 
stagetekorten en waar nodig een alternatieve invulling van bpv mogelijk te maken. Daarbij krijgen scholen meer 
mogelijkheden voor het organiseren van praktijkopdrachten ter vervanging van de bpv in de bol-opleidingen. 
Leerbanen bij bbl-opleidingen: oproep om waar nodig, in samenwerking met SBB, te onderzoeken of een 
alternatieve leerbaan een oplossing kan zijn als een bbl-student door COVID-19 geen leerbaan bij een erkend 
leerbedrijf kan krijgen en/of dat een leerbaan gedurende het studiejaar komt te vervallen. 
Welke keuzes hebben instellingen gemaakt? 
De maatregelen uit het servicedocument waren een oproep om te zoeken naar creatieve oplossingen voor 
stagetekorten (bol) en alternatieve leerbanen (bbl) binnen de bestaande kaders, en indien nodig om een 
alternatieve invulling van beroepspraktijkvorming mogelijk te maken.  
 
1
 KBA Nijmegen, Evaluatie en monitoring wet vroegtijdige aanmelddatum en toelatingsrecht 
  

66637 – Definitief 18 
 
‘Echte praktijkvormen blijven wenselijk. Een kappersleerling leert pas goed knippen op een echt persoon. Maar 
de combinatie met alternatieven werkt goed.’ - Stagebegeleider 
Ook geven instellingen aan behoefte te hebben om aangaande bpv maatwerk te organiseren. Hierbij denken ze 
bijvoorbeeld aan bpv in arbeidsmarktsectoren waar er, ondanks krapte, stagetekorten zijn vanwege gebrek aan 
begeleidingscapaciteit op de werkvloer. Dit speelt op dit moment bij de opleiding voor doktersassistenten. Ook is 
er behoefte aan maatwerk wanneer er voor studenten geen passende reguliere plek beschikbaar is, bijvoorbeeld 
vanuit ondersteuningsbehoefte. De wens is dan dat alternatieve vormen voor stages kunnen worden ingezet om 
toch voorbereiding op bpv-aanbod mogelijk te maken. Zo zouden alternatieve stages op school of bij vanwege 
coronamaatregelen gesloten organisaties kunnen worden ingezet om toch bpv-aanbod mogelijk te maken. Voor 
deze situaties willen instellingen graag ruimte voor alternatieven behouden. De regels voor onderwijstijd zouden 
hiervoor voldoende ruimte moeten geven.  
Daarnaast geeft een aantal instellingen en experts aan dat het interessant zou zijn om te kijken of erkenning op 
onderdelen van kwalificaties ook in de toekomst mogelijk kan blijven. Dat kan als maatwerk helpen voor 
studenten die in een niche zitten. Het biedt ook kansen voor excellentie, waarbij studenten specialisaties 
combineren of een deel van de stage op een hoger niveau kunnen doen. 
4.4 Examineren en diplomeren 
4.4.1  Diplomering rekenen en keuzevakken 
Wat beoogt de maatregel?  
Voor studenten die voor 1 oktober 2022 afstuderen, wordt de mogelijkheid geboden om het diploma te behalen 
zonder een resultaat voor keuzedelen en voor rekenen (en voor de entreeopleiding ook zonder niveaubepaling op 
alle of enkele taalvaardigheden voor Nederlandse taal). Het bevoegd gezag beslist of van deze ruimte gebruik 
wordt gemaakt, onderbouwt de keuze aan de hand van de hiervoor genoemde voorwaarden en past zo nodig het 
examenprogramma hierop aan. 
Welke keuzes hebben instellingen gemaakt? 
Mbo-instellingen hebben veelal de toetsen of examens voor rekenen en keuzevakken toch doorgang laten vinden. 
In 2020 is de maatregel vaker gebruikt dan in 2021. Instellingen zijn verschillend omgegaan met de ruimte in 
diplomering van de keuzedelen en van rekenen. Soms werd hier centraal op gestuurd, waarbij instellingen 
vasthielden aan het afnemen van deze examens of juist gebruikmaakten van de ruimte om deze examens niet af 
te nemen. Vaak werd de keuze van het wel of niet afnemen van deze examens overgelaten aan het 
opleidingsteam of aan de student. Op basis van de enquête kunnen we stellen dat mbo-instellingen veelal de 
toetsen of examens voor rekenen en keuzevakken toch doorgang hebben laten vinden. 85% van de respondenten 
geeft aan dat deze toetsen en examens voor keuzedelen en rekenen gewoon zijn doorgegaan. 
Wat zijn de effecten? 
Uit de gesprekken en casestudies blijkt dat instellingen die de maatregel benut hebben vinden dat het heeft 
geholpen om studievertraging van een groep studenten te voorkomen. Hierover zijn vanuit het 
literatuuronderzoek en de enquête onder studenten geen onderbouwende en/of aanvullende effecten gevonden.  
Behouden onder welke voorwaarden? 
Er zijn geen indicaties om deze maatregel te behouden. 
  

66637 – Definitief 20 
 
Behouden onder welke voorwaarden? 
Examens moeten weer gewoon doorgaan, maar andere vormen van examinering wil men soms behouden. Zo is 
men sterk te spreken over portfolio-examens en groepsopdrachten. Ook het inbrengen van resultaten van (online) 
formatieve toetsen voor het examendossier werd als positief gezien. Deze vorm van toetsen levert studenten meer 
individuele feedback op waardoor ze beter zicht hebben op hun leerproces. Ook kunnen examens compacter 
worden, omdat, met zicht op de behaalde formatieve resultaten, het niet altijd nodig is om alles nogmaals 
uitgebreid te examineren. 
Om deze vormen van examinering (en toetsing) in te zetten is in principe geen aanpassing in wet- en regelgeving 
nodig. Dit dient geborgd te worden door procedures in de school. Daarnaast geeft de inspectie aan dat het 
toezichtskader recent is aangepast op examineringsvormen en daarmee ruimte geeft aan andere manieren van 
examineren.  
 
 
 
  

66637 – Definitief 22 
 
Sommige instellingen gaven aan dat voor heb niet duidelijk was wat de (juridische) status van de documenten 
was. Sommige zagen het als een wettelijk kader, andere als een bestuurlijk akkoord en weer andere als een 
handreiking. Over het algemeen zijn de organisaties het eens dat het geen wettelijke kaders betreft, maar meer 
bestuurlijke afspraken. De meeste instellingen hadden een crisismanagementteam ingericht dat de 
servicedocumenten samenvatte, en verspreidde naar de organisatie en achterban. De maatregelen die in de 
servicedocumenten beschreven werden, gaven de instellingen de ruimte om zelf keuzes te maken over hoe het 
onderwijs doorgang te laten vinden. Dit werd als positief ervaren. 
Lessen uit ontwikkeling en gebruik servicedocumenten 
Zowel experts als de meeste instellingen geven aan dat zij de servicedocumenten een geschikt instrument vinden 
om tijdens de crisis duidelijkheid te geven aan het onderwijs over de mogelijkheden om onderwijs zo goed 
mogelijk te continueren. Het gaf de instellingen richting en handvatten over hoe te handelen. De samenwerking 
bij de ontwikkeling en toepassing van de servicedocumenten heeft geleid tot bevordering van de samenwerking 
tussen betrokken partijen. De open, samenwerkingsgerichte houding wil men graag behouden (voor op andere 
beleidsthema’s). 
Instellingen zien ook nadelen bij het gebruik van servicedocumenten. Zo werd de juridische status in beleving van 
de instellingen niet altijd duidelijk. In perceptie van sommige instellingen werd het als een wettelijk kader of 
bestuurlijke afspraak gezien, en niet zo zeer als ruimte die werd aangeboden om onderwijs te continueren (zoals 
omschreven in servicedocument om ‘handreikingen te bieden...’). Dit leidde ertoe dat ze soms als richtlijnen 
werden gezien, en niet zozeer als ruimte die geboden werd om eigen keuzes te maken.  
  

66637 – Definitief 24 
 
Vooral in het begin (maart 2020) van de pandemie zijn studenten en docenten kritisch op de onderwijsvormen die 
werden aangeboden. Online didactiek vraagt wat anders van de lesvorm en van vaardigheden van docenten. 
Instellingen geven aan dat de digitale onderwijsdidactiek en de ict-voorzieningen en -deskundigheid gedurende 
de periode met COVID-19-maatregelen zijn verbeterd. Na de zomer van 2020 was het voor hogescholen en 
universiteiten weer mogelijk om een combinatie te maken van fysiek en online onderwijs. Veel hogescholen en 
universiteiten kozen om blended learning aan te bieden (een deel online, een deel fysiek). Dit wordt positiever 
ervaren dan volledig online afstandsonderwijs, blijkt uit het literatuuronderzoek en de gesprekken met instellingen 
Uit het literatuuronderzoek lijkt online afstandsonderwijs geen direct negatief effect te hebben op 
studievoortgang in het algemeen. Wel is er sprake van verschillen tussen groepen. Sommige studenten doen het 
goed met online onderwijs (bijvoorbeeld studenten die baat hebben bij een rustige leeromgeving), terwijl andere 
het negatief ervaren (studenten die sterke behoefte hebben aan sociale interactie). Peilingen (zie 
literatuuronderzoek) wijzen uit dat studenten blij zijn dat het onderwijs is doorgegaan tijdens de pandemie; ze 
waarderen de inzet van docenten om zo goed mogelijk onderwijs aan te bieden. We zien dit ook terug in de 
enquête, waarin de studenten gematigd positief zijn; de meerderheid is neutraal tot heel tevreden. Wo-studenten 
zijn over het geheel genomen licht positiever over het online onderwijs dat zij hebben ontvangen.  
Er zijn ook signalen in het literatuuronderzoek dat studenten minder positief zijn over onderwijs op afstand ten 
opzichte van regulier onderwijs. Er was gedurende de pandemie behoefte om meer onderwijs op de hogeschool 
of universiteit te volgen. Ook zijn er positieve ervaringen met afstandsonderwijs. Zo zijn docenten door de inzet 
van digitale communicatiekanalen laagdrempeliger bereikbaar, en zien studenten voordelen in de flexibiliteit (in 
plaats en tijd) die erbij komt kijken. Studenten zijn het meest positief over vormen van online onderwijs die van 
tevoren zijn opgenomen en vormen waarbij een intensieve interactie tussen studenten en docenten aanwezig is 
(bijvoorbeeld een responsiecollege).  
Het is moeilijk om de effecten van onderwijs op afstand op het studentenwelzijn te scheiden van de bredere 
impact van COVID-19(-maatregelen) op hun leven. Uit het literatuuronderzoek blijkt dat (op basis van eerder 
onderzoek) onderwijs actief kan bijdragen aan het welbevinden van studenten. Dat lijkt echter in mindere mate te 
gelden voor afstandsonderwijs. Door het wegvallen van sociaal contact en verminderde interactie is het risico op 
sociaal isolement, eenzaamheid en onveiligheid groter dan bij fysiek onderwijs. Naarmate studenten meer 
afstandsonderwijs volgen, ervaren zij vaker concentratie- en motivatieproblemen. Ook de werkdruk van docenten 
is toegenomen door het afstandsonderwijs. Het vormgeven en invullen van afstandsonderwijs vergde extra 
inspanningen bovenop de reguliere werkzaamheden.  
Behouden onder welke voorwaarden? 
Instellingen willen graag de positieve elementen van onderwijs op afstand behouden. Instellingen zijn bezig met 
de ontwikkeling van een nieuwe didactische/onderwijskundige visie. Er word hierbij vooral gedacht aan een visie 
met ’blended leren’, waarbij fysieke en online (afstands)onderwijsactiviteiten, leermaterialen en tools worden 
gecombineerd. Per instellingen verschillen de ambities. Om dit mogelijk te maken zijn er vanuit wet- en 
regelgeving geen aanpassingen nodig. Er was al ruimte om hier vorm aan te geven. 
Door sectorraden wordt aangegeven dat het aangekondigde voornemen om in 2024 van opleidingsaccreditatie 
over te stappen naar een instellingsaccreditatie positief zou kunnen bijdragen aan het innovatievermogen van het 
onderwijs om digitale vormen van onderwijs toe te voegen aan het curriculum van opleidingen. Momenteel 
zouden de basisstandaarden zoals ze in het beoordelingskader worden gebruikt weinig ruimte bieden om 
innovatieve vormen van onderwijs toe te passen.  
  

66637 – Definitief 26 
 
Behouden onder welke voorwaarden? 
Er is behoefte om de inzet van alternatieve vormen van examinering, zoals formatieve toetsen, inleveropdrachten 
en het schrijven van essays te behouden. Deze worden als waardevol ervaren door studenten en instellingen. Voor 
online vormen (zoals proctoring) is dat in mindere mate het geval. Er is veel onduidelijkheid over de wet- en 
regelgeving voor de inzet van proctoring. Voor de instellingen die aangeven wel proctoring te willen gebruiken 
zou meer helderheid gewenst zijn.  
6.2 Instroom en doorstroom 
6.2.1  Aanmelddeadline 
Wat beoogt de maatregel?  
Voor schooljaar 2020-2021 is de reguliere aanmelddeadline voor studenten (1 mei) verschoven naar 1 juni.  
Welke keuzes hebben instellingen gemaakt? 
Niet van toepassing. 
Wat zijn de effecten? 
Zowel in het literatuuronderzoek als in de gesprekken met instellingen (belronde en casestudies) zijn geen 
effecten gevonden die specifiek op deze maatregel betrekking hebben. 
Behouden onder welke voorwaarden? 
Er zijn geen indicaties dat deze maatregelen behouden moet blijven. 
6.2.2  Bindend studieadvies 
Wat beoogt de maatregel?  
Bij hogescholen: eerstejaarsstudenten die studievertraging hebben opgelopen en daardoor de norm van het bsa 
in het studiejaar 2019-2020 of 2020-2021 niet haalden, hebben de mogelijkheid gekregen om de bsa-norm te 
halen in het volgend studiejaar. Daarbij zetten hogescholen zich in om ook het komende jaar studenten zo goed 
mogelijk te begeleiden en adviseren, wanneer de studie toch niet passend blijkt. 
Bij universiteiten: universiteiten hebben vanwege de bijzondere omstandigheden besloten om het bsa in 
studiejaar 2019-2020 op te schorten en 2020-2021 de bsa-norm generiek te verlagen met een bandbreedte van 
10-15%. Dat betekent dat eerstejaarsstudenten minder studiepunten hoefden te behalen om door te kunnen 
stromen naar het volgende studiejaar. Daarnaast konden op opleidingsniveau de regels van het bsa aangepast 
worden als dat gezien de specifieke omstandigheden van die opleiding nodig bleek. 
Welke keuzes hebben instellingen gemaakt? 
Instellingen hebben gekozen om de bsa-normen en -voorwaarden te versoepelen of op te schorten. Instellingen 
gingen hier wel verschillend mee om. Een aantal heeft ervoor gekozen het bsa helemaal niet meer toe te passen. 
De meeste instellingen en opleidingen hebben het bsa wel ingezet, maar zijn hierbij coulant geweest. Daarbij werd 
maatwerk geboden en alleen bij zeer grote achterstanden vastgehouden aan een negatief bsa. Opleidingen van 
hogescholen hebben vaak een niet-bindend advies afgegeven. Instellingen hebben daarbij gekozen om meer 
begeleiding en studiekeuzegesprekken te voeren.  
  

66637 – Definitief 28 
 
Op basis van cijfers van DUO hebben in 2021 1.095 studenten gebruik gemaakt van de mogelijkheid van 
voorwaardelijke toelating bij de overstap mbo-hbo, tegenover 1.244 in 2020, dit betreft echter alleen de groep 
studenten die voorwaardelijk doorstroomden met een dubbele inschrijving (zowel het mbo als hbo). Uit een 
voorlopige analyse van de VH (zie literatuurstudie, pagina 25) komt naar voren dat in het studiejaar 2021-2022 
ongeveer 75 procent van de doorgestroomde mbo-4 studenten vóór 1 januari 2022 alsnog het mbo-diploma 
heeft behaald en daarmee definitief is toegelaten tot het hbo. In mei 2022 worden meer cijfers hierover 
beschikbaar. Over het effect op hun studievoortgang zijn op het moment van het onderzoek geen goede cijfers 
beschikbaar. Uit de gesprekken met instellingen blijkt wel dat voorwaardelijke doorstroom wisselend succes had. 
Een van de redenen hiervoor is dat de afstemming van roosters en lesprogramma’s niet altijd optimaal is voor de 
student.  
Behouden onder welke voorwaarden? 
Zowel in de literatuurstudie als in de gesprekken met instellingen zijn geen indicaties gevonden dat deze 
maatregel (of elementen hiervan) behouden moeten blijven. Dit geldt zowel voor de maatregel voor de overstap 
van mbo naar hbo, maar ook voor de toelating van ho naar ho. De gesproken instellingen geven aan dat situaties 
waarin flexibiliteit gewenst is betreffende de ‘harde knip’ (overstap bachelor naar master) niet vaak voorkomen. Zij 
meldden dat indien ze het wenselijk vinden, ze al manieren hebben om aan wensen op het gebied van flexibiliteit 
tegemoet te komen.  
Er lijkt nog te weinig bekend over zowel de kortetermijn- als over de langetermijneffecten te zijn. 
6.3 Stages 
6.3.1  Beschikbaarheid stages 
Wat beoogt de maatregel?  
Oproep aan instellingen om als dat nodig is, voor zover mogelijk, stages anders in te vullen of uit te stellen. 
Datzelfde geldt voor andere praktijkcomponenten van de opleiding, voor zover er maatregelen gelden die de 
reguliere doorgang bevorderen 
Welke keuzes hebben instellingen gemaakt? 
In de servicedocumenten worden instellingen opgeroepen om als dat nodig is, stages anders in te vullen. Uit 
zowel de literatuurstudie als de gesprekken met de onderwijsinstellingen blijkt dat de meeste instellingen hebben 
geprobeerd om zo veel mogelijk de stages door te gaan en als dit niet mogelijk was praktijkgerelateerd onderwijs 
op locatie aan te bieden. Echter, voor veel studenten geldt dat er aanpassingen zijn geweest tijdens de pandemie. 
Zo werd vaak de stageperiode of de vorm van de stage en/of praktijklessen aangepast. Ook zijn er soms 
alternatieve stageopdrachten aangeboden. Praktijklessen werden waar mogelijk vervangen door online lessen. 
Verschillende instellingen en opleidingen hebben via hun netwerken geprobeerd extra stages te vinden. In 
sommige gevallen kozen studenten bewust voor het uitstellen van stages, omdat ze bij een bepaald bedrijf of 
locatie (bijvoorbeeld buitenlandstage) stage willen lopen en/of afstuderen, met studievertraging als gevolg. 
Wat zijn de effecten? 
Uit de literatuurstudie blijkt dat bij 40% van de studenten de stage plaatsvond zoals gepland. Bij de overige 60% is 
sprake van aanpassingen, qua vorm of tijd. Voor een deel van de (met name hbo-) studenten blijkt dat ze door de 
COVID-19-pandemie de stage heeft moeten afbreken of kon niet beginnen aan een geplande stage. Hierdoor 
hebben studenten studievertraging opgelopen. Daarbij zijn studenten ook deels ontevreden over de 
communicatie en begeleiding die ze hebben ontvangen. Ze ervaren veel knelpunten bij stages maar weinig steun 
vanuit de onderwijsinstelling.  
  

66637 – Definitief 30 
 
7. Conclusies 
Het doel van het onderzoek was het verkrijgen van inzicht in de lessen die getrokken kunnen worden uit de 
aanpak van het onderwijs tijdens de coronapandemie voor het structurele onderwijsbeleid. Hierbij gaat het zowel 
om de lessen over de inhoudelijke maatregelen, als de lessen over het proces waarmee deze maatregelen door 
servicedocumenten zijn uitgewerkt en geïmplementeerd. Hiervoor zijn verschillende onderzoekinstrumenten 
ingezet. Middels een literatuuronderzoek is in beeld gebracht welke effecten al bekend waren uit andere 
onderzoeken. Er is gesproken met belangenverenigingen, vakbonden, koepelorganisatie en 
studentenvertegenwoordiging (de expertgesprekken). Daarnaast zijn interviews afgenomen met 25% van de mbo- 
en ho-instellingen. Ook zijn er verdiepende casestudies uitgevoerd op instellingen en is er een enquête uitgezet 
onder studenten. Tot slot zijn er reflectiesessies georganiseerd voor onderwijsinstellingen om de resultaten van dit 
onderzoek te valideren en de geleerde lessen te verdiepen. Ondanks de ongelijkvormigheid van de input en dat 
3
niet alle bronnen altijd representatief waren , is er wel een trend zichtbaar in de bevindingen. Hieronder vatten we 
de hoofdlijnen samen. 
7.1 Gezamenlijke ontwikkelen servicedocumenten waardevol 
Voor zowel het mbo als voor het ho heeft het ministerie van Onderwijs, Cultuur en Wetenschap met verschillende 
stakeholders uit het onderwijsveld (vakbonden, studentenvertegenwoordiging, sectorraden) samengewerkt en 
afgestemd om tot servicedocumenten te komen waarin handvatten zijn aangereikt aan onderwijsinstellingen om 
in de praktijk invulling te kunnen geven aan het onderwijs. Betrokken partijen zijn over het algemeen tevreden 
over het proces van totstandkoming. De samenwerking werd als gelijkwaardig ervaren, waar alle partijen hun 
eigen inbreng hadden.  Ook instellingen zijn over het algemeen te spreken over het gebruik van 
servicedocumenten. De servicedocumenten werden ervaren als effectief middel om mee te communiceren tijdens 
een crisissituaties. Leerpunten bij het gebruik van deze documenten zitten vooral op de duidelijkheid over de 
juridische status van het document bij de instellingen, en de soms wat bestuurlijke insteek van de teksten. Bij 
toekomstig gebruik van servicedocumenten is het daarnaast aan te bevelen om na te denken over communicatie 
naar verschillende doelgroepen, zoals studenten.  
 
7.2 Gesprek over onderwijskwaliteit en stimulering professionele dialoog  
Door de pandemie en de noodzaak en ruimte om het onderwijs anders vorm te geven, ontstond er meer dan in 
de reguliere setting een gesprek over wat de kern is van wat studenten moeten leren en wat dit betekent voor de 
inzet van verschillende onderwijsonderdelen. Wanneer zijn studenten goed opgeleid en wat is daarvoor nodig? 
Dit werd in nauw contact gedaan met onderwijsteams en examencommissies, wat als positief ervaren werd. 
Instellingen geven aan dat de maatregelen in de servicedocumenten voldoende ruimte gaven om het onderwijs 
tijdens COVID-19 doorgang te kunnen laten vinden. Ondanks de (effecten van de) algemeen beperkende 
maatregelen om de pandemie te bestrijden, had men voldoende mogelijkheden om onderwijs op afstand vorm te 
geven en studievertraging zoveel mogelijk te beperken.  
‘Er ontstond een verschuiving in de mentaliteit van ‘afwijken mag als je het uit kunt leggen’ naar ‘neem de 
ruimte om goed onderwijs te kunnen blijven bieden’.’ - Bestuurder 
 
3
 Bijvoorbeeld niet alle bronnen bij het literatuuronderzoek waren representatief. Ook niet op alle onderdelen waren de 
uitkomsten van enquête onder studenten representatief.  
  

66637 – Definitief 32 
 
7.5 Waar geen behoefte aan is om structureel te behouden 
Uit het onderzoek komen verschillende maatregelen naar voren, die gewaardeerd werden in de COVID-19-
pandemie, maar waar geen of beperkt behoefte aan is om deze te behouden in een reguliere onderwijssetting. 
Het gaat hierbij om de volgende:  
• Vroegtijdige aanmelding: er is geen behoefte om de aanmelddatum structureel te verschuiven. 
• Diplomering rekenen en keuzevakken (mbo): er is geen behoefte om het structureel mogelijk te maken om 
zonder resultaat voor rekenen en keuzedelen het diploma te behalen.  
• Stages (ho): de maatregel betrof een oproep om alternatieve(n) (voor) stages te zoeken indien nodig. Hier is 
geen behoefte aan wanneer de reguliere stages weer doorgang kunnen vinden.  
7.6 Waar nog onvoldoende beeld over is 
Daarnaast geldt dat nog niet voor alle maatregelen een voldoende helder beeld is gevormd om uitspraken te 
kunnen doen over de wenselijkheid om de maatregel in de toekomst te behouden. Dit geldt voor de maatregelen 
op het gebied van voorwaardelijke toelating, zoals de voorwaardelijke doorstroom binnen sectoren als tussen 
sectoren. Er is nog geen goed zicht op de langetermijneffecten van deze maatregelen. Er is meer onderzoek nodig 
om hier gefundeerd uitspraken over te kunnen doen.  
7.7 Randvoorwaarden om opbrengsten te behouden 
Voor het behoud van de meeste positieve leerpunten uit de COVID-19-pandemie zijn dus geen of beperkte 
aanpassingen aan wet- en regelgeving nodig. Een van de conclusies is dat er al veel ruimte is om onderwijs in te 
richten zoals instellingen dat willen. Wat is er aanvullend nodig? 
Helder communiceren waar ruimte zit 
Er is behoefte om over sommige onderwerpen beter te communiceren met instellingen welke ruimte er 
permanent is. Niet alleen zijn (medewerkers van) instellingen soms onbekend met de ruimte die al geboden 
wordt, in sommige gevallen durft men niet af te wijken van een norm (ondanks dat de ruimte er wel is). Het actief 
communiceren over de mogelijkheden om af te wijken, maakt ook de drempel om af te wijken of ruimte te nemen 
een stuk lager.  
Leren van elkaar 
Instellingen hebben tijdens corona (maar ook al voor corona) ervaringen opgedaan met elementen in hun 
onderwijs die ze graag willen behouden, zoals blended learning, flexibel omgaan met onderwijstijd, en andere 
vormen van examineren. Ze weten daarom voor een gedeelte al wat wel werkt, wat niet, onder welke 
omstandigheden je bepaalde keuze maakt, wie je moet betrekken, etc. Er zijn veel lessen geleerd en het zou 
zonde zijn als die lessen niet met elkaar gedeeld worden. Het is aan te bevelen om het leren van elkaar te 
faciliteren en te stimuleren.  
Faciliteren systemen 
Niet alle systemen die het onderwijs ondersteunen bleken te zijn ingericht op de flexibiliteit die gewenst was 
tijdens de coronaperiode. Bijvoorbeeld bij het mogelijk maken van voorwaardelijke doorstroom van mbo naar hbo 
bleek dat dit administratief ingewikkeld was. Zo is bekostiging ingewikkeld wanneer een student tegelijk op een 
mbo en op een hbo ingeschreven staat. Als tijdelijke oplossing tijdens de COVID-19 pandemie hebben 
instellingen (onderling) financiële afspraken gemaakt. Om voorwaardelijke toelating dan structureel mogelijk te 
maken zou er een mechanisme nodig zijn voor de financiele consequenties van een dubbele inschrijving (mbo-
hbo). 
  
  

66637 – Definitief 34 
 
 
 
Berenschot is een onafhankelijk organisatieadviesbureau met 350 medewerkers wereldwijd. 
Al 80 jaar verrassen wij onze opdrachtgevers in de publieke sector en het bedrijfsleven met 
slimme en nieuwe inzichten. We verwerven ze en maken ze toepasbaar. Dit door innovatie 
te koppelen aan creativiteit. Steeds opnieuw. Klanten kiezen voor Berenschot omdat onze 
adviezen hen op een voorsprong zetten. 
Ons bureau zit vol inspirerende en eigenwijze individuen die allen dezelfde passie delen: 
organiseren. Ingewikkelde vraagstukken omzetten in werkbare constructies. Door ons brede 
werkterrein en onze brede expertise kunnen opdrachtgevers ons inschakelen voor 
uiteenlopende opdrachten. En zijn we in staat om met multidisciplinaire teams alle aspecten 
van een vraagstuk aan te pakken. 
Berenschot B.V. 
Van Deventerlaan 31-51, 3528 AG  Utrecht 
Postbus 8039, 3503 RA Utrecht 
030 2 916 916 
www.berenschot.nl 
  
/berenschot 
 

