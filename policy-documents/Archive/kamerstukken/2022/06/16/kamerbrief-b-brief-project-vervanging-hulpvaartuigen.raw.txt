 
> Retouradres Postbus 20701 2500 ES Den Haag 
de Voorzitter van de Tweede Kamer 
der Staten-Generaal  
Bezuidenhoutseweg 67  
2594 AC Den Haag 
 
 
 
Ministerie van Defensie 
 
Plein 4 
Datum 16 juni 2022 MPC 58 B 
Postbus 20701 
B-brief project ‘Vervanging hulpvaartuigen’ 
Betreft 
2500 ES Den Haag 
www.defensie.nl 
 
 
 
 
 
 
 
Inleiding  
 
De Koninklijke Marine beschikt over tien vaartuigen voor uiteenlopende 
Onze referentie 
ondersteunende taken, de zogenoemde ‘hulpvaartuigen’. Deze vaartuigen BS2022010677 
bereiken in de komende jaren het einde van hun levensduur. Met deze B-brief 
 
 
informeer ik u over de onderzoeksfase (B-fase) van het project ‘Vervanging 
1
hulpvaartuigen’ . Bij beantwoording datum, 
onze referentie en betreft 
 
vermelden. 
Defensie vervangt de hulpvaartuigen en gaat de nieuwe vaartuigen voorzien van 
klimaatneutrale technologie voor de voortstuwing en energieopwekking. Daarmee 
wil Defensie de eigen CO2-uitstoot verminderen. Onder meer door functies van de 
nieuwe vaartuigen te combineren kan de Koninklijke Marine toe met minder 
schepen. Defensie zal acht hulpvaartuigen laten bouwen voor de tijdige 
vervanging van de huidige tien vaartuigen. 
 
Achtergrond 
Defensie beschikt op dit moment over vijf zeevarende hulpvaartuigen en vijf 
havenduikvaartuigen voor gebruik in havens en binnenwateren.  
 
De vijf huidige zeegaande hulpvaartuigen zijn de volgende: 
- het torpedowerkschip Zr.Ms. Mercuur ondersteunt de gereedstelling van de 
onderzeeboten. Het functioneert daarbij als doelschip, het bergt 
oefentorpedo’s en het is een veiligheids- en bevoorradingsplatform. De 
levensduur van dit vaartuig eindigt in 2026; 
- het marine opleidingsvaartuig MOV Van Kinsbergen ondersteunt het 
praktische deel van de opleidingen voor aspirant-zeeofficieren en 
onderofficieren. De levensduur van dit vaartuig eindigt in 2024; 
- de twee identieke hydrografische opnemingsvaartuigen Zr.Ms. Luymes en 
Zr.Ms. Snellius verrichten onderzoek naar de zeebodem. Met dat onderzoek 
kan de Defensie de zeekaarten bijhouden van het Nederlandse deel van de 
Noordzee en het Caribisch gebied voor de veilige navigatie op de maritieme 
toegangsroutes. De levensduur van beide vaartuigen eindigt in de periode 
2033-2034; 
- het ondersteuningsvaartuig in het Caribisch gebied Zr.Ms. Pelikaan 
transporteert materieel en personeel tussen de eilanden in het gebied en 
ondersteunt bij humanitaire rampenbestrijding en militaire operaties. De 
levensduur van dit vaartuig eindigt in 2031. 
 
De huidige vijf havenduikvaartuigen fungeren als platform voor duikers. Vier van 
de huidige duikvaartuigen zijn vergelijkbaar, het vijfde is een uniek exemplaar. 
De taken die de duikers uitvoeren vanaf deze vaartuigen zijn: 
 
1
 Over de behoeftestelling is de Kamer geïnformeerd met de A-brief van 7 mei 2020. Vragen 
hierover zijn beantwoord op 22 juni 2020 (Kamerstukken 27 830, nrs. 305 en 308) 
 
 Pagina 1 van 6 
 

 
Defensie kiest daarbij voor scheepsmotoren die zowel op diesel als op methanol 
 
kunnen draaien, waarbij indien mogelijk steeds groen geproduceerde methanol 
 
wordt gebruikt. Het gebruik van diesel is vanzelfsprekend niet klimaatneutraal.  
De beperking van de emissie-uitstoot is het hoogst als de vaartuigen groene 
 
methanol gebruiken die zelf ook op klimaatneutrale wijze is geproduceerd. Maar 
aangezien deze brandstof pas in de toekomst breed verkrijgbaar zal zijn, zijn  
diesel en niet-groene methanol voorlopig nog mogelijkheden om op terug te 
vallen. De Koninklijke Marine kan daarmee de vaartuigen wereldwijd inzetten, ook 
in gebieden waar groene methanol (nog) niet verkrijgbaar is. 
 
Schepen met methanol als brandstof bestaan al. Het gaat dan om vrachtschepen 
die langere afstanden afleggen met een constante snelheid. Marineschepen, ook 
de hulpvaartuigen, zullen echter in de regel vaak veranderen van snelheid. De 
hiervoor geschikte motoren zijn nog in ontwikkeling. Het ontwikkelingsrisico is 
naar verwachting gemiddeld.  
 
Voordelen 
De toepassing van klimaatneutrale technologie biedt belangrijke voordelen: 
- Met klimaatneutrale aandrijving van de hulpvaartuigen en de vermindering 
van de CO2-uitstoot kan Defensie een bijdrage leveren aan de 
klimaatdoelstellingen van het kabinet, de EU en ook Defensie zelf. De eigen 
doelstellingen van Defensie zijn vastgelegd in de Defensie Energie en 
2
Omgeving Strategie (DEOS) . De klimaatneutrale technologie voor de nieuwe 
hulpvaartuigen zorgt bij volledig gebruik van groene methanol per jaar naar 
verwachting voor 13 kiloton minder CO2-uitstoot in vergelijking met de 
huidige hulpvaartuigen. Dit komt overeen met 7 procent van de totale CO2-
emissie van de Nederlandse marineschepen.  
- Naar verwachting zullen de milieuregels voor de scheepvaart in binnen- en 
buitenland in de komende jaren steeds strenger worden. Dit kan er 
bijvoorbeeld toe leiden dat zeeschepen die niet aan deze normen voldoen, 
bepaalde havens niet meer mogen bezoeken. Dit beperkt de flexibiliteit van 
de inzet en de oefenprogramma’s. 
- Defensie kan een impuls geven aan de ontwikkeling van klimaatneutrale 
technologie in Nederland door op te treden als de eerste klant van de 
Nederlandse industrie van deze technologie (launching customer).  
 
Het optreden van Defensie als launching customer is in lijn met de Defensie 
3
Industrie Strategie (DIS) . Tevens sluit dit aan bij de ‘Green Deal Zeevaart, 
4
Binnenvaart en Havens’ van 11 juni 2019 . Naast Defensie zijn bij deze 
overeenkomst betrokken de ministeries van Infrastructuur en Waterstaat (I&W) 
en van Economische Zaken en Klimaat (EZK), alsmede onder meer provincies, 
brancheorganisaties, kennisinstellingen en bedrijven.  
 
Deelnemers aan de Green Deal doen voor hun gebied toezeggingen om 
schadelijke emissies terug te dringen. Defensie heeft daarbij toegezegd per 
 
2
 Kamerstuk 33 762, nr. 152 van 27 september 2019. De DEOS bevat streefdoelen voor het 
energiegebruik in het operationele domein. Ten opzicht van 2010 is de afhankelijkheid van 
fossiele brandstoffen in 2030 gereduceerd met ten minste 20 procent, en in 2050 is dat ten 
minste 70 procent. De DEOS bevat geen gedetailleerde streefdoelen voor emissies. 
3
 Kamerstuk 31 125, nr. 92 van 15 november 2018 
4
 Brief van de minister van Infrastructuur en Waterstaat, Kamerstuk 33 043 en 31 409, nr. 
102 
 
 Pagina 3 van 6 
 

 
verankerd om de wezenlijke belangen van nationale veiligheid te kunnen 
 
beschermen. Van de technologiegebieden die in de DIS zijn genoemd, zijn bij de 
 
hulpvaartuigen relevant de gebieden ‘sensoren’, ‘mens-systeem integratie’ en  
‘simulatie en virtualisatie’. Ten aanzien van de industriële capaciteiten is in de DIS 
 
de bouw van maritieme platformen van belang. 
  
Gezien de wezenlijke belangen van nationale veiligheid die bij de hulpvaartuigen 
een rol spelen, is Defensie voornemens het contract aan te besteden in 
concurrentie tussen Nederlandse aanbieders, met toepassing van artikel 346 
VWEU (Verdrag betreffende de Werking van de Europese Unie). Het contract zal 
daarmee het ontwerp, de bouw, de levering en de instandhouding van de 
hulpvaartuigen omvatten. 
 
Samenwerking 
 
Nationale samenwerking 
Defensie is evenals de ministeries van I&W en van EZK deelnemer aan het 
‘Maritiem Masterplan’ waarin wordt samengewerkt met de maritieme sector. De 
Rijksrederij van I&W en Defensie hebben samengewerkt bij de opstelling daarvan. 
Verdere samenwerking met de Rijksrederij is mogelijk bij onder andere het delen 
van kennis van en ervaring met klimaatneutrale technologie.  
 
Een gezamenlijke verwerving van vaartuigen door de Rijksrederij en Defensie is 
niet aan de orde omdat de eisen aan de vaartuigen te veel verschillen. De 
schepen van de Kustwacht moeten vanwege hun taken sneller kunnen varen dan 
nodig is voor de hulpvaartuigen van Defensie. Snellere schepen met 
klimaatneutrale voortstuwing dan de hulpvaartuigen zijn mogelijk, maar deze zijn 
ook duurder. 
 
Zoals onlangs aan de Kamer gemeld is het ‘Maritiem Masterplan’ dit jaar niet in 
7
aanmerking gekomen voor financiering uit rijksbrede middelen . Defensie wil 
betrokken blijven bij het ‘Maritiem Masterplan’ als launching customer en over de 
manier waarop zal nog worden overlegd met de daarbij betrokken partners. 
 
Internationale samenwerking 
De behoeftestellingsfase heeft geen aanknopingspunten opgeleverd voor 
8
internationale samenwerking bij dit project . Daarbij is gesproken met Duitsland, 
België, Noorwegen en Zweden. In de B-fase heeft Defensie de gesprekken 
voortgezet maar dit heeft geen nieuwe mogelijkheden aan het licht gebracht. 
 
Planning 
De nieuwe hulpvaartuigen worden in gebruik genomen in de periode 2026-2030. 
Het in dienst stellen van de nieuwe schepen sluit naadloos aan op het uit de vaart 
nemen van de huidige schepen. Als enige van de tien te vervangen schepen zal 
het marine opleidingsvaartuig tot kort na het einde van de technische levensduur 
in gebruik blijven. De Koninklijke Marine zal het gebruik daarvan nauwgezet 
 
7
 Brieven van de minister van Financiën over het Herstel- en Veerkrachtplan (Kamerstukken 
21 501-07, nr. 1790 van 1 november 2021 en nr. 1827 van 28 maart 2022), en brief van 
de ministers van EZK en van Financiën over de tweede ronde investeringen van het 
Nationaal Groeifonds (Kamerstuk 35 925 XIX, nr. 12 van 14 april 2022) 
8
 Kamerstuk 27 830, nr. 308 
 
 Pagina 5 van 6 
 

