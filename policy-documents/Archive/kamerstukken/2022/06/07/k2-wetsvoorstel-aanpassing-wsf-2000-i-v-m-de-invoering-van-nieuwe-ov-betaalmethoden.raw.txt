 
 
 
 
Wijziging van de Wet studiefinanciering 2000 in verband met de invoering van 
nieuwe betaalmethoden in het openbaar vervoer 
 
 
Voorstel van wet 
 
 
 
Allen, die deze zullen zien of horen lezen, saluut! doen te weten: 
 
Alzo Wij in overweging genomen hebben, dat het noodzakelijk is de Wet 
studiefinanciering 2000 aan te passen vanwege de invoering van nieuwe 
betaalmethoden in het openbaar vervoer; 
 
Zo is het, dat Wij, de Afdeling advisering van de Raad van State gehoord, en met 
gemeen overleg der Staten-Generaal, hebben goedgevonden en verstaan, gelijk Wij 
goedvinden en verstaan bij deze: 
 
Artikel I. Wijziging van de Wet studiefinanciering 2000 
 
A 
 
Artikel 1.1, eerste lid, wordt als volgt gewijzigd: 
 
1. In de begripsomschrijving van ‘reisproduct’ wordt ‘elektronisch product dat studenten 
kunnen laden op een OV-chipkaart wanneer zij beschikken over reisrecht’ vervangen 
door ‘reisproduct als bedoeld in artikel 3.25’. 
2. In de begripsomschrijving van ‘RSR’ vervalt ‘op de OV-chipkaart’. 
 
B 
 
Artikel 3.7 komt te luiden: 
 
Artikel 3.7. Reisvoorziening 
1. De reisvoorziening bestaat uit een reisrecht waarmee gedurende een bepaald deel 
van de week de student geen bedrag of een lager bedrag verschuldigd is aan de 
vervoersbedrijven, en kan voor groepen studenten bestaan uit een vergoeding in geld.  
2. De vorm, wijze van toekenning en de voorwaarden van de reisvoorziening zijn 
bepaald in en krachtens paragraaf 3.7. 
 
C 
 W13033.K-2 1 

gebruik is gemaakt van het reisproduct na het moment, bedoeld in het eerste lid, 
aanhef’. 
2. Onder vernummering van het achtste tot het negende lid, wordt een lid ingevoegd, 
luidende:  
8. Het reisproduct wordt stopgezet op een bij ministeriële regeling te bepalen wijze. 
 
H 
 
Na artikel 3.27 wordt een artikel ingevoegd, luidende: 
 
Artikel 3.28. Stopzetten reisproduct uit eigen beweging 
Onverminderd artikel 3.27, eerste lid, kan de student uit eigen beweging het verzoek 
aan RSR doen tot stopzetting van het reisproduct. 
 
I 
 
Artikel 3.29 wordt als volgt gewijzigd: 
1. In het eerste lid wordt ‘niet over een geladen reisproduct beschikt’ vervangen door 
‘geen gebruik kan maken van het reisrecht’ en wordt ‘artikel 3.7, tweede lid,’ vervangen 
door ‘artikel 3.24, tweede lid,’.  
2. In het derde lid, onderdeel b, wordt ‘van de OV-chipkaart, bedoeld in artikel 3.26, 
eerste lid’ vervangen door ‘van de drager, bedoeld in artikel 3.25, eerste lid’.  
 
J 
 
Het opschrift van artikel 3.30 komt te luiden: 
Artikel 3.30. Reizen van en naar Waddeneilanden 
 
K 
 
In artikel 4.8, tweede lid, wordt ‘het reisproduct niet op een OV-chipkaart is geladen als 
bedoeld in artikel 3.26 of is stopgezet als bedoeld in artikel 3.27’ vervangen door ‘het 
reisproduct niet gekoppeld is aan een drager als bedoeld in artikel 3.25, eerste lid,’ en 
wordt ‘artikel 3.7, tweede of vierde lid,’ vervangen door ‘artikel 3.24, tweede of vierde 
lid,’. 
 
L 
 
In artikel 5.3, tweede lid, wordt ‘het reisproduct niet op een OV-chipkaart is geladen als 
bedoeld in artikel 3.26 of is stopgezet als bedoeld in artikel 3.27’ vervangen door ‘het 
reisproduct niet is gekoppeld aan een drager als bedoeld in artikel 3.25, eerste lid,’ en 
wordt ‘artikel 3.7, tweede of vierde lid,’ vervangen door ‘artikel 3.24, tweede of vierde 
lid,’. 
 
M 
 
Artikel 7.1, eerste lid, wordt als volgt gewijzigd: 
1. In onderdeel k wordt ‘omdat hij het reisproduct niet tijdig heeft stopgezet’ vervangen 
door ‘omdat hij gebruik heeft gemaakt van het reisproduct na de termijn, genoemd in 
artikel 3.27, eerste lid’. 
2. In onderdeel m wordt ‘artikel 3.7, tweede lid,’ vervangen door ‘artikel 3.24, tweede 
lid,’. 
 
N 
 
Artikel 9.6, derde lid, komt te luiden: 
 W13033.K-2 3 

 
Memorie van toelichting 
 
I. Algemeen deel 
 
1. Inleiding 
 
Door de introductie van nieuwe betaalvormen in het openbaar vervoer zal de OV-
chipkaart in haar huidige vorm vervallen. De huidige regelgeving rondom het 
studentenreisproduct biedt echter geen mogelijkheid om de nieuwe betaalvormen te 
1
gebruiken voor het studentenreisproduct. Daarom is het noodzakelijk om de wet te 
wijzigen.   
 
Met dit wetsvoorstel wordt de Wet studiefinanciering 2000 (hierna: WSF 2000) 
gewijzigd, zodat studenten met een studentenreisproduct gebruik kunnen maken van de 
nieuwe wijzen van OV-betalen. Daarnaast worden de passages rondom het 
studentenreisproduct techniekonafhankelijker geformuleerd zodat de wet voldoet aan de 
voorziene en mogelijke andere toekomstige OV-betaalvormen.  
 
1.1 Aanleiding 
In 2015 is de Tweede Kamer door de staatssecretaris van Infrastructuur en Waterstaat 
2
geïnformeerd over de Visie OV Betalen. Dit betrof een verkenning naar de OV-
betaaltechnieken van de toekomst, aangezien de techniek van de huidige OV-chipkaart 
toen al tegen de grenzen van haar mogelijkheden aanliep.  
 
Op 11 mei 2021 is de Tweede Kamer door de staatssecretaris van Infrastructuur en 
Waterstaat per brief geïnformeerd over de nieuwe betaalvormen voor het openbaar 
vervoer. In die brief staat als planning dat deze nieuwe betaalvormen gefaseerd ingevoerd 
zullen worden tussen 2021 en eind 2023. Wanneer het nieuwe systeem zich bewezen 
3
heeft, zal de OV-chipkaart zoals die nu bestaat tot eind 2023 te gebruiken zijn. Daarna 
dienen alle reizigers gebruik te maken van de nieuwe betaalvormen. 
 
1.2 Nieuwe OV-betaalvormen 
Met de nieuwe OV-betaalvormen worden nieuwe ‘dragers’ geïntroduceerd waarmee 
reizigers kunnen inchecken. Een abonnement om mee te kunnen reizen in het openbaar 
vervoer – zoals het studentenreisproduct – wordt gekoppeld aan een online account, dat 
op zijn beurt gekoppeld is aan een backoffice. Een reiziger kan zelf bepalen met welke 
drager hij dit account wil gebruiken. Op dit moment is voorzien dat een dergelijke drager 
voor het studentenreisproduct een nieuwe reispas of de eigen telefoon kan zijn. Mogelijk 
worden daar in de toekomst nog meer dragers aan toegevoegd.  
 
Met het bovengenoemde verandert ook de techniek achter het inchecken met een 
studentenreisproduct (of ander reisabonnement). Het studentenreisproduct wordt niet 
langer op een OV-chipkaart geladen, maar wordt bijgehouden in een backoffice. Wanneer 
een reiziger incheckt, maakt de incheckapparatuur contact met de backoffice om te 
controleren of de reiziger over een studentenreisproduct in zijn account beschikt. Als dat 
het geval is, kan de reiziger met het studentenreisproduct in het openbaar vervoer reizen.  
 
1.3 Aanpassing WSF 2000  
Voorgaande heeft tot gevolg dat ook studenten gebruik zullen moeten gaan maken van 
één of meerdere nieuwe OV-betaalvormen. Op grond van de WSF 2000 kunnen 
studenten in aanmerking komen voor een reisvoorziening. Voor studenten die in 
Nederland studeren bestaat de reisvoorziening uit een reisrecht in de vorm van een 
studentenreisproduct dat kan worden geladen op een OV-chipkaart. Vanwege de 
invoering van het nieuwe betaalsysteem, zal de huidige techniek met laden van 
producten op een OV-chipkaart verdwijnen. De wet dient daarop te worden aangepast, 
zodat studenten gebruik kunnen maken van het nieuwe OV-betaalsysteem om te reizen 
                                                 
1
 In de WSF 2000 wordt dit het reisproduct genoemd. In het algemeen deel van de toelichting zal de 
terminologie studentenreisproduct worden gebruikt, aangezien dit beter aansluit bij het dagelijks 
taalgebruik. 
2
 Kamerstukken II 2015/16, 23645 nr. 605. 
3
 Kamerstukken II 2020/21, 23645, nr. 752. 
  
W13033.K-2 5 

 
8
stop bij een ophaalautomaat. In plaats daarvan wordt het studentenreisproduct 
automatisch stopgezet via de backoffice op het moment dat DUO aan de Regisseur 
Studenten Reisrecht (hierna: RSR) doorgeeft dat de betreffende student niet meer over 
reisrecht beschikt. Dit betekent dat de dalende lijn in het aantal OV-boetes naar 
9
verwachting door zal zetten.  
 
De introductie van bovengenoemde techniek betekent niet dat alle OV-boetes zullen 
verdwijnen of dat studenten geen eigen verantwoordelijkheid meer hebben bij het reizen 
met hun studentenreisproduct. Bij gebruik van het studentenreisproduct zonder reisrecht 
zal DUO OV-boetes blijven opleggen. Dit is bijvoorbeeld het geval wanneer een student in 
het hoger onderwijs niet wordt ingeschreven bij een opleiding, omdat hij niet aan de 
vooropleidingseisen voldoet maar al wel van DUO een reisvoorziening toegekend heeft 
gekregen naar aanleiding van een aanvraag. Als de student in die periode wel met het 
10
studentenreisproduct heeft gereisd, ontvangt hij een of meerdere ov-boetes. Het blijft 
voor de student daarom altijd mogelijk om het studentenreisproduct zelf stop te zetten, 
bijvoorbeeld wanneer hij (maar DUO nog niet) weet dat hij over een bepaalde periode 
geen reisrecht heeft (omdat DUO hierover nog niet is geïnformeerd door de 
onderwijsinstelling). 
 
2.4 Overgangsperiode 
Door de vervoerders wordt er naar gestreefd de OV-chipkaart als mogelijkheid voor OV-
betaling te beëindigen per 1 januari 2024. Om de overgang naar nieuwe betaalvormen 
voor studenten soepel te laten verlopen en uitvoeringsrisico’s zoveel mogelijk te 
voorkomen, is de wens om studenten stapsgewijs over te laten stappen naar de nieuwe 
betaalvormen. Omdat de huidige WSF 2000 enkel recht geeft op een reisrecht in de vorm 
van een (studenten)reisproduct op een OV-chipkaart, dient de wet ook in deze 
overgangsfase reeds te zijn aangepast aan de nieuwe technologie. Gedurende de 
overgangsperiode zijn er dus zowel studenten die gebruikmaken van de oude OV-chipkaart 
als studenten die (ook) gebruikmaken van de nieuwe vormen voor OV-betalen. Studenten 
die nog een OV-chipkaart hebben met een geldig studentenreisproduct kunnen daar 
gebruik van blijven maken totdat deze wordt uitgefaseerd. Op grond van het voorgestelde 
artikel 3.25 WSF 2000 en de techniekonafhankelijke manier waarop de wijzigingen van de 
WSF 2000 zijn vormgegeven, kan de overgang van het oude naar het nieuwe systeem 
van OV-betalen worden geregeld bij ministeriële regeling waardoor overgangsrecht in dit 
voorstel niet nodig is.  
 
3. Verhouding tot Wet personenvervoer 2000 
 
Deze wijziging van de WSF 2000 raakt aan de Wet personenvervoer 2000. De Wet 
Personenvervoer 2000 regelt de mogelijkheden voor betalingen in het openbaar vervoer.  
 
Op dit moment is de OV-chipkaart de drager van het elektronisch vervoerbewijs. In het 
nieuwe OV-betaalsysteem bevindt het vervoerbewijs zich niet meer in de chip van de 
OV-chipkaart, maar in het centrale backofficesysteem. Inchecken met een drager blijft 
nodig, omdat dan authenticatie plaatsvindt. Dat wil zeggen dat in de backoffice 
gecontroleerd wordt of de reiziger het recht heeft om te reizen. Als er een reisrecht is, 
wordt het elektronische vervoerbewijs aangemaakt en vastgelegd in de backoffice. Mijn 
ambtsgenoot van Infrastructuur en Waterstaat onderzoekt in hoeverre de nieuwe 
vormen van OV-betalen voldoen aan de wettelijke definitie van elektronisch 
vervoerbewijs zoals gebruikt in de Wet (en het Besluit) personenvervoer 2000. Mogelijk 
moet deze wet aangepast worden voordat het huidige OV betaalsysteem uitgezet wordt.  
 
4. Gevolgen voor de doelgroep 
 
4.1 Algemeen 
Voor studenten betekent onderhavige wetswijziging dat het gebruik van het reisrecht er 
fysiek anders uit gaat zien (namelijk een andere drager dan zij tot nu toe gewend waren), 
                                                 
8
 De student krijgt overigens wel de mogelijkheid om het studentenreisproduct zelf online stop te 
zetten via www.studentenreisproduct.nl. 
9
 Kamerstukken II, 2019/20, 23645, nr. 721. 
10
 Zie over de problematiek van het uitschrijven met terugwerkende kracht verder: Kamerstukken II 
2021/22, 31524, nr. 500. 
 W13033.K-2 7 

 
te zetten via 
www.studentenreisproduct.nl. 
 
 
4.2 Gevolgen voor het doenvermogen 
Studenten hoeven minder handelingen uit te voeren om gebruik te kunnen maken van 
hun reisrecht. Voor veel zaken is het bovendien niet langer nodig om fysiek naar een 
ophaalautomaat te gaan. Uit onderzoek naar de OV-boetes is gebleken dat met name deze 
stap een drempel was bij het stopzetten van het reisproduct. De stap naar een 
ophaalautomaat sloot niet goed aan bij de belevingswereld van veel studenten, die 
gewend zijn dergelijke zaken online te kunnen regelen. Doordat deze stap vervalt, heeft 
het nieuwe OV-betaalsysteem een positief effect op het doenvermogen. Als gevolg 
daarvan zal het aantal OV-boetes waarschijnlijk afnemen.  
 
4.3 Gevolgen voor de regeldruk 
In paragraaf 4.1 is een tabel opgenomen waarin staat wat er voor (oud-)studenten gaat 
veranderen als wordt overgegaan van de huidige situatie naar de nieuwe situatie. Vanuit 
het perspectief van de regeldruk voor (oud-)studenten, geldt dat sommige handelingen 
veranderen, maar waarschijnlijk dezelfde regeldruk met zich meebrengen (bijvoorbeeld 
de stap waarin het reisrecht gekoppeld wordt via de website 
www.studentenreisproduct.nl).  
 
Er zijn drie stappen waar wel iets verandert in de regeldruk voor (oud-)studenten: 
- de student hoeft zijn studentenreisproduct niet meer op zijn persoonlijke OV-chipkaart 
te laden bij een fysieke ophaalautomaat;  
- de student hoeft bij een wissel tussen een week- en weekendproduct niet meer langs 
een fysieke ophaalautomaat; en 
- de (oud-)student hoeft zijn studentenreisproduct niet meer stop te zetten bij een 
fysieke ophaalautomaat. 
 
Deze drie stappen leiden tot minder regeldruk voor studenten. Elk van deze drie stappen 
bespaart de (oud-)student 10 minuten tijd, en de wissel van weekend naar week en vice 
versa komt bij sommige studenten meer dan eens voor.  
Op basis van ervaringsgegevens uit 2020 en 2021, is de inschatting dat er jaarlijks: 
- ongeveer 350.000 keer een bezoek aan een fysieke ophaalautomaat bespaard wordt 
om een studentenreisproduct op een persoonlijke OV-chipkaart te laden; 
- ongeveer 50.000 keer een bezoek aan een fysieke ophaalautomaat bespaard wordt om 
een wissel tussen een week- en weekendproduct te realiseren; en 
- ongeveer 250.000 keer een bezoek aan een fysieke ophaalautomaat bespaard wordt 
om een studentenreisproduct stop te zetten.  
Deze gegevens leiden tot de volgende regeldrukvermindering, waarbij een uurtarief van 
11
€15,- is gerekend :  
 
inhoudelijke administratieve Totale 
Handelingen 
nalevingskosten lasten regeldrukkosten 
  eenmalig structureel eenmalig structureel eenmalig structureel 
Niet meer activeren 
studentenreisproduct bij fysieke       € -892.500   € -892.500 
ophaalautomaat 
Niet meer wisselen 
studentenreisproduct bij fysieke       € -127.500   € -127.500 
ophaalautomaat 
                                                 
11
 Het uurtarief van €15 is gebaseerd op: P. Sevat & E. Streefkerk, Handboek Meting 
Regeldrukkosten, Den Haag 2017, online en te vinden via: 
https://www.kcbr.nl/sites/default/files/handboek_meting_regeldrukkosten_v_1-1-2018.pdf, bijlage 
IV.D. 
 W13033.K-2 9 

 
9.1 Openbare internetconsultatie 
Het wetsvoorstel is van 22 november 2021 tot en met 31 december 2021 opengesteld 
voor internetconsultatie. Er is één openbare reactie binnengekomen en die is van de 
Landelijke Studentenvakbond (LSVb). De LSVb geeft aan in algemene zin blij te zijn met 
het voorstel, maar heeft nog een aantal vragen.  
 
Zij vraagt naar de situaties waarin studenten nog zelf hun studentenreisproduct moeten 
stopzetten. Een voorbeeld hiervan is opgenomen in de toelichting van het wetsvoorstel 
(zie paragraaf 2.3) en hier zal te zijner tijd ook aandacht aan gegeven worden in de 
communicatie vanuit DUO.  
 
Daarnaast vraagt de LSVb of het mogelijk is in de wet expliciet rekening te houden met 
situaties waarin een student een OV-boete oploopt als gevolg van een administratieve fout 
bij DUO of de onderwijsinstelling. Zoals in de brief aan de Tweede Kamer van 15 oktober 
13
2021 is toegezegd, is het streven dat DUO in 2022 een werkwijze implementeert waarbij 
OV-boetes worden kwijtgescholden als een student zich bij DUO meldt en DUO vervolgens 
(met bewijs van de student) vaststelt dat de OV-boete inderdaad het gevolg is van trage 
administratie van de onderwijsinstelling. Uiteraard zal DUO ook OV-boetes kwijtschelden 
als deze het gevolg zijn van een administratieve fout bij DUO. Het bovenstaande heeft 
niet tot wijzigingen in het wetsvoorstel geleid.  
 
Vervolgens vraagt de LSVb op basis waarvan wordt besloten hoe de stapsgewijze 
overgang naar de nieuwe betaalvormen eruit gaat zien. Ze doet daarbij de suggestie om 
nieuwe studenten als eerste in aanmerking te laten komen voor de nieuwe betaalvormen. 
Op dit moment wordt gewerkt aan een strategie voor een zo goed mogelijke overgang 
naar de nieuwe betaalvormen en de suggestie van de LSVb zal hier in mee worden 
genomen.  
 
Tot slot vraagt de LSVb of een wissel tussen een week- en weekendproduct nog steeds op 
de eerste dag van de volgende maand in gaat. Allereerst is het goed te vermelden dat een 
wissel momenteel niet ingaat op de eerste dag van de volgende maand. Op dit moment 
geldt dat het gewisselde abonnement binnen vijf werkdagen na verwerking van de 
aanvraag door DUO klaar staat bij een ophaalautomaat. Bij het nieuwe systeem hoeft de 
student niet meer naar de ophaalautomaat en kan de totale doorlooptijd mogelijk zelfs 
14
worden verkort. 
 
Een andere respondent vroeg tijdens internetconsultatie of in het wetsvoorstel voldoende 
onderscheid wordt gemaakt tussen reisrecht en reisproduct. Het klopt dat er een verschil 
is tussen de verschillende begrippen (reisrecht, reisproduct, en ook reisvoorziening). 
Wettelijk gezien is op grond artikel 1.1 van de WSF 2000 een reisvoorziening een 
voorziening bedoeld in artikel 3.7 en paragraaf 3.7 van de WSF 2000. Dit kan worden 
verstrekt in de vorm van een geldelijke vergoeding (bijvoorbeeld wanneer iemand in het 
buitenland studeert), maar standaard in de vorm van een reisrecht (zie artikel 3.7, eerste 
lid, WSF 2000). Het reisrecht wordt in artikel 1.1 gedefinieerd als het recht om te reizen, 
namelijk een reisrecht gedurende een bepaald deel van de week waarvoor de student 
geen bedrag of een lager bedrag verschuldigd is aan de vervoersbedrijven. De duur van 
de reisvoorziening begint (ongeacht of je er gebruik van maakt of niet) te lopen vanaf het 
moment dat studiefinanciering wordt ontvangen, tot de maximale duur van de 
reisvoorziening (in beginsel maximaal vijf jaar), het recht om gratis of met korting te 
reizen (reisrecht) vangt aan op het moment dat het reisproduct is gekoppeld aan de OV-
chipkaart (huidige vorm) dan wel aan de drager (wetsvoorstel). Het voorstel en de 
toelichting zijn hiervoor niet aangepast. 
 
9.2 Uitvoeringstoets 
DUO heeft een uitvoeringstoets uitgebracht en daarin aangegeven dat het wetsvoorstel 
uitvoerbaar is. Hiervoor zijn drie varianten uitgewerkt – een minimaal scenario, een 
maximaal scenario en een tussenscenario. De scenario’s variëren qua inzet tussen de 
5.000 en 16.500 uren, wat neerkomt op incidentele uitvoeringskosten tussen de € 450.000 
en € 7 miljoen. Deze bedragen zijn inclusief de kosten voor de aanpassing van de IT-
                                                 
13
 Kamerstukken II 2021/22, 31524, nr. 500. 
14
 Van 1 mei tot 25 augustus kunnen studenten hun abonnement niet wijzigen. Daarnaast mag een 
student per kalenderjaar maximaal 2 keer wisselen, maar niet 2 keer binnen 2 maanden. 
 W13033.K-2 11 

 
 
Het tweede lid regelt ten eerste dat bij ministeriële regeling de dragers worden 
aangewezen. Op deze manier wordt geregeld dat bij ministeriële regeling eenvoudig 
wijzigingen van de betaalsystematiek in het openbaar vervoer beschikbaar kunnen 
worden gesteld aan studenten met een reisrecht. Ten tweede regelt het tweede lid dat 
bij ministeriële regeling wordt bepaald op welke wijzen de drager aan het reisproduct 
kan worden gekoppeld. Hierdoor kan de nieuwe wijze van OV-betalen bij ministeriële 
regeling worden geregeld alsmede de huidige en toekomstige methoden van OV-betalen. 
Op grond van dit artikel kan de overgang van het oude naar het nieuwe systeem van 
OV-betalen worden geregeld bij ministeriële regeling waardoor overgangsrecht in dit 
voorstel niet nodig is. 
 
Artikel I, onderdeel F (artikel 3.26 WSF 2000) 
Met het vervallen van de OV-chipkaart als OV-betaalmethode, moet artikel 3.26, eerste 
lid, worden aangepast. Het huidige eerste lid regelt dat het reisrecht van de student 
start als het geactiveerd is op een persoonlijke OV-chipkaart. Het nieuwe eerste lid 
regelt dat het reisrecht aanvangt op het moment dat het reisproduct door de student 
gekoppeld is aan de drager.  
 
Artikel I, onderdeel G (Artikel 3.27 WSF 2000) 
In het nieuwe OV-betaalsysteem kunnen zowel studenten zelf als DUO (namens de 
Minister van Onderwijs, Cultuur en Wetenschap) RSR verzoeken het reisproduct stop te 
zetten. In het nieuwe systeem zal in de meeste gevallen DUO het verzoek doen voor het 
stopzetten van het reisproduct indien de student hier geen aanspraak meer op maakt. In 
sommige gevallen zal de student zelf dit verzoek moeten doen. Dit is met name het 
geval als de student met terugwerkende kracht wordt uitgeschreven. DUO kan dit alleen 
achteraf constateren en het verzoek tot stopzetting van het reisproduct niet tijdig doen. 
Het eerste lid is hierop aangepast.  
 
Het tweede lid is om deze reden ook aangepast. Aangezien DUO ook het verzoek tot 
stopzetting kan geven, wordt voor het eventuele opleggen van de OV-boete alleen 
gekeken naar het feit of de student gebruik heeft gemaakt van het reisproduct nadat de 
student hier geen aanspraak meer op heeft. 
 
Het achtste lid (nieuw) regelt dat de wijze waarop het reisproduct wordt stopgezet bij 
ministeriële regeling wordt bepaald. Hierdoor wordt de wet op dit onderdeel 
techniekonafhankelijk.  
 
Artikel I, onderdeel H (artikel 3.28 WSF 2000) 
Dit artikel regelt dat studenten in andere gevallen dan de in artikel 3.27, eerste lid, 
onder a en b, bedoelde gevallen kunnen verzoeken tot het stopzetten van het 
reisproduct. Studenten kunnen dit bijvoorbeeld doen om ervoor te zorgen dat de 
prestatiebeurswaarde van de reisvoorziening niet (langer dan nodig) wordt opgeboekt. 
 
Artikel I, onderdeel I (artikel 3.29 WSF 2000) 
Dit artikel wordt technisch gewijzigd. In het eerste lid wordt opgenomen dat voor de 
eventuele vergoeding gekeken wordt naar of de student ten onrechte geen gebruik kan 
maken van zijn reisrecht. De huidige terminologie ziet namelijk op de huidige OV-
chipkaart die wordt afgeschaft. Tevens wordt in dit lid de verwijzing naar artikel 3.7 
vervangen door een verwijzing naar artikel 3.24. In het derde lid wordt de verwijzing 
naar de OV-chipkaart gewijzigd in een verwijzing naar de drager van het reisproduct. 
 
Artikel I, onderdeel J (artikel 3.30 WSF 2000) 
Het opschrift van dit artikel is gewijzigd om het overeen te laten komen met de inhoud 
van het artikel. Dit betreft een redactionele wijziging. 
 
Artikel I, onderdelen K en L (artikelen 4.8 en 5.3 WSF 2000) 
Deze artikelen worden technisch aangepast vanwege het vervallen van de OV-chipkaart 
als betaalmethode in het openbaar vervoer en de verplaatsing van de inhoud van artikel 
3.7 naar artikel 3.24. Met de nieuwe wijze van OV-betalen moet gekeken worden naar 
de koppeling van het reisproduct aan een drager. Bij ministeriële regeling wordt 
geregeld op welke wijze het reisproduct gekoppeld kan worden aan de drager (artikel 
3.25, tweede lid, WSF 2000).  
 W13033.K-2 13 

