Antwoorden feitelijke Kamervragen FJR 2021 
  

Vraag 2 
Hoe heeft de vermogensongelijkheid zich het afgelopen jaar ontwikkeld? 
 
 
Antwoord op vraag 2 
Op 2 december 2021 publiceerde het CBS een artikel waaruit blijkt dat de vermogensongelijkheid 
is gedaald, kijkend naar de Gini-coëfficiënt. De daling van de vermogensongelijkheid wordt  
volledig veroorzaakt door een sterke stijging van de waarde van de eigen woning.  
  

Vraag 4  
Welke bedrijven hebben er geen winstbelasting betaald in Nederland die wel een vestiging hebben 
in Nederland?  
 
Vraag 5 
Hoeveel belastinggeld heeft de Staat misgelopen door het niet betalen van winstbelasting door 
bepaalde bedrijven? 
 
Antwoord op vraag 4 en 5 
De hoogte van de winstbelasting wordt bepaald aan de hand van het vennootschapsbelastingtarief 
en de belastinggrondslag. Van de ongeveer 820.000 bedrijven die in 2019 
vennootschapsbelastingplichtig waren in Nederland, maakten er ongeveer 440.000 geen winst. 
Deze bedrijven hebben geen winstbelasting betaald.  
  

Vraag 7 
Hoeveel miljonairs zijn er in Nederland? Hoe heeft dit aantal zich ontwikkeld in 2021? 
 
Vraag 8 
Hoeveel miljardairs zijn er in Nederland? Hoe heeft dit aantal zich ontwikkeld in 2021? 
Antwoord op vraag 7 en 8 
Deze cijfers worden jaarlijks gepubliceerd door het CBS. Voor 2021 zijn de cijfers nog niet bekend. 
In 2020 waren er in Nederland 278 duizend huishoudens miljonair (meer dan 1 miljoen euro 
vermogen of meer). Hiermee was 3,5 procent van alle huishoudens miljonair. Het aantal miljonairs 
is tussen 2014 en 2020 gegroeid. In de periode daarvoor, tussen 2008 en 2014, nam het aantal 
miljonairs juist af, mede als gevolg van dalende huizenprijzen en beurskoersen. Een miljoen euro 
heeft in 2020 echter wel een andere waarde dan in 2008. Wanneer rekening wordt gehouden met 
de algemene prijsontwikkeling, dan is er een kleine stijging van het aantal miljonairs te zien ten 
opzichte van 2008. Het CBS publiceert enkel de vermogensklassen van 1 miljoen euro of meer of 
de vermogensgroepen (in decielen of percentielen) van huishoudens. Het precieze aantal 
miljardairs in Nederland kan niet uit de CBS-statistieken worden gehaald. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
  

Vraag 10 
Hoe heeft het vermogen van de laagste tien-procentgroep zich in 2021 ontwikkeld? En dat van de 
hoogste tien-procentgroep? 
Antwoord op vraag 10 
Het vermogen van de laagste en hoogste tien-procentgroepen in 2021 is nog niet bekend. Deze 
cijfers staan nog niet op CBS (statline). In 2020 nam het vermogensaandeel van de rijkste 10% 
huishoudens af. In 2020 bezaten zij in totaal ruim 60 procent van het totale vermogen. Vijf jaar 
eerder was dat nog 70 procent. Tot 2020 was het totale vermogen van de onderste helft 
huishoudens negatief: zij hadden meer schulden dan bezittingen. In 2013 en 2014 lag hun totale 
vermogen op een dieptepunt van -70 miljard euro. Begin 2020 kwam het voor het eerst in tien 
jaar weer boven de nul uit. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
  

Vraag 12 
Hoe heeft het aantal mensen dat geen woning kan vinden zich in 2021 ontwikkeld? 
 
Antwoord op vraag 12 
In opdracht van het Ministerie van Binnenlandse Zaken en Koninkrijksrelaties inventariseert ABF 
Research halfjaarlijks de plancapaciteit voor woningen en vergelijkt deze met de bouwopgave 
zoals die blijkt uit de meest recente Primos-prognose. Eind 2020 was het nationale woningtekort 
4,2 procent (ca. 330.700 woningen). Eind 2021 was het woningtekort 3,5 procent (279.300 
woningen). Volgens deze inventarisaties is het aantal mensen dat geen woning kon vinden in 2021 
met 0,7 procent (51.400 woningen) afgenomen. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
  

Vraag 14 
Hoe heeft de koopkracht van de laagste inkomens zich in 2021 ontwikkeld? Hoeveel geld hebben 
personen met de laagste inkomens gemiddeld minder te besteden per maand? 
 
Antwoord op vraag 14 
Voor 2021 is de dynamische koopkrachtontwikkeling per groep nog niet bepaald. De benodigde 
data is nog niet beschikbaar. De best beschikbare raming van de koopkrachtontwikkeling van de 
laagste inkomens in 2021 is daarmee de raming van het Centraal Plan Bureau (CPB) in de 
voorjaarsraming, het CEP. Dit betreft een raming van de statische koopkracht waarin persoonlijke 
ontwikkelingen (nieuwe baan, nieuw huis, kinderen) niet worden meegenomen.  
 
De statische koopkrachtontwikkeling voor het laagste inkomenskwintiel werd in het CEP geraamd 
op -0,2%. Deze raming is in reële termen, er wordt rekening gehouden met de inflatie. De 
huishoudens in de laagste inkomensgroep hebben in euro’s meer te besteden, maar door inflatie 
verliezen zij koopkracht.  
 
Het mediane besteedbaar inkomen van deze groep bedraagt ruim 20 duizend euro per 
huishouden. Huishoudens in de laagste inkomensgroep hebben daarmee in reële termen ongeveer 
4 euro per maand minder te besteden.  
 
 
 
  

Vraag 16 
Hoe staat het met de natuur in Nederland sinds 2021? 
 
Antwoord op vraag 16 
De natuur in Nederland staat er op dit moment over het algemeen niet goed voor, dat geldt in het 
bijzonder voor de stikstofgevoelige natuur. Daarom voeren we ecologische analyses uit om te 
weten wat er per Natura 2000-gebied nodig is om de staat van de natuur te verbeteren. In 2021 
zijn de eerste additionele maatregelen voor natuurherstel in uitvoering gegaan. De komende 
jaren worden deze middels een integrale gebiedsgerichte aanpak verder geïntensiveerd. 
Afhankelijk van het type natuur zullen binnen een aantal jaren de eerste effecten van de 
maatregelen zichtbaar worden. Het is nu nog te vroeg om uitspraken te doen over 2021 of de 
ontwikkeling sindsdien, aangezien nog maar een zeer beperkt deel van de data beschikbaar is. 
Bovendien kan het soms lang duren voordat de ecologische effecten van herstelmaatregelen 
daadwerkelijk zichtbaar worden en wordt gebruik gemaakt van procesindicatoren die al eerder 
inzichtelijk maken of de abiotische condities op orde aan het komen zijn. 
 
 
 
  

Vraag 18 
Hoe heeft het aantal mensen dat naar de voedselbank gaat zich in 2021 ontwikkeld? 
 
Antwoord op vraag 18 
Volgens cijfers van voedselbanknederland.nl was het aantal unieke geholpen personen 140.000 in 
2018, 151.000 in 2019, 160.500 in 2020. In 2021 is het aantal unieke geholpen personen gedaald 
naar 147.500.   
 
 
 
  

Vraag 20 
Hoe heeft de totale studieschuld zich in 2021 ontwikkeld? 
 
Antwoord op vraag 20 
De totale studieschuld van huidige en oud-studenten (exclusief prestatiebeursleningen) was 27,5 
5
miljard euro eind 2022. Dit is 1,6 miljard meer dan het jaar ervoor, een stijging van ruim 6 
procent. De studieschuld loopt elk jaar op en is sinds 2015, het jaar van invoering van het 
leenstelsel, verdubbeld. 
 
Begin 2021 hadden 1,6 miljoen mensen een studieschuld, dit zijn er ruim 100 duizend meer dan 
een jaar ervoor. De gemiddelde studieschuld is begin 2021 gelijk gebleven. De gemiddelde 
studieschuld is sinds de invoering van het nieuwe leenstelsel wel opgelopen, van 14,5 duizend 
euro in 2015 naar 17,4 duizend euro in 2021. 
 
De toegankelijkheid van het hoger onderwijs is niet minder geworden sinds de invoering van het 
leenstelsel volgens het Centraal Planbureau. In het leengedrag is sprake van ‘overcompensatie’: 
studenten lenen meer bij dan de basisbeurs die ze zijn kwijtgeraakt. Studenten lenen vaker en 
meer; dit geldt ook voor studenten met ouders in de laagste inkomensgroep, die grotendeels 
gecompenseerd worden door de verhoging van de maximale aanvullende beurs.  
  
 
5
 Tweede Kamer, vergaderjaar 2021–2022, 36 100 VIII, nr. 1 

Vraag 25 
Kunt u per ministerie aangeven welke algoritmen worden gebruikt bij de uitvoering van het werk? 
 
Antwoord op vraag 25 
Het ontbreekt momenteel aan een gestandaardiseerd overzicht per ministerie van welke 
algoritmen worden gebruikt bij de uitvoering van het werk. 
Op dit moment wordt de inzet van een algoritmeregister verkend in lijn met de moties Klaver 
(Kamerstukken II 2020/21, 35510, nr. 16) en Dassen (Kamerstukken II 2021/22, 35925 VII, nr. 
26). Hierover zal voor het zomerreces een brief aan de Kamer worden aangeboden. 
De afgelopen periode zijn via diverse onderzoeken en naar aanleiding van WOB/WOO verzoeken 
lijsten van algoritmen openbaar gemaakt en aan de Kamer verzonden. De uitvoering van Motie21, 
de inventarisatie van gebruik van afkomstgerelateerde gegevens en het opruimen van vervuilde 
data levert binnenkort een rapportage op over het gebruik van afkomstgerelateerde gegevens in 
risicomodellen, algoritmen en verwerkingen. Deze rapportage zal voor het zomerreces worden 
aangeboden aan de Kamer.  
   
  

Vraag 27 
Wat is de verhouding in FTE als het gaat om externe krachten, vaste contracten en tijdelijke 
contracten per ministerie en de diensten? 
 
Antwoord op vraag 27 
Er worden geen centrale gegevens over het aantal fte externe krachten, vaste contracten en 
tijdelijke contracten per ministerie en diensten verzameld zodanig dat de verhouding in FTE te 
bepalen is. In de Jaarrapportage Bedrijfsvoering Rijk is in tabel 39 op pagina 109 wel de 
verhouding tussen het aantal vaste en tijdelijke contracten weergegeven. Tevens zijn de aantallen 
uitzendkrachten per departement opgenomen in tabel 42 op pagina 110 van de Jaarrapportage 
Bedrijfsvoering Rijk, maar dat aantal personen is niet hetzelfde als het aantal fte.  
 
  

Vraag 31 
Welke kosten zijn er per ministerie gemaakt aan juridische procedures? 
 
Antwoord op vraag 31 
Als uitgangspunt geldt dat de Staat en zijn bestuursorganen ervoor zorg dragen dat voldoende 
juridische deskundigheid aanwezig is binnen de rijksoverheid, zodat gepaste terughoudendheid 
kan worden betracht bij het inschakelen van zowel de landsadvocaat en andere externe juridische 
bijstandsverleners in zaken waarin bijstand niet in de wet is voorgeschreven. Vertegenwoordiging 
in bestuursrechtelijke procedures of in civiele procedures waarvoor geen verplichte 
vertegenwoordiging geldt, wordt dan ook in beginsel door ambtenaren uitgevoerd. Van de in die 
procedures betaalde griffierechten en/of proceskostenveroordelingen wordt geen registratie 
bijgehouden. 
 
 
  

Vraag 34 
Kan er een overzicht gegeven worden per jaar hoe vaak er gebruik is gemaakt van artikel 2.27 
van de Comptabiliteitswet sinds het bestaan van deze uitzonderingsgronden? 
en SRV Vraag 16 
Hoe vaak is sinds 2016 per jaar een beroep gedaan op artikel 2.27 van de Comptabiliteitswet? 
Antwoord op vraag 34 + SRV vraag 16  
Het uitgangspunt van het budgetrecht is dat het parlement ontwerpbegrotingen en voorstellen om 
deze ontwerpbegrotingen te wijzigen autoriseert voordat uitgaven worden gedaan of 
verplichtingen worden aangegaan. In sommige situaties is het niet in het belang van het Rijk om 
de uitvoering van beleid uit te stellen tot de ontwerpbegrotingen of wijzigingen daarop zijn 
geautoriseerd. In coronatijd is die situatie meer dan ooit voorgekomen. Daarvoor biedt de 
Comptabiliteitswet 2016 met ingang van 1 januari 2018 een uitzonderingsgrond in de artikelen 
2.25, tweede lid en 2.27, tweede lid. Deze artikelleden bepalen dat nieuw beleid dat ten grondslag 
ligt aan een nog niet geautoriseerde begroting in uitvoering kan worden genomen, onder 
voorwaarde dat uitstel naar het oordeel van de verantwoordelijk minister niet in het belang van 
het Rijk is, en het parlement daarover is geïnformeerd.  
 
Over 2018 en 2019 is geen beroep op de uitzonderingsgronden in deze artikelleden geweest. 
Tijdens corona in 2020 zijn in 40 gevallen een beroep op artikel 2.27, tweede lid, van de 
Comptabiliteitswet 2016. In 2021 was dit 59 maal. Op verzoek van uw Kamer is bij het FJR 2020 
(bijlage 13) en FJR 2021 (bijlage 13) een bijlage opgenomen van de ingediende incidentele 
suppletoire begrotingen en het eventuele beroep op art. 2.27, tweede lid, van de 
Comptabiliteitswet 2016.   
 
  

Vraag 36 
In hoeverre komt, aangezien de laagste inkomens niet worden meegenomen in de 
koopkrachtplaatjes, het afschaffen van de Inkomensvoorziening voor oudere en gedeeltelijk 
arbeidsongeschikte werkloze werknemers (IOAOW) tot uitdrukking in de koopkrachtplaatjes? Kunt 
u uw antwoord toelichten? 
 
Antwoord op vraag 36 
De extra inkomensondersteuning AOW (IOAOW) is een generieke inkomensondersteuning die 
bovenop de AOW aan alle AOW gerechtigden wordt uitgekeerd. De inkomensvoorziening voor 
gedeeltelijke arbeidsongeschikte werkloze werknemers (IOAW) wordt niet afgeschaft. 
 
Het verhogen van de AOW en afschaffen van de IOAOW komt terug in de koopkrachtplaatjes 
doordat de bruto uitkering voor alle AOW-gerechtigden stijgt. Het pakket leidt daarmee tot een 
koopkrachtverbetering voor met name de ouderen met alleen AOW. De inkomenseffecten voor 
verschillende voorbeeldhuishoudens worden toegelicht in de beantwoording van vraag 37. 
 
  

Vraag 38 
Hoeveel geeft Nederland uit aan de Europese Unie in de jaren 2021, 2022, 2023 en 2024? Kunt u 
dit uitsplitsen naar afdracht naar bruto nationaal inkomen, btw-afdracht, landbouwheffingen, 
invoerrechten, perceptiekostenvergoeding voor inning invoerrechten en overige inkomsten? Wilt u 
daarbij graag ook de uitgaven aan de plastictaks vermelden? 
 
Antwoord op vraag 38 
De afdrachten van Nederland aan de Europese Unie worden verantwoord op de begroting van 
Buitenlandse Zaken (V), artikel 3.1: afdrachten aan de Europese Unie (uitgaven) en artikel 3.10: 
afdrachten aan de Europese Unie (ontvangsten). Deze cijfers kunt u terugvinden in Tabel 8: 
budgettaire gevolgen van beleid artikel 3. 
 
De afdracht bestaat uit een aantal onderdelen: de bni-afdracht, de btw-afdracht, de invoerrechten 
en de plastic-afdracht. Voor de invoerrechten geldt een perceptiekostenvergoeding van 25%, 
bedoeld voor de kosten die worden gemaakt voor inning van de invoerrechten. De 
perceptiekostenvergoeding staat als ontvangst verantwoord op artikel 3.10. 
 
In de onderstaande tabel ziet u de uitsplitsing van de raming van de bruto-EU-afdrachten en de 
per saldo EU-afdrachten (de bruto-afdrachten minus de perceptiekostenvergoeding) voor de jaren 
2021, 2022, 2023 en 2024. 
 
3.1 Afdrachten aan de Europese 
2021 2022 2023 2024 
Unie (x 1000) 
Bni-afdrachten (1) 5.703.794 5.426.868 5.399.102 5.585.582 
Btw-afdrachten (2) 1.053.332 1.115.024 1.142.901 1.176.045 
Invoerrechten (3) 3.424.903 3.474.666 3.544.159 3.615.043 
Plastic-grondslag (4) 205.092 213.287 218.134 222.012 
 
   
3.10 Diverse ontvangsten EU (x  
1000) 
Perceptiekostenvergoeding (5) 819.961 868.666 886.040 903.759 
Per saldo afdracht aan de EU 
9.567.160 9.361.179 9.418.256 9.694.923 
(1+2+3+4-5) 
 
 
 
  

Vraag 40 
Kunt u de cumulatieve koopkrachtgroei van de verschillende inkomensgroepen sinds 2010 
weergeven, zowel absoluut als procentueel? Kunt u hierbij tevens per jaar aangeven wat de 
koopkrachtgroei is? 
 
Antwoord op vraag 40 
De ontwikkeling van de koopkracht wordt ieder jaar door het CBS bijgehouden. Het betreft de 
dynamische koopkrachtontwikkeling. Hierbij worden, in tegenstelling tot bij de statische 
koopkrachtramingen, levensontwikkelingen zoals loonsverhogingen of pensionering meegenomen. 
Doordat de groepen ieder jaar van samenstelling veranderen (door inkomensmobiliteit) is het niet 
mogelijk om de resultaten per jaar te vermenigvuldigen om tot een raming van de 
koopkrachtontwikkeling voor de periode 2012-2019 te komen. Om deze reden wordt de 
koopkrachtontwikkeling alleen per jaar getoond. 
 
 
In onderstaande tabellen staan de koopkrachtontwikkeling per inkomensdeciel per jaar voor de 
jaren 2012-2019. Door een trendbreuk in de data is de data voor 2010 en 2011 niet beschikbaar. 
Voor 2020 zijn de gegevens nog niet definitief vastgesteld.  
 
 
2012 2013 2014 2015 2016 2017 2018 2019 
Totaal -1,1% -1,1% 1,9% 1,3% 3,0% 0,7% 0,6% 1,5% 
1e 10%-groep  -1,8% -1,5% 1,8% 1,0% 1,7% 0,7% 0,1% 0,8% 
(laag inkomen) 
2e 10%-groep -1,5% -1,5% 1,3% 0,9% 1,8% 0,6% 0,1% 1,0% 
3e 10%-groep -1,1% -1,7% 1,2% 0,7% 2,0% 0,5% 0,2% 1,1% 
4e 10%-groep -0,9% -1,3% 1,7% 0,9% 2,9% 0,5% 0,5% 1,4% 
5e 10%-groep -0,8% -1,0% 2,1% 1,3% 3,6% 0,6% 0,8% 1,8% 
6e 10%-groep -0,8% -0,8% 2,4% 1,7% 3,8% 0,7% 0,9% 2,1% 
7e 10%-groep -0,8% -0,5% 2,4% 1,9% 3,8% 0,7% 1,0% 2,2% 
8e 10%-groep -0,9% -0,4% 2,2% 2,1% 3,8% 0,8% 1,1% 2,2% 
9e 10%-groep -1,1% -0,4% 2,0% 2,2% 3,7% 0,9% 1,3% 2,1% 
10e 10%-groep  -1,1% -0,6% 2,4% 1,7% 3,6% 1,4% 1,4% 2,7% 
(hoog inkomen) 
 
Koopkrachtontwikkeling per inkomensdeciel per jaar voor de jaren 2012 – 2019. 
Bron: CBS statline (StatLine - Koopkrachtontwikkeling personen; huishoudenskenmerken (cbs.nl)) 
Geraadpleegd op 31 mei 2022 
 
 
 
 
  

Vraag 42 
Kunt u de belastingdruk van de verschillende inkomensgroepen sinds 2010 weergeven? 
 
Antwoord op vraag 42 
Op basis van inkomensgegevens van het CBS is per inkomensdeciel de belastingdruk berekend 
voor de jaren 2011 tot en met 2019. Het gaat hier om de inkomensbelasting en premies. CBS 
publiceert alleen incidenteel over lokale lasten en indirecte belastingen naar inkomens- of 
welvaartsgroep. De lasten daarvan zijn daarom niet in deze tabel opgenomen. In 2010 zit een 
trendbreuk in de CBS-data. Hierdoor is 2010 niet vergelijkbaar met latere jaren en daarom ook 
niet in de tabel weergegeven.  
 
 
2011 2012 2013 2014 2015 2016 2017 2018 2019 
1e 10%-groep  27,7% 26,7% 27,2% 25,0% 27,3% 24,3% 25,0% 24,4% 23,3% 
(laag inkomen) 
2e 10%-groep 20,8% 20,8% 21,2% 20,2% 20,1% 19,6% 19,6% 19,2% 18,9% 
3e 10%-groep 25,0% 24,6% 24,9% 24,1% 23,4% 23,2% 23,1% 23,5% 23,2% 
4e 10%-groep 29,7% 29,2% 29,1% 28,4% 28,0% 27,0% 27,4% 27,9% 27,6% 
5e 10%-groep 33,8% 33,4% 33,6% 33,0% 32,4% 31,7% 32,2% 32,5% 32,2% 
6e 10%-groep 36,5% 36,7% 36,8% 36,2% 35,3% 34,9% 35,4% 35,8% 35,3% 
7e 10%-groep 39,1% 39,4% 39,5% 38,8% 37,8% 37,2% 37,8% 38,0% 37,9% 
8e 10%-groep 41,5% 42,1% 42,0% 41,4% 40,4% 39,6% 40,2% 40,5% 40,4% 
9e 10%-groep 43,5% 44,5% 44,5% 44,2% 43,0% 42,3% 42,9% 43,0% 43,0% 
10e 10%- 45,6% 46,2% 46,8% 45,2% 45,3% 44,5% 44,9% 44,5% 42,9% 
groep  
(hoog 
inkomen) 
 
Bron: CBS 
StatLine - Inkomen van huishoudens; inkomensklassen, huishoudenskenmerken (cbs.nl) 
Geraadpleegd 30 mei 2022 
 
  

Vraag 44 
Hoeveel is de blootstelling van Nederland op het beleid van de Europese Centrale Bank (ECB)? 
Kunt u een totaalbedrag noemen? 
 
Antwoord op vraag 44 
De Staat loopt geen directe risico’s op de monetaire programma’s van de Europese Centrale Bank 
(ECB). Wel geldt in het uiterste geval dat er op de Staat, als enig aandeelhouder van DNB, een 
beroep kan worden gedaan om het kapitaal van DNB aan te vullen.  
 
Het grootste deel van de monetaire aankoopprogramma’s vindt plaats via het Public Sector 
Purchase Program (PSPP) en de Pandemic Emergency Purchase Programme (PEPP). Het grootste 
deel van de aankoop van nationale publieke activa binnen het PSPP en PEPP kent geen risicodeling, 
waardoor de blootstelling van DNB beperkt is. Dit betekent dat eventuele verliezen die zich 
voordoen bij een afschrijving van obligaties die op de balans staan van het Eurosysteem met name 
zullen neerslaan bij de nationale centrale bank van het land dat in de problemen is.  
 
DNB is wel indirect blootgesteld aan de publieke activa aankopen die door de ECB worden 
uitgevoerd en dus niet door nationale centrale banken. Deze staatsobligaties van eurolanden die 
de ECB aankoopt vormen ongeveer 9% van het totaal aan aankopen van staatsobligaties door het 
Eurosysteem. Eventuele verliezen die voortvloeien uit deze obligaties zullen allereerst ten laste 
komen van de voorzieningen van de ECB. Eventuele resterende verliezen zullen worden verdeeld 
conform de kapitaalsleutel. Voor DNB bestaat de blootstelling onder PSPP dan ook voornamelijk uit 
Nederlandse staatsobligaties en hieraan gelieerde instanties en is de blootstelling op obligaties van 
andere landen en supranationale obligaties relatief beperkt. 
  
Naast het PEPP en het PSPP, is de blootstelling van DNB op de overige ECB-programma’s 163 mrd 
EUR. Risico’s worden beperkt doordat het Eurosysteem met name veilige activa opkoopt. 
Daarnaast hebben zowel DNB als de ECB voorzieningen en kapitaal opgebouwd om eventuele 
verliezen als gevolg van het gezamenlijke monetaire beleid op te kunnen vangen. 
 
10
In mijn jaarlijkse brief risico’s Nederlandse staat als gevolg van ECB-beleid informeer ik de 
Kamer over de belangrijkste programma’s die de ECB sinds 2008 heeft geïmplementeerd. In deze 
brief stuur ik ook een overzicht van de blootstelling van DNB op het beleid van de Europese 
Centrale Bank (ECB). Voor het zomerreces zal ik deze brief wederom met de Kamer delen. In de 
brief zal ik de vormgeving van deze risicodeling en blootstelling nader beschrijven.  
 
 
  
 
10
 Kamerstuk 2020/2021, 21 501, 1759: Kamerbrief over risico’s Nederlandse staat als gevolg van ECB-beleid 

Vraag 46 en vraag 106 
Met welke tegenvallers heeft het Rijk in 2022 te maken en kunt u daarbij de bijbehorende 
bedragen vermelden? 
 
Antwoord op vraag 46 en 106 
Het Financieel Jaarverslag van het Rijk biedt een terugblik op de stand van de (overheids)financiën 
over het afgelopen jaar, in dit geval 2021. In andere budgettaire nota’s kijken we naar het huidige 
jaar (Najaarsnota) of ook vooruit naar de komende jaren (Voorjaarsnota en Miljoenennota).  
 
Op 20 mei 2022 heeft u de Voorjaarsnota 2022 ontvangen. Hierin zijn de ontwikkelingen op het 
vlak van de (overheids)financiën verwerkt voor het jaar 2022, inclusief de tot dusver bekende 
tegenvallers en meevallers. Tevens geeft deze Voorjaarsnota ook de uitkomst van de 
voorjaarsbesluitvorming en schetst het daarmee een meerjarig beeld voor zowel de uitgaven als 
de hoofdlijnen van de inkomsten.  
 
De uitgaventegenvallers zijn opgenomen in tabel 10 van de Voorjaarsnota op pagina 21. Er is 
bijvoorbeeld sprake van tegenvallers volgend uit de uitvoeringscijfers o.a. de sociale zekerheid en 
het uitvoeringsbeeld van de Justitiële Ketens. Ook worden hogere uitgaven verwacht voor onder 
andere toeslagenherstel en Groningen schade en versterken. 
 
Indien na publicatie van de Voorjaarsnota nieuwe tegenvallers in beeld komen, wordt het 
parlement hierover in de Ontwerpbegroting van 2023 geïnformeerd. 
 
  

Vraag 48  
Kunt u de 35,1 miljard euro aan internationale garanties die het Rijk is aangegaan, uitsplitsen? 
Betrof dit enkel 2021 of ook 2020? 
 
Vraag 49 
Waarom is het Rijk voor 35,1 miljard euro aan internationale garanties aangegaan? 
 
Antwoord op vragen 48 en 49 
Om de effecten van de COVID-19 crisis op de economie te beperken heeft Nederland ook in 
Europees verband bijgedragen aan het verstrekken van garanties. Het betreft garanties die in 
2020 zijn verstrekt en nog lopen. De grootste is Next Generation EU (NGEU) met 27,7 mld. euro 
gevolgd door Support to mitigate Unemployment Risks in an Emergency (SURE) met 6,1 mld. euro 
en EIB - pan Europees Garantiefonds met 1,3 mld. euro.   
 
 
 
  

Vraag 51 
In hoeverre zijn verschillen in het EMU-saldo en –schuld ten opzichte van eerdere prognoses een 
gevolg van een hoger Bruto Binnenlands Product (BBP) en in hoeverre van afwijkingen in de 
uitgaven? 
 
Antwoord op vraag 51 
Zie de tabel hieronder voor een verticale uitsplitsing van de ontwikkeling van het EMU-saldo 2021 
sinds Miljoenennota 2021. Zoals te zien is de verbetering van het EMU-saldo voor 0,2 procentpunt 
van de 3 procent verbetering direct toe te rekenen aan het hogere bbp (noemereffect). Bij de 
EMU-schuld is er 2,8 procent bbp van de totale verbetering van 9 procent direct gevolg van een 
hoger bbp. Het hogere bbp werkt ook door in hogere belasting- en premie-inkomsten. 
 
 
Tabel 1. Verticale ontwikkeling EMU-saldo 2021    
 (+ is saldoverbeterend) Miljoenen euro Procenten bbp 
EMU-saldo MN 2021 -44.897 -5,5% 
Noemereffect 0,2% 
 
Belasting en premie-inkomsten  29.320 3,4% 
Coronamaatregelen (uitgaven op kasbasis) -18.799 -2,2% 
Loon- en prijsbijstelling  -626 -0,1% 
Niet-beleidsmatige mutatie WW en bijstand  3.220 0,4% 
Reguliere uitgaven onder het uitgavenplafond -3.923 -0,5% 
Dividend financiële staatsdeelnemingen 438 0,1% 
Ontvangsten ETS 524 0,1% 
Nationaal Groeifonds 968 0,1% 
EMU-saldo lokale overheden 2.914 0,3% 
Overige uitgaven niet-relevant voor het uitgavenplafond 7.637 0,9% 
Kastransactieverschillen coronamaatregelen -760 -0,1% 
Storting in begrotingsreserves en risicovoorzieningen -338 0,0% 
Overig 2.434 0,3% 
EMU-saldo Financieel Jaarverslag Rijk 2021 -21.888 -2,5% 
 
 
 
Tabel 2. Verticale ontwikkeling EMU-schuld 2021    
( + is toename van de schuld) in miljarden euro in procenten bbp 
EMU-schuld Miljoenennota 2021 501.999 61,1% 
Noemereffect  -2,8% 
Doorwerking lagere schuld 2020 -27.934 -3,2% 
Mutatie EMU-saldo -23.009 -2,7% 
Coronagerelateerde leningen  454 0,1% 
Studieleningen -530 -0,1% 
Kastransactieverschil belastinguitstel  10.978 1,3% 
Voortijdige beeindiging derivaten -1.529 -0,2% 
Overig -12.319 -1,4% 
EMU-schuld Financieel jaarverslag van het Rijk 2021 448.110 52,1% 
 
 
  

Vraag 53 
Wat is de reden dat investeringen in 2021 negatief bijdragen aan de economische groei? 
 
Antwoord op vraag 53 
Figuur 1.1.1 in het FJR geeft inderdaad aan dat de investeringen negatief hebben bijgedragen aan 
de economische groei. Dit gebeurt als het volume van de investeringen afneemt. De actuele CBS-
cijfers (zie vraag 52) laten echter zien dat de totale investeringen juist toegenomen zijn in 2021. 
Een mogelijke verklaring voor deze discrepantie kan zijn dat de figuur uit het FJR is gebaseerd op 
voorlopige CBS-cijfers die later bijgesteld zijn. 
 
 
 
 
  

Vraag 55 
Kunt u de EMU-schulden van de landen in figuur 1.2.3. uitdrukken in miljarden euro’s en daarbij 
onderscheid maken tussen 2020 en 2021 en dit per land uitsplitsen? 
 
Antwoord op vraag 55 
13
Schuld in mld. euro, bron Eurostat: 
Country 2020 2021 
Euro area - 19 countries  (from 2015) 11095 11720 
Belgium 515 549 
Bulgaria 15 17 
Czechia 82 103 
Denmark 132 123 
Germany  2314 2476 
Estonia 5 6 
Ireland 218 236 
Greece 
341 353 
Spain 
1346 1427 
France 
2648 2813 
Croatia 
44 46 
Italy 
2573 2678 
Cyprus 25 24 
Latvia 13 15 
Lithuania 23 25 
Luxembourg 16 18 
Hungary 106 115 
Malta 7 8 
Netherlands 435 448 
Austria 316 334 
Poland 293 307 
Portugal 270 269 
Romania 103 117 
Slovenia 37 39 
Slovakia 55 61 
Finland 164 166 
Sweden 197 193 
 
 
 
 
 
 
 
13
 Eurostat, General government gross debt, https://ec.europa.eu/eurostat/databrowser/view/sdg_17_40/default/table?lang=en 

Vraag 57 
Kan er een overzicht worden gegeven van de budgetten voor jeugdzorg sinds de decentralisaties 
per jaar tot en met 2026 en de gerealiseerde uitgaven bij gemeenten, waarbij voor jaren sinds de 
overheveling naar de algemene uitkering het budget kan worden gebaseerd op een 
verhoudingsgewijze schatting aangevuld met extra toegekende middelen aan gemeenten? 
 
Antwoord op vraag 57 
T/m 2018 werd het jeugdbudget aan gemeenten uitgekeerd via een Integratie Uitkering. 
Onderstaande de bijbehorende reeks:  
 
(bedragen in miljarden euro’s) 2015 2016 2017 2018 
Budget gemeenten 3,8 3,7 3,6 3,7 
   
Het budget voor jeugdhulp is sinds 2019 onderdeel van de algemene uitkering van het 
gemeentefonds en valt daarmee onder de beleids- en bestedingsvrijheid van gemeenten. Er is dus 
feitelijk geen sprake van ‘een budget voor jeugdzorg’ als zodanig, en het is ook niet meer apart 
zichtbaar. 
 
Om toch een beeld van de ‘budgetten voor jeugdzorg’ vanuit het Rijk aan gemeenten is bij de 
beantwoording van de feitelijke kamervragen voor de Voorjaarsnota 2021 een overzicht verstrekt 
(vraag 80). Onderstaand overzicht is een bijgewerkte en ingekorte versie daarvan. Het bedrag op 
regel 1 betreft het budget dat in 2019 is overgeheveld naar de algemene uitkering. Daarnaast is zo 
goed mogelijk inzichtelijk gemaakt welke extra incidentele middelen jeugdhulp sindsdien zijn 
toegevoegd. In de tabel ontbreken de verhoging van het accres als gevolg van de overheveling 
van middelen naar de algemene uitkering, de Loon- en prijsontwikkelingen van de Voogdij/18+ 
integratie-uitkering, en de coronamiddelen. 
 
(bedragen in miljoenen euro’s) 2019 2020 2021 2022 2023 2024 2025 2026 
Gemeentefonds                 
Overgehevelde bedrag jeugd 
algemene uitkering 3.039 3.060 3.082 3.082 3.082 3.082 3.082 3.082 
Aanvullende middelen 
Coalitieakkoord          1.445 1.265 758 367 
Integratie uitkering Voogdij/18+ 
(vanaf 2023 overgeheveld naar 
Algemene Uitkering) 680 705 731 745 736 736 736 736 
Aanvullende structurele middelen 
(o.a. zorgsalarissen en Jeugdhulp in 
AZC) 27 27 53 93 93 93 93 93 
Aanvullende incidentele middelen  441 555 1.147 1.614 0 0 0 0 
 
Doordat het budget voor jeugdzorg onder de beleids- en bestedingsvrijheid van gemeenten valt, 
hoeven gemeenten hun uitgaven niet aan het Rijk te verantwoorden. Daardoor is bij het Rijk niet 
precies bekend wat de uitgaven van gemeenten aan de jeugdzorg zijn. Wel dienen gemeenten hun 
begroting- en rekeningcijfers in het Iv3-systeem aan te leveren bij het CBS, maar daar vallen de 
uitgaven aan jeugdzorg niet volledig in af te bakenen. 
 
Voor de uitgaven van gemeenten is in de beantwoording van de schriftelijke Kamervragen bij de 
begroting 2022 van VWS een overzicht verstrekt (vraag 272). Het overzicht hieronder is daarop 
gebaseerd met de meest recente cijfers van het CBS.  
 
Vanwege de decentralisaties zijn per 2015 de Iv3-functies voor het sociaal domein gewijzigd. Een 
aantal nieuwe Iv3-functies betreft zowel de Wmo als Jeugd. Daarom is in de tabel vanaf 2015 een 
bedrag ‘onverdeeld Jeugd en Wmo’ opgenomen. Om beter aan te sluiten bij de gemeentelijke 
praktijk zijn per 2017 de Iv3-functies vervangen door Iv3-taakvelden. Door de overgang naar 
taakvelden vertegenwoordigen de bedragen niet meer hetzelfde als tot en met 2016. Ook wordt in 
tegenstelling tot en met 2016 de gemeentelijke overhead niet meer door de individuele gemeenten 
zelf opgesplitst en toegerekend aan de verschillende Iv3-functies, maar in zijn geheel door de 
gemeenten op een afzonderlijk taakveld voor de totale overhead geboekt. Hieronder volgt een 
overzicht van de uitgaven aan Jeugd en gecombineerd Wmo en Jeugd (onverdeeld Wmo en jeugd). 
De cijfers voor 2021 komen eind juli beschikbaar. 
 

Vraag 58 
Kan het percentage onderuitputting afgezet worden ten opzichte van het percentage bij de 
Najaarsnota en kan een verklaring worden gegeven van het verschil daartussen? 
 
Antwoord op vraag 58 
In het Financieel Jaarverslag Rijk is onder het plafond Rijksbegroting een totale onderuitputting 
van 4.844 miljoen euro opgenomen. In de Najaarsnota is onder het plafond Rijksbegroting een 
onderuitputting van 1.489 miljoen gemeld. In onderstaande tabel is het verschil in gemelde 
onderuitputting tussen de Najaarsnota en het Financieel Jaarverslag Rijk per begrotingshoofdstuk 
weergegeven.  
 
Een verschil van 733 miljoen euro wordt veroorzaakt doordat de onderuitputting op de 
aanvullende post altijd alleen in het financieel jaarverslag wordt gemeld. Dit komt omdat 
departementen nog tot het einde van het jaar een beroep kunnen doen op de reserveringen op de 
Aanvullende Post. Voor een toelichting op de overige posten wordt verwezen naar de 
departementale jaarverslagen. 
 
 
 
Najaarsnota Financieel Verschil 
Jaarverslag 
Staten-Generaal en Hoge Colleges van Staat -2 -10 -8 
Algemene Zaken 0 -3 -3 
Justitie en Veiligheid -65 -153 -88 
Binnenlandse Zaken en Koninkrijksrelaties -11 -229 -218 
Onderwijs, Cultuur en Wetenschap -95 -310 -215 
Financiën -359 -841 -482 
Defensie -7 -143 -136 
Infrastructuur en Waterstaat -29 -106 -77 
Economische Zaken en Klimaat -41 -363 -322 
Landbouw, Natuur en Voedselkwaliteit -160 -197 -37 
Sociale Zaken en Werkgelegenheid (deelplafond R) -33 -87 -54 
Volksgezondheid, Welzijn en Sport (deelplafond R) -37 -46 -9 
Gemeentefonds 0 -262 -262 
Provinciefonds 0 -10 -10 
Infrastructuurfonds -65 -241 -176 
Deltafonds -132 -286 -154 
Defensiematerieelfonds -356 -577 -221 
HGIS -94 -246 -152 
Aanvullende post 0 -733 -733 
Totaal -1.489 -4.844 -3.355 
 
 
  

Vraag 60 
Wat is de eenheid waarin de onderuitputting is uitgedrukt? Is sprake van een onderuitputting van 
4,8 miljard euro? 
 
Antwoord op vraag 60 
De onderuitputting zoals gerapporteerd in figuur 1.3.1 bij FJR bedraagt 4,8 miljard euro. Dit is 3,2 
procent van de totale uitgaven onder plafond rijksbegroting. 
 
 
  

Vraag 62 
Waardoor kwamen de uitgaven onder het plafond Rijksbegroting 3,6 miljard euro hoger uit dan 
begroot? 
 
Antwoord op vraag 62 
In tabel 2.1.2 van het FJR is uitgesplitst waardoor het uitgavenniveau onder plafond Rijksbegroting 
3,6 miljard euro hoger uitkwam dan begroot bij Miljoenennota 2021. Deze stijging komt 
hoofdzakelijk door hogere uitgaven aan de verdere afhandeling van het rapport van de 
Parlementaire ondervragingscommissie Kinderopvangtoeslag (POK) en een derving op de niet-
belastingontvangsten vanuit de NAM in het kader van de schade- en hersteloperatie in Groningen. 
 
 
  

Vraag 64 
Kan er een overzicht gegeven worden van de bijdrage van het EMU-saldo lokale overheden in de 
mutaties van het EMU-saldo tussen de miljoenennota en het jaarverslag over de afgelopen tien 
jaar? 
 
Antwoord op vraag 64 
 
Zie hieronder de tabel. 
 
  2011 2012 2013 2014 2015 2016 2017 2018 2019 2020 2021 
EMU saldo 
Miljoenennota (in % -
bbp) 4,0% -2,9% -2,7% -3,3% -2,2% -1,5% -0,5% 0,8% 1,0% 0,2% -5,5% 
waarvan EMU saldo 
decentrale overheden -
(in % bbp) 0,7% -0,7% -0,5% -0,3% -0,3% -0,3% -0,3% -0,2% -0,2% -0,2% -0,2% 
bbp Miljoenennota (in 
miljarden euro) 615 623 622 613 667 704 709 764 813 833 822 
    
          
EMU saldo Financieel 
Jaarverslag Rijk (in % -
bbp) 4,7% -4,1% -2,5% -2,3% -1,8% 0,4% 1,1% 1,5% 1,4% -4,3% -2,5% 
waarvan EMU saldo 
decentrale overheden -
(in % bbp) 0,7% -0,4% -0,3% -0,3% -0,3% 0,0% -0,1% -0,1% -0,2% -0,2% 0,2% 
bbp Financieel 
Jaarverslag Rijk (in 
miljarden euro) 602 601 603 655 679 697 733 773 811 799 861 
    
          
Ontwikkeling in 
miljarden euro                        
EMU saldo decentrale 
overheden 
Miljoenennota -4,6 -4,4 -3,2 -2,0 -1,8 -1,9 -1,9 -1,7 -1,5 -1,5 -1,4 
EMU saldo decentrale 
overheden Financieel 
Jaarverslag Rijk -4,0 -2,2 -1,9 -2,1 -2,3 0,3 -1,1 -0,7 -1,5 -1,8 1,5 
Verschil (+ is 
verbetering) 0,6 2,2 1,3 -0,1 -0,5 2,2 0,9 1,0 0,0 -0,3 2,9 
 
 
 
 
  

Vraag 66 
Beschouwt u de forse stijging van het aantal keer dat beroep is gedaan op artikel 2.27 van de 
Comptabiliteitswet als een incidentele of structurele trend? 
 
Antwoord op vraag 66 
De stijging van het aantal keer dat een beroep is gedaan op artikel 2.27, tweede lid, van de 
Comptabiliteitswet 2016 in de laatste jaren wordt grotendeels veroorzaakt door situaties die om 
directe actie vragen van het kabinet. Denk hierbij aan bij maatregelen vanwege de coronacrisis, 
voor gestegen energiekosten, gedupeerden van de toeslagaffaire, aardgaswinning of de 
waterschade in Limburg. Voor deze directe actie is vaak ook brede politieke steun.  
 
Het budgetrecht van het parlement is een groot goed. In de Comptabiliteitswet 2016, die van 
kracht is sinds 1 januari 2018, is het budgetrecht van het parlement dan ook versterkt met de 
uitzonderingsgronden zoals geformuleerd in artikel 2.27, tweede lid, van de Comptabiliteitswet 
2016. Dit artikellid schrijft expliciet voor dat verplichtingen en uitgaven voor nieuw beleid pas in 
uitvoering mogen worden genomen na parlementaire autorisatie, tenzij uitstel van uitvoering naar 
oordeel van de vakminister niet in het belang van het Rijk is het parlement daarover is 
geïnformeerd. Deze aanscherping is daarmee relatief recent en de coronacrisis heeft de nadruk 
gelegd op deze bepaling. Om snel en rechtmatig te kunnen handelen is een beroep op de 
uitzonderingsgrond in bepaalde gevallen noodzakelijk om verplichtingen aan te gaan of uitgaven te 
doen. Ook wordt door de onzekerheid over het tijdpad van de parlementaire behandeling soms 
voorzichtigheidshalve een beroep op artikel 2.27, tweede lid, van de Comptabiliteitswet 2016 
gedaan. Bij voorkeur wordt het parlement dan ook geïnformeerd over het moment waarop het 
kabinet tot uitvoering van beleid over wenst te gaan. Dit stelt het parlement in de gelegenheid 
hiernaar te handelen, bijvoorbeeld door een suppletoire begroting snel in behandeling te nemen. 
Het kabinet hecht in beginsel aan integrale besluitvorming binnen het reguliere begrotingsproces, 
en streeft ernaar het aantal ISB’s terug te brengen en terughoudend om te gaan met een beroep 
op de uitzonderingsgrond. 
 
 
 
  

Vraag 68 
Houdt het kastransactieverschil voor het belastinguitstel in dat in latere jaren de EMU-schuld met 
11 miljard euro wordt gedrukt? 
 
Antwoord op vraag 68 
Het kastransactieverschil voor het belastinguitstel houdt in dat inkomsten die vanwege het 
belastinguitstel pas in latere jaren binnenkomen in de kas, voor het EMU-saldo moeten worden 
toegerekend aan het jaar 2021. Dit kastransactieverschil leidt daarmee tot een verbetering van 
het EMU-saldo in 2021 en een verslechtering van het EMU-saldo in latere jaren. Meerjarig bezien 
hebben kastransactieverschillen per saldo geen effect op het EMU-saldo. Op de EMU-schuld 
hebben kastransactieverschillen geen invloed, want voor de berekening van de EMU-schuld geldt 
het moment waarop inkomsten binnenkomen in de kas. 
 
  

26 Studiefinanciering (VJN)            39  
27 Verhogen lerarenbeurs (MJN)            17  
28 Uitvoeringskosten BIK (MJN)          -17  
29 Prognosemodel Justitiële Ketens (VJN)          209  
30 Afpakken (FJR)            84  
31 Asielketen (VJN)          -25  
32 Inburgering (MJN)          -19  
33 Huurtoeslag (VJN)          158  
34 Jeugdzorg (VJN)          613  
35 Herstel toeslagengedupeerden (VJN, MJN, FJR)       1.306  
36 POK informatiehuishouding en dienstverlening (VJN)          427  
37 Schadeherstel en versterking Groningen (VJN, MJN)          721  
38 Bestuurlijke afspraken Groningen (VJN, MJN)          386  
39 Ontvangsten NAM Groningen (VJN, NJN, FJR)       1.355  
40 Investeringspakket Landen (VJN)            93  
41 Veteranen en tekort munitie, opleiding en training (MJN)            90  
42 Kasschuiven (VJN, MJN)         -274  
43 Onderuitputting (NJN, FJR)      -4.844  
44 Eindejaarsmarge (incl. GF/PF en HGIS) (VJN)          956  
45 Aanvullende in=uit-taakstelling (VJN)         -956  
46 Invulling in=uit-taakstelling (NJN, FJR)       1.923  
47 Diversen (VJN, MJN, NJN, FJR)         -294  
4 152.026  
8 Reguliere uitgaven bij Financieel Jaarverslag Rijk 2021 (= 10 t/m 47) 
  
    
4        815  
9 Over/onderschrijding uitgavenplafond bij Miljoenennota 2021 (=10-1) 
5 Over/onderschrijding uitgavenplafond bij Financieel Jaarverslag Rijk      3.891  
0 2021 (=48-9) 
5   21.559  
1 Corona-uitgaven bij Financieel Jaarverslag Rijk 2021 
5 173.585  
2 Totale uitgaven bij Financieel Jaarverslag Rijk 2021 (=48+51) 
 
 
Deelplafond Sociale Zekerheid: 
    2021 
1 Uitgavenplafond bij Miljoenennota 2021                90.519  
                     
2 Overboekingen met Rijksbegroting en Zorg 204  
                     
3 Loon- en prijsontwikkeling 104  
                 -
4 Uitgaven aan WW en Bijstand 3.220  
                 -
  WW (VJN) 1.194  
                 -
  WW (MJN+NJN) 1.382  
                       
  WW (FJR) 58  
                    -
  Bijstand (VJN) 407  
                    -
  Bijstand (MJN+NJN) 158  

  TW (MJN+NJN)                      -26  
  TW (FJR)   -  
                    -
19 Uitvoeringskosten UWV 147  
  Uvk UWV (VJN)                        -9  
  Uvk UWV (MJN+NJN)                      -40  
  Uvk UWV (FJR)                      -98  
                     
20 Verlofregelingen 157  
  Verlof (VJN)                      -61  
                     
  Verlof (MJN+NJN) 168  
                       
  Verlof (FJR) 50  
21 Wet Kindgebonden Budget                      -69  
  WKB (VJN)                      -57  
  WKB (MJN+NJN)                        -5  
  WKB (FJR)                        -8  
22 Wet tegemoetkoming loondomein                      -41  
  Wtl (VJN)                      -42  
  Wtl (MJN+NJN)                        -0  
  Wtl (FJR)                         1  
                       
23 Ziektewet 94  
                       
  ZW (VJN) 90  
                       
  ZW (MJN+NJN) 18  
  ZW (FJR)                      -14  
24 Kasschuiven                      -75  
25 Diversen                      -88  
2 Reguliere uitgaven bij Financieel Jaarverslag Rijk 2021 (= 7 t/m 
6 25)                87.793  
      
2
7 Over/onderschrijding bij Miljoenennota 2021 (= 7-1)                     368  
2
8 Over/onderschrijding bij Financieel Jaarverslag Rijk 2021 (= 26-6)                     347  
2
9 Uitgavenniveau corona bij Financieel Jaarverslag Rijk 2021                  9.272  
3
0 Totale uitgaven bij Financieel Jaarverslag Rijk 2021 (= 26+29)                97.065  
 
 
 
 
 
 
 
 
 
 
 
 
  

Vraag 71 
Waarom is er 771 miljoen euro meer afgedragen aan de Europese Unie en kunt u dit bedrag nader 
uitsplitsen? Wat is de verklaring dat de invoerrechten hoger zijn uitgevallen? 
 
Antwoord op vraag 71 
Het verschil tussen de raming van de EU-afdrachten in de Miljoenennota 2021 en de realisatie in 
het Jaarverslag over 2021 komt voort uit enkele mutaties naar aanleiding van aanvullende 
Europese begrotingen en andere budgettaire aanpassingen. In tabel 7 bij artikel 3.1 en 3.10 in het 
Jaarverslag van Buitenlandse Zaken staan al deze mutaties opgesomd. De grootste hiervan zijn de 
nacalculatie (190 mln.), het surplus over 2020 (-101 mln.), de bijstellingen naar aanleiding van de 
Lenteraming van de Commissie (268 mln.), de kasschuif BAR (54 mln.), nabetalingen voor de 
invoerrechten (lage-waarde-textiel, 148 mln.; inspectierapport Europese Commissie, 98 mln.). Tot 
slot was de realisatie van de invoerrechten hoger dan verwacht werd bij de Miljoennota. 
 
 
  

Vraag 73 
Wat is de status van de geschillen met de Europese Commissie over de afdrachten van 
invoerrechten? 
 
Vraag 103 
Kunt u een update geven ten aanzien van het geschil met de Europese Commissie als het gaat om 
de TEM-afdracht? 
 
Antwoord op vraag 73 en vraag 103  
De in het FJR (pg. 29) genoemde afdrachten onder voorbehoud aan de EC vanwege geschillen over 
invoerrechten betreft de afdrachten onder voorbehoud voor te laag aangegeven waarde textiel en 
schoenen uit China en voor het inspectieverslag over de TEM-boekhouding, meer in het bijzonder 
de voortvarendheid bij invoerdossiers die oninbaar zijn geworden. Voor de onderwaardering textiel 
en schoenen is Nederland in afwachting van een nieuwe beoordeling door de Commissie van de 
handhavingsstrategie en het eventueel gemiste bedrag aan TEM. Deze herbeoordeling is nodig na 
de uitsprak van het Hof van Justitie in de zaak CIE-VK (8 maart 2022). Het Hof heeft in deze 
uitspraak geoordeeld dat de Commissie in bepaalde situaties de statistische methode mag 
toepassen om te berekenen welke inkomsten de EU heeft gemist door te laag aangegeven 
douanewaarden. Met deze methode kan de Commissie op basis van invoerstatistieken een afdracht 
berekenen in plaats van op basis van de douanerechten zoals de Douane heeft vastgesteld. Deze 
berekening met de statistische methode komt echter pas nadat is vastgesteld dat de maatregelen 
die de lidstaat heeft genomen om de fraude te voorkomen onvoldoende waren. Voor de dossiers 
waarin de Commissie de voortvarendheid van het handelen door de Douane in twijfel heeft 
getrokken, wordt binnenkort een eerste reactie van de Commissie verwacht op het Nederlandse 
verweer. Daarnaast is er nog sprake van een geschil over de afdracht inzake zonnepanelen. 
Hiervoor is in 2020 een afdracht onder voorbehoud aan de EC gedaan (634 miljoen euro). De 
constructieve dialoog hierover loopt.” 
 
 
  

Vraag 75 
Kunt u de hogere niet-belastingontvangsten van 430 miljoen euro bij het ministerie van Financiën 
nader uitsplitsen? 
 
Antwoord op vraag 75 
De niet-belastingontvangsten op artikel 1 van de Financiënbegroting bestaan uit boetes en 
schikkingen, doorbelasting kosten vervolging en belasting- en invorderingsrente. De in 2021 
gerealiseerde hogere niet-belastingontvangsten op artikel 1 van per saldo 410 miljoen euro kan als 
volgt uitgesplitst worden: ontvangsten ‘boetes en schikkingen’: 89 miljoen euro, ontvangsten 
‘doorbelasting kosten vervolging’: 2 miljoen euro en de belasting- en invorderingsrente: 319 
miljoen euro. 
 
 
 
  

Vraag 78 
Leiden de uitgaven bij het toekomstfonds die trager verlopen naar verwachting tot tegenvallers in 
2022 en latere jaren? 
Antwoord op vraag 78 
Op het Toekomstfonds (artikel 3 van de EZK-begroting) geldt een onbeperkte eindejaarsmarge. 
Dit betekent dat alle onderuitputting via de reguliere eindejaarsmargesystematiek meegenomen 
kan worden naar het volgende jaar. Vertraagde uitgaven leiden dan ook niet tot tegenvallers in 
latere jaren. 
 
 
 
  

Vraag 80 
Klopt het dat de onderuitputting op munitie in 2022 alsnog wordt ingelopen? 
 
Antwoord op vraag 80 
De financiële onderuitputting op munitie zal in 2022 niet volledig worden ingelopen. De tijd tussen 
het plaatsen van munitiebestellingen en het leveren van de bestelde munitie bedraagt gemiddeld 
twee tot drie jaar, zeker als dit munitie voor de grotere kalibers, zogenoemde kapitale munitie, 
betreft. Pas nadat de bestelde munitie is ontvangen en een contractueel overeengekomen 
kwaliteitskeuring heeft ondergaan wordt de levering betaald en vindt kasrealisatie plaats. 
Daarnaast is er op dit moment gezien de geopolitieke ontwikkelingen sprake van een overspannen 
markt voor munitie. Daar eind 2021 met de motie Hermans structureel additioneel budget is 
toegevoegd aan de defensiebegroting zal het nog enige jaren duren voordat de additionele 
budgetten volledig tot besteding komen.  
 
 
  

Vraag 84 
Kunt u de 3,2 miljard euro aan lagere uitgaven aan de Werkloosheidswet en bijstand nader 
uitsplitsen? 
 
Antwoord op vraag 84 
De Werkloosheidswet en de bijstand worden op verschillende momenten van het jaar bijgesteld op 
basis van nieuwe werkloosheidscijfers van het CPB en uitvoeringsinformatie. Hieronder ziet u een 
uitsplitsing van de verschillende bijstellingen in 2021 in miljoenen euro’s. De bijstelling van de 
bijstand middels een ISB (Kamerstuk 35902, nr. 1) betreft het verlagen van de Tozo-doorstroom 
in de Bbz in verband met het verlengen van de Tozo tot 1 oktober 2021. Dit overzicht is zonder de 
verwerking van de loon- en prijsbijstellingen zoals indexatie. 
 
Budgettaire nota Bijstelling Werkloosheidswet Bijstelling Bijstand 
Voorjaarsnota -1.194 -407 
ISB n/a -21 
Miljoenennota -1.215 -158 
Najaarsnota -167 0 
Financieel Jaarverslag Rijk -58 0 
Totaal -2.634 -586 
 
 
 
 
 
  

Vraag 86 
Waar in tabel 2.1.2. kan het tegenovergestelde effect gevonden worden aan de uitgavenkant van 
het uitstel van de omvorming van ProRail tot zbo? 
 
Antwoord op vraag 86 
Tabel 2.1.2 betreft de plafondtoets voor deelplafond Rijksbegroting, terwijl de uitgaven vanwege 
de omvorming van ProRail tot zbo niet-plafondrelevant zijn. Het uitstel van de omvorming is 
daarom niet zichtbaar in tabel 2.1.2, maar wel in de reeks Infrastructuur en Waterstaat in tabel 
4.8 van bijlage 4. 
 
  

Vraag 88 
Hoeveel procent van de bedrijven valt onder het hoge VpB-tarief wanneer de schijfgrens wordt 
verlaagd naar 200.000 euro? 
 
Antwoord op vraag 88 
Het meest recente volledige belastingjaar is 2019. In dit jaar zou 8% van de bedrijven onder het 
hoge tarief vallen wanneer de schijfgrens wordt verlaagd naar 200.000 euro.  
 
 
 
 
 
 
  

Vraag 90 
Waardoor is de omvang van de hypotheekrenteaftrek zoveel sterker toegenomen dan verwacht 
werd bij de Miljoenennota? 
 
Antwoord op vraag 90 
De omvang van de hypotheekrente nam in 2021 sterker af dan verwacht, niet sterker toe zoals in 
de vraag wordt gesteld. De in tabel 2.2.3 genoemde ontwikkeling van de hypotheekrenteaftrek 
betreft het saldo van de hypotheekrenteaftrek, het eigenwoningforfait, en de aftrek vanwege geen 
of geringe eigenwoningschuld (‘Hillen’). De waarden zijn overgenomen uit de CPB-ramingen MEV 
2021 en CEP 2022 bij respectievelijk de Miljoenennota 2021 en het FJR 2021. Een belangrijk 
onderdeel van de raming van de hypotheekrenteaftrek is de gemiddelde hypotheekrente op de 
uitstaande schuld. Deze is in 2021 sterker gedaald dan vooraf geraamd doordat relatief veel 
huishoudens vanwege de lage rentestand hun hypotheek hebben overgesloten.   
 
 
  

Vraag 92 
Waaruit bestaan de overige belastingontvangsten waarvan de opbrengst 40,5 procent naar 
beneden is bijgesteld? 
 
Antwoord op vraag 92 
De post ‘overige belastingontvangsten’ wordt onder meer gebruikt voor geparkeerde ontvangsten 
die niet of nog niet juist toebedeeld kunnen worden. Bijvoorbeeld een betaling zonder dat hier een 
aangifte bij beschikbaar is op dat moment. Omdat de post van nature weinig relatie kent met de 
algehele economische ontwikkeling en bovendien relatief klein van omvang is (ca. 170 miljoen 
euro in 2021) kan deze relatief sterk fluctueren.  
 
 
  

Vraag 95 
Kunt u per onrechtmatigheid uit tabel 3.2.4 aangeven waardoor dit is veroorzaakt, of dit inmiddels 
is opgelost en hoe hiermee in de toekomst zal worden omgegaan? 
 
Antwoord op vraag 95 
 
De onrechtmatigheden in tabel 3.2.4 zijn onder te verdelen in de acht onderscheiden categorieën. 
De bedragen per categorie zijn een optelsom van verschillende fouten en onzekerheden bij 
meerdere ministeries. In mijn reactie beperk ik mij daarom tot de meest omvangrijke 
onrechtmatigheden.  
De betreffende bewindspersonen nemen primair zelf maatregelen om het financieel beheer op het 
eigen departement te verbeteren. Voor de opvolging van de bevindingen door de ministeries zelf 
verwijs ik u naar het desbetreffende Wetgevingsoverleggen. 
Ik ben systeemverantwoordelijk voor het financieel beheer van het Rijk en heb bij mijn collega 
bewindspersonen reeds aandacht gevraagd voor de verbetering van het financieel beheer.  
Een aantal acties heb ik reeds in gang gezet. Daar waar van toepassing, is dit gemeld bij de 
betreffende categorie.  
 
De meest omvangrijke onrechtmatigheden zijn: 
 
- Niet tijdig informeren Kamers:  
Bij verplichtingen coronagerelateerd heeft het ministerie van Economische Zaken en 
Klimaat in het eerste kwartaal van 2021 de Eerste Kamer niet tijdig geïnformeerd (de 
Tweede Kamer is wel tijdig geïnformeerd) over de regeling Tegemoetkoming Vaste Lasten 
(€ 4,6 miljard).  
Bij verplichtingen niet coronagerelateerd heeft het ministerie van Defensie bij het 
Defensiematerieelfonds het parlement niet tijdig gemeld dat zij verplichtingen zijn 
aangegaan waarmee zij haar budget overschreed (€ 1,1 miljard).  
 
In 2021 is vanaf het tweede kwartaal (na het Verantwoordingsdebat 2021) rijksbreed 
extra aandacht gevraagd voor de te volgen procedures bij het informeren van de beide 
Kamers. Daarna is deze omissie beduidend minder voorgekomen. Het komend jaar zal 
deze actie worden voortgezet, zodat deze verbetering wordt vastgehouden en het 
budgetrecht van de Kamers nog beter wordt nageleefd. 
 
- Niet naleven comptabele regelgeving: 
Dit betreft onder andere het niet opvragen van een bankgarantie bij het verlenen van 
voorschotten met een financiële omvang groter dan € 500.000 op grond van artikel 13 lid 
4 van de Regeling financieel beheer van het Rijk door het ministerie van Volksgezondheid, 
Welzijn en Sport (VWS).  
 
Ik zal ter verbetering van deze categorie het komend jaar onder meer de rijksbrede 
financiële kaders doorlichten op knelpunten en onduidelijkheden en deze hierop 
aanpassen. 
 
- Inkoop – aanbesteding: 
Bij verplichtingen coronagerelateerd is de minister van VWS verplichtingen (ca € 3 miljard) 
aangegaan ter bestrijding van de coronapandemie, waar bij het grootste deel (€ 2,4 
miljard) bestellingen direct zijn gegund aan een leverancier zonder voldoende te 
onderbouwen waarom niet ook ander leveranciers zijn benaderd.  
 
Bij verplichtingen niet coronagerelateerd heeft de minister van Defensie 
aanbestedingsfouten (€ 1,3 miljard) gemaakt, waarbij gebruik is gemaakt van 
uitzonderingsprocedures zonder dat aan de voorwaarden wordt voldaan of zonder dat 
voldoende te motiveren.  
 
- Inkoop – overig: 
Bij de uitgaven coronagerelateerd ontbreekt bij het Ministerie van VWS betrouwbare 
informatie waaruit blijkt dat overeengekomen prestaties feitelijk zijn geleverd (ca € 1,5 
miljard).  
 
- Staatssteun: 

Vraag 97 
Kunt u nader toelichten welke maatregelen worden getroffen om het verplichtingenbeheer te 
verbeteren? 
 
Antwoord op vraag 97 
  Ik zal allereerst aandacht vragen aan mijn collega bewindspersonen om meer te sturen op 
verplichtingen en tijdig begrotingswijzigingen van het verplichtingenbudget naar het parlement 
te sturen.  
  Samen met de Auditdienst Rijk en de Algemene Rekenkamer zal mijn departement bezien in 
hoeverre de bestaande regelgeving aanpassing behoeft en of de definitie van het 
verplichtingenbegrip verduidelijkt moet worden. 
  In samenwerking met departementen zal een normenkader worden opgesteld voor de wijze 
van administreren van negatieve bijstellingen op verplichtingen aangegaan in voorgaande 
jaren. 
 
 
  

Vraag 99 
Worden er maatregelen genomen om het financieel beheer te verbeteren en zo ja, welke? 
 
Vraag 12 SRV 
Welke mogelijkheden ziet het kabinet vanuit Rijksbreed perspectief om de staat van het financiële 
beheer op de departementen te verbeteren? 
 
Antwoord op vraag 99 en 12 SRV 
  De betreffende bewindspersonen nemen primair zelf diverse maatregelen om het financieel 
beheer op het eigen departement te verbeteren. Ik ben systeemverantwoordelijk voor het 
financieel beheer van het Rijk en heb bij mijn collega bewindspersonen reeds aandacht 
gevraagd voor de verbetering van het financieel beheer. 
  Inmiddels ben ik bezig met het uitzetten van verbeteracties zoals: 
- het agenderen van het budgetrecht van het parlement op zowel ambtelijk- als politiek 
niveau; 
- Het uitvoeren van risicoanalyses van het financieel beheer ten behoeve van de 
afstemming van de controle van de Auditdienst Rijk; 
- het doorlichten van mijn financiële kaders en deze aanpassen indien nodig; 
- En ik blijf me inzetten op kennisuitwisseling op het terrein van financieel beheer; zo 
wordt gewerkt aan een kennistraject dat helpt bij het oplossen van onvolkomenheden.  
 
 
  

Vraag 101 
Hoeveel ISB’s hadden een kortere doorlooptijd dan twee maanden? 
Antwoord op vraag 101 
In 2021 zijn zes van de 63 ingediende ISB’s binnen twee maanden door de beide Kamers in 
behandeling genomen en geautoriseerd. Het betreft: 
  Koninkrijksrelaties ISB1 inzake voedselhulp en steunmaatregelen Caribisch Nederland; 
  Koninkrijksrelaties ISB2 inzake coronamaatregelen voedselhulp, vijfde tranche liquiditeitssteun 
Aruba en steunmaatregelen Caribisch Nederland; 
  Financiën ISB1 inzake herstel toeslagen; 
  Financiën ISB4 inzake kwijtschelding private schulden toeslagengedupeerden; 
  IenW ISB5 inzake COVID-testen reizen; 
  OCW ISB12 inzake verlenging tegemoetkoming ongeplaceerde (culturele) evenementen. 
Daarnaast is de OCW ISB inzake de verwerving van Rembrandts Vaandeldrager op 13 december 
2021 bij de Tweede Kamer ingediend. Deze ISB zag toe op de wijziging van de begroting 2022. De 
Eerste Kamer heeft op 18 januari 2022 over de ISB gestemd. 
 
  

Vraag 104 
Wat is de toename van de EU-afdrachten in procenten tussen 2017 en 2021? 
 
Antwoord op vraag 104 
In onderstaande tabel ziet u de uitsplitsing van de gerealiseerde bruto-EU-afdrachten en de per 
saldo EU-afdrachten (de bruto-afdrachten minus de perceptiekostenvergoeding) voor de jaren 2017 
tot en met 2021. In 2017 is er per saldo circa 6,3 mld. euro afdragen aan de EU. In 2021 bedroegen 
deze afdrachten circa 9,7 mld. euro. Dit is een toename van circa 53 procent. 
 
3.1 Afdrachten aan de 
2017 2018 2019 2020 2021 
Europese Unie (x 1000) 
Bni-afdrachten (1) 3.403.187 4.080.678 5.071.871 5.168.886 5.531.713 
Btw-afdrachten (2) 506.337 539.019 562.055 553.463 1.049.051 
Invoerrechten (3) 3.081.426 3.137.642 3.434.289 3.943.638 3.891.582 
Plastic-grondslag (4) - - - - 205.092 
 
3.10 Diverse 
   
  
ontvangsten EU (x 
1000) 
Perceptiekostenvergoeding 
616.570 620.843 660.507 769.745 909.228 
(5) 
Per saldo afdracht aan 
6.374.380 7.136.496 8.407.708 8.896.242 9.768.210 
de EU (1+2+3+4-5) 
Mutatie in procenten t.o.v. 
- 12% 18% 6% 10% 
voorgaand jaar 
 
 
 
  

15. XVI.  Volksgezondheid, interne beheersing/controle Materieelbeheer: 
Welzijn en Sport (waaronder materieelbeheer)  Omvangrijke voorraden 
 vragen duidelijke regie en 
Dit was een bestaande bevinding, monitoring voor het 
maar door een splitsing zit er een beheer.  
nieuwe component aan.  
 
Het duurzaam oplossen van bevindingen vraagt tijd, maar de departementen doen de uiterste best 
hieraan te werken. Elk departement heeft een intern verbeterplan dat ook besproken wordt in de 
bestuursraad en het audit committee van het departement. 
 
 
 
 
  

