 
36100-IV Slotwet Koninkrijksrelaties en het BES-fonds 2021 
 
nr.   Lijst van vragen en antwoorden 
   
Vastgesteld (wordt door griffie ingevuld als antwoorden er zijn) 
De vaste commissie voor Koninkrijksrelaties heeft een aantal vragen voorgelegd aan 
de staatssecretaris van Binnenlandse Zaken en Koninkrijksrelaties over de Slotwet 
Koninkrijksrelaties en het BES-fonds 2021 (36100-IV, nr. 0). 
De daarop door de staatssecretaris gegeven antwoorden zijn hierbij afgedrukt. 
 
Voorzitter van de commissie,  
  Paul 
   
  Griffier van de commissie, 
  Meijers 
 
Nr Vraag Bijlage Blz. (van) t/m 
1 Vraag:  4   
Wat zijn de toegepaste criteria om het aantal hulpbehoevende vast te stellen? Op 
basis van welke inschatting is de prognose gemaakt en wat is het uiteindelijke 
aantal hulpbehoevenden dat is vastgesteld? 
 
Antwoord: 
Bij het beoordelen of mensen in aanmerking kwamen voor voedselhulp werd 
onder andere gekeken naar inkomen, gezinssituatie en mate van kwetsbaarheid. 
Denk bijvoorbeeld aan een alleenstaande, werkloze moeder met meerdere 
kinderen. Het maken van prognoses van het aantal hulpbehoevenden was lastig, 
omdat het verloop van de pandemie onvoorspelbaar was. Toen de aanwezigheid 
van Covid-19 op de eilanden minder werd en het toerisme weer op gang kwam, 
nam het aantal hulpbehoevenden snel af, omdat deze mensen weer een baan 
vonden. Het Rode Kruis heeft in totaal ongeveer 90.000 mensen voorzien van 
voedselhulp. 
 
2 Vraag:  4   
Waarom wordt in de Memorie van Toelichting van de Slotwet gesproken over 
het Caribisch Orgaan voor Hervorming en Ontwikkeling (COHO) en voert het al 
projecten uit, terwijl het wetsvoorstel van het COHO nog in behandeling is? 
 
Antwoord:  
In de onderlinge regeling Landspakket Aruba, de onderlinge regeling 
Landspakket Cura√ßao en de onderlinge regeling Landspakket Sint Maarten, is 
afgesproken dat Nederland, in aanloop naar de inwerkingtreding van de 
consensus Rijkswet COHO, een tijdelijke werkorganisatie (TWO) instelt binnen 
het Ministerie van Binnenlandse Zaken en Koninkrijksrelaties (BZK), om 
gezamenlijk met de landen de uitvoering van het landspakketten ter hand te 
nemen. De projecten die nu worden uitgevoerd, vloeien voort uit deze afspraak. 
Bij het bereiken van de overeenkomsten over de landspakketten heeft de 
Nederlandse regering middelen ter beschikking gesteld voor het COHO om de 
hervormingen uit de landspakketten te faciliteren.  
De projecten die nu worden uitgevoerd, worden niet door het COHO uitgevoerd, 
maar door deze tijdelijke werkorganisatie. De middelen zijn afkomstig van het 
COHO-budget. 
 
Totaallijst feitelijke vragen Slotwet Koninkrijksrelaties en het BES-fonds 2021 (36100-IV-0)  1/2 

