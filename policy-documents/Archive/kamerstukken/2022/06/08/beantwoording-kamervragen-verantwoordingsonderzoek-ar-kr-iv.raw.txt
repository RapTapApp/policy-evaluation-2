 
36100-IV Aanbieding van het rapport Resultaten verantwoordingsonderzoek 
2021 bij Koninkrijksrelaties en het BES fonds 
 
nr.   Lijst van vragen en antwoorden 
   
Vastgesteld (wordt door griffie ingevuld als antwoorden er zijn) 
De vaste commissie voor Koninkrijksrelaties heeft een aantal vragen voorgelegd aan 
de staatssecretaris van Binnenlandse Zaken en Koninkrijksrelaties over de 
Aanbieding van het rapport Resultaten verantwoordingsonderzoek 2021 bij 
Koninkrijksrelaties en het BES fonds (36100-IV-2, nr. 1). 
De daarop door de staatssecretaris gegeven antwoorden zijn hierbij afgedrukt. 
 
Voorzitter van de commissie,  
  Paul 
   
  Griffier van de commissie, 
  Meijers 
 
Nr Vraag Bijlage Blz. (van) t/m 
1 Vraag:  21   
Beïnvloedt de totstandkoming van de ontwerpconsensusrijkswet Caribisch 
Orgaan voor Hervorming en Ontwikkeling (COHO) de verwachtingen met 
betrekking tot het terugbetalen, herfinancieren en/of kwijtschelden van de 
leningen na oktober 2023? 
 
Antwoord: 
De uiteindelijke uitkomsten van de totstandkoming van de consensusrijkswet 
COHO beïnvloeden de kans op een effectieve implementatie van de in de 
landspakketten opgenomen noodzakelijke structurele hervormingen. Deze 
hervormingen hebben een positief effect op de economische ontwikkeling en de 
overheidsfinanciën in de landen en daarmee op hun aflossingscapaciteit.  
Over hoe de totstandkoming van de consensusrijkswet COHO doorwerkt op de 
daadwerkelijke uitkomsten van de onderhandelingen met de landen over de 
liquiditeitsleningen kan nu nog niets over worden gezegd.   
 
2 Vraag:  21   
Welke gevolgen brengen de ICT onvolkomenheden met zich mee voor de 
burgers van Caribisch Nederland? Zijn daar evaluaties van en zijn die 
beschikbaar? 
 
Antwoord: 
De gevolgen van de ICT-onvolkomenheden voor de inwoners van Caribisch 
Nederland zijn tot op heden beperkt. In enkele gevallen is er sprake geweest van 
kortstondige verstoring van bedrijfsprocessen. De burger kan daar korte tijd enig 
ongemak van hebben ondervonden. De relevante processen en werkwijzen zijn 
geprioriteerd en worden voortdurend aangescherpt om herhaling van 
verstoringen in de toekomst nog verder te beperken en waar mogelijk te 
voorkomen.  
Gelet op de korte tijdsduur en de beperkte impact van de verstoringen zijn geen 
evaluaties gedaan. 
In relatie tot informatiebeveiliging, in de zin van hacks of datalekken, zijn in dit 
kader gedurende de afgelopen jaren géén incidenten gemeld of anderszins 
bekend bij de Shared Service Organisatie Caribisch Nederland (SSO CN). 
Totaallijst feitelijke vragen Aanbieding van het rapport Resultaten verantwoordingsonderzoek 2021 bij 
Koninkrijksrelaties en het BES fonds (36100-IV-2-1)  1/2 

