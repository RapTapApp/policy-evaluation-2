BIJLAGE I - Beleidsprioriteiten 
 
Deze bijlage bevat mijn belangrijkste beleidsthema’s. Bijlage 3 bevat de omschrijving van de 
concrete wetgeving die ongeveer het komende jaar wordt ingediend. Deze bijlage heeft de 
volgende opbouw.  
 
1. Maatschappelijke verantwoordelijkheid 
2. Menselijke maat en rechtsbescherming 
3. Complexiteit in kaart 
4. Klimaat 
5. Ondernemen en tegengaan belastingontwijking 
6. Arbeid en inkomen 
7. Vermogen 
8. Wonen en gezondheid 
9. Caribisch Nederland 
 
1. Maatschappelijke verantwoordelijkheid 
 
Belastingen zijn de prijs die we betalen voor beschaving. De meeste mensen vinden het dan ook 
belangrijk dat iedereen, zowel burgers als bedrijven, zijn steentje bijdraagt. Er is in uw Kamer en 
de samenleving dan ook terecht veel aandacht voor de maatschappelijke verantwoordelijkheid van 
zowel burgers en bedrijven als hun belastingadviseurs. Het gaat daarbij niet om strafbaar gedrag, 
maar om de betrouwbaarheid en ethiek – hoe zij hun eigen maatschappelijke verantwoordelijkheid 
zien los van wat strikt toelaatbaar is. Zoeken zij de grenzen op binnen de fiscale wetgeving om zo 
min mogelijk belasting te betalen?  
 
Ik maak onderscheid in vier aspecten van deze discussie. In alle drie de gevallen is er in enige 
vorm sprake van een driehoek: ook de overheid heeft een rol als het gaat om transparantie, 
betrouwbaarheid en ethiek.  
 
Als het gaat om het parlementaire proces en de manier waarop beleid tot stand komt, vind ik het 
van groot belang dat betrokken partijen hun inbreng meegeven. NGO’s vervullen een belangrijke 
maatschappelijke rol door het signaleren en agenderen van ongewenste effecten van fiscaal beleid. 
Beroepsverenigingen van belastingadviseurs brengen waardevolle juridische expertise en 
praktijkkennis met zich mee. Daarbij is er de afgelopen jaren wel discussie geweest over de vorm 
van een deel van de inbreng. Ik vind het daarom bijvoorbeeld positief dat de NOB de ‘Commissie 
knelpunten’ heeft opgericht, die een bijdrage levert aan de rechtszekerheid en rechtsbescherming 
door fiscale wetsvoorstellen te toetsen op eenvoud, uitvoerbaarheid en handhaafbaarheid en 
daarbij te benadrukken vanuit welk belang of positie de NOB commentaar levert.  
 
Daarnaast gaat deze discussie over de manier waarop belastingaangifte en –advies wordt gedaan. 
Hierbij gaat het nadrukkelijk om de vraag of wat wettelijk mogelijk is, wenselijk is vanuit 
maatschappelijk perspectief. Ik vind het positief dat het bedrijfsleven, onder aanvoering van VNO-
NCW, hierin stappen heeft gezet met hun Tax Governance Code. Deze gedragscode, die in mei van 
dit jaar is gepresenteerd, geeft invulling aan de wijze waarop maatschappelijke 
verantwoordelijkheid en transparantie onderdeel kunnen uitmaken van de fiscale adviespraktijk en 
1
het fiscale beleid en de structuur van ondernemingen. Ook merk ik dat de beroepsgroep van 
belastingadviseurs zelf diverse initiatieven ontplooit. Zo beschrijven de recent aangenomen Tax 
Principles van de NOB bijvoorbeeld hoe belastingadviseurs het maatschappelijke perspectief van 
fiscale vraagstukken met hun cliënten kunnen bespreken en doet het Register Belastingadviseurs 
een voorstel om het beroep van adviseur te reguleren aan de hand van het beconnummer om de 
kwaliteit van adviseurs te bewaken en misstanden tegen te gaan. Deze initiatieven laten zien dat 
bedrijven en beroepsorganisaties deze discussie over hun maatschappelijke verantwoordelijkheid 
serieus nemen. De betrouwbaarheid van de hele belastingadviessector – inclusief het merendeel 
dat geen deel is van een branchevereniging - is een belangrijk onderwerp en ik wil in dit kader de 
ambtelijke verkenning die ik laat uitvoeren naar kwaliteit en gedrag van belastingadviseurs, 
 
1
 https://www.vno-ncw.nl/nieuws/nederlandse-internationale-concerns-omarmen-nieuwe-tax-governance-code 
1 

 
Rechtsbescherming 
Op dit moment wordt gewerkt aan meerdere fiscale maatregelen om de rechtsbescherming te 
verbeteren. Zo worden de mogelijkheden onderzocht om het voor belastingplichtigen eenvoudiger 
te maken om fouten in de aangifte te herstellen, waarbij gebruik zal worden gemaakt van een 
gedeformaliseerd proces. Een dergelijk proces komt ten goede aan de praktische 
rechtsbescherming en het doenvermogen van belastingplichtigen.  
 
Daarnaast loopt voor de rechtsbescherming bij WOZ-beschikkingen een traject om zowel de 
rechtsbescherming als de WOZ-uitvoering te waarborgen naar aanleiding van het onderzoek bij no 
cure, no pay-bedrijven. Rond de zomer volgt de inhoudelijke kabinetsreactie inclusief 
vervolgstappen.  
 
Verder wordt gewerkt aan meerdere maatregelen, zoals het oplossen van geconstateerde 
knelpunten bij de informatiebeschikking (Evaluatierapport Wet Dezentjé) en het fiscaal 
verschoningsrecht, het in staat stellen van restgroepen om op een voldoende veilige wijze 
elektronisch aangifte te kunnen doen en het nader kunnen invullen van de regels omtrent de wijze 
van het berichtverkeer.  
 
Ook wil ik graag wijzen op een belangrijk onderdeel van het coalitieakkoord. Het kabinet is van 
plan om een onafhankelijke rechtshulp in het leven te roepen, naar het model van de Amerikaanse 
Taxpayers Advocate Service. Hiermee wordt onder andere uitvoering gegeven aan de motie van de 
leden van Dijk en Kat over onderzoek naar een orgaan dat directe fiscale bijstand kan leveren en 
wordt bijvoorbeeld ook de eerdere voortgang voor de uitvoering van de motie van het lid Slootweg 
5
over een Ombudsman voor belastingzaken meegenomen, waarover uw Kamer is geïnformeerd. Op 
dit moment worden gesprekken met verschillende stakeholders gevoerd. Hierna wordt een plan 
van aanpak opgesteld en verschillende scenario’s uitgewerkt. Rond de zomer verwacht ik uw 
Kamer hierover concreet te kunnen informeren. 
 
Harmonisering wettelijke maxima verzuimboeten met strafrecht 
Ik zie aanleiding de wettelijke maxima die gelden voor verzuimboeten aan te passen naar de 
naastgelegen lagere geldboetecategorie uit het strafrecht. De wettelijke maxima voor 
verzuimboeten wijken wat hoogte betreft af van de geldboetecategorieën uit het strafrecht. De 
Raad van State heeft in een ongevraagd advies over sanctiestelsels ook een lans gebroken voor 
6
harmonisering van bestuurlijke boetestelsels. Voor een afwijking van de geldboetecategorieën uit 
het strafrecht zie ik geen doorslaggevende reden meer, te meer nu de harmonisering enkel ziet op 
de wettelijke maxima, waardoor voor maatwerk en de menselijke maat bij het opleggen van fiscale 
verzuimboeten alle ruimte blijft. Het wetsvoorstel dat in die aanpassing voorziet wordt voorbereid 
door het ministerie van Justitie en Veiligheid, mede omdat genoemde harmonisering niet alleen het 
ministerie van Financiën betreft. Het wetsvoorstel gaat zeer binnenkort in consultatie. 
 
Invordering 
Op het gebied van de invordering werk ik aan het herijken van de invorderingsstrategie en de 
Invorderingswet 1990 en het Wetsvoorstel de heroverweging Stroomlijnen Rood Blauw, zodat er 
voldoende ruimte is om rekening te houden met omstandigheden van burgers. De introductie van 
een hardheidsclausule en het verbeteren van de rechtsbescherming bij geschillen over uitstel van 
betaling en kwijtschelding van belastingen worden in dit kader onderzocht. Rond de zomer wordt 
uw Kamer hier verder over geïnformeerd.  
 
Waarborgen gegevensverwerking 
Tot slot wil ik graag benoemen dat gewerkt wordt aan het wetsvoorstel Wet waarborgen 
gegevensverwerking Belastingdienst, Toeslagen en Douane dat ziet op het verstevigen en 
toekomstbestendig maken van de grondslagen voor de verwerking van (persoons)gegevens en in 
acht te nemen waarborgen bij processen die in potentie grote impact hebben op de belangen van 
burgers.  
 
 
5
 Kamerstukken II 2020/21, 31 066, nr. 787. 
6
 Advies van 13 juli 2015, kenmerk W03.15.0138/II, Stcrt. 2015, 30280. De strafrechtelijke geldboetecategorieën staan in artikel 23, 
vierde lid, van het Wetboek van Strafrecht. 
3 

Tot slot is het mijn streven om bij mogelijke nieuwe fiscale regelingen een zorgvuldige afweging te 
maken ten opzichte van andere beleidsinstrumenten en de noodzaak tot overheidsingrijpen. Het 
toetsingskader fiscale regelingen vormt daarvoor mijn leidraad.  
 
4. Klimaat 
 
Het klimaatvraagstuk en de energietransitie hebben een centrale plaats in het beleid van dit 
kabinet. Het kabinet verhoogt de nationale klimaatdoelstelling van 49% naar 55% emissiereductie 
in 2030 ten opzichte van 1990. In het coalitieakkoord is daarnaast afgesproken om te sturen op 
een reductie van 60% in 2030. De fiscaliteit is een belangrijk instrument dat kan worden ingezet 
om de aangescherpte klimaatdoelstellingen te realiseren. Het coalitieakkoord bevat dan ook aan 
behoorlijk aantal maatregelen die het belastingstelsel verder vergroenen.  
 
De klimaatambities van het kabinet vinden plaats in een tijd waarin de geopolitieke situatie door de 
oorlog in Oekraïne sterk is veranderd. Sinds begin dit jaar zijn de energie- en brandstofprijzen 
verder gestegen, terwijl de prijzen in het najaar al op een hoger niveau lagen dan normaal. Dit 
zorgt voor veel onzekerheid bij burgers en bedrijven. Om de gevolgen voor de koopkracht te 
dempen heeft het kabinet voor 2022 onder andere tijdelijk de btw op energie, de tarieven in de 
energiebelasting en de brandstofaccijnzen verlaagd. De komende maanden houdt het kabinet de 
vinger aan de pols. Tegelijkertijd is het van belang om oog te blijven houden voor de lange termijn 
en het structurele klimaatbeleid verder vorm te geven. Fiscale vergroening is hier een belangrijk 
onderdeel van. Ik licht de plannen voor de verdere vergroening van het belastingstelsel hieronder 
verder toe.  
 
Het klimaatbeleid van het kabinet is gebaseerd op een combinatie van subsidiëren, normeren en 
beprijzen. Met deze beleidsmix worden duurzame technieken (financieel) aantrekkelijker gemaakt 
en worden burgers, bedrijven en maatschappelijke organisaties gestimuleerd en geholpen om te 
kiezen voor het duurzame alternatief. Op het vlak van beprijzen zijn de afgelopen jaren een aantal 
belangrijke stappen gezet, zoals de introductie van een nationale CO2-heffing waarmee de 
realisatie van het CO2-reductiedoel voor het ETS-deel van de industrie wordt geborgd. 
Tegelijkertijd wordt de CO2-uitstoot vaak nog niet volledig beprijsd, waardoor burgers, bedrijven 
en maatschappelijke organisaties onvoldoende worden geprikkeld tot gedragsverandering die nodig 
is om de klimaatdoelen te realiseren. 
Het doel van de fiscale maatregelen op het terrein van klimaat is om de broeikasgasuitstoot en 
energieverbruik beter te beprijzen, zodat burgers, bedrijven en maatschappelijke organisaties een 
stevigere prijsprikkel krijgen om hun gedrag aan te passen en de uitstoot van broeikasgassen te 
verminderen. Bovendien draagt het beprijzen van broeikasgasuitstoot eraan bij dat vervuilende 
producten relatief duurder worden en duurzame producten relatief goedkoper.  
 
Klimaatverandering is een wereldwijd probleem en onze economie is internationaal georiënteerd. 
Een internationale aanpak bij de beprijzing van broeikasgassen is daarom het meest effectief. Een 
voorbeeld is het Europese emissiehandelssysteem, waarbij een uniforme Europese CO equ-prijs 
2
geldt voor de grote uitstoters. Het kabinet is daarom ook blij met de door de Europese Commissie 
voorgestelde beprijzingsmaatregelen in het Fit-for-55 pakket. De Europese onderhandelingen over 
het Fit-for-55 pakket zijn momenteel in volle gang. Na afronding van de onderhandelingen zal het 
nationale klimaatbeleid worden herijkt aan de hand van de verwachte effecten op 
broeikasgasuitstoot en de lasten voor huishoudens en het bedrijfsleven. Dan zal ook worden 
gekeken welke implicaties het Europese pakket heeft voor de nationale belastingen en of een 
aanpassing aan het nationale fiscaal vergroeningspakket nodig is. 
 
Naast de inzet op beprijzing in internationaal verband, is het kabinet voornemens om de komende 
jaren ook op nationaal niveau forse stappen te zetten. Deze verdere fiscale vergroening is een 
essentieel onderdeel van het beleidspakket om de aangescherpte nationale klimaatdoelen in 2030 
te kunnen realiseren. De belangrijkste maatregelen worden hieronder kort toegelicht. 
 
CO -heffing industrie  
2
Het kabinet scherpt de klimaatambitie voor de industrie aan. Per 2021 geldt een nationale CO2-
heffing industrie. De groep belastingplichtigen valt grotendeels samen met de industriële bedrijven 
5 

glastuinbouw afgeschaft en wordt de inputvrijstelling voor warmtekrachtkoppelingen beperkt. 
Hierdoor neemt de beprijzing van het gebruik van fossiele brandstoffen in de glastuinbouw toe. 
Voor een nadere toelichting van het brede beleidspakket voor de sector verwijs ik u naar de brief 
14
van 22 april 2022. 
 
In de industrie wordt momenteel met name op emissiereductie in het ETS-deel gestuurd, via de 
subsidieregeling SDE++ en de CO2-heffing industrie. De tariefaanpassingen in de energiebelasting 
zijn vooral gericht op de tweede en derde verbruiksschijf omdat een verhoging over dit 
verbruiksdeel de sterkste prikkel tot verduurzaming geeft. Daarnaast gaan door het afschaffen van 
de vrijstelling voor metallurgische en mineralogische procedés per 2025 verschillende industriële 
grootverbruikers ook energiebelasting betalen. Dit vergroot de reikwijdte van de energiebelasting 
en verbetert de prikkel om het energieverbruik te verminderen. 
 
Autobelastingen 
De autobelastingen vormen een belangrijk instrument voor het realiseren van de 
klimaatdoelstellingen in de sector mobiliteit. Om de verkoop van nieuwe zuinige, schone en 
emissievrije personenauto’s te bevorderen is de bpm bijvoorbeeld gebaseerd op de CO -uitstoot. 
2
Daarnaast is in het Klimaatakkoord voor de periode tot en met 2025 een fiscaal stimuleringspakket 
afgesproken. Zo geldt er voor emissievrije auto’s een korting in de motorrijtuigenbelasting (100% 
in 2022) en geldt een korting op het reguliere bijtellingspercentage van 22% (korting 6 
procentpunt). In 2022 en 2024 is een evaluatie van het fiscale stimuleringsbeleid voorzien. 
 
De autobelastingen worden de komende jaren op twee belangrijke punten hervormd. Ten eerste 
wordt een systeem van betalen naar gebruik ingevoerd door de hoogte van de 
motorrijtuigenbelasting afhankelijk te maken van het aantal gereden kilometers (MRB Plus). Het 
doel is enerzijds om een aanvullende CO -reductie te bewerkstelligen (2,5 Mton in 2030) en 
2
anderzijds om de grondslagerosie in de opbrengst van autobelastingen op te vangen. De MRB Plus 
wordt door de ministeries van Financiën en Infrastructuur en Waterstaat gezamenlijk uitgewerkt. 
Het kabinet zal voor het zomerreces een eerste hoofdlijnenbrief naar de Tweede Kamer sturen. De 
tweede hervorming is het afschaffen van de huidige vrijstelling in de bpm voor bestelauto’s van 
ondernemers, terwijl tegelijkertijd de vrijstelling voor elektrische auto’s blijft bestaan. 
Ondernemers worden door deze maatregel gestimuleerd om bij de aanschaf van een nieuwe 
bestelauto te kiezen voor het emissievrije alternatief. Bovendien vereenvoudigt deze maatregel het 
belastingstelsel, omdat na afschaffing van de vrijstelling voor ondernemers geen onderscheid meer 
hoeft te worden gemaakt in de bpm tussen particulieren en ondernemers.  
 
De fiscaliteit is een belangrijk instrument in de gereedschapskist die het kabinet ter beschikking 
heeft voor het klimaatbeleid. Het kabinet zet met dit pakket een forse extra stap in het verder 
vergroenen van het belastingstelsel. De fiscale klimaatmaatregelen zijn het effectiefst in combinatie 
met de andere klimaat- en circulaire maatregelen die het kabinet neemt en zullen dan ook in 
samenhang met het bredere beleidspakket worden uitgewerkt. Daarbij vind ik het belangrijk dat 
iedereen, zowel het bedrijfsleven als de consument, eerlijk zijn steentje bijdraagt, terwijl ook oog 
wordt gehouden voor de lastendruk bij burgers en bedrijven. Tegelijkertijd houdt het kabinet de 
realisatie van het doelbereik in de gaten en zal indien nodig aanvullende fiscale 
vergroeningsmaatregelen implementeren. 
 
5. Ondernemen en tegengaan belastingontwijking 
 
Vestigings- en ondernemingsklimaat 
Het kabinet zet in op de bevordering van brede welvaart in Nederland. Brede welvaart betekent 
een hoge kwaliteit van leven voor huidige en toekomstige generaties, in Nederland en daarbuiten. 
De leefomgeving, gezondheid, onderwijs, arbeid en economie dragen hier allemaal aan bij. Het 
kabinet wil dat het bedrijfsleven een belangrijke bijdrage levert aan onze brede welvaart. Hiervoor 
is een aantrekkelijk vestigings- en ondernemingsklimaat een randvoorwaarde. Nederland heeft in 
algemene zin een ondernemingsklimaat met sterke (innovatieve) clusters waarin het ook voor 
15
internationaal opererende bedrijven aantrekkelijk is om zich te vestigen. Het kabinet signaleert 
 
14
 Kamerstukken II 2021/22, 32627, nr.39. 
15
 Kamerstukken II 2020/21, 32637, nr. 369. 
7 

leden Essers (CDA) en Geerdink (VVD) c.s. met betrekking tot het onderzoek naar een meer 
21
neutrale behandeling van ondernemers in de inkomstenbelasting en vennootschapsbelasting 
opties. 
 
 
 
Overigens zijn in een ambtelijke technische uitwerking verschillende beleidsopties van de 
Commissie Borstlap (zowel faciliteitbeperkend als positieve effecten van ondernemerschap 
22
versterkend) concreter gemaakt. 
 
Om recht te doen aan met name de investeringsfunctie van winstinkomen, kan tegenover de 
beleidsopties waarin bepaalde faciliteiten worden geschrapt of beperkt, worden gewezen op de 
23
beleidsopties in het rapport naar aanleiding van de aangenomen motie Lodders c.s. . Dat rapport 
bevat een ambtelijke inventarisatie van concrete beleidsvoorstellen (fiches) om, zowel fiscaal als 
niet-fiscaal, investeringen aan te jagen en ondernemerschap en innovatie te versterken.  
 
Aanpak van belastingontwijking 
Nederland heeft de afgelopen periode zowel internationale afspraken tegen belastingontwijking 
streng geïmplementeerd als nationale maatregelen genomen om belastingontwijking aan te 
pakken. Dat heeft het Nederlandse belastingstelsel aanzienlijk robuuster gemaakt tegen 
ontwijkende bedrijfsstructuren en creëert internationaal een meer gelijk speelveld voor het 
bedrijfsleven. Zo heeft Nederland actief en constructief meegewerkt aan de afspraken die in 
internationaal verband zijn gemaakt over een herziening van het internationale belastingsysteem, 
waarbij Nederland zich in de onderhandelingen ook actief heeft ingezet en zich zal blijven inzetten 
24
voor een uitkomst die oog houdt voor de belangen van ontwikkelingslanden. Dit omvat mede 
afspraken over de winstallocatie binnen een multinationale onderneming. Internationale 
25
richtlijnen waaraan Nederland zich heeft gecommitteerd zijn erop gericht dat de winst belast 
wordt in de landen waar de waarde wordt gerealiseerd. Daarmee wordt zoveel mogelijk voorkomen 
dat de winst wordt verschoven, met het doel belasting te ontwijken, naar landen zonder relevante 
functies en een gunstig belastingregime.  
 
Ook unilateraal zijn maatregelen genomen om belastingontwijking aan te pakken. Nederland heeft 
bijvoorbeeld de earningsstrippingmaatregel uit de eerste EU-richtlijn antibelastingontwijking 
26
(ATAD1) strenger geïmplementeerd dan deze richtlijn als minimum vereist. Zo is de drempel 
verlaagd van € 3 miljoen naar € 1 miljoen en is de maatregel vanaf 2022 bovendien nog verder 
 
21
 Kamerstukken I 2020/21, 35572, nr. O. 
22
 Kamerstukken II 2020/21, 29544, nr. 1031. 
23
 Kamerstukken II 2020/21, 35572, nr. 47. 
24
 Kamerstukken II 2021/22, 25087, nr. 291. 
25
 OECD (2022), OECD Transfer Pricing Guidelines for Multinational Enterprises and Tax Administrations 2022, OECD Publishing, Paris, 
https://doi.org/10.1787/0e655865-en.  
26
 Richtlijn (EU) 2016/1164 van de Raad van 12 juli 2016 tot vaststelling van regels ter bestrijding van belastingontwijkingspraktijken 
welke rechtstreeks van invloed zijn op de werking van de interne markt (PbEU 2017, L 234/26). 
9 

De Europese Commissie heeft aangekondigd om na afronding van het werk in het IF een 
richtlijnvoorstel te publiceren voor de implementatie van Pijler 1 in de lidstaten van de EU. 
 
Dit kabinet staat ook positief tegenover het EU-richtlijnvoorstel om misbruik van 
doorstroomvennootschappen tegen te gaan. Het EU Richtlijnvoorstel is op onderdelen in lijn met de 
aanbevelingen van de Commissie Doorstroomvennootschappen. De multilaterale afspraken tegen 
belastingontwijking dragen ook bij aan het voorkomen van belastingontwijking ten nadele van de 
belastinggrondslag van ontwikkelingslanden. Om te bewerkstelligen dat deze landen zelf een 
bijdrage kunnen leveren aan de bescherming van de eigen belastinggrondslag zal dit kabinet de 
technische samenwerking met ontwikkelingslanden op belastinggebied voortzetten. De 
kabinetsinzet op de internationale afspraken licht ik verder toe in de bijlage. 
 
Dit neemt niet weg dat het kabinet waar nodig unilaterale stappen zal zetten om 
belastingontwijking verder aan te pakken. De Belastingdienst treedt op tegen belastingontwijkende 
constructies. Als daarbij blijkt dat de bestaande wet- en regelgeving niet toereikend is, kan dat 
aanleiding geven om te overwegen of wet- en regelgeving moet worden aangepast. Als voorbeeld 
kan worden gedacht aan lopende onderzoeken naar wenselijke vervolgstappen in het verder 
tegengaan van dividendstripping (zie bijlage I) en de evaluatie van het regime voor de fiscale 
beleggingsinstelling (dit regime kan in bepaalde gevallen leiden tot een onbedoelde niet-heffing 
over Nederlands vastgoed). Bij de aanpak van belastingontwijking zal wetgeving alleen echter niet 
de oplossing zijn. Het bedrijfsleven en belastingadviseurs vervullen vanuit hun maatschappelijke 
verantwoordelijkheid ook een essentiële rol, zoals aangegeven in paragraaf 1. De daar benoemde 
Tax Governance Code is een belangrijke invulling daarvan. 
 
Het kabinet is ervan overtuigd dat de mogelijkheden om belasting te ontwijken de komende jaren 
verder zal afnemen. Het IMF en de Europese Commissie zijn van mening dat Nederland op de 
31
goede weg is. Het kabinet monitort waar mogelijk op een gerichte manier gegevens die verband 
32 
houden met de verschillende maatregelen tegen belastingontwijking. Voor het zomerreces zal ik 
uw Kamer een volgende brief sturen over de monitoring van de effecten van de aanpak van 
belastingontwijking. 
 
Wetsvoorstel Wet aanpassing kwalificatie buitenlandse rechtsvormen 
Graag wil ik aandacht besteden aan het wetsvoorstel Wet aanpassing kwalificatie buitenlandse 
rechtsvormen, omdat daarover tijdens het Commissiedebat over mijn beleids- en 
uitvoeringsprioriteiten van 22 februari jl. over is gesproken. Ik wil nog eens benadrukken dat het 
genoemde wetsvoorstel niet specifiek ziet op de aanpak van belastingontwijking.  
Nederland heeft per 1 januari 2020 de hybridemismatchmaatregelen uit de tweede EU-
33 34
antibelastingontwijkingsrichtlijn (ATAD2) geïmplementeerd. Hybridemismatches zijn situaties 
waarin een belastingvoordeel wordt behaald door gebruik te maken van de verschillen tussen 
belastingstelsels in de fiscale behandeling van lichamen, instrumenten of vaste inrichtingen. De in 
de wet opgenomen maatregelen gaan belastingontwijking door het gebruik van hybridemismatches 
tussen verschillende belastingstelsels tegen.  
 
Tijdens de parlementaire behandeling van ATAD2 is aangegeven dat er onderzoek wordt gedaan 
naar het kwalificatiebeleid van (buitenlandse) rechtsvormen en daarmee naar één van de oorzaken 
van hybride mismatches. Dit heeft geleid tot een consultatievoorstel. 
 
Het kabinet heeft het voornemen om in het voorjaar van 2023 het wetsvoorstel dat ziet op 
aanpassingen van het kwalificatiebeleid van (buitenlandse) rechtsvormen in te dienen. Dit 
wetsvoorstel is er onder meer op gericht te voorkómen dat kwalificatieverschillen tussen 
belastingstelsels ontstaan. Daarmee wordt de oorzaak van zogenoemde hybride mismatches 
 
31
 IMF: Kingdom of the Netherlands—the Netherlands: 2021 Article IV Consultation-Press Release; Staff Report; and Statement by the 
Executive Director for the Kingdom of the Netherlands—the Netherlands (imf.org), Country Report No. 2021/243, November 2021. 
Europese Commissie: Aanbeveling van de raad over het economisch beleid van Nederland en met een advies van de Raad over het 
stabiliteitsprogramma 2022 van Nederland (COMM (2022) 621). 
32
 Kamerstukken II 2019/2020, 25087, nr. 259. 
33 
Anti Tax Avoidance Directive 2. 
34 
Met de flankerende maatregelen in de Wet implementatie belastingplichtmaatregel uit de tweede EU-richtlijn 
antibelastingontwijking (onderdeel van het belastingpakket 2022) is de belastingplichtmaatregel voor omgekeerde hybride lichamen per 1 
januari 2022 nader ingeregeld in de systematiek van de inkomstenbelasting, de vennootschapsbelasting, de dividendbelasting en de 
bronbelasting. 
11 

namens de Minister van SZW voorafgaand aan het commissiedebat ZZP op 30 juni een reactie op 
het rapport van de Algemene Rekenkamer, waarin tevens wordt ingegaan op de ambities rondom 
handhaving. 
 
7. Vermogen 
 
Het thema vermogen heeft in het voorjaar uiteraard al een grote rol gespeeld. Als gevolg van het 
arrest van de Hoge Raad van 24 december 2021 is onderzocht op welke manier rechtsherstel kan 
worden geboden aan de belastingplichtigen in box 3. Uw Kamer is hierover 15 april geïnformeerd 
via de voorbereidingsbrief. Daarnaast wordt voor de belastingjaren 2023 en 2024 overbruggende 
wetgeving ontworpen. Deze wetgeving vervangt het huidige box 3-stelsel tot het moment dat het 
beoogde nieuwe stelsel op basis van werkelijk rendement intreedt. Het wordt gebaseerd op de voor 
het rechtsherstel gekozen oplossingen waarover op 28 april jl. met uw Kamer van gedachten is 
35
gewisseld. De wetgeving wordt vormgegeven als zelfstandig wetsvoorstel wat onderdeel uitmaakt 
van het pakket Belastingplan 2023. 
 
Daarnaast sluit de huidige vormgeving van het box 3-stelsel op basis van forfaits op individueel 
niveau onvoldoende aan op de daadwerkelijk behaalde rendementen. Hierdoor kunnen mensen met 
lage werkelijke rendementen, waaronder veel spaarders, de huidige heffing als onrechtvaardig 
ervaren. Maar ook andersom zal het als onrechtvaardig kunnen worden ervaren dar degenen met 
heel hoge rendementen relatief laag worden belast. Door de vermogensrendementsheffing om te 
vormen naar een heffing op basis van werkelijk rendement kunnen deze bezwaren worden 
weggenomen. Op 15 april zijn in de contourennota de hoofdlijnen geschetst van het nieuwe box 3-
stelsel. De komende tijd zal het kabinet de voorbereidingen voor de omvorming van het huidige 
box 3-stelsel voortvarend voortzetten. Ik nodig uw Kamer uit om te reflecteren en richting te 
geven op de vormgeving van het beoogde nieuwe box 3-stelsel. Op 21 juni a.s. zal een technische 
briefing worden gehouden over de contouren voor het nieuwe box 3-stelsel en op 29 juni a.s. is 
hierover een commissiedebat geagendeerd.  
 
Maar het thema vermogen is breder dan box 3 alleen. Het interdepartementaal beleidsonderzoek 
naar de vermogensverdeling in Nederland is wat mij betreft het startschot voor een breder gesprek 
over de wenselijke vermogensverdeling en de weg om dat te bereiken. Het onderzoek is voor de 
zomer afgerond. Er bestaat voor dit thema overigens wel een overlap met het thema wonen, 
omdat het bezit van een huis een belangrijk onderdeel is van het vermogen. Met de uitkomsten 
van het onderzoek wil ik graag voorstellen met uw Kamer te spreken over eventuele aanvullende 
maatregelen.  
 
Ook in de bijlage 3 staan meerdere maatregelen beschreven op het gebied van vermogen. 
 
8. Wonen en gezondheid 
 
Wonen 
Het kabinet meent dat maatregelen nodig zijn om de woningmarkt weer vlot te trekken. De 
tegenstelling tussen zittende bewoners en mensen die een woning zoeken wordt steeds groter. Dit 
knelt des te meer in een krappe woningmarkt. De Europese Commissie, de OESO en het IMF 
dringen ook aan op hervorming van de woningmarkt. Naast hervormen is vereenvoudiging van het 
stelsel eveneens een aandachtspunt. Uit de evaluatie van de eigen woning uit 2019 komt 
bijvoorbeeld naar voren dat de huidige regeling zeer complex is zowel voor de burger als voor de 
36
uitvoering. Een deel van de oplossingen om de woningmarkt vlot te trekken kan gevonden 
worden in de aanbodkant: om het woningtekort tegen te gaan zijn er tot 2030 ongeveer 900.000 
woningen extra nodig. De woningbouwimpuls gebruikt het kabinet om een deel van de 
woningbouwopgave te stimuleren. Een ander deel van de oplossingen ziet op de vraagkant. 
 
In de afgelopen jaren is al een aantal belangrijke stappen in de fiscaliteit gezet om de problemen 
op de woningmarkt te adresseren; een aantal van deze maatregelen kent langjarige ingroeipaden 
en loopt nog steeds door. Zo is de fiscale stimulans verminderd door de maximale 
 
35
 Kamerstukken II 2021/22, 32140, nr. 106. 
36
 Kamerstukken II 2019/20, 32847, nr. 583. 
13 

beleid bestaat daarbij uit een beleidsmix. Naast bijvoorbeeld het stoppen of beperken van reclame 
en het beperken van de beschikbaarheid van bepaalde producten, kan ook met prijsmaatregelen de 
consumptie van ongezonde producten ontmoedigd en van gezonde producten worden 
 39
gestimuleerd. 
 
40
Het Nationaal Preventieakkoord uit 2018 heeft als doel een gezonde generatie in 2040 met een 
focus op de jeugd door sport, voeding en bewegen. Bij het thema roken is daarbij gekozen voor 
een verhoging van de accijns op tabak, door een pakje sigaretten in 2020 één euro duurder te 
maken. Met het coalitieakkoord zet het kabinet de doelen van het Preventieakkoord door, waarbij 
concrete (aanvullende) fiscale maatregelen zijn voorgenomen. Zo verhogen we vanaf 2023 de 
tabaksaccijns en de verbruiksbelasting op alcoholvrije dranken. Deze maatregelen lopen mee in het 
Belastingplan 2023. Daarnaast wordt bezien hoe op termijn een suikerbelasting ingevoerd en de 
BTW op groente en fruit naar 0% verlaagd kan worden. Voor deze onderzoeken heb ik toegezegd 
voor de zomer met een plan van aanpak te komen. Op deze onderwerpen werk ik nauw samen met 
de Staatssecretaris van Volksgezondheid, Welzijn en Sport.  
 
9. Caribisch Nederland 
 
Als onderdeel van de staatkundige hervorming van het Koninkrijk is op 1 januari 2011 voor 
Caribisch Nederland (CN) een nieuw fiscaal stelsel in werking getreden. Dat stelsel is voor een 
belangrijk deel nog gebaseerd op de fiscale wet- en regelgeving van de (voormalige) Nederlandse 
Antillen. Sinds de inwerkingtreding van dit stelsel is daar slechts een beperkt aantal wijzigingen in 
doorgevoerd. Uit overleg met de Belastingdienst Caribisch Nederland en andere stakeholders is 
naar voren gekomen dat er in dit stelsel diverse verbeteringen kunnen en moeten worden 
doorgevoerd. Net zoals in Nederland is ook in Caribisch Nederland het fiscale stelsel geen statisch 
gegeven. Ontwikkelingen in de lokale samenleving en signalen vanuit de uitvoering zijn voor mij 
aanleiding om de komende jaren meer aandacht aan het fiscale stelsel van Caribisch Nederland te 
besteden.  
 
Ik ben voornemens om in dat stelsel een aantal beleidsmatige verbeteringen aan te brengen zodat 
het meer dan nu het geval is recht gaat doen aan het draagkrachtbeginsel. Daarnaast zullen er 
enkele aanvullingen en verduidelijkingen in de wetgeving worden opgenomen die de 
Belastingdienst van Caribisch Nederland in staat moeten stellen het fiscale stelsel nog wat beter te 
kunnen uitvoeren. Tot slot zullen er ook enkele verouderde en foutieve verwijzingen worden 
hersteld en zal een aantal omissies en tekortkomingen worden hersteld die tot verlies aan 
belastingopbrengst kunnen (gaan) leiden. Dit pakket zal deels tot wetgeving leiden, maar zal ook 
voor een deel zijn beslag kunnen krijgen via aanvullingen in uitvoeringsbesluiten en 
uitvoeringsregelingen. Mijn voornemen is erop gericht om de eerste tranche van deze 
verbeteringen per 1 januari 2024 in werking te laten treden. 
 
39
Bijlage bij Kamerstukken II, 2019/20, 32140, nr. 71. 
40
 Nationaal Preventieakkoord Naar een gezonder Nederland, 2018. 
15 

