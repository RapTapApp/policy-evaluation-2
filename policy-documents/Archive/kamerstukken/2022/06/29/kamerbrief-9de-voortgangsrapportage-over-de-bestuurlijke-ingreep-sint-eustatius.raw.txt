> Retouradres Postbus 20011 2500 EA  Den Haag
Ministerie van 
Aan de voorzitter van de Tweede Kamer der Staten-Generaal
Binnenlandse Zaken en 
Postbus 20018
Koninkrijksrelaties
2500 EA Den Haag 
Turfmarkt 147
Den Haag
Postbus 20011
2500 EA Den Haag
Kenmerk
2022-0000340987
Uw kenmerk
Bijlage(n)
3
Datum 29 juni 2022
Betreft 9de Voortgangsrapportage over de bestuurlijke ingreep Sint 
Eustatius
 
 
 
Inleiding 
 
Met deze brief informeer ik uw Kamer over de voortgang van de projecten op Sint 
Eustatius en over de voortgang onder de Wet herstel voorzieningen Sint 
Eustatius. Daarnaast informeer ik u over de uitkomsten van het mediation-traject 
tussen de regeringscommissaris en de eilandsraad en het beoogde tijdspad voor 
de terugkeer naar democratie. 
 
Bij mijn aantreden heb ik reeds aangegeven hoe belangrijk ik het vind om samen 
met de eilanden te werken aan de opgaven in het Caribisch deel van ons 
Koninkrijk. Daartoe behoort voor mij regelmatig bestuurlijk overleg en ook het 
voeren van gesprekken met bewoners. In februari van dit jaar heb ik een eerste 
kennismakingsreis gemaakt en onlangs heb ik de BES-eilanden, waaronder Sint 
Eustatius, een tweede keer kunnen bezoeken. Ik ervaar het als een meerwaarde 
om elkaar ter plaatse te ontmoeten en met elkaar in gesprek te gaan. Ik ben dan 
ook voornemens om de eilanden regelmatig te bezoeken om de relatie tussen de 
eilanden en Den Haag te versterken. 
 
Tijdens mijn reis heb ik met verschillende mensen gesproken over de kansen die 
men ziet om het eiland vooruit te helpen en over de zorgen die men heeft. Zo heb 
ik samen met Sint Eustatius National Parks Foundation (Stenapa) een wandeling 
gemaakt door de natuur van Sint Eustatius. Hier werd ik geconfronteerd met het 
desastreuze effect van het loslopend vee op de natuur van het eiland. In de town 
hall meeting heb ik dit onderwerp, samen met de regeringscommissaris, ook met 
de bewoners van het eiland besproken. Wij hebben aangegeven stappen te willen 
zetten om de geitenpopulatie terug te brengen naar een aanvaardbaar niveau. 
Ook mijn collega, minister De Jonge van Volkshuisvesting en Ruimtelijke Ordening 
(VRO), was bij de town hall meeting aanwezig. Hij heeft met de inwoners 
gesproken over de noodzaak van het bouwen van huizen om de woningmarkt te 
verbeteren.  
Pagina 1 van 15

Ministerie van 
Binnenlandse Zaken en 
Koninkrijksrelaties
Datum
29 juni 2022
- Overzicht eilandelijke prioriteiten 
Kenmerk
De regeringscommissaris en de eilandsraad zijn samen tot een lijst met 
2022-0000340987
1
12 prioriteiten gekomen voor de korte en langere termijn. In deze lijst is 
het welzijn van de burger vooropgesteld en worden onderwerpen zoals 
gezondheidszorg, notariële dienstverlening en sociale woningbouw 
geprioriteerd. Deze lijst is betrokken bij het Afsprakenakkoord Sint 
Eustatius 2022-2023.  
- Route-tijdtabel 
Op 15 november 2021 stuurde mijn voorganger u, conform de motie 
2
Özutok , de door de regeringscommissaris vastgestelde route-tijdtabel 
toe. Omdat de eilandsraad destijds kenbaar heeft gemaakt het niet met 
deze route-tijdtabel eens te zijn, is dit document meegenomen in het 
mediation-traject. De mediation-gesprekken hebben geleid tot het 
volgende beoogde tijdspad voor de teruggave van bevoegdheden: 
Fase 2.0 – september 2022:  
Gezien de reeds behaalde resultaten en de toezegging van de 
eilandsraad dat de resterende eilandsverordeningen nog vóór het 
zomerreces worden vastgesteld en in werking zullen treden, zijn 
de regeringscommissaris en de eilandsraad tot de conclusie 
gekomen dat de criteria voor fase 2.0 in september 2022 kunnen 
3
worden behaald . In het hoofdstuk bestuurlijk domein kunt u 
lezen welke stappen zijn gezet en nog gezet worden om deze 
streefdatum te halen. Voor het bereiken van fase 2.0 - waarna de 
eilandsraad weer de bevoegdheid ontvangt om gedeputeerden te 
benoemen - is een Koninklijk Besluit (KB) noodzakelijk. In het 
hoofdstuk Koninklijk Besluit ga ik hier nader op in. 
Fase 2.1 – maart 2023:  
De verwachting van zowel de regeringscommissaris als van de 
eilandsraad is dat in maart 2023 aan de criteria van fase 2.1 kan 
worden voldaan. Met het bereiken van fase 2.1 oefenen de 
eilandsraad en het nieuwe bestuurscollege weer de taken en 
bevoegdheden uit met betrekking tot de griffie en de ambtelijke 
organisatie. 
Fase 2.2 – nader te bepalen: Over de streefdatum van het 
behalen van de criteria voor fase 2.2 en de daaraan verbonden 
teruggave van het budgetrecht, is in het mediation-traject geen 
overeenstemming bereikt. De eilandsraad meent dat fase 2.2 in 
maart 2023 kan ingaan. De regeringscommissaris heeft 
aangegeven in september 2023 te kunnen voldoen aan de 
randvoorwaarden voor een duurzame verbetering van het 
financieel beheer. Het openbaar lichaam Sint Eustatius (OLE) 
moet over goed ingeregelde processen en financiële administratie 
 
1
 Bijlage 1 
2
 Kamerstuknummer 35925-IV-34, bijlage bij Achtste voortgangsrapportage Sint 
Eustatius. 
3
 Voor meer informatie verwijs ik u naar bijlage 2. 
Pagina 3 van 15

Ministerie van 
Binnenlandse Zaken en 
Koninkrijksrelaties
Datum
29 juni 2022
3.0 Volledig herstel van Streefdata worden Art. 16. (Herstel 
Kenmerk
e.v. de reguliere gecommuniceerd voor gezaghebber)  
2022-0000340987
bestuurlijke het einde van 2022. 
verhoudingen langs 
de lijnen van de 
WolBES en de 
FinBES. 
Gezaghebber 
verkrijgt weer eigen 
taken en 
bevoegdheden en 
een aantal 
aanvullende 
bevoegdheden.  
Tabel 1: nieuwe route-tijdtabel 
 
Ik ben blij dat er nu meer helderheid is over het bereiken van de volgende twee 
fasen in de Wet herstel voorzieningen Sint Eustatius. Later dit jaar zal er ook 
helderheid worden geboden over het doorlopen van de overige fasen. Daarmee 
wordt tegemoetgekomen aan de wens van het kabinet, de eilandsraad en de 
Tweede Kamer om de bestuurlijke verhoudingen op Sint Eustatius zo spoedig 
mogelijk te herstellen, en aan de aanbeveling van de Algemene Rekenkamer om 
helderheid te geven over het tijdspad voor de terugkeer van een volwaardig 
4
lokaal bestuur .  
Met het bepalen van de streefdata voor de ingang van fase 2.0 en 2.1 en de 
5
verdere toelichting in deze voortgangrapportage, beschouw ik de motie Wuite als 
afgerond.  
 
Koninklijk Besluit  
Voor het overgaan naar een volgende fase in de Wet herstel voorzieningen Sint 
Eustatius is telkens een KB noodzakelijk. De procedure omtrent het slaan van een 
KB omvat onder meer een voorhangprocedure waarbij het ontwerpbesluit 
tenminste vier weken aan beide Kamers der Staten-Generaal is overgelegd. Op 6 
juni heb ik van de regeringscommissaris een brief ontvangen waarin de voortgang 
en de behaalde resultaten van de criteria om naar fase 2.0 over te gaan worden 
toegelicht (bijlage 2). Op basis van de verstrekte informatie heb ik het 
vertrouwen dat er in september aan de criteria voor fase 2.0 is voldaan. Mijn 
streven is dan ook om - met inachtneming van de procedure - het KB zo spoedig 
mogelijk te laten slaan. Ik zal daarom het concept-KB inclusief nota van 
toelichting op zeer korte termijn naar beide Kamers sturen. Met de 
inwerkingtreding van fase 2.0 verkrijgt de eilandsraad de bevoegdheid om 
eilandgedeputeerden te benoemen en eventueel te ontslaan. Het bestuurscollege 
hervat zijn reguliere taken en bevoegdheden, met uitzondering van de taken op 
 
4
 Algemene Rekenkamer, Verantwoordingsonderzoek Koninkrijksrelaties (IV) en 
het BES-fonds (H) p. 22. 
5
 Kamerstuknummer: 35925 IV. 
Pagina 5 van 15

Ministerie van 
Binnenlandse Zaken en 
Koninkrijksrelaties
Datum
29 juni 2022
a. De eilandsverordeningen zijn vastgesteld en in werking getreden (fase 
Kenmerk
2.0)  
2022-0000340987
De afgelopen tijd is het OLE druk bezig geweest met het actualiseren van de 
eilandsverordeningen.  Er moeten nog vier verordeningen van de 86 en een 
besluit worden geactualiseerd. De regeringscommissaris en de eilandsraad zijn 
het er over eens dat dit criterium voor het zomerreces van 2022 afgerond moet 
zijn. Begin juni is het personenvervoersbesluit geagendeerd voor de vergadering 
van de Centrale commissie waarna de andere verordeningen snel zullen volgen.  
Naast deze verordeningen en het besluit is ook de Natuurverordening 
geactualiseerd en in behandeling voor vaststelling. De Natuurverordening is geen 
vereiste voor het behalen van dit criterium, maar wel van belang voor de aanpak 
van loslopend vee en de agrarische ontwikkeling van het eiland, twee 
onderwerpen die de regeringscommissaris en de eilandsraad als eilandelijke 
7
prioriteit voor de aankomende tijd hebben aangemerkt .  
 
b. Procedures en werkinstructies van het bestuurscollege zijn op orde (fase 
2.0)   
Dit criterium is in 2021 afgerond. De werkprocessen van het bestuurscollege zijn 
geanalyseerd, de leemtes in de besluitvormingsprocessen zijn opgevuld en de 
werkprocessen van het bestuurscollege zijn verduidelijkt. Hierdoor is het proces 
van besluitvorming transparanter en efficiënter geworden.  
 
c. Administraties vergunning- en/of ontheffingsverleningen, 
subsidieverlening en kadasterfunctie zijn gereed (fase 2.0) 
De administratie van de vergunnings- en ontheffingsverlening is een criterium 
waar al veel werk voor is gedaan. Het criterium hangt nauw samen met het 
actualiseren van de verordeningen die fungeren als juridische basis voor het 
verlenen van vergunningen en/of ontheffingen. In totaal zijn er 42 
vergunningsverplichtingen in samenwerking met de Gemeente Breda bekeken en 
er zijn 10 tot 15 nieuwe vergunningen opgesteld op basis van vernieuwde 
verordeningen. Ook is er een professionaliseringsslag gemaakt en zijn de meest 
gebruikte aanvraagformulieren kritisch bekeken en zo nodig aangepast. De 
volgende stap is het invoeren van het nieuwe administratiesysteem, waarmee het 
archief bijgewerkt wordt. Ten slotte moet er transparantie bestaan over de 
vergeven vergunningen. Daarom worden vergunningen vanaf nu gepubliceerd bij 
zowel de aanvraag als bij de afgifte. Hierover zijn afspraken gemaakt in het 
Afsprakenakkoord Sint Eustatius 2022-2023. Dat de stap naar digitalisering nog 
gemaakt moet worden, doet niets af aan het feit dat aan het criterium – het 
gereedmaken van de administraties – is voldaan.   
Wat betreft het sub-criterium Kadaster zijn de achterstanden in de administratie 
ingehaald. Op 1 januari 2021 is de Kadasterwet BES in werking getreden en 
daarmee is de verantwoordelijkheid over de kadasterfunctie overgedragen naar 
Kadaster Sint Eustatius. In mei 2022 heeft Sint Eustatius brondocumenten van 
Kadaster Sint Maarten ontvangen. Deze brondocumenten bevatten belangrijke 
kadastrale informatie en hiermee is ook dit sub-criterium afgerond.  
 
 
7
 Een overzicht van de prioriteiten treft u in bijlage 1.  
Pagina 7 van 15

Ministerie van 
Binnenlandse Zaken en 
Koninkrijksrelaties
Datum
29 juni 2022
voortgangsrapportage is de planning en control-cyclus verbeterd en sluit Sint 
Kenmerk
Eustatius sinds 2021 weer aan bij de cycli van de FinBES. Ook de achterstand in 
2022-0000340987
het opstellen van de jaarrekeningen is door het OLE ingelopen. Het College 
financieel toezicht (Cft) heeft op de begroting van 2022 aanbevelingen gegeven 
die het OLE moet invoeren en waarvan er nog vijf uitgevoerd moeten worden. 
Voor de komende tijd wordt er aan drie hoofdthema’s gewerkt: het verbeteren 
van de administratie organisatie en interne controle (AO/IC), het 
debiteurenbeheer en het samenvoegen van negen  administraties in één 
overzichtelijk systeem.  
 
Project Management Organisatie (PPMO) 
Door de taakverwaarlozing van het voorgaande bestuur is er tot 2018 weinig 
onderhoud en vernieuwing verricht aan de projecten waar het bestuur aan moest 
werken. Het OLE kamt hierdoor met achterstand in onderhoud wat voor 2018 
dateert. Om deze achterstanden in te halen zijn er projecten in gang gezet, 
8
waarvan een aantal inmiddels is afgesloten . Deze projecten variëren van 
wegenonderhoud, sociale projecten en projecten gericht op natuur en milieu.  
Het begeleiden van de projecten op de verschillende domeinen vergde veel 
capaciteit van de departementen. Ook was er gebrek aan coördinatie. Daarom is 
binnen de organisatiestructuur van het OLE in september 2021 het PPMO 
opgestart. Doelstelling van het PPMO is om de uitvoering van de projecten op Sint 
Eustatius effectief te coördineren.  
Het PPMO staat los van de criteria voor terugkeer naar democratie maar is wel 
belangrijk voor een goede uitvoering van de projecten op Sint Eustatius, vandaar 
dat ik deze organisatie niet onbenoemd wilde laten.   
 
Fysiek domein 
Projecten op het fysiek domein zijn zichtbare ontwikkelingen voor de Statianen. Er 
is aandacht voor de drinkwatervoorzieningen en er is voortgang geboekt op de 
aanpak van loslopend vee en het NEPP-programma. Verder zijn er updates op de 
projecten anti-erosie en de wegwerkzaamheden: 
 
Meerjarenstrategie STUCO 
Het ministerie van Infrastructuur en Waterstaat (IenW) stelt voor de jaren 2020-
2023 € 4,5 miljoen beschikbaar voor investeringen in de drinkwatervoorziening. 
Nutsbedrijf STUCO heeft een meerjarenstrategie opgeleverd voor de besteding 
hiervan. Hiermee wordt onder andere het drinkwaternet uitgebreid en robuust 
gemaakt voor de toekomst. Vitens Evides International (VEI) zal STUCO bij deze 
grote opgave ondersteunen en adviseren over het investeringsprogramma en het 
beheer en onderhoud van de voorziening.  
 
Voortgang op loslopend vee en het NEPP-programma 
In de vorige voortgangsrapportage is het Nature and Environment Policy Program 
(NEPP-programma) genoemd. Het eerste onderdeel van dit programma is het 
 
8
 Een overzicht van het aantal actieve en afgesloten projecten is terug te vinden in 
bijlage 3.  
Pagina 9 van 15

Ministerie van 
Binnenlandse Zaken en 
Koninkrijksrelaties
Datum
29 juni 2022
 
Kenmerk
Ferry-verbinding Bovenwindse eilanden 
2022-0000340987
Tijdens mijn tweede bezoek aan Sint Eustatius heb ik gebruik gemaakt van de 
ferry-verbinding. De ferry-verbinding is momenteel een pilotproject wat tot het 
eind van dit jaar loopt. Hierna zal het pilotproject geëvalueerd worden. Zodra de 
resultaten uit de evaluatie bekend zijn zal ik u hierover berichten.  
 
Sociaal domein 
Het sociaal domein op Sint Eustatius staat voor grote uitdagingen. Om uitvoering 
te kunnen geven aan dit domein lopen momenteel gesprekken tussen het OLE en 
het ministerie van Volksgezondheid, Welzijn en Sport (VWS) om tot actievere 
samenwerking te komen. Daarmee wordt geprobeerd de bestaande inzet te 
versterken en voorzieningen te verduurzamen. Op het gebied van het sociaal 
domein willen VWS en het OLE de uitvoerings- en beleidskracht van de directie 
Maatschappij en Welzijn kwantitatief en kwalitatief op orde krijgen.  
 
Arbeidsbemiddeling en participatie 
Werk is de duurzaamste weg uit armoede, maar niet iedereen komt even 
gemakkelijk aan een baan. Om meer mensen met een afstand tot de 
arbeidsmarkt naar werk te begeleiden, zijn er met een bijzondere uitkering van 
het ministerie van Sociale Zaken en Werkgelegenheid (SZW) een aantal 
arbeidsmarktprojecten opgestart:   
- In het programma “vocational training” worden tien deelnemers opgeleid 
tot lasser. Na evaluatie van het programma gaat het OLE na op welke 
manier een vervolg wordt gegeven aan de vervolgopleiding voor de 
lassers.  
- Eind februari zijn twee matrozenopleidingen begonnen, waaraan 25 
jongeren deelnemen. Deze opleidingen lopen naar verwachting tot 
augustus. Na het afronden van de opleiding kunnen de matrozen aan het 
werk op commerciële boten. Denk hierbij aan boten van duikscholen of 
private eigenaren.  
- In het derde kwartaal van 2022 begint een traject waarin vijftien 
deelnemers worden opgeleid tot ouderenverzorger.  
- Tot slot zijn op initiatief van het OLE recentelijk tien werknemers van het 
openbaar lichaam Sint Eustatius en Bonaire, en van Curaçao, begonnen 
met een opleiding tot jobcoach. 
Bestuursakkoord aanpak Huiselijk geweld en Kindermishandeling BES 2021-2024 
Ook voor het welzijn van de kinderen en slachtoffers van huishoudelijk geweld op 
Sint Eustatius heb ik nadrukkelijk aandacht. Hierover zijn vorig jaar concrete 
afspraken gemaakt in het Bestuursakkoord aanpak huiselijk geweld en 
kindermishandeling BES 2021-2024. Deze afspraken hebben de afgelopen tijd hun 
vruchten afgeworpen. Een voorbeeld hiervan was het opzetten van een 
gezamenlijk advies- en meldpunt Bovenwinden. Hierin werkt het OLE samen met 
het openbaar lichaam van Saba. In het afgelopen half jaar heeft een projectleider 
hiervoor een werkplan opgesteld. De coördinator Huishoudelijk geweld en 
Kindermishandeling die recentelijk is aangesteld, zal het plan van het advies- en 
Pagina 11 van 15

Ministerie van 
Binnenlandse Zaken en 
Koninkrijksrelaties
Datum
29 juni 2022
gezondheidszorg is er afgesproken dat VWS aan het eind van dit jaar met een 
Kenmerk
plan van aanpak komt om de gezondheidszorg op het eiland te verbeteren.  
2022-0000340987
 
Prevention clinic 
Op 14 februari jl. heeft de preventiekliniek haar deuren geopend. Doelstelling van 
de kliniek is om de Statianen van kennis te voorzien om zo lang mogelijk gezond 
te blijven. Dit doen zij onder andere door de bevolking van informatie te voorzien. 
Preventie is hierbij essentieel en de kliniek zal alle primaire activiteiten op dit 
gebied en verdere interventies coördineren. Voor het tweede kwartaal staat 
bijvoorbeeld de uitrol van het bevolkingsonderzoek voor baarmoederhals- en 
borstkanker op de planning. 
 
Sociale huisvesting 
Een bekend probleem in Caribisch Nederland is het gebrek aan betaalbare 
woningen. Op dit moment zijn op Sint Eustatius niet genoeg woningen 
beschikbaar. Daarnaast zijn de woonlasten voor veel mensen moeilijk te dragen. 
Om dit probleem structureel aan te pakken, werkt de minister van VRO 
momenteel nauw samen met de eilanden om een beleidsagenda over 
volkshuisvesting en ruimtelijke ordening in Caribisch Nederland (VRO CN) op te 
stellen. Deze agenda stelt drie overkoepelende thema’s voor: basis op orde, 
beschikbaarheid en betaalbaarheid. Het kabinet en het OLE realiseren zich echter 
dat het om een urgent probleem gaat. Daarom worden er tijdelijke maatregelen 
genomen die zijn gericht op betaalbaarheid en beschikbaarheid van woningen. Op 
Sint Eustatius zijn momenteel 95 sociale huurwoningen beschikbaar. Om 
woningen betaalbaarder te maken, verstrekt BZK sinds 2019 jaarlijks een subsidie 
aan verhuurders in de sociale huursector. Deze verhuurdersubsidie geeft 
verhuurders de mogelijkheid om een lagere huur te vragen aan sociale minima. 
Voor Sint Eustatius ging het in 2021 om een bedrag van $216.000. 
BES(t) 4 Kids 
In de achtste voortgangsrapportage schreef mijn voorganger dat de 
kostprijsverlagende subsidies van de Tijdelijke Subsidieregeling Financiering 
Kinderopvang Caribisch Nederland voor kinderopvangorganisaties per 1 juli 2021 
verhoogd zijn. In aanvulling daarop zijn de subsidies per 1 januari 2022 met 10 
procent verhoogd. Dat stelt de kinderopvangorganisaties in staat de financiële 
gevolgen van het verhogen van het wettelijk minimumloon per 1 januari 2022 op 
te kunnen vangen. Daarnaast is er gewerkt aan het versterken van de 
kinderopvangorganisaties door het aanbieden van opleidingsprogramma’s voor de 
medewerkers. Ook voor de ontwikkeling van de nieuwe huisvesting voor de 
buitenschoolse opvang zijn stappen gezet. In het derde kwartaal van 2022 zal het 
OLE een aannemer selecteren om de oplevering van het gebouw, naar 
verwachting in het tweede kwartaal van 2024, te realiseren. Als het gebouw af is, 
kunnen ongeveer 300 kinderen dagelijks in dit gebouw deelnemen aan naschoolse 
opvang en andere activiteiten.  Dit zogeheten Out of School-gebouw wordt mede 
gefinancierd vanuit het regio-envelop Caribisch Nederland. 
Pagina 13 van 15

Ministerie van 
Binnenlandse Zaken en 
Koninkrijksrelaties
Datum
29 juni 2022
 
Kenmerk
Tot slot 
2022-0000340987
Zoals u kunt lezen zijn er de afgelopen maanden weer belangrijke stappen gezet, 
met name op het bestuurlijk domein. De uitkomsten van het mediation-traject 
dragen bij aan het perspectief richting het volledige herstel van de democratie. Ik 
heb er dan ook alle vertrouwen in dat  het OLE succesvol zal zijn in het behalen 
van de criteria. Mijn ministerie zal hierbij uiteraard,  wanneer nodig, 
ondersteunen. In de volgende rapportage, welke in december is gepland, zal ik u 
informeren over de streefdata voor fase 2.2 e.v., alsmede over de voortgang op 
het sociaal, bestuurlijk en fysiek domein. 
 
De staatssecretaris van Binnenlandse Zaken en Koninkrijksrelaties  
Digitalisering en Koninkrijksrelaties 
 
 
 
 
 
Alexandra C. van Huffelen 
Pagina 15 van 15

