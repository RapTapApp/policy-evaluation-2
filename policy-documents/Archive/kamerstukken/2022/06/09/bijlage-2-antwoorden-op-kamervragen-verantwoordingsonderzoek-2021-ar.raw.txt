Vragen bij Resultaten van het verantwoordingsonderzoek van de Algemene Rekenkamer 
bij het Jaarverslag ministerie van Sociale Zaken en Werkgelegenheid 2021 
 
Vraag 1 
Deelt het kabinet dat het fijn is dat het jaarverslag in zulke duidelijke taal geschreven is? 
 
Antwoord 1 
Het kabinet vindt het belangrijk dat de begrotings- en verantwoordingsstukken duidelijk, 
begrijpelijk en toegankelijk zijn. De constatering dat het jaarverslag in zulke duidelijke taal 
geschreven is, stemt dan ook tevreden. We werken er hard aan om de leesbaarheid en 
toegankelijkheid steeds verder te verbeteren. Naast het begrijpelijker maken van teksten, doen we 
dit bijvoorbeeld door visualisaties van de uitgaven aan te bieden op de website rijksfinancien.nl. 
 
Vraag 2 
De rekenkamer geeft complimenten aan het ministerie van Sociale Zaken en Werkgelegenheid 
(SZW) als het gaat om financiële huishouding, waarom doet het ministerie van SZW het zoveel 
beter dan bijvoorbeeld het ministerie van Volksgezondheid, Welzijn en Sport (VWS) en 
Economische Zaken en Klimaat? 
 
Antwoord 2 
Sinds maart 2020 heeft de uitbraak van het coronavirus een grote impact gehad op onze 
maatschappij. Om de gevolgen van de coronacrisis zoveel mogelijk te beperken heeft het kabinet 
diverse maatregelen genomen. Departementen hebben hiervoor in korte tijd diverse 
noodregelingen opgezet om bedrijven en werknemers en gemeenten en inwoners zo goed mogelijk 
te helpen. De aard en opzet van deze regelingen verschillen echter wezenlijk van elkaar. Om die 
reden zijn deze regelingen en de impact op de financiële huishouding moeilijk vergelijkbaar. 
Uitgangspunt van de ministers van SZW, VWS en EZK is echter te allen tijde geweest om de 
middelen rechtmatig te besteden. Wij zijn in elk geval verheugd met het compliment van de 
Algemene Rekenkamer over de wijze waarop SZW de uitgaven en inkomsten over 2021 
verantwoord heeft. Samen met UWV en gemeenten is vanuit het departement veel aandacht 
geweest voor het voorkomen van misbruik en oneigenlijk gebruik. Daarnaast is in samenwerking 
met de Nederlandse Beroepsvereniging Accountants (NBA) een speciaal accountantsprotocol 
ontwikkeld voor de NOW. Gedurende het proces hebben wij ook regelmatig uw Kamer en de 
controleurs geïnformeerd over de ontwikkelingen rondom de regelingen. Ook is hier de reflectie 
over opgezocht en is de feedback zoveel mogelijk verwerkt bij latere aanpassingen. De 
vaststellingen voor de NOW en de afrekening van de voorschotten met gemeenten voor de Tozo 
zijn echter nog niet afgerond en lopen nog minstens door tot en met de verantwoording van 2024. 
 
Vraag 3  
Kan uitgebreid worden toegelicht welke uitgaven en verplichtingen op artikel 98 zijn gedaan? 
 
Antwoord 3 
De uitgaven en verplichtingen op artikel 98 hebben betrekking op een aantal onderdelen. De 
grootste posten betreffen: 
  uitvoeringskosten van de SZW-unit van de Rijksdienst Caribisch Nederland. Het gaat om 
salariskosten van het personeel, huisvesting en ICT. (€ 7,1 miljoen) 
  bijdrage aan het CBS voor het leveren van beleidsstatistieken en het doen van onderzoek. 
Dit varieert van basisinformatie tot aanvullende onderzoeken. Een voorbeeld is de 
Bijstandsuitkeringenstatistiek uitgevoerd door CBS die informatie bevat over zowel het 
aantal bijstands(gerelateerde) uitkeringen als het aantal personen met een 
bijstands(gerelateerde) uitkering. (€ 4,1 miljoen) 
  onderzoek ten behoeve van SZW op diverse terreinen door andere partijen dan CBS. Het 
gaat onder andere om onderzoeken op het terrein van armoede en schulden, beschut werk, 
gedragsexperimenten en de participatiewet. (€ 3,3 miljoen) 
  subsidie aan de VNG voor de ondersteuning van de landelijke structuur van 
interventieteams, gegevensuitwisseling W&I. (€ 2,4 miljoen) 
  kosten voor beheer en hosting van het ICT-systeem dat SZW gebruikt voor de uitvoering 
van Europese subsidieregelingen en maatregelen uit het noodpakket. (€ 0,8 miljoen) 
  het ministerie van Financiën voert als certificeringsautoriteit voor het ministerie van SZW 
controlewerkzaamheden uit op de uitgaven die SZW doet op de Europese 
subsidieregelingen (ESF). (€ 0,7 miljoen).  
  uitvoeren van het programma Toekomst Gegevensuitwisseling Werk en Inkomen (TWI) om 
burgers in staat te stellen via de dienstverlening van UWV, de SVB, gemeenten en andere 
partijen om meer regie te nemen op hun eigen leefsituatie en gegevens. (€ 0,6 miljoen) 
1 

door het IB. Daarnaast is via een gesprekscyclus veel contact tussen de medewerkers van het IB 
en de ambtenaren van het ministerie waarbij deze strategische risico’s worden besproken.  
 
Vraag 8 
Op welke manier kan er actief informatie worden aangeboden door het Inlichtingenbureau om niet-
gebruik terug te dringen? 
 
Vraag 9 
Wat is de reden voor terughoudendheid bij signalen van het Inlichtingenbureau (IB) voor het 
terugdringen van niet-gebruik? 
 
Antwoord 8 en 9 
Het Inlichtingenbureau kan op dit moment niet zonder aanvraag informatie aanbieden om niet-
gebruik terug te dringen. Volgens de huidige regelgeving is het in beginsel niet mogelijk om 
gegevens te verwerken zonder dat er eerst een aanvraag wordt gedaan door een belanghebbende. 
Wel wordt een brede verkenning gedaan naar manieren om niet-gebruik terug te dringen. Hierbij 
wordt in kaart gebracht wat er aan wetswijzigingen wenselijk en nodig is om in zijn algemeenheid 
een meer proactieve dienstverlening mogelijk te maken in de sociale zekerheid. Specifiek voor het 
IB geldt dat er verkenningen zijn naar deze proactieve dienstverlening op het gebied van 
kwijtschelding van gemeentelijke belastingen. Hierbij wordt uiteraard ook rekening gehouden met 
de randvoorwaarden die onder meer door de AVG worden gesteld aan gegevensverwerkingen, 
zoals doelmatigheid en proportionaliteit. 
 
Vraag 10 
Op welke manier zou inzichtelijk kunnen worden gemaakt waar de IB-signalen voor gebruikt 
worden bij gemeenten, zowel voor dienstverlening als voor fraudebestrijding? 
 
Antwoord 10 
Het ministerie van SZW, het IB en de VNG hebben nauw contact over hoe er in het algemeen 
opvolging wordt gegeven aan samenloopsignalen die door het IB met gemeenten gedeeld worden. 
Onder meer naar aanleiding van het verantwoordingsonderzoek van de Algemene Rekenkamer, is 
aan het IB gevraagd of zij meer zicht kunnen geven op het gebruik van samenloopsignalen door 
gemeenten. Omdat de opvolging uiteindelijk bij de gemeenten zelf ligt, zijn SZW, IB en VNG met 
elkaar in gesprek over de manier waarop dit vorm gegeven kan worden.  
 
 
 
3 

