GEANNOTEERDE AGENDA RAAD ALGEMENE ZAKEN VAN 21 JUNI 2022 
1
Op dinsdag 21 juni vindt in Luxemburg een Raad Algemene Zaken (RAZ) plaats. Op de agenda van 
de RAZ staan de volgende onderwerpen: de Verordening betreffende transparantie en gerichte 
politieke reclame, de voorbereiding van de Europese Raad (ER) van 23 en 24 juni 2022, de 
Conferentie over de Toekomst van Europa, het Europees Semester en Raadsconclusies over de 
ultraperifere gebieden. De Minister van Buitenlandse Zaken is voornemens deel te nemen aan de 
bijeenkomst.  
Verordening betreffende transparantie en gerichte politieke reclame 
Het voorstel voor de Verordening betreffende transparantie en gerichte politieke reclame is onderdeel 
van het wetgevingspakket “versterking van democratie en integriteit van verkiezingen”. Het Franse 
voorzitterschap heeft als ambitie om tijdens de RAZ een (gedeeltelijke) Raadspositie te bereiken op 
deze Verordening. De meeste lidstaten, waaronder Nederland, achten het op dit moment nog te vroeg 
om de Verordening voor de RAZ van 21 juni te agenderen omdat de onderhandelingen binnen de 
verantwoordelijke Raadswerkgroep nog niet ver genoeg gevorderd zijn voor besluitvorming. Zo wenst 
Nederland bijvoorbeeld nog nadere uitwerking van hoe de Verordening zich verhoudt tot andere 
Verordeningen, zoals de Digital Services Act (DSA) en Algemene Verordening Gegevensbescherming 
(AVG). Nederland hecht in de aanloop naar de RAZ aan een zorgvuldig proces. Inhoudelijk volgt 
2
Nederland daarbij de inzet zoals uitgewerkt in de BNC-fiches.  
Voorbereiding ER 23 en 24 juni 2022  
3
Op de agenda van de Europese Raad van 23 en 24 juni 2022 staan naar verwachting de onderwerpen 
Oekraïne, de EU-toetredingsaanvragen Oekraïne, Moldavië en Georgië, de Conferentie over de 
Toekomst van Europa, het Europees Semester, de toetreding van Kroatië tot de Euro, en Wider 
Europe.  
Oekraïne 
De ER zal spreken over de voortdurende agressie tegen Oekraïne. Het kabinet blijft zich inzetten voor 
maximale steun aan Oekraïne en maximale druk op Rusland, inclusief door het verhogen van de 
sanctiedruk op Rusland.  
EU-toetredingsaanvragen Oekraïne, Moldavië en Georgië 
Ook de aanvragen voor EU-lidmaatschap van Oekraïne, Moldavië en Georgië staan op de agenda van 
deze ER. De opinies van de Europese Commissie hierover worden medio juni verwacht. Het kabinet 
wacht deze opinies af en zal hierover, zoals gebruikelijk, een appreciatie delen met de Kamer. 
Duidelijk is dat Oekraïne, Moldavië en Georgië onderdeel uitmaken van de grotere Europese familie. 
Het kabinet benadrukt dat de focus moet liggen op het bieden van concrete steun aan Oekraïne, 
Georgië en Moldavië en het vergroten van de weerbaarheid van deze landen.  
Conferentie over de Toekomst van Europa  
De ER van 23 en 24 juni zal tevens spreken over de Conferentie over de Toekomst van Europa. Er zal 
hoogstwaarschijnlijk gesproken worden over de wijze waarop gevolg wordt gegeven aan de 
4
voorstellen van burgers die in het eindverslag van de Conferentie staan. Het kabinet acht het van 
belang dat opvolging wordt gegeven aan de uitkomst van de Conferentie, mede richting de burgers 
die hebben deelgenomen. De Conferentie voor de Toekomst van Europa staat ook als separaat 
onderwerp op de agenda van de RAZ van 21 juni, zie hieronder. 
Europees Semester  
Zie separaat RAZ-onderwerp hieronder. 
 
Toetreding Kroatië tot de Euro 
 
1
 De voorlopige agenda is te raadplegen via: https://www.consilium.europa.eu/media/56755/cm03416-fr22.pdf  
2
 Kamerstukken II 2021/22, 22112, 3263 
3
 Concept richtsnoeren voor ER-conclusies, 7 juni 2022, EU Delegates Portal, nr. 8236/22 
4
 Het verslag is te raadplegen via: https://futureu.europa.eu/pages/reporting  
1 
 

aangenomen over het starten van een conventie in de zin van artikel 48 (2) EU-verdrag. Deze 
resolutie kan aan de orde komen tijdens deze RAZ. 
Europees Semester  
Op maandag 23 mei jl. heeft de Europese Commissie haar voorstellen voor landspecifieke 
aanbevelingen in het kader van het Europees Semester gepubliceerd. Het Europees Semester is het 
jaarlijkse proces waarin EU-lidstaten hun economisch en budgettair beleid coördineren. Uw Kamer 
8
heeft op 7 juni jl. een kabinetsappreciatie van de landspecifieke aanbevelingen ontvangen. Nadat de 
Semestercyclus in de afgelopen twee jaar tijdelijk was aangepast om deze complementair te maken 
aan de implementatie van de Europese faciliteit voor herstel en veerkracht (Recovery and Resilience 
Facility, RRF), is in de huidige cyclus zoveel mogelijk teruggekeerd naar een volledige toepassing van 
het Semester. Nederland verwelkomt dat. Ondertussen heeft de inval in Oekraïne geleid tot nieuwe 
uitdagingen op het gebied van verlaagde groeiverwachtingen en hogere inflatie. Het RRF en het 
voorstel voor REPowerEU zijn samen met de aanbevelingen uit het Europees Semester belangrijke 
instrumenten om bestaande en nieuwe uitdagingen het hoofd te bieden, zoals versnelling van de 
groene transitie om de afhankelijkheid van Russische fossiele brandstoffen af te bouwen.   
De RAZ zal van gedachten wisselen over het horizontale rapport dat is voorbereid door de EPSCO en 
Ecofinraden. Het is aan de Ecofinraad van 17 juni om de landspecifieke aanbevelingen te bespreken en 
goed te keuren, zodat de ER deze vervolgens formeel kan bekrachtigen. Daarna worden de 
landspecifieke aanbevelingen voor aanname voorgelegd aan de Ecofinraad van 12 juli a.s.  
Raadsconclusies vernieuwd strategisch partnerschap met de ultraperifere gebieden 
De RAZ zal naar verwachting Raadsconclusies aannemen over de ultraperifere gebieden: de meest 
afgelegen delen van de EU. Er zijn negen ultraperifere gebieden in de EU: Martinique, Mayotte, 
Guadeloupe, Frans-Guyana, Réunion en Saint-Martin (Frankrijk); Madeira en de Azoren (Portugal); en 
9
de Canarische Eilanden (Spanje). De ultraperifere regio's hebben op grond van artikel 349 van het 
EU-Werkingsverdrag een bijzondere status, die voorziet in specifieke maatregelen ter ondersteuning 
van deze regio's, waaronder een op maat gesneden toepassing van het EU-recht en toegang tot EU-
programma's. Ultraperifere gebieden zijn niet hetzelfde als de landen en gebieden overzee (LGO’s). 
Aruba, Curaçao, Sint-Maarten en Caribisch Nederland (Bonaire, Sint-Eustatius en Saba) hebben een 
LGO-status. LGO’s maken (in tegenstelling tot de ultraperifere gebieden) geen deel uit van de interne 
markt van de EU, maar hebben wel een speciale relatie met de EU, zoals vastgelegd in het 
10
Raadsbesluit van 5 oktober 2021. Voor de periode 2021-2027 is EUR 500 miljoen (in lopende 
prijzen) beschikbaar voor de relatie tussen de EU en de Landen en Gebieden Overzee, waarvan EUR 
225 miljoen voor Groenland en EUR 164 miljoen voor bilaterale programmeerbare steun aan 
Nederlandse en Franse LGO. De resterende middelen zijn onder meer bestemd voor regionale en 
intraregionale programma’s en technische bijstand.  
Op 3 mei jl. presenteerde de Europese Commissie haar mededeling ‘Mensen vooropstellen, zorgen 
voor duurzame en inclusieve groei en het potentieel van de ultraperifere regio’s van de EU 
11
ontsluiten’. Hierbij komt u een appreciatie toe van deze mededeling, ter vervanging van een BNC-
fiche. In de mededeling schrijft de Commissie dat ultraperifere regio’s unieke kansen bieden vanwege 
hun locatie, klimaat, jonge bevolking, maritieme economische zones, biodiversiteit en rijkdom aan 
hernieuwbare energiebronnen. Tegelijkertijd hebben deze regio’s te maken met blijvende uitdagingen 
die voortkomen uit het insulaire karakter van de gebieden, hun geringe oppervlakte en 
klimaatverandering. In de nasleep van de COVID-19-crisis wil de Commissie bijdragen aan duurzame 
groei, maatschappelijke transformatie, economische diversificatie en werkgelegenheid in deze 
gebieden. 
De mededeling bouwt voort op de uitvoering van het strategisch partnerschap met deze regio’s van 
2020. In deze vernieuwde en versterkte strategie kondigt de Commissie haar eigen acties aan en doet 
zij suggesties aan de regio’s en lidstaten waar de regio’s deel van zijn om de uitdagingen aan te 
 
8
 Kabinetsreactie lentepakket Europees Semester, 7 juni 2022, Kamerstuknr. 2022Z11342 
9
 EUR-Lex - 12016E349 - EN - EUR-Lex (europa.eu) 
10
  https://eur-lex.europa.eu/legal-content/NL/ALL/?uri=CELEX:32021D1764 
11
 vlt0hr2lhw9z.pdf (eerstekamer.nl) 
3 
 

