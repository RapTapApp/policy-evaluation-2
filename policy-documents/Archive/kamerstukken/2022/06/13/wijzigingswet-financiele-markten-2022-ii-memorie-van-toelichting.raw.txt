Wijziging van de Wet op het financieel toezicht, de Bankwet 1998, de Wet 
financiële markten BES en enige andere wetten op het terrein van de 
financiële markten (Wijzigingswet financiële markten 2022-II) 
 
 
 
 
MEMORIE VAN TOELICHTING 
 
 
INHOUD 
 
ALGEMEEN ..................................................................................................2 
§1. Inleiding .............................................................................................2 
§2. Wettelijke verankering Financieel Stabiliteitscomité ..................................2 
Redenen voor verankering .....................................................................3 
Institutionele vormgeving ......................................................................3 
Advies Europese Centrale Bank ...............................................................6 
§3. Kredietvergoeding BES .........................................................................6 
§4. Flexibiliteit bij de inzet van leden accountantskamer .................................8 
§5. Wijziging Bankwet 1998 in verband met interne governance DNB ...............9 
Aanbeveling c.q. voordracht ...................................................................9 
Herbenoemingstermijnen commissarissen ..............................................10 
Advies Europese Centrale Bank .............................................................10 
§6. Overige wijzigingen ............................................................................11 
Groeps-vvgb’s ....................................................................................11 
Recht op premierestitutie .....................................................................12 
§7. Regeldruk .........................................................................................12 
Kredietvergoeding Wfm BES .................................................................12 
Groeps-vvgb ......................................................................................13 
§8. Consultatie ........................................................................................14 
Groeps-vvgb’s ....................................................................................16 
Premierestitutie verzekeringnemers .......................................................19 
Toezicht bezoldigingsverslag en uitzondering beleggingsinstellingen richtlijn 
aandeelhoudersrechten ........................................................................19 
ARTIKELSGEWIJS .......................................................................................19 
ARTIKEL I .................................................................................................19 
 
 
 
  
1 

relevante macro-economische en financiële ontwikkelingen. Dit kan bijdragen aan 
een bredere discussie over deze onderwerpen. Zo blijven internationale en 
nationale macro-economische en financiële ontwikkelingen en de gevolgen 
daarvan voor de financiële stabiliteit van Nederland, conform de gedachte die aan 
de oprichting van het FSC ten grondslag lag, permanent op de agenda staan. 
Gedurende de jaren dat het comité actief is, hebben de macroprudentiële praktijk 
en kennis zich verder ontwikkeld en is het belang van monitoring en beoordeling 
van financiële stabiliteitsrisico’s vanuit een multidimensionaal perspectief 
bevestigd. 
 
Redenen voor verankering 
2
Thans is het FSC ingesteld bij ministerieel besluit van de Minister van Financiën. 
Onderhavig wetsvoorstel geeft het overleg over financiële stabiliteit zoals dat 
binnen het FSC plaatsheeft een wettelijke basis. Daarmee worden samenwerking 
en coördinatie tussen de betrokken partijen verzekerd en de transparantie- en 
verantwoordingsverplichtingen wettelijk gewaarborgd. Ook kan versterking van de 
grondslag ertoe leiden dat de bereidheid om te handelen bij financiële 
stabiliteitsrisico’s verder wordt vergroot.  
 
De wettelijke verankering van het stabiliteitsoverleg geeft bovendien opvolging 
aan aanbevelingen en standaarden van internationale organisaties. In ongeveer 
80% van de landen met financiële stabiliteitscomités – waaronder Duitsland, 
Frankrijk en het Verenigd Koninkrijk – heeft het stabiliteitsoverleg een grondslag 
3
in de wet. De Financial Stability Board (FSB) en het Internationaal Monetair Fonds 
(IMF) hebben Nederland opgeroepen om het FSC eveneens wettelijk te 
verankeren. Zij zien, net als het Europees Comité voor systeemrisico’s (European 
4
Systematic Risk Board, ESRB) , de verschaffing van een wettelijke status aan het 
FSC als een versterking van de legitimiteit, geloofwaardigheid en effectiviteit van 
dat comité. De FSB deed in een rapport uit 2014 de volgende oproep: “to further 
improve its effectiveness and to enhance its credibility as a key part of the 
macroprudential framework, the authorities should consider embedding the FSC in 
5
primary legislation”. Het IMF drong in 2017 eveneens aan op wettelijke 
verankering: “[t]o enhance its effectiveness, the FSC should be established in 
primary legislation with powers to issue macroprudential policy 
6
recommendations”. 
 
Institutionele vormgeving 
Het FSC wordt in het voorstel institutioneel vormgegeven als een overleg onder 
verantwoordelijkheid en voorzitterschap van DNB. In eerdere versies van dit 
wetsvoorstel werd het FSC nog vormgegeven als een separaat overleg. Vanuit het 
 
2
 Besluit van de Minister van Financiën van 2 november 2012 tot oprichting van het 
financieel stabiliteitscomité (Stcrt. 2012, 22730). Zie ook Kamerstukken II 2012/13, 32545, 
nr. 11. 
3
 R.M. Edge en J.N. Liang, “New Financial Stability Governance Structures and Central 
Banks”, Washington, D.C.: Hutchins Center on Fiscal & Monetary Policy 2017. 
4
 ‘ESRB Recommendation on the macro-prudential mandate of national authorities. Follow-up 
Report – Overall assessment’ (ESRB/2011/3), European Systemic Risk Board 2014. 
5
 ‘Peer Review of the Netherlands; Review Report’, Financial Stability Board 2014, p. 6. 
6
 ‘Financial system stability assessment Kingdom of the Netherlands’, Washington, D.C.: 
International Monetary Fund 2017, p. 18. 
3 

deelname van de AFM aan het stabiliteitsoverleg vastgelegd in de Wft, waarin de 
institutionele bepalingen over de AFM zijn opgenomen. 
 
Daarnaast is de Minister van Financiën in het stabiliteitsoverleg vertegenwoordigd. 
Vanuit diens systeemverantwoordelijkheid is de stabiliteit van het financiële stelsel 
immers mede de zorg van de minister. Hieruit vloeit voort dat de minister het 
functioneren van het stelsel, waaronder ook macro-economische ontwikkelingen, 
voortdurend volgt en ingrijpt indien wijziging gewenst is, bijvoorbeeld middels 
bevoegdheden die hem zijn toegekend of door het initiëren van nieuwe wet- of 
regelgeving. De minister heeft geen rol in de totstandkoming van aanbevelingen, 
nu deze ook aan diens eigen beleidsverantwoordelijkheid (of die van het kabinet) 
kunnen raken. 
 
In de praktijk die in de afgelopen jaren is gegroeid, wordt het CPB op vaste basis 
als externe deskundige uitgenodigd voor het overleg. De specifieke expertise van 
het CPB levert een nuttige bijdrage aan de analyses en discussies binnen het FSC. 
In de voorgestelde regeling komt deze rol van het CPB tot uitdrukking. Daar het 
CPB een onafhankelijk onderzoeksinstituut is, is ervoor gekozen om onderscheid te 
maken tussen de drie deelnemers enerzijds en het CPB anderzijds. In lijn met de 
praktijk woont het CPB de bijeenkomsten van het overleg als externe deskundige 
bij.  
 
Kortom, met de voorgestelde wettelijke verankering wordt het een taak van DNB 
om periodiek overleg te voeren met vertegenwoordigers van de AFM en van de 
minister, met een rol voor het CPB als externe deskundige. De president van DNB 
roept als voorzitter het overleg tenminste tweemaal per jaar samen. Het overleg 
dient een specifiek doel: door het bijeenbrengen van kennis en de onderlinge 
uitwisseling van informatie en analyses over macro-economische en financiële 
ontwikkelingen kunnen risico’s voor de stabiliteit van het financiële stelsel tijdig 
worden gesignaleerd. Daarnaast kan DNB, in overeenstemming met de AFM, 
vanuit de gesignaleerde ontwikkelingen aanbevelingen doen die zich tot eenieder 
kunnen richten. De besluitvorming over aanbevelingen vindt plaats op basis van 
consensus tussen DNB en de AFM. Voor het overige regelen de deelnemers zelf de 
werkwijze van het overleg. Daarmee wordt beoogd aan te sluiten bij de huidige 
werkwijze van het FSC op basis van het instellingsbesluit. DNB stuurt verslagen 
van de bijeenkomsten en aanbevelingen aan de Minister van Financiën, die deze 
doorstuurt aan de beide kamers der Staten-Generaal. 
 
Het stabiliteitsoverleg wordt op afstand van de Minister van Financiën geplaatst, 
doordat de minister geen rol heeft in de totstandkoming van aanbevelingen en het 
overleg niet voorzit. Daardoor kan de bereidheid om bij risico’s voor de financiële 
stabiliteit tot actie over te gaan, worden vergroot. Uitgangspunt van de 
internationale aanbevelingen is dat de uitvoering van het macroprudentieel beleid, 
waarvan een belangrijk deel bij DNB berust, niet gehinderd mag worden door 
ongerelateerde politieke of beleidsmatige overwegingen. Zonder coördinatie en 
overleg zouden individuele instellingen met een stabiliteitsmandaat zich geremd 
kunnen voelen om stabiliteitsrisico’s met de minister te delen. In het voorstel 
kunnen de deelnemers aan het overleg stabiliteitsrisico’s signaleren en onder de 
5 

 
Kredietaanbieders zijn op grond van artikel 5:17 Wfm BES verplicht om een 
kredietwaardigheidstoets uit te voeren, maar kunnen bij een dergelijke toets deze 
additionele kosten van derden buiten beschouwing laten. Hierdoor kunnen 
consumenten onverantwoord hoge kredieten worden verstrekt. Door het wijzigen 
van de definitie wordt voorkomen dat aan consumenten additionele extra kosten 
boven hun leenruimte in rekening worden gebracht via derde partijen, zoals 
kosten voor verplichte risicoverzekeringen of vergoedingen voor creditcards die 
verplicht moeten worden afgenomen. Dit behoedt consumenten voor 
overkreditering. Daarnaast behoedt dit consumenten voor woekerrentes, door 
deze additionele producten is het mogelijk dat consumenten effectief veel hogere 
kosten hebben voor een krediet dan is toegestaan op basis van de Wfm BES.  
 
Ten tweede draagt de wijziging bij aan transparante kredietverlening en verschaft 
het de consument meer inzicht in kredietproducten. Artikel 7:4 Bfm BES verplicht 
aanbieders consumenten voor te lichten over de kosten van het krediet, ook de 
totale kosten. Kosten van het krediet die aan derden toekomen, worden wel 
afzonderlijk vermeld maar uit de praktijk blijkt dat consumenten zich laten leiden 
door het aangeboden percentage van de kredietvergoeding en additionele kosten 
van derden verborgen blijven. Uit de toelichting op artikel 7:4 Bfm BES blijkt dat 
het artikel ten doel heeft dat consumenten een evenwichtiger beeld krijgen van de 
kosten van het krediet. Door kosten van producten van derden binnen de 
kredietvergoeding te laten vallen, wordt het voor consumenten inzichtelijker wat 
de daadwerkelijke kosten zijn en sluiten deze kosten en de gepresenteerde kosten 
van de kredietvergoeding beter bij elkaar aan, zodat de kredietverstrekking op 
verantwoorde wijze kan plaatsvinden. De wijziging draagt voorts bij aan betere 
marktwerking. Partijen kunnen op dit moment hun kredietvergoedingskosten 
kunstmatig drukken door additionele producten via derden aan te bieden. Partijen 
die wel zelf dergelijke producten aanbieden, zijn al verplicht deze binnen de 
kredietvergoeding te laten vallen. Het risico bestaat dat kredietaanbieders uit 
concurrentieoverwegingen op zoek gaan naar manieren om een zo laag mogelijke 
kredietvergoeding te kunnen presenteren. Dit kunnen zij doen door hun 
rentepercentage te verlagen en andere kosten door derden in rekening te laten 
brengen. Indirect, bijvoorbeeld via provisies, kunnen zij ondanks de renteverlaging 
hun opbrengsten in stand houden of zelfs verhogen. In Nederland is dit lange tijd 
een ernstige praktijk geweest die inmiddels is verboden door middel van artikel 
86c Besluit Gedragstoezicht financiële ondernemingen Wft. 
 
Verzekerings- en taxatiekosten die betrekking hebben op het product ten behoeve 
waarvan het krediet wordt verstrekt, vallen niet onder de definitie van 
kredietvergoeding. Deze kunnen beschouwd worden als een redelijke voorwaarde 
voor het afsluiten een krediet en zijn geen verplichte nevendiensten die los staan 
van het product ten behoeve waarvan het krediet wordt afgesloten. 
 
Deze nieuwe definitie van kredietvergoeding kan mogelijk invloed hebben op het 
aanbod van kredieten. Het is namelijk niet ondenkbaar dat sommige aanbieders 
niet langer in staat zijn kredieten winstgevend aan te bieden omdat zij immers 
minder additionele kosten aan de klant kunnen doorrekenen. Op dit moment zijn 
er echter reeds aanbieders die additionele verzekeringskosten opnemen in het 
7 

voorzitters bestaan, omdat uitsluitend leden als plaatsvervangend voorzitter 
mogen worden benoemd. 
 
§5. Wijziging Bankwet 1998 in verband met interne governance DNB 
 
Naast de wettelijke verankering van het FSC (paragraaf 2) bevat onderhavig 
wetsvoorstel een aantal andere aanpassingen van de Bankwet 1998. Deze houden 
verband met de interne procedures voor de voordracht, aanbeveling en 
(her)benoeming van leden van de directie, de raad van commissarissen en de 
bankraad van DNB. 
 
Aanbeveling c.q. voordracht  
Op grond van de artikelen 12, tweede lid, en 13, derde lid, Bankwet 1998 heeft de 
raad van commissarissen van DNB de bevoegdheid personen aan te bevelen dan 
wel voor te dragen voor benoeming binnen de directie van DNB respectievelijk de 
raad van commissarissen van DNB. DNB kent bovendien de bankraad, een 
krachtens de Bankwet 1998 ingesteld orgaan dat onder meer bestaat uit leden die 
een representatie zijn van verschillende maatschappelijke geledingen, bijvoorbeeld 
vertegenwoordigers van werkgevers- en werknemersorganisaties en 
15
wetenschappers, en fungeert als klankbord voor de directie van DNB. De directie 
van DNB heeft op grond van artikel 15, tweede lid, Bankwet 1998 de bevoegdheid 
personen aan te bevelen voor benoeming in de bankraad. 
 
Uit de Bankwet 1998 volgt reeds dat het aanbevelen c.q. voordragen van 
meerdere personen voor een functie de norm is. Dit stimuleert het overwegen van 
verschillende personen voor een functie en kan zodoende bijdragen aan vergroting 
van de diversiteit in de samenstelling van een orgaan. Uiteraard zijn er 
uitzonderingsgevallen waarin het lastig kan zijn meerdere kandidaten te vinden die 
niet alleen aantoonbaar voldoen aan de hoge geschiktheids- en 
betrouwbaarheidseisen die aan bepaalde functies bij DNB worden gesteld maar 
ook nog eens in voldoende mate beschikbaar zijn. Hierbij kan gedacht worden aan 
gevallen waarin gezocht wordt naar personen voor een zware functie met een zeer 
specifiek functieprofiel waarin specialistische, inhoudelijke kennis gepaard dient te 
gaan met een zeer ruime leidinggevende en/of bestuurlijke ervaring. Ook kan 
gedacht worden aan gevallen waarin het orgaan dat tot aanbeveling c.q. 
16
voordracht bevoegd is met het oog op een betekenisvolle herbeoordeling een 
zittende functionaris wenst aan te bevelen c.q. voor te dragen voor herbenoeming. 
Daarom wordt voor uitzonderingsgevallen met de invoeging van de woorden “in 
beginsel” de mogelijkheid gecreëerd van de norm af te wijken. Een 
aanbevelingslijst of voordracht dient altijd vergezeld te gaan van een motivering, 
zodat het orgaan dat besluit een persoon aan te bevelen c.q. voor te dragen, dat 
altijd gemotiveerd doet. Dit is reeds de praktijk en dient voor wat betreft 
 
15
 Kamerstukken II 1997/98, 25719, nr. 3, p. 11. 
16
 Herbenoeming is geen vanzelfsprekendheid. Er dient een betekenisvolle herbeoordeling 
plaats te vinden waarbij o.a. het functioneren van de betreffende functionaris in beschouwing 
wordt genomen. Daartoe gaat het orgaan dat tot aanbeveling c.q. voordracht bevoegd is in 
de aanbeveling c.q. voordracht onder meer in op de wijze waarop de aanbevolen dan wel 
voorgedragen kandidaat de betreffende functie heeft vervuld. Zie ook Kamerstukken II 
2010/11, 32782, nr. 3. 
9 

met de uitvoering van taken die verband houden met het ESCB, de directie op 
grond van voornoemd verdragsartikel niet mogen trachten te beïnvloeden bij de 
uitoefening van ESCB-taken. 
 
§6. Overige wijzigingen  
 
Op twee andere wijzigingen wordt hierna ingegaan. Voor overige wijzigingen wordt 
verwezen naar het artikelsgewijze deel van deze toelichting, waarbij drie daarvan 
hier met name worden gesignaleerd. Allereerst voorzien artikelen I, onderdeel S, 
en VII in een nagekomen punt in verband met de implementatie van de gewijzigde 
20
Europese richtlijn aandeelhoudersrechten . Daarnaast wordt artikelen IV, V en VI 
de aansprakelijkheid van de door DNB benoemde curator op grond van de 
Pensioenwet, de Wet verplichte beroepspensioenregeling en de Wet toezicht 
trustkantoren gelijk wordt getrokken met de aansprakelijkheid van de door de 
toezichthouder benoemde curator op grond van de Wft. Tot slot wordt met het 
voorgestelde in artikel X gebruikgemaakt van de mogelijkheid die de richtlijn 
21
aandeelhoudersrechten biedt om instellingen voor collectieve belegging in 
effecten (icbe’s) en beleggingsinstellingen waarvan aandelen zijn toegelaten tot de 
handel op een gereglementeerde markt, uit te zonderen van de werkingssfeer van 
een deel van de richtlijn. 
 
Groeps-vvgb’s 
Het instrument van de groeps-vvgb wordt verder in lijn gebracht met de relevante 
sectorale Europese richtlijnen, waaronder de richtlijn kapitaalvereisten en de 
22
richtlijn solvabiliteit II , naar aanleiding van de richtsnoeren die in december 2016 
zijn uitgebracht door de European Supervisory Authorities (ESA’s). Deze 
gezamenlijke richtsnoeren hebben betrekking op de prudentiële beoordeling van 
een verwerving of verhoging van een gekwalificeerde deelneming in de financiële 
23
sector. Op grond van de ESA verordeningen zijn toezichthoudende autoriteiten, 
zoals DNB en de ECB, en financiële instellingen, verplicht om zich tot het uiterste 
in te spannen om te voldoen aan richtsnoeren die door de ESA’s worden 
 
20
 Richtlijn (EU) 2017/828 van het Europees Parlement en de Raad van 17 mei 2017 tot 
wijziging van Richtlijn 2007/36/EG wat het bevorderen van de langetermijnbetrokkenheid 
van aandeelhouders betreft (PbEU 2017, L 132). 
21
 Richtlijn 2007/36/EG van het Europees Parlement en de Raad van 11 juli 2007 betreffende 
de uitoefening van bepaalde rechten van aandeelhouders in beursgenoteerde 
vennootschappen (PbEU 2007, L 184). 
22
 Richtlijn 2013/36/EU van het Europees Parlement en de Raad van 26 juni 2013, 
betreffende de toegang tot het bedrijf van kredietinstellingen en het prudentiële toezicht op 
kredietinstellingen en beleggingsondernemingen, tot wijziging van Richtlijn 2002/87/EG en 
tot intrekking van Richtlijnen 2006/48/EG en 2006/49/EG (PbEU 2013, L 176) en richtlijn 
2009/138/EG van het Europees Parlement en de Raad van 25 november 2009 betreffende de 
toeging tot en uitoefening van het verzekerings- en herverzekeringsbedrijf (Solvabiliteit II) 
(PbEU 2009, L 335). Zie voor een volledige opsomming van de relevante richtlijnen punt 3.1, 
onderdeel vii, van de Joint Guidelines on the prudential assessment of acquisitions and 
increases of qualifying holdings in the financial sector, 20 December 2016, JC/GL/2016/01, 
beschikbaar via: https://esas-joint-
committee.europa.eu/Publications/Guidelines/JC_QH_GLs_EN.pdf. 
23
 Joint Guidelines on the prudential assessment of acquisitions and increases of qualifying 
holdings in the financial sector, 20 December 2016, JC/GL/2016/01, beschikbaar via 
https://esas-joint-committee.europa.eu/Publications/Guidelines/JC_QH_GLs_EN.pdf.  
11 

uitkomen op ongeveer EUR 95 (uitgaande van twee uur werk en een uurloon dat 
26
ligt tussen de EUR 39 en EUR 54 ), waardoor de totale kosten uitkomen op EUR 
1.045. 
 
Groeps-vvgb 
Dit wetsvoorstel regelt voorts een meldplicht ten aanzien van wijzigingen die 
plaatsvinden binnen een groep, nadat eerder door de toezichthouder (DNB) een 
groeps-vvgb is verleend. Het instrument van de groeps-vvgb is met de Wet 
27
vereenvoudiging vvgb-stelsel in de Wft geïntroduceerd en had tot doel de 
administratieve lasten voor financiële instellingen binnen een groep terug te 
brengen. Sinds de introductie van de groeps-vvgb is het voor financiële 
ondernemingen binnen een groep niet langer nodig om een nieuwe vvgb aan te 
vragen wanneer een bestaande deelneming binnen een groep wordt verhangen. 
Zoals in de artikelsgewijze toelichting bij artikel I, onderdelen I, J, K en L, wordt 
toegelicht, volgt uit Europese sectorale richtlijnen en de gezamenlijke richtsnoeren 
van de ESA’s dat DNB in het geval van wijzigingen binnen de groep in staat moet 
worden gesteld om deze op proportionele wijze te beoordelen. Om dit mogelijk te 
maken wordt met onderhavig wetsvoorstel voorzien in een meldplicht. Hoewel 
onderkend wordt dat deze meldplicht gevolgen heeft voor de regeldruk, is met 
deze regeling gekozen voor het minst belastende alternatief. Het instrument van 
de groeps-vvgb kan op deze wijze immers blijven bestaan. Met het wetsvoorstel 
wordt bovendien voorzien in waarborgen die beogen te voorkomen dat in geval 
van een wijziging binnen de groep meerdere meldingen (namelijk door alle 
betrokken entiteiten afzonderlijk) aan DNB noodzakelijk zijn.  
 
DNB heeft sinds de invoering van de Wet vereenvoudiging vvgb-stelsel in totaal 
390 groeps-vvgb’s verleend. Sinds die tijd ontvangt DNB, op vrijwillige basis, per 
jaar slechts enkele meldingen van wijzigingen die binnen een groep plaatsvinden. 
Verwacht wordt dat dit aantal als gevolg van de in te voeren meldplicht zal 
toenemen. Op voorhand is echter niet in te schatten om hoeveel meldingen het 
per jaar zal gaan.  
 
Geschat wordt dat een melding gemiddeld, afhankelijk van het type wijziging, de 
betrokken groep en de deelneming, tussen de 1 en 40 uur in beslag zal nemen. 
28
Uitgaande van een uurtarief van circa EUR 54 wordt geschat dat de meldplicht 
zal leiden tot een lastenverzwaring van EUR 1.107 per melding (20,5 uur 
gemiddeld x EUR 54 per uur).  
 
Tot slot is nog relevant dat er, op grond van de Wet bekostiging financieel toezicht 
2019, leges in rekening worden gebracht voor een melding. Deze leges zullen in 
de Regeling bekostiging financieel toezicht eenmalige handelingen worden 
geregeld en derhalve op een later moment in kaart worden gebracht.  
 
 
26
 Bron: Bijlage IV bij het Handboek meting regeldrukkosten, versie d.d. 1 januari 2018, 
intern uurtarief voor hoogopgeleide medewerkers.  
27
 Stb. 2004, 441.  
28
 Bron: Bijlage IV bij het Handboek meting regeldrukkosten, versie d.d. 1 januari 2018, 
intern uurtarief voor administratief personeel resp. hoogopgeleide medewerkers.  
13 

Tot slot pleit de BBA voor een overgangstermijn zodat de instellingen voldoende 
tijd hebben om zich voor te bereiden. Hieronder volgt de reactie op deze punten.  
In de toelichting worden overkreditering en transparantie aangevoerd als 
onderbouwing voor de voorgestelde maatregel om de definitie van de 
kredietvergoeding uit te breiden zodat ook aanverwante producten, eventueel 
aangeboden door derde partijen, hieronder vallen. Naast het aangehaalde rapport 
waarnemingen in de praktijk van toezichthouder AFM zijn er meerdere signalen 
29
dat er sprake is van een schuldenproblematiek in Caribisch Nederland. Voorts 
beoogt het voorstel in het verlengde van de overkreditering eveneens het 
probleem van woekerrentes te adresseren, dit is verduidelijkt in de toelichting. In 
Europees Nederland ligt de maximale kredietvergoeding voor 
consumentenkredieten op dit moment op 14%, in Caribisch Nederland is dat 
30
onlangs verlaagd naar 22%. Dat op Curaçao deze percentages hoger liggen en 
volgens de BBA niet actief gehandhaafd worden doet niet af aan de noodzaak om 
overkreditering als gevolg van woekerrentes in Caribisch Nederland te beteugelen. 
Het risico dat de BBA signaleert dat een mogelijk neveneffect is dat mensen zich 
tot het grijze circuit wenden is bekend. Dit grijze circuit heeft daarom ook de 
aandacht van toezichthouder AFM en het Openbaar Ministerie en bij de bestrijding 
hiervan worden resultaten geboekt.  
 
Als tweede punt bracht de BBA naar voren dat de nieuwe definitie van 
kredietvergoeding te onduidelijk is voor de praktijk. Ten eerste is van belang te 
onderstrepen dat de nieuwe definitie ziet op alle kosten van producten die 
noodzakelijk zijn om het krediet te verkrijgen. Uitzonderingen hierop zijn 
verzekerings- en taxatiekosten ten behoeve van het product waarvoor het krediet 
wordt verstrekt, bijvoorbeeld de taxatie van het huis waarvoor het krediet wordt 
verstrekt of een verzekering van de auto waarvoor het krediet wordt verstrekt. 
Verplichte overlijdensrisicoverzekeringen vallen niet onder deze uitzondering en 
vallen wel onder de kosten die in verband met een krediet in rekening worden 
gebracht. Dit is in de artikelsgewijze toelichting verduidelijkt. Verder vraagt de 
BBA ook aandacht voor betaalrekeningen die in verband met een krediet worden 
afgenomen. Indien de betaalrekening noodzakelijk is voor een potentiële klant om 
het krediet te verkrijgen, vallen de directe kosten voor de betaalrekening onder de 
definitie. Indirecte kosten, zoals een vergoeding per transactie, zullen niet onder 
de definitie vallen. In dit kader ten slotte vestigt de BBA aandacht op het feit dat 
het voor kredietaanbieders onduidelijk is hoe de kosten van verplichte producten 
die bij derde partijen worden afgenomen meegenomen moeten worden bij 
berekening van de maximale kredietvergoeding. Het is voor kredietaanbieders niet 
verplicht hier altijd een exacte weergave van te geven aan cliënt, maar 
kredietaanbieders dienen wel een reële inschatting te maken, gebruikmakend van 
openbare bronnen en andere tot hun beschikking staande informatie. Het is 
uiteindelijk de verantwoordelijkheid voor de kredietaanbieder die cliënten verplicht 
om producten van derden af te nemen om kosten zo correct mogelijk weer te 
geven. De AFM zal partijen over dit onderwerp tevens nader informeren. 
Bovenstaande opmerkingen over de definitie zijn in de artikelsgewijze toelichting 
verwerkt.  
 
 
29
 Regioplan, ijkpunt sociaal minimum Caribisch Nederland, bijlage bij Kamerstukken II 
2017/18, 34775 IV, nr. 45. 
30
 Stcrt. 2019, nr. 52828. 
15 

rechtszekerheid. Gelet op de bestaande systematiek van de Wft, waarbij de 
uitwerking van een bij een vvgb-aanvraag te verstrekken gegevens ook op het 
niveau van algemene maatregel van bestuur plaatsvindt (artikel 138 van het 
Besluit prudentiële regels Wft), is een algemene maatregel van bestuur voor het 
uitwerken van de bij een melding te verstrekken gegevens, ook vanwege de 
inhoudelijke samenhang met de aanvraag van een vvgb, meer aangewezen.  
 
Voor zover het de beoordeling door de toezichthouders betreft, is gehoor gegeven 
aan de oproep van de NVB en wordt de uitwerking hiervan met onderhavig 
wetsvoorstel op wetsniveau geregeld. Aan artikel 3:103a Wft is toegevoegd dat 
aan een voorgenomen wijziging binnen een groep geen uitvoering kan worden 
gegeven, alvorens de toezichthouder hiermee heeft ingestemd. Deze 
instemmingsverplichting volgt uit de relevante Europese richtlijnen en is in lijn met 
de gezamenlijke richtsnoeren van de ESA’s.  
 
In dit kader staan de NVB en het Verbond in hun consultatiereacties ook stil bij de 
omvang en inhoud van deze beoordeling door de toezichthouder. Het Verbond 
benadrukt dat het voor de hand ligt dat DNB slechts een beperkte en proportionele 
beoordeling verricht, gelet op het zicht dat DNB reeds heeft op de groep als geheel 
en de eerder verrichte beoordeling van de oorspronkelijke aanvraag voor een 
groeps-vvgb.  
 
Uit de relevante Europese richtlijnen en de gezamenlijke richtsnoeren van de ESA’s 
volgt dat de toezichthouder het evenredigheids- of proportionaliteitsbeginsel in 
acht moet nemen bij de beoordeling van een wijziging binnen een groep. Dit geldt 
zowel voor de intensiteit van de beoordeling, als voor de samenstelling van de aan 
32
de toezichthouder te verstrekken informatie. Dit proportionaliteitsbeginsel uit de 
Europese richtlijnen is in acht genomen bij de uitwerking van de door de 
toezichthouders te verrichten beoordeling in onderhavig wetsvoorstel. Dit wordt in 
het artikelsgewijze deel van deze toelichting nader toegelicht. De strekking 
daarvan is dat de beoordeling van de toezichthouders zich beperkt tot de 
voorgenomen wijziging binnen de groep.  
 
De opmerkingen van de NVB met betrekking tot het (besluit)karakter van de 
meldplicht zijn eveneens hierbij betrokken. In dit kader is zoveel mogelijk 
aansluiting gezocht bij het reeds bestaande kader voor het verlenen van vvgb’s, 
zodat de daarvoor geldende procedurele voorschriften van overeenkomstige 
toepassing zijn verklaard. Ook dit element is in lijn met de relevante Europese 
richtlijnen, die het instrument van de groeps-vvgb niet kennen en derhalve 
uitsluitend regels omvatten met betrekking tot (initiële) vvgb verlening.  
 
De NVB wijst in haar consultatiereactie specifiek op het geconsolideerd toezicht dat 
door DNB en de ECB wordt gehouden en waardoor een nieuw financieel 
toetsmoment bij wijzigingen binnen een groep niet nodig zou zijn.  
 
De informatie waarover DNB en de ECB reeds beschikken uit hoofde van hun 
(geconsolideerd) toezicht op banken is inderdaad informatie die relevant is voor de 
 
32
 Zie in dit kader bijvoorbeeld artikel 23, vierde lid, van de richtlijn kapitaalvereisten.  
17 

Het Verbond roept tot slot op tot het niet in rekening brengen van leges voor de 
beoordeling van een melding van een wijziging binnen een groep, dan wel tot een 
proportionele berekening van die leges. De leges voor eenmalige 
toezichthandelingen worden, op grond van artikel 14 van de Wet bekostiging 
financieel toezicht 2019, vastgesteld bij ministeriële regeling. Op grond van deze 
wet geldt dat de kosten voor het verrichten van een eenmalige handeling, zoals 
een melding als de onderhavige, voor rekening komen van de personen voor wie 
de eenmalige handeling wordt verricht. In de regeling bekostiging financieel 
toezicht eenmalige handelingen worden deze leges vastgesteld. Daarbij geldt 
reeds op dit moment dat de leges voor de aanvraag van een (groeps-)vvgb in 
hoogte afhankelijk zijn van de tijd die de toezichthouder kwijt is aan de 
beoordeling daarvan. Op deze wijze is gewaarborgd dat de hoogte van de leges op 
proportionele wijze wordt vastgesteld. Het ligt in de rede dat voor de beoordeling 
van een melding als bedoeld in artikel 3:103a Wft eenzelfde systematiek wordt 
gehanteerd. Dit zal op een later moment, bij een eventuele wijziging van de 
Regeling bekostiging financieel toezicht eenmalige handelingen, worden 
vastgesteld, waarbij de opmerkingen van het Verbond zullen worden betrokken.  
 
Premierestitutie verzekeringnemers 
Het Verbond van Verzekeraars onderschrijft het voorgestelde recht op 
premierestitutie voor verzekeringnemers die te goeder trouw hebben gehandeld. 
Wel vraagt het Verbond om een aanpassing met betrekking tot verzekeringen 
waarbij een derde is betrokken, zoals levensverzekeringen, 
arbeidsongeschiktheidsverzekeringen of ongevallenverzekeringen. Ook een 
particulier onderschrijft het voorstel en vraagt aandacht voor de uitwerking van de 
goede trouw en het overgangsrecht. Naar aanleiding van deze reacties is de 
toelichting verduidelijkt (artikelsgewijze toelichting op artikel XI, hierna).  
 
Toezicht bezoldigingsverslag en uitzondering beleggingsinstellingen richtlijn 
aandeelhoudersrechten  
Voorts heeft Eumedion, belangenbehartiger van institutionele beleggers, 
gereageerd op het voorontwerp. Het heeft aangegeven de voorstellen om de AFM 
voortaan toezicht te laten houden op het bezoldigingsverslag bedoeld in artikel 
2:393, eerste lid, BW en om gebruik te maken van de lidstaatoptie om instellingen 
voor collectieve belegging in effecten en beleggingsinstellingen waarvan aandelen 
zijn toegelaten tot de handel op een gereglementeerde markt uit te zonderen van 
de werkingssfeer van een deel van de herziene richtlijn aandeelhoudersrechten te 
onderschrijven.    
 
 
ARTIKELSGEWIJS 
 
ARTIKEL I  
 
A 
 
Met dit onderdeel wordt een onjuiste schrijfwijze verbeterd.   
 
B 
19 

In artikel 3:67a staat abusievelijk de afkorting “DNB” in plaats van voluit “de 
Nederlandsche Bank”. Dat wordt met dit onderdeel hersteld.  
 
G 
 
Aan artikel 3:73c, eerste lid, Wft wordt toegevoegd dat een verzekeraar met 
beperkte risico-omvang in de toelichting op de jaarrekening gegevens opneemt 
over zijn solvabiliteit en financiële positie. Een dergelijke verzekeraar met zetel in 
Nederland behoeft geen rapport over zijn solvabiliteit en financiële positie op te 
stellen. Hij kan volstaan met het opnemen van gegevens in de toelichting bij de 
jaarrekening. Een bepaling hierover ontbreekt evenwel in de wet. Dat wordt met 
onderhavig onderdeel geëxpliciteerd. 
 
H 
 
In artikel 3:86, tweede lid, tweede zin, Wft is opgenomen dat artikel 3:73c van 
overeenkomstige toepassing is op in Nederland gelegen bijkantoren van 
verzekeraars met beperkte risico-omvang met zetel in niet-aangewezen lidstaat. 
Deze zin is overbodig gezien artikel 3:86a Wft waarin hetzelfde is bepaald en 
vervalt derhalve.  
 
I 
 
35
Het eerste lid van artikel 3:95 Wft is per 1 januari 2014 gewijzigd. Daarbij is aan 
artikel 3:95, eerste lid, een nieuw onderdeel a toegevoegd en zijn de overige 
onderdelen van dat lid verletterd. Destijds is verzuimd om de in artikel 3:98 Wft 
opgenomen verwijzingen naar artikel 3:95, eerste lid, aan te passen. Dat verzuim 
wordt thans hersteld. 
 
J, K, L en M 
 
Met deze onderdelen wordt voorzien in wijzigingen die betrekking hebben op het 
instrument van de verklaring van geen bezwaar (vvgb) die op aanvraag verleend 
kan worden aan twee of meer groepsmaatschappijen gezamenlijk, bedoeld in 
artikel 3:102, tweede lid, Wft (groeps-vvgb).  
 
Onderdeel J voorziet in dit kader in een nieuw vierde lid van artikel 3:100 Wft. Met 
dit lid wordt in de eerste plaats bepaald dat, in gevallen waarin een groeps-vvgb is 
aangevraagd, DNB naast de financiële soliditeit van de aanvrager, ook de 
financiële soliditeit beoordeelt van de overige groepsmaatschappijen die 
voornemens zijn een gekwalificeerde deelneming te houden, verwerven of 
vergroten in een financiële onderneming, dan wel om enige zeggenschap uit te 
oefenen in verband met een gekwalificeerde deelneming in een financiële 
onderneming. Uit voornoemde richtsnoeren die de ESA’s gezamenlijk hebben 
uitgebracht, volgt dat deze beoordeling door DNB weliswaar op proportionele wijze 
moet worden ingevuld, maar dat deze zich niet in alle gevallen kan beperken tot 
 
35
 Stb. 2013, 487.  
21 

niet dat eerder al een groeps-vvgb is verleend. Gedacht kan worden aan gevallen 
waarin een entiteit of persoon binnen de groep voor het eerst een gekwalificeerde 
deelneming gaat houden in een financiële onderneming, maar ook aan gevallen 
waarin een indirect gehouden gekwalificeerde deelneming een direct gehouden 
gekwalificeerde deelneming wordt (en vice versa), als gevolg van een wijziging 
binnen de groep.  
 
De meldplicht in artikel 3:103a Wft is in lijn met de relevante Europese richtlijnen, 
waaronder de richtlijn kapitaalvereisten en de richtlijn solvabiliteit II. De 
gezamenlijke richtsnoeren van de ESA’s die betrekking hebben op het verwerven 
van gekwalificeerde deelnemingen in financiële ondernemingen onderstrepen de 
noodzaak van deze meldplicht. Daarin is namelijk bepaald dat de toezichthouder in 
kennis moet worden gesteld van wijzigingen binnen de groep, teneinde deze 
38
wijzigingen op een proportionele wijze te kunnen beoordelen.  
 
Om te voorkomen dat alle betrokken groepsmaatschappijen DNB in kennis moeten 
stellen van een voorgenomen wijziging binnen de groep, is in het tweede lid 
geregeld dat met één melding kan worden volstaan. Als de groepsmaatschappij 
die destijds de aanvraag voor een vvgb als bedoeld in artikel 3:102, tweede lid, 
heeft ingediend, of een andere bij de wijziging betrokken groepsmaatschappij, een 
melding heeft gemaakt, behoeven de overige betrokken groepsmaatschappijen 
niet ook nog eens een melding te doen. Ook een melding op grond van artikel 
3:103, eerste lid, Wft is dan niet langer nodig (zie de tweede zin van het tweede 
lid). Volledigheidshalve wordt nog opgemerkt dat onder de meldplicht, bedoeld in 
artikel 3:103, eerste lid, Wft ook gevallen worden gerekend als bedoeld in het 
zesde lid van artikel 3:103 Wft. In dit artikellid is bepaald dat ten aanzien van 
betaalinstellingen afwijkende percentages gelden. Met het tweede lid van het 
voorgestelde artikel 3:103a Wft wordt beoogd de lastendruk voor de betrokken 
groepsmaatschappijen zo laag mogelijk te houden.  
 
In het derde lid wordt bepaald dat een voorgenomen wijziging binnen een groep 
niet kan worden doorgevoerd alvorens DNB, dan wel de ECB in het geval van 
banken, hiermee heeft ingestemd. Voor een besluit omtrent instemming wordt, in 
het vijfde lid, aangesloten bij de beslistermijnen en andere procedurele 
voorschriften die in de Wft zijn geregeld voor een aanvraag van een vvgb. 
Hiermee is rekening gehouden met artikel 15 van de SSM verordening en de 
diverse sectorale richtlijnen die voorzien in een vvgb verplichting voor een 
gekwalificeerde deelneming in een financiële onderneming. Omdat het 
Europeesrechtelijk kader niet voorziet in het instrument van een groeps-vvgb en 
derhalve ook niet in een meldplicht als bedoeld in artikel 3:103a, eerste lid, Wft, 
ligt het in de rede aan te sluiten bij de termijnen die voor de aanvraag van een 
vvgb gelden.  
 
Datzelfde geldt voor de gronden waarop DNB, dan wel de ECB, haar instemming 
met de voorgenomen wijziging kan weigeren. Dit is geregeld in het vierde lid. Ook 
hierbij is aangesloten bij de Europese vereisten die gelden voor het verlenen van 
 
38
 Onderdeel 8.5 van de Joint guidelines on the prudential assessment of acquisitions and 
increases of qualifying holdings in the financial sector, 20 December 2016, JC/GL/2016/01.  
23 

verhouding moet staan tot de kandidaat-verwerver en de voorgenomen 
verwerving. Ook mag er door lidstaten geen informatie worden verlangd die niet 
relevant is voor de prudentiële beoordeling. Eenzelfde bepaling is onder meer 
39 40
opgenomen in de richtlijn Solvabiliteit II en de herziene richtlijn betaaldiensten. 
Dit is in paragraaf 6 van het algemeen deel van de toelichting reeds toegelicht. De 
gezamenlijke richtsnoeren werken de toepassing van het proportionaliteitsbeginsel 
verder uit. Hieruit volgt dat de melding van een wijziging binnen een groep 
informatie dient te bevatten over de op handen zijnde veranderingen binnen de 
groep en de nieuwe personen en/of entiteiten binnen een groep die direct of 
indirect een deelneming verwerven of vergroten, of die het dagelijks beleid 
bepalen. Een algemene maatregel van bestuur op grond van artikel 3:103a, zesde 
lid, Wft zal deze uitgangspunten in acht nemen. 
 
Met de onderdelen L en M worden, in aanvulling op het bepaalde in artikel 3:103a, 
vijfde lid, de artikelen 3:104 en 3:105 Wft van overeenkomstige toepassing 
verklaard op de instemming die de toezichthouder op grond van artikel 3:103a, 
derde lid, moet verlenen met een wijziging binnen de groep. Ook deze wijzigingen 
zijn gestoeld op de afweging dat de Europese richtlijnen geen onderscheid maken 
tussen het verlenen van een verklaring van geen bezwaar en het instemmen met 
een voorgenomen wijziging binnen een groep, als eerder een groeps-vvgb is 
verleend, nu de relevante Europese richtlijnen het instrument van de groeps-vvgb 
niet kennen.  
 
N 
 
In artikel 3A:85, derde lid, wordt verwezen naar artikel 3A:84, alsmede 
afzonderlijk naar enkele onderdelen van dat artikel. Omwille van de leesbaarheid 
en duidelijkheid wordt nu expliciet opgenomen dat het de onderdelen van artikel 
3A:84 betreft. Daarnaast wordt met de eerste opdracht een onjuiste schrijfwijze 
hersteld. 
 
O tot en met R 
 
Met deze onderdelen wordt de tekst van de artikelen 3A:86, 3A:91, 3A:101 en 
3A:115 verbeterd. Het gaat hierbij onder andere om herstel van het verkeerd 
gebruik van hoofdletters, invoeging van het ontbrekende woord ‘artikel’ voor een 
artikelnummer, en het aanbrengen van een juiste volgorde bij een opsomming.  
 
S 
 
Met dit onderdeel wordt artikel 5:25c gewijzigd. Op grond van artikelen 2:383c tot 
en met 2:383e BW moeten zogenoemde open naamloze vennootschappen 
(waaronder beursvennootschappen) bepaalde informatie over de bezoldiging van 
bestuurders opnemen in de toelichting bij de jaarrekening. Door de 
 
39
 Artikel 59, vierde lid.  
40
 Artikel 6, tweede lid, van richtlijn (EU) 2015/2366 van het Europees Parlement en de Raad 
van 25 november 2015 betreffende betalingsdiensten in de interne markt, houdende 
wijziging van de Richtlijnen 2002/65/EG, 2009/110/EG en 2013/36/EU en Verordening (EU) 
nr. 1093/2010 en houdende intrekking van Richtlijn 2007/64/EG (PbEU 2015, L 337).  
25 

lid van artikel 3:103a opgenomen in de lijsten in de bijlagen bij de Wft. Hiermee 
wordt erin voorzien dat DNB ook handhavend kan optreden indien sprake is van 
een overtreding van de voorwaarden waaronder de voorgenomen wijzigingen ten 
uitvoer mogen worden gelegd.  
 
Ook is in de bijlagen bij de artikelen 1:79 en 1:80 ten tijde van de implementatie 
van de herziene richtlijn betaaldiensten (PSD2) ten onrechte opgenomen dat de 
vermelding van artikel 5:88a is beperkt tot alleen het eerste en tweede lid, in 
plaats van het gehele artikel 5:88a. Daarnaast waren ten tijde van de 
implementatie ten onrechte artikel 2:3e, tweede en derde lid, opgenomen. Dit 
moet zijn artikel 2:3e, vijfde en zesde lid, zijn. Voorts is ten onrechte artikel 2:3e, 
vierde lid, niet opgenomen in de bijlagen. Ook deze omissies worden met de 
voorgestelde wijziging hersteld. 
 
Voorts zijn in de bijlagen bij artikel 1:79 en 1:80 nog enkele artikelen te vinden 
die reeds vervallen zijn in de Wft maar nog niet verwijderd uit de Bijlagen-lijst. 
Deze omissie wordt hiermee hersteld. Ook is er een aantal artikelen die in het 
verkeerde deel geplaatst zijn, evenals een artikel dat de aanduiding ‘artikel’ had 
gekregen, wat niet de systematiek van de Bijlage volgt. Ook deze punten worden 
hersteld. 
 
 
ARTIKEL II 
 
A 
 
Met deze wijzigingsopdracht wordt de onjuiste schrijfwijze van “op de voet van” in 
artikel 4, eerste lid, onderdeel e, Bankwet 1998 verbeterd.  
 
B 
 
Artikel 1, onderdeel f, Bankwet 1998 definieert wat verstaan wordt onder “de 
statuten van het Europees Stelsel van Centrale Banken”. In de artikelen 7, 11, 16, 
eerste lid, 18, tweede lid, en 19 Bankwet 1998 wordt de term evenwel met een 
hoofdletter geschreven als “de Statuten van het Europees Stelsel van Centrale 
Banken”. Onderhavig onderdeel verbetert de schrijfwijze in de artikelen 7 en 11; 
onderdeel D bewerkstelligt hetzelfde voor de overige hiervoor genoemde artikelen.  
 
C 
 
Zoals in paragraaf 2 van het algemeen deel is aangegeven, krijgt het FSC met de 
invoeging van een nieuw hoofdstuk IIC in de Bankwet 1998 een wettelijke basis. 
Hiermee wordt het belang van overleg en coördinatie tussen instanties met een 
stabiliteitsmandaat benadrukt en versterkt, en wordt opvolging gegeven aan 
43
aanbevelingen van onder meer de FSB en het IMF. 
 
Het eerste lid van het nieuwe artikel 9h Bankwet 1998 bepaalt dat het de taak van 
 
43
 Zie hierover nader paragraaf 2 van de memorie van toelichting. 
27 

daarvan voor de financiële stabiliteit van Nederland permanent op de agenda 
blijven staan. 
 
In de praktijk van afgelopen jaren werd het Centraal Planbureau (CPB) op vaste 
basis uitgenodigd om zijn kennis en inzichten in het comité te delen. Het voorstel 
legt deze praktijk vast, door te bepalen dat het CPB de bijeenkomsten van het 
stabiliteitsoverleg als externe deskundige bijwoont, passend bij diens positie als 
onafhankelijk onderzoeksinstituut.   
 
D 
 
Dit onderdeel beoogt meer duidelijkheid te bieden over het proces bij de 
aanbeveling van leden van de directie van DNB. Voor nadere toelichting wordt 
verwezen naar paragraaf 5. Verder wordt de onjuiste schrijfwijze van “ten minste” 
in artikel 12, eerste lid, verbeterd.  
 
E 
 
Deze wijzigingsopdracht brengt artikel 12b, eerste lid, in lijn met artikel 4, eerste 
lid, onderdeel e. 
 
F 
 
Dit onderdeel beoogt meer duidelijkheid te bieden over het proces bij de 
voordracht van leden van de raad van commissarissen van DNB, alsmede over de 
herbenoemingstermijnen van commissarissen. Voor nadere toelichting wordt 
verwezen naar paragraaf 5. Daarnaast wordt de onjuiste schrijfwijze van “ten 
minste” in artikel 12, eerste lid, verbeterd.  
 
De wijziging van artikel 13, vijfde lid, Bankwet 1998 vloeit voort uit het feit dat de 
overheidscommissaris, in tegenstelling tot de overige commissarissen, krachtens 
artikel 13, tweede lid, van overheidswege wordt benoemd. 
 
G 
 
Dit onderdeel beoogt meer duidelijkheid te bieden over het proces bij de 
voordracht van leden van de bankraad. Voor nadere toelichting wordt verwezen 
naar paragraaf 5. Daarnaast wordt de onjuiste schrijfwijze van “ten minste” in 
artikel 12, eerste lid, verbeterd. 
 
H 
 
Hier zij verwezen naar de artikelsgewijze toelichting bij artikel II, onderdeel B.  
 
 
ARTIKEL III 
 
A 
 
29 

212kk, vijfde lid, betreft schadeverzekeraars. Daarom moet niet worden verwezen 
naar artikel 213m, derde lid, dat over levensverzekeraars gaat, maar naar artikel 
213m, tweede lid, dat over schadeverzekeraars gaat. 
  
G 
 
De regeling van de tussentijdse uitkeringen is ten onrechte niet van 
overeenkomstige toepassing verklaard in de regeling betreffende het faillissement 
van een natura-uitvaartverzekeraar. Dat wordt nu gecorrigeerd door de invoeging 
van artikel 213ll Fw.   
 
 
ARTIKELEN IV, V en VI 
 
Op grond van artikel 1:25d, eerste en tweede lid, Wft wordt de aansprakelijkheid 
van toezichthouders AFM en DNB voor schade veroorzaakt door een handelen of 
nalaten in de uitoefening van een op grond van een wettelijk voorschrift 
opgedragen taak of verleende bevoegdheid, beperkt tot handelen of nalaten 
waarbij de schade in belangrijke mate het gevolg is van een opzettelijk 
onbehoorlijke taakuitoefening of uitoefening van bevoegdheden of in belangrijke 
mate te wijten is aan grove schuld. Met het derde lid geldt deze beperking ook 
voor de werkzaamheden die bestuurders, de leden van de raad van 
commissarissen dan wel raad van toezicht en werknemers van bepaalde 
(rechts)personen verrichten bij de uitoefening van hun wettelijke toezichttaken uit 
hoofde van de Wft. Een daarvan is de op grond van artikel 1:76 Wft door de 
toezichthouder aangewezen curator in onderdeel f. Op grond van de artikelen 172 
van de Pensioenwet (Pw), 167 van de Wet verplichte beroepspensioenregeling 
(Wvb) en 54 van de Wet toezicht trustkantoren 2018 (Wtt 2018) kan DNB 
eveneens een curator benoemen. De taken en bevoegdheden van deze curator 
komen overeen met die van de curator benoemd op grond van artikel 1:76 Wft, en 
alle verdienen derhalve dezelfde bescherming bij de uitoefening van hun taak.  
 
 
ARTIKEL VII 
 
In de toelichting bij de wijziging van artikel 5:25c Wft (artikel I, onderdeel S) is 
uiteengezet dat de artikelen 2:383c tot en met 2:383e BW voor 
beursvennootschappen zijn komen te vervallen door de implementatie van de 
gewijzigde Europese richtlijn aandeelhoudersrechten. Als gevolg hiervan is ook het 
toezicht van de AFM op deze gedetailleerde bezoldigingsinformatie uit hoofde van 
de Wet toezicht financiële verslaglegging (Wtfv) komen te vervallen. Met 
onderhavige wijzigingen wordt dit hersteld door de bezoldigingsinformatie uit 
artikel 2:135b, derde lid, BW te brengen onder het Wtfv-toezicht van de AFM. 
Hierdoor kan de AFM, zoals voorheen en overeenkomstig de andere onderdelen 
van de verslaggeving van beursvennootschappen, uit hoofde van de Wtfv toezien 
op het door een accountant als bedoeld in artikel 2:393, eerste lid, BW 
gecontroleerde bezoldigingsverslag, waaronder de bezoldigingsinformatie uit de 
artikelen 2:383c tot en met 2:383e BW. 
 
31 

wordt gebruikgemaakt van de mogelijkheid die artikel 1, derde lid, van de richtlijn 
aandeelhoudersrechten biedt om instellingen voor collectieve belegging in effecten 
(icbe’s) en beleggingsinstellingen waarvan aandelen zijn toegelaten tot de handel 
op een gereglementeerde markt uit te zonderen van de werkingssfeer van een 
deel van de richtlijn. De voorgestelde uitzondering heeft specifiek betrekking op de 
artikelen 9bis tot en met 9quater van de richtlijn inzake bezoldiging en transacties 
met verbonden partijen, zoals geïmplementeerd in de artikelen 135 tot en met 
135b en afdeling 8 van titel 4 van Boek 2 BW. 
 
Beleggingsmaatschappijen met veranderlijk kapitaal als bedoeld in artikel 2:76a 
BW kunnen kwalificeren als een icbe of beleggingsinstelling als bedoeld in artikel 
1:1 Wft. Op grond van artikel 1:13 Wft is het ingevolge de Wft bepaalde ten 
aanzien van beleggingsinstellingen die een beleggingsfonds of 
beleggingsmaatschappij met aparte beheerder zijn of icbe’s die een fonds voor 
collectieve belegging in effecten of een maatschappij voor collectieve belegging in 
effecten met aparte beheerder zijn, gericht tot hun beheerders. 
Beleggingsmaatschappijen met veranderlijk kapitaal worden beheerd door een 
beheerder van een beleggingsinstelling of beheerder van een icbe. Op deze 
beheerders zijn de beloningsregels van toepassing zoals opgenomen in hoofdstuk 
1.7 van de Wft waaronder de verplichting tot het voeren van een beheerst 
beloningsbeleid (zie artikel 1:117 Wft). Artikel 22 van de richtlijn beheerders van 
47
alternatieve beleggingsinstellingen en artikel 14a van de richtlijn instellingen 
48
voor collectieve belegging in effecten zijn geïmplementeerd in hoofdstuk 1.7 van 
de Wft. De artikelen 135, eerste lid, vierde volzin, 135a en 135b kunnen daardoor 
buiten toepassing blijven voor beleggingsmaatschappijen met veranderlijk 
kapitaal.  
 
Met betrekking tot transacties met verbonden partijen geldt mutatis mutandis 
hetzelfde. Het is de beheerder van de beleggingsinstelling of de icbe die op naam 
en voor rekening van de beleggingsinstelling of de icbe transacties aangaat. Het is 
derhalve de beheerder die gehouden is een beheerste en integere bedrijfsvoering 
te waarborgen, welke er mede op gericht is om belangenconflicten tussen 
beheerders en deelnemers in de beleggingsinstelling of de icbe te voorkomen, 
waaronder onwelgevallige transacties met verbonden partijen mochten deze zich 
in de praktijk voordoen. Derhalve kan afdeling 8 van titel 4 van Boek 2 BW ook 
buiten toepassing blijven. 
 
 
ARTIKEL XI 
 
Dit onderdeel bepaalt dat de verzekeringnemer te goeder trouw geen premie is 
verschuldigd, als de verzekeraar zich beroept op het verval van uitkering. Dit laat 
 
47
 Richtlijn 2011/61/EU van het Europees Parlement en de Raad van 8 juni 2011 inzake 
beheerders van alternatieve beleggingsinstellingen en tot wijziging van de Richtlijnen 
2003/41/EG en 2009/65/EG en van de Verordeningen (EG) nr. 1060/2009 en (EU) 
nr. 1095/2010 (PbEU 2011, L 174).  
48
 Richtlijn 2009/65/EG van het Europees Parlement en de Raad van 13 juli 2009 tot 
coördinatie van de wettelijke en bestuursrechtelijke bepalingen betreffende bepaalde 
instellingen voor collectieve belegging in effecten (icbe’s) (PbEU 2009, L 302).  
33 

zijn nieuwe instellingen toegevoegd aan artikel 10 van de Sanctiewet 1977 en de 
daarmee samenhangende artikelen 10b en 10ba. Derhalve is onderdeel k in de 
artikelen 10b en 10ba reeds meegenomen in de opsomming en is de omissie voor 
deze bepalingen hersteld. Daarmee rest enkel nog artikel 10d dat op instellingen 
de schorsende werking van beroep uit 1:85 Wft van overeenkomstige toepassing 
verklaart. Door onderdeel k hieraan toe te voegen wordt de omissie volledig 
hersteld.  
 
 
ARTIKEL XIV 
 
In de nota van wijziging bij de Wijzigingswet financiële markten 2022 is een 
verkeerd artikelnummer in een wijzigingsopdracht opgenomen. Dit wordt hersteld. 
 
 
ARTIKEL XV 
 
Dit artikel regelt de inwerkingtreding. Behoudens ten aanzien van artikel X wordt 
daarin bij koninklijk besluit voorzien. De uitzondering voor artikel X houdt verband 
met het feit dat het wenselijk is dat artikel zo spoedig mogelijk in werking te laten 
treden en te laten terugwerken tot 1 december 2019, de datum waarop de wet ter 
implementatie van de gewijzigde Europese richtlijn aandeelhoudersrechten in 
53
werking is getreden . Zodoende worden voor beleggingsmaatschappijen met 
veranderlijk kapitaal (onnodige) administratieve lasten voorkomen die verbonden 
zijn aan het tijdelijk inrichten van systemen, zoals het bijeenroepen van een 
54
algemene vergadering van aandeelhouders. 
 
 
ARTIKEL XVI 
 
In de voorbereidingsfase stond dit wetsvoorstel bekend als de Wijzigingswet 
financiële markten 2021. Vanwege opgelopen vertraging in de voorbereidingsfase 
is de citeertitel voorafgaand aan indiening bij de Tweede Kamer gewijzigd naar 
Wijzigingswet financiële markten 2022-II. 
 
 
 
De Minister van Financiën, 
 
53
 Stb. 2019, 436.  
54
 Zie ook Kamerstukken I 2019/20, 35058, E, p. 2.  
35 

