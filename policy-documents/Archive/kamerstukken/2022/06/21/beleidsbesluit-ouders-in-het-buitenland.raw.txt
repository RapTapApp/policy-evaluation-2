Besluit ondersteuning ouders in het buitenland  
Directoraat-generaal Toeslagen  
Besluit van 21 juni 2022, nr. 2022-0000174682 
De Staatssecretaris van Financiën – Toeslagen en Douane – heeft het volgende besloten.  
Als onderdeel van de hersteloperatie kinderopvangtoeslag worden gedupeerde ouders en hun 
toeslagpartners gecompenseerd voor het onrecht dat hen is aangedaan. Het is met name van belang 
dat zij een nieuwe start kunnen maken. Gedupeerde ouders in Nederland worden naast de 
compensatie, het kwijtschelden van publieke schulden en het afbetalen van de meeste private 
schulden volgens het beleidsbesluit private schulden, door hun gemeente ondersteund bij herstel op 
de vijf leefgebieden (financiën, gezin, werken, wonen en zorg). Dit wordt aangeduid als brede 
ondersteuning.  
Dit besluit regelt zoals toegezegd, vooruitlopend op het wetsvoorstel houdende regels ten behoeve 
van de hersteloperatie toeslagen (Wet hersteloperatie toeslagen), dat de Belastingdienst/Toeslagen 
op korte termijn ook gedupeerde ouders en hun gezinsleden die woonachtig zijn in het buitenland kan 
ondersteunen bij herstel en het maken van een nieuwe start. Dit besluit regelt wie in aanmerking komt 
voor ondersteuning en waaruit de brede ondersteuning voor gedupeerde ouders woonachtig in het 
buitenland bestaat. Daarnaast regelt het besluit onder welke voorwaarden er voor de brede 
ondersteuning financiële ondersteuning kan worden geboden en welke ondersteuning beschikbaar is 
bij terugkeer naar Nederland.   
De inzet onder 2.3 en 2.4 is onder voorbehoud van budgettaire besluitvorming: er is ruimte gevonden 
e
binnen de huidige begroting, deze verschuiving wordt verwerkt bij de voorjaarsnota en is met de 1 
suppletoire begroting aan de Staten Generaal voorgelegd ter autorisatie.  
Voor gedupeerde aanvragers die woonachtig zijn in Caribisch Nederland wordt ondersteuning 
geboden via de Belastingdienst Caribisch Nederland. Zij vallen niet onder deze regeling.  
1. Inleiding 
Een deel van de gedupeerde aanvragers van kinderopvangtoeslag woont op dit moment, al dan niet 
met hun gezin, in het buitenland. Als deze aanvragers nu in Nederland hadden gewoond, hadden zij 
gebruik kunnen maken van de brede ondersteuning door gemeenten. Voor gedupeerde ouders die 
niet meer in Nederland wonen, kan deze ondersteuning niet worden geboden door (Nederlandse) 
gemeenten. Voor deze doelgroep is er daarom gekozen voor een andere werkwijze, waarbij de 
Belastingdienst/Toeslagen vanuit Nederland de gedupeerde aanvragers die in het buitenland wonen 
gaat ondersteunen bij herstel. Deze werkwijze houdt in dat naast het financieel herstel vanuit 
Belastingdienst/Toeslagen ook brede ondersteuning kan plaatsvinden. Ondersteuning op onderdelen 
waarin niet primair vanuit Belastingdienst/Toeslagen kan worden voorzien, kan ook aanvullend 
plaatsvinden door middel van het vergoeden van redelijke kosten voor ondersteuning op de vijf 
leefgebieden op basis van een plan van aanpak.  
In de brief van 17 maart 2022 is aangekondigd dat de uitwerking van deze regeling meeloopt in het 
Wetsvoorstel Wet hersteloperatie toeslagen. Het streven is het wetsvoorstel voor het zomerreces aan 
1
te bieden aan de Tweede Kamer . Vooruitlopend op deze wetgeving biedt dit besluit de grondslag 
voor de Belastingdienst/Toeslagen om ook gedupeerde ouders in het buitenland op korte termijn 
brede ondersteuning en desgewenst, ondersteuning bij terugkeer naar Nederland te bieden. Het 
besluit biedt tevens de grondslag om - als onderdeel van de brede ondersteuning - bekostiging van 
de verhuizing en reis toe te kennen indien gedupeerde aanvrager besluit om te remigreren naar 
Nederland. 
2. Brede ondersteuning voor ouders in het buitenland 
2.1 Doelgroep 
Op grond van dit besluit kan brede ondersteuning voor gedupeerde aanvragers in het buitenland 
 
1 Kamerstukken II 2021/22, 31066, nr. 988.   

In overleg met de gedupeerde aanvrager, diens partner en kinderen wordt vastgesteld welke kosten 
voor welk doel als redelijk worden gezien. Hierbij kunnen ter invulling van hetgeen wordt verstaan 
onder redelijke kosten beleidsregels worden vastgesteld.  
Voor ingrijpende zaken waarvoor deze financiële ondersteuning niet afdoende is, moeten gedupeerde 
aanvragers die in het buitenland wonen een beroep doen op de voorzieningen in hun woonland. De 
Belastingdienst/Toeslagen kan de gedupeerde aanvrager daarin begeleiden. Dan gaat het 
bijvoorbeeld om reguliere zorgkosten of woonproblematiek. 
 
2.4 Ondersteuning bij terugkeer naar Nederland 
Indien de aanvrager, diens partner of een kind of pleegkind van een van hen naar Nederland wil 
5
remigreren, kan de Belastingdienst/Toeslagen, in lijn met de motie Azarkan , voor die personen de 
reiskosten en de kosten van verhuizing naar Nederland eenmalig vergoeden. Vergoeding van de reis 
en de verhuizing is mogelijk indien de wens tot remigratie binnen drie maanden na het ambtshalve 
aanbod, bedoeld hierboven onder 2.2, kenbaar is gemaakt aan de Belastingdienst/Toeslagen en in 
het plan van aanpak het onderdeel remigratie is uitgewerkt. De ondersteuning en vergoeding bij 
remigratie is niet onlosmakelijk verbonden met de gedupeerde aanvrager. Diens partner of 
(pleeg)kind kunnen ook zonder dat de gedupeerde aanvrager zelf remigreert te kennen geven te 
willen terugkeren naar Nederland. 
a) De redelijke kosten van de reis bij remigratie naar Nederland worden eenmalig vergoed voor de 
aanvrager, diens partner of (pleeg)kind van een van hen mits zij voor remigratie naar Nederland 
op hetzelfde adres buiten Nederland wonen als de gedupeerde aanvrager. Vergoeding van de 
reiskosten is persoonsgebonden en kan, ongeacht het moment waarop de gedupeerde 
aanvrager, diens partner en kind(eren) remigreren, worden vergoed. 
b) De redelijke kosten voor de verhuizing bij remigratie naar Nederland worden eenmalig vergoed 
voor de gedupeerde aanvrager, diens partner en kind(eren). Deze dienst wordt eenmalig in 
natura geleverd en vindt plaats op een voor de gedupeerde aanvrager gewenst moment. Dit 
moment kan niet opgedeeld/verspreid worden over een bepaalde periode.  
Voor toekenning van een vergoeding als bedoeld in onderdeel 2.4 dient het plan van aanpak vóór 1 
juli 2025 te zijn vastgesteld en dient de remigratie naar Nederland plaats te vinden uiterlijk een jaar 
nadat het plan van aanpak is vastgesteld.   
3. Procedure 
De Belastingdienst/Toeslagen zal ambtshalve contact opnemen met de ouders in het buitenland. 
Ondersteuning vindt altijd plaats op vrijwillige basis. Op basis van de gesprekken die worden gevoerd 
met de gedupeerde ouder, partner en kind(eren) wordt een invulling gegeven aan de onderdelen 2.2 
t/m 2.4. Dit wordt vastgelegd in een beschikking waartegen bezwaar en beroep open staat door 
belanghebbenden. 
4. Persoonsgegevens 
Voor de uitvoering van de in dit besluit beschreven taken zal er sprake zijn van het verwerken van 
persoonsgegevens van gedupeerde aanvrager, inclusief het burgerservicenummer (BSN). Het 
verwerken van persoonsgegevens, inclusief het BSN, is noodzakelijk om vast te stellen of een 
persoon die aanspraak wenst te maken op deze regeling erkend is als gedupeerde aanvrager. De 
verwerking van persoonsgegevens zal geschieden overeenkomstig de bepalingen van de Algemene 
verordening gegevensbescherming en wordt als verenigbaar gebruik geacht. Waar het BSN wordt 
verwerkt zal ook de Wet algemene bepalingen burgerservicenummer in acht worden genomen. 
5. Inwerkingtreding 
Dit besluit treedt in werking met ingang van de dag na de datum van uitgifte van de Staatscourant 
 
5
 Kamerstukken II 2021/22, 31 066, nr. 842. 

