Antwoorden schriftelijke Kamervragen n.a.v. Voorjaarsnota 2022 
Vraag 1 
Hoeveel krijgt Defensie er deze kabinetsperiode structureel jaarlijks bij? 
 
Antwoord op vraag 1 
 
Onderstaande tabel geeft de verhoging van de Defensieuitgaven weer bij deze kabinetsperiode. 
Met het Coalitieakkoord zijn de Defensieuitgaven structureel verhoogd met 3 miljard euro voor het 
versterken van de krijgsmacht (en het inlopen en wegwerken van achterstanden. In 2024 en 2025 
ontvangt Defensie bovendien nog incidentele middelen. In de Voorjaarsnota zijn de 
Defensieuitgaven structureel verhoogd met 2,2 miljard euro waarvan 0,2 miljard euro aan extra 
toerekeningen. De totale verhoging van de Defensieuitgaven komt hiermee op 5,2 miljard euro 
structureel.  
 
Tabel 1: Verhoging Defensieuitgaven Rutte IV 
(in mln.) 2022 2023 2024 2025 2026 2027 
CA middelen  500 1900 4100 4200 3000 3000 
w.v. intensivering 500 1400 2800 2800 1850 1850 
w.v. onderhoud   500 1300 1400 1150 1150 
VJN   600 1900 2200 2200 2200 
w.v. extra middelen   400 1700 2000 2000 2000 
w.v. toerekening   200 200 200 200 200 
totaal 500 2500 6000 6400 5200 5200 
 
  

Vraag 4 
Wat betekent de bezuiniging op het Klimaatfonds voor huishoudens? Kunt u uitsluiten dat zij extra 
moeten bijdragen vanwege deze bezuiniging? 
 
Vraag 55 
Kunt u toelichten hoe het kabinet de klimaatdoelen uit het Coalitieakkoord beoogt te realiseren nu 
daarvoor minder financiële middelen beschikbaar zijn in het Klimaatfonds? Welke aanvullende 
normerende afspraken worden daarvoor gemaakt? 
 
Vraag 158 
Wat wordt bedoeld met “op het terrein van klimaat en stikstof worden aanvullende normerende 
afspraken gemaakt zodat het doelbereik verbetert”? 
 
Vraag 159 
Wat is de relatie tussen meer normerende afspraken en minder subsidies? 
 
Vraag 160 
Wat betreft de passages: “Op het terrein van klimaat en stikstof worden aanvullend normerende 
afspraken gemaakt zodat het doelbereik verbetert. Doordat deze normerende afspraken een 
belangrijke bijdrage leveren aan het doelbereik zijn minder subsidies nodig” en “De verlaging van 
het Klimaatfonds zal worden ingevuld door te korten op middelen die gereserveerd waren voor 
vroegefase-opschaling van hernieuwbare energiedragers.”; wat zijn deze aanvullend normerende 
afspraken en welke bedrijven worden hierdoor geraakt? Wat is het effect van het korten op 
middelen die gereserveerd waren voor vroegefase-opschaling van hernieuwbare energiedragers en 
welke projecten en/of bedrijven worden hierdoor geraakt? 
 
Antwoord op vraag 4, 55, 158, 159 en 160 
 
Het kabinet heeft bij de Voorjaarsnota in totaal 1,54 miljard euro uit het Klimaatfonds en het 
Transitiefonds onttrokken en daarbij aangegeven dat dit niet ten koste mag gaan van het 
doelbereik. Klimaat- en stikstofbeleid is in de regel een combinatie van normering, beprijzing en 
subsidies of publieke investeringen. Op het terrein van klimaat en stikstof is bij VJN besloten 
aanvullend normerende afspraken te maken zodat het doelbereik verbetert. Doordat deze 
normerende afspraken een belangrijke bijdrage leveren aan het doelbereik zijn minder subsidies 
nodig. 
Het kabinet zal de vormgeving van deze aanvullende normerende maatregelen verder uitwerken in 
de context van de bredere klimaat- en stikstofplannen en zal de Kamer hier nader over informeren 
zodra de fondsen operationeel zijn en hier besluitvorming over heeft plaatsgevonden. Omdat deze 
besluitvorming nog moet plaatsvinden is op dit moment nog geen nadere toelichting mogelijk op de 
gevolgen voor huishoudens of bedrijven.  
 
  

Vraag 8  
Wanneer is duidelijk hoe de voorlopige invulling van het belasten van (inkomen uit) vermogen eruit 
komt te zien? 
 
Vraag 92a 
Wanneer is duidelijk hoe de voorlopige invulling van het belasten op vermogen in 2023 en 2024 
eruit komt te zien? 
 
Antwoord op vraag 8 en vraag 92a 
De voorlopige invulling van het belasten van de inkomsten uit vermogen in de jaren 2023 en 2024 
is al geschetst in de Voorbereidingsbrief technische briefing box 3 van 15 april 2022. In de brief 
van 28 april 2022 over Rechtsherstel en overbruggingswetgeving box 3 is aangegeven dat de 
overbruggingswetgeving wordt gebaseerd op de voor het rechtsherstel gekozen oplossingen, de 
forfaitaire spaarvariant. Daarmee is mijns inziens de invulling voor de overbruggingsperiode nu al 
duidelijk. Het wetsvoorstel Overbruggingswetgeving box 3 zal met Prinsjesdag bij uw Kamer 
worden ingediend. 
 
Vraag 9 
Klopt het dat u er naar neigt om ook niet-bezwaarmakers rechtsherstel te bieden, aangezien ook 
hun grondrechten zijn geschonden en het beperken van de doelgroep voor rechtsherstel zal leiden 
tot nieuwe procedures en verzoeken om ambtshalve vermindering en dat het goed mogelijk is dat 
de rechter deze verzoeken zal honoreren? 
 
Vraag 138 
Worden mensen die geen bezwaar hebben gemaakt tegen de aanslag op box 3 gecompenseerd? Zo 
ja, op welke wijze? 
 
Antwoord op vraag 9 en vraag 138 
Uit het arrest van de Hoge Raad van 20 mei volgt geen juridische verplichting om rechtsherstel toe 
te passen bij niet-bezwaarmakers, van wie de aanslag op de dag van het kerstarrest al 
onherroepelijk vaststond. Tijdens de augustusbesluitvorming zal worden besloten of de niet-
bezwaarwakers toch rechtsherstel wordt geboden en zo ja hoe dit rechtsherstel er dan zou moeten 
uitzien. Op dit moment worden verschillende scenario’s uitgewerkt. Over deze scenario’s ontvangt 
uw Kamer voor het zomerreces een brief. Uiterlijk op Prinsjesdag laat het kabinet weten of en op 
welke wijze ook rechtsherstel zal worden geboden aan de groep niet-bezwaarmakers. 
 
  

Vraag 11 
Hoe gaat u de motie-Alkaya (Kamerstuk 35925, nr. 85) over het zwaarder belasten van vermogens 
boven een miljoen uitvoeren? Wanneer geeft u hier duidelijk over? 
 
Antwoord op vraag 11 
In aanloop naar Prinsjesdag zal het kabinet kijken naar de wijze waarop de verhouding tussen 
lasten op vermogen en arbeid meer in balans kan worden gebracht. Hierbij wordt voor maatregelen 
in ieder geval gekeken naar de uitkomsten van het Interdepartementaal Beleidsonderzoek (IBO) 
Vermogensverdeling dat voor de zomer wordt afgerond. Het kabinet zal deze meenemen in de 
discussie over lasten op arbeid en vermogen. Uiterlijk op Prinsjesdag komt het kabinet hier bij uw 
Kamer op terug.   
 
Vraag 12 
Kunt u aangeven in hoeverre en hoe de drie miljard euro die in het Coalitieakkoord structureel 
werd beloofd voor lastenverlichting voor lage- en middeninkomens, werkenden en gezinnen wordt 
aangewend? 
 
Vraag 33 
Kunt u de concrete invulling van de koopkrachtmaatregelen uit de Startnota geven (graag 
uitsplitsen)? 
 
Vraag 41 
Kunt u aangeven hoe de 3 miljard euro koopkracht uit het Coalitieakkoord is vormgegeven? 
 
Antwoord op vragen 12, 33 en 41 
Het drie miljard pakket voor lastenverlichting voor lage- en middeninkomens is voorlopig ingevuld 
in de startnota. De definitieve invulling vindt plaats in augustus. De voorlopige invulling van dit 
pakket bestaat voornamelijk uit het verhogen van de arbeidskorting (AK). Dit betreft ongeveer 2,7 
miljard. Deze wordt verhoogd met ongeveer 400 euro (384 euro bij de eerste twee knikpunten en 
434 euro bij het laatste knikpunt). Om het voordeel vooral bij lage- en middeninkomens terecht te 
laten komen, is gekozen om de arbeidskorting vanaf het derde knikpunt sneller af te bouwen. Ook 
is de doorwerking van de verhoging van het wettelijk minimumloon (WML) op de AK teruggedraaid.  
 
Voor ouderen met middeninkomens is hier in de startnota een verhoging van de ouderenkorting 
tegenover gezet. Deze geplande verhoging van de ouderenkorting is in de voorjaarsnota 
teruggedraaid om de verhoging van de AOW, waarvan de AOW-gerechtigden met een laag 
inkomen vooral van profiteren, mogelijk te maken. 
  
Om werken lonender te maken en een evenwichtig koopkrachtbeeld voor verschillende groepen te 
bereiken, is het voordeel van de WML-verhoging in de voorlopige invulling voor een aantal groepen 
vermindert. Zo wordt de dubbele algemene heffingskorting in de bijstand versneld afgebouwd en 
de jonggehandicaptenkorting gehalveerd.  
 
Omdat bovenstaande uitgaven uitkomen op meer dan drie miljard, is de eerste schijf in de 
inkomstenbelasting ingekort. Hiermee worden lage- en middeninkomens ontzien. Het drie miljard 
pakket wordt dus vooral ingezet voor een verhoging van de arbeidskorting voor werkenden met 
lage- en middeninkomens en het verhogen van de AOW.  
 
 
  

Vraag 14 
Hoeveel zou het een gemiddeld huishouden schelen wanneer de energiebelasting op gas (tijdelijk) 
wordt afgeschaft? 
 
Antwoord op vraag 14 
Zoals al in het antwoord op vraag 13 is aangegeven, is het volgens de Europese richtlijn 
energiebelastingen niet toegestaan om het tarief in de energiebelasting geheel naar nul te 
verlagen. Wel is het cf. de richtlijn toegestaan om de energiebelasting op aardgas (tijdelijk) zeer 
substantieel te verlagen. 
 
Het kabinet heeft daarnaast alleen invloed op de ontwikkeling van het belastingdeel van de 
energierekening. De ontwikkeling van de totale energierekening is ook afhankelijk van de 
leveringstarieven en de netwerktarieven die door energieleveranciers in rekening worden gebracht. 
Er kan daarom niet worden aangegeven hoe de energierekening van een gemiddeld huishouden 
zich in totaliteit zal ontwikkelen zodra de energiebelasting op aardgas (tijdelijk) wordt afgeschaft. 
  
6
Wel kan voor een huishouden met een gemiddeld gas- en elektriciteitsverbruik de ontwikkeling 
van het belastingdeel van de energierekening in beeld worden gebracht. Waarbij geldt dat er 
sprake is van een forse spreiding rondom dit gemiddelde verbruik. De daadwerkelijke omvang van 
het belastingdeel van de energierekening is dan ook afhankelijk van het specifieke gas- en 
elektriciteitsverbruik van een huishouden. 
 
Zie in de onderstaande tabel hoe het belastingdeel van de energierekening van een gemiddeld 
huishouden per 2022 is opgebouwd. Waarbij het cf. de richtlijn is toegestaan om de lasten op gas 
(tijdelijk) zeer substantieel te verlagen. In de tabel is uitgegaan van een gemiddeld en constant 
energieverbruik in 2022 van 1.170 m3 gas en 2.384 kWh elektriciteit.  
 
Tabel 6: Schets belastingdeel energierekening gemiddeld huishouden (2022) 
 
2022 
(basispad) 
Energiebelasting - gas € 425 
Energiebelasting - elektriciteit € 88 
ODE - gas  € 101 
ODE – elektriciteit € 73 
Belastingvermindering -€ 682 
BTW € 1 
Totaal (belastingdeel € 6 
energierekening) 
 
 
  
 
6
 Hierbij gaat het kabinet op basis van een actualisatie van de KEV2020 rapportage van het Planbureau voor de 
Leefomgeving uit van een gemiddeld verbruik van 1.170 m3 gas en 2.384 kWh elektriciteit voor 2022.  

Vraag 16 
Hoeveel kost het de corporatiesector wanneer de huren dit jaar worden bevroren (geen 
huurverhoging per 1 juli a.s.)? En hoeveel zou het de vrije sector kosten? 
 
Antwoord op vraag 16 
Als er in 2022 een huurbevriezing zou gelden voor de gereguleerde huursector in plaats van de 
huidige maximering op 2,3 procent, dan kost dit corporaties naar schatting op jaarbasis circa 350 
miljoen euro en overige verhuurders circa 75 miljoen euro. Geldt de huurbevriezing ook voor de 
vrije sector, dan stijgt het effect voor corporaties beperkt, afgerond nog steeds circa 350 miljoen 
euro. Voor de overige verhuurders wordt het effect op jaarbasis circa 200 miljoen euro. Wet- en 
uitvoeringstechnisch is het echter niet meer mogelijk om de huren in het lopende jaar 2022 te 
bevriezen. 
 
Vraag 17 
Hoeveel kost het de corporatiesector wanneer de huren volgend jaar worden bevroren (geen 
huurverhoging per 1 juli 2023)? En hoeveel zou het de vrije sector kosten? 
 
Antwoord op vraag 17 
Het effect van huurbevriezing in 2023 is nog onzeker omdat de relevante stijging van de 
consumentenprijsindex pas in december 2022 bekend is. Als de maand-op-maand inflatie vanaf 
april 2022 ongewijzigd blijft, dan is het relevante percentage 7,8 procent. Bij een stijging van de 
relevante consumentenprijsindex van 7,8 procent dan kost huurbevriezing corporaties op jaarbasis 
circa 1150 miljoen euro en overige verhuurders circa 250 miljoen euro. Geldt de huurbevriezing 
ook voor de vrije sector, dan stijgt het effect voor corporaties naar circa 1200 miljoen euro. Voor 
de overige verhuurders wordt het effect op jaarbasis circa 750 miljoen euro.  
Vraag 18  
Kunt u aangeven welke mogelijkheden de Europese regels bieden om btw-tarieven aan te passen 
en om producten onder te brengen in een andere tariefgroep? Tot hoe ver mag het algemene tarief 
van 21 procent worden verlaagd? Tot hoe ver mag het verlaagde tarief van 9 procent worden 
verlaagd?  
Vraag 20  
In hoeverre staat het lidstaten vrij om – tijdelijk – geen btw te heffen op voedingsmiddelen? 
Hoeveel kost dit?  
Antwoord 18 en 20  
Het kabinet heeft op 3 juni jl. de Fiscale Beleids- en uitvoeringsagenda7 naar de Tweede Kamer 
gestuurd met daarbij een bijlage8 waarin uitgebreid wordt toelicht wat de mogelijkheden zijn die 
de Btw-(tarieven)richtlijn biedt wat betreft btw-tarieven. Daarin wordt ook ingegaan op 
voedingsmiddelen.  
Op basis van de Btw-richtlijn moet het algemene tarief minimaal 15 procent bedragen. Het 
verlaagde tarief moet minimaal 5 procent bedragen. Daarnaast zijn er een aantal 
9
productcategorieën waarop een super-verlaagd (tussen 0 procent en 5 procent) of nultarief (0 
procent) mag worden toegepast.  
 
7
 Brief van de staatssecretaris van Financiën, 3 juni 2022, kenmerk 2022Z11210.  
8
 Bijlage 5 – Beleidsruimte Btw-tarievenrichtlijn.  
9
 Zie punten 1 t/m 6 en 10 quater van bijlage III van de Btw-richtlijn: goederenleveringen of diensten die 
volgens de Richtlijn worden geacht te voorzien in basisbehoeften, namelijk die verband houden met de levering 
van levensmiddelen, water, geneesmiddelen, farmaceutische producten, gezondheids- en hygiëneproducten, 
vervoer van personen, bepaalde culturele producten (boeken, kranten en tijdschriften) en zonnepanelen.  

Vraag 22 
Hoeveel levert het op wanneer de tweede schijf van de vennootschapsbelasting (vpb) wordt 
verhoogd naar 36 procent?  
Vraag 23 
Hoeveel levert het op wanneer – naast het verhogen van de tweede schijf van de vpb naar 36 
procent – een extra tariefschijf in de vpb wordt toegevoegd die winsten van 750.000 euro of meer 
belast met 50 procent? En 60 procent? En 70 procent? En 80 procent? En 90 procent?  
Vraag 24 
Hoeveel levert het op wanneer – naast het verhogen van de tweede schijf van de vpb naar 36 
procent – een extra tariefschijf in de vpb wordt toegevoegd die winsten van 1 miljoen euro of meer 
belast met 50 procent? En 60 procent? En 70 procent? En 80 procent? En 90 procent? 
Antwoord op vraag 22, 23, en 24 
Het verhogen van de tweede schijf van de vennootschapsbelasting jaar 36 procent heeft een 
budgettair effect van ongeveer 8 miljard euro. In onderstaande tabel worden de budgettaire 
effecten van een derde schijf, waarbij ook de opbrengst van verhoogde tarief naar 36 procent in is 
meegeteld.  
 
Tabel 8: Schijven vennootschapsbelasting 
 
x mrd (€) Tarief derde schijf 
Derde 50% 60% 70% 80% 90% 
schijfgrens bij 
                         15         22        30        37     44  
€750.000  
                      15         22        29        36      42 
€1.000.000  
 
De cijfers die hier worden weergeven zijn de budgettaire gevolgen met de reguliere gedrags- en 
economische effecten voor beperkte tariefsaanpassingen. Bij deze gedragseffecten en bedragen 
moet echter een voorbehoud gemaakt worden. Zo zal met deze tariefstructuur Nederland 
internationaal zeer uit de pas gaan lopen en kan een verplaatsing van winst naar het buitenland 
verwacht worden. Daarnaast wordt de prikkel om bedrijven op te splitsen en zo vaker gebruik te 
maken van het lage tarief verder versterkt. Ook heeft dit een negatief effect op het 
investeringsklimaat. Doordat de voorgestelde tariefsaanpassingen zeer groot zijn, zullen de 
gedragseffecten waarschijnlijk aanmerkelijk groter zijn dan de reguliere gedragseffecten. Dit zal 
leiden tot een aanmerkelijk lagere opbrengst. 
 
  

Vraag 29 
Kan een overzicht worden verstrekt van alle – al dan niet fiscale –  subsidies, tegemoetkomingen 
en andere overdrachten aan bedrijven? 
 
Antwoord op vraag 29 
Een overzicht van de regelingen die ten behoeve van het bedrijfsleven komen, vindt u op 
Beleidsinstrumenten | Bedrijvenbeleid in beeld 
 
Vraag 30 
Klopt het dat Duitsland heeft besloten het openbaar vervoer voor een belangrijk deel erg goedkoop 
te maken vanwege de gestegen brandstofprijzen? Hoeveel zou het kosten wanneer Nederland ertoe 
zou besluiten om alle stads- en streekvervoer en de treinverbindingen in de zomermaanden voor 9 
euro per maand vrij toegankelijk te maken?               
           
Antwoord op vraag 30 
Zie het antwoord bij vraag 72.  
 
Vraag 31 
Is het mogelijk de sleuteltabel in toekomstige jaren uit te breiden zodat het parlement 
gemakkelijker de budgettaire effecten van belastingverhogingen of -verlagingen kan nagaan? 
Antwoord op vraag 31 
Er wordt elk jaar kritisch gekeken of, en hoe, de sleuteltabel uitgebreid kan worden om de 
bruikbaarheid zo groot mogelijk te maken. Dit jaar is bijvoorbeeld een tariefsaanpassing in box 2 
van de inkomstenbelasting (structurele effect) toegevoegd aan de sleuteltabel. Het is de intentie 
om ook in toekomstige jaren te blijven kijken of de sleuteltabel uitgebreid dient te worden.  
 
Vraag 32 
Kunt u een overzicht geven van alle beloften (‘cadeautjes’) uit het Coalitieakkoord die met de 
Voorjaarsnota zijn teruggedraaid, inclusief de bijbehorende bedragen? 
 
Antwoord op vraag 32 
De Voorjaarsnota bevat maatregelen voor het VPB, Box 3, AOW, defensie en het verhogen van het 
wettelijk minimumloon (WML). In hoofdstuk 4 van de Voorjaarsnota staat in tabel 7 op p. 13 
toegelicht welke keuzes het kabinet heeft gemaakt bij het dekken van de maatregelen. 
Bijvoorbeeld het niet doorvoeren van de in coalitieakkoord opgenomen stijging van het heffingsvrij 
vermogen in box 3 en de verlaging van het budget voor het Klimaat- en transitiefonds en het 
Nationaal Groeifonds. In de plaats daarvan worden op het terrein van klimaat en stikstof 
aanvullend normerende afspraken gemaakt zodat het doelbereik verbetert. 
 
Vraag 33 
Kunt u de concrete invulling van de koopkrachtmaatregelen uit de Startnota geven (graag 
uitsplitsen)? 
 
Antwoord op vraag 33 
Zie vraag 12 
 
  

Vraag 37 
Kunt u aangeven welke begrotingsregels deze Voorjaarsnota zijn overschreden? 
 
Antwoord op vraag 37 
Ter beantwoording van de vraag zijn de begrotingsregels verdeeld naar Nationaal en Europese 
Begrotingsregels.  
 
Nationale Begrotingsregels: 
De scheiding van inkomsten en uitgaven is een van de basisprincipes van het trendmatig begroten. 
Dit voorjaar is hiervan afgeweken doordat de koopkrachtmaatregelen werden gedekt door 
meevallers aan de uitgavenkant (gestegen gasbaten door de hoge energieprijs). Echter was deze 
ontwikkeling in het voorjaar een uitzonderlijke situatie. Voor dit kabinet was het belangrijk dat de 
koopmaatregelen gedekt werden, om te voorkomen dat de rekening voor tegemoetkoming terecht 
zou komen bij toekomstige generaties. Het maatschappelijk belang woog in dit uitzonderlijke geval 
naar mening van het kabinet zwaarder dan de scheiding tussen inkomsten en uitgaven. Bij het 
aanvullende pakket in de Voorjaarsnota rondom Defensie, AOW en Box 3 is eenzelfde redeneerlijn 
gevolgd. Hierbij was het de eerste prioriteit dat deze kosten structureel gedekt zouden worden en 
de lasten niet doorgeschoven zouden worden naar toekomstige generaties. De per saldo hogere 
uitgaven van dit aanvullende pakket in de jaren 2022 tot en met 2024 worden deels binnen de 
jaren gedekt, maar ook voor een deel uit de structureel hogere lastenverzwaring vanaf 2025.  
 
Europese Begrotingsregels: 
Het kabinet voldoet in deze Voorjaarnota niet aan de vereisten van de preventieve arm van het 
Stabiliteits- en Groeipact. De ontsnappingsclausule, die verlengd wordt tot en met 2023, biedt hier 
nu ook ruimte voor. Het feitelijke EMU-saldo komt in 2022 boven de 3 procent uit, maar blijft hier 
in de ramingen de komende jaren onder of net op.  
 
Vraag 38 
Bij verhoging van het wettelijk minimumloon (WML) per Algemene Maatregel van Bestuur (AmvB) 
wordt eerst de reguliere indexatie toegepast en daarbovenop de beleidsmatige verhoging; waarom 
is dit niet het geval bij een WML-verhoging zoals voorzien in het regeerakkoord per wetswijziging? 
 
Antwoord op vraag 38 
Artikel 14, vijftiende lid van het Wet minimumloon en minimumvakantiebijslag schrijft voor hoe de 
indexatie van het wettelijk minimumloon dient te verlopen. Daarom wordt in de AMvB eerst de 
bijzondere verhoging en daarna de reguliere indexatie toegepast. Wanneer de bijzondere verhoging 
en de reguliere indexatie achtereenvolgend zijn, maakt de specifieke volgorde voor het 
uiteindelijke niveau van het wettelijk minimumloon niet uit. Bij een wetswijziging wordt de wet 
aangepast en daarom is er geen voorgeschreven volgorde qua beleidsmatige verhoging en 
indexatie. Bij de voorziene wetswijziging worden beide verhogingen tegelijkertijd toegepast op het 
Wml-bedrag.  
 
  

Vraag 40 
Kunt u zoals dat ook in het najaar is gedaan de inkomenseffecten van het energiearmoedepakket 
uit maart weergeven voor standaardhuishoudens? 
 
Antwoord op vraag 40 
In onderstaande figuur vindt u de inkomenseffecten van de maatregelen die zijn genomen als 
compensatie voor de gestegen energierekening in zowel het najaar van 2021 (verlaging 
energiebelasting) als het voorjaar van 2022 (verlaging btw op energie en energietoeslag). Deze 
inkomenseffecten zijn afgezet tegen de prijsstijging op energierekening van 1 januari 2022 
tegenover 1 januari 2021.  
Figuur 1: Inkomenseffecten maatregelen 
 
Vraag 41 
Kunt u aangeven hoe de 3 miljard euro koopkracht uit het Coalitieakkoord is vormgegeven? 
 
Antwoord op vraag 41 
Zie vraag 12 
Vraag 42 
Kunt u alle mutaties t.o.v. de Startnota inzichtelijk maken? 
 
Vraag 43 
Wanneer zijn de kaders voor de huidige periode vastgesteld? 
 
Antwoord op vraag 42 en 43 
De Voorjaarsnota geeft het overzicht van alle mutaties sinds de Startnota. Tabel 10 (Opbouw 
totaalplafond, pagina 21) geeft een overzicht van alle mutaties aan de uitgavenkant. Deze worden 
verder uitgesplitst naar deelplafond in Bijlage 2 (Definitieve vaststelling deelplafonds, pagina 141). 
De uitgaven per begroting worden ook nog toegelicht in Bijlage 1 (Verticale toelichtingen, pagina 
45). De mutaties op het inkomstenkader worden in Tabel 12 (Inkomstenkader) op pagina 32 
weergegeven. De kaders voor deze kabinetsperiode zijn hiermee vastgesteld bij Voorjaarsnota, 
zoals al aangekondigd in de Startnota. 
 
  

Vraag 45 
Hoeveel kost het om de WIA-verzekering uit breiden van 35 procent naar 15 procent 
arbeidsongeschiktheidspercentage? 
Antwoord op vraag 45 
Bij een verlaging naar 15 procent nemen de WIA-uitkeringslasten naar verwachting toe met 
ongeveer 0,5 miljard euro structureel per jaar. Daarnaast is er door de maatregel sprake van een 
daling van de uitkeringslasten in de WW en bijstand en een stijging van de uitkeringslasten in de 
Ziektewet en Toeslagenwet. Ook de WIA-uitvoeringskosten nemen toe. Het saldo van dit alles komt 
neer op een stijging van de overheidsuitgaven van circa 0,5 miljard euro structureel per jaar. 
Vraag 46 
Kunt u aangeven hoeveel ouders in de laagste inkomenscategorie (die nu 96 procent 
kinderopvangtoeslag ontvangen) erop achteruitgaan door de afschaffing van de 
inkomensafhankelijke combinatiekorting (IACK)? Kunt u de inkomenseffecten van deze twee 
maatregelen weergeven? 
 
Antwoord op vraag 46 
Ouders die op dit moment recht hebben op IACK, behouden recht op IACK. Dat geldt ook voor 
toekomstige ouders met kinderen geboren op of voor 31 december 2024. Voor deze twee groepen 
ouders (“bestaande gevallen”) heeft de afschaffing van de IACK geen gevolgen.  
 
Toekomstige ouders van kinderen die geboren worden op of na 1 januari 2025 (“nieuwe gevallen”) 
hebben in de toekomst ook geen recht op IACK. Voor deze groep is geen sprake van een 
inkomenseffect (zij hebben nu geen IACK en ontvangen dat in de toekomst ook niet), maar zij zijn 
wel slechter af dan wanneer zij in de toekomst wel recht zouden hebben gehad op IACK. 
 
Het gezamenlijk effect van de hervorming van de kinderopvangtoeslag en de afschaffing van de 
IACK hangt ervan af of ouders vallen onder nieuwe of bestaande gevallen.  
 
De huidige generatie ouders die nu 96 procent kinderopvangtoeslag ontvangen én recht hebben op 
IACK (bestaande gevallen) ontvangen gemiddeld 9.965 euro aan kinderopvangtoeslag en IACK per 
jaar. Door de hervorming van de kinderopvangtoeslag naar één vergoedingspercentage van 95 
procent wordt dat naar verwachting gemiddeld 92 euro per jaar minder voor deze groep. Zij 
ontvangen straks naar verwachting gemiddeld 9.873 euro. Toekomstige ouders (nieuwe gevallen) 
hebben straks geen recht meer op IACK. De groep die volgens de huidige voorwaarden 96 procent 
kinderopvangtoeslag krijgt, ontvangt dan naar verwachting gemiddeld 9.058 euro aan 
kinderopvangtoeslag per jaar; daarmee zijn deze ouders gemiddeld 815 euro per jaar slechter af 
dan de huidige generatie ouders die wel recht zouden hebben gehad op IACK. Tegenover de 
afschaffing van de IACK staat dat het kabinet het minimumloon verhoogt en de lasten op arbeid 
verlaagt. Het kabinet houdt een vinger aan de pols waar het gaat om de koopkrachtontwikkeling. 
In augustus wordt besloten over het koopkrachtbeeld, waarbij het kabinet ook mogelijkheden 
onderzoekt om de marginale belastingdruk te verlagen zodat meer werken lonender wordt.    
 
Vraag 47 
Kunt u aangeven wat het kost om de kinderopvangtoeslag voor alle werkende ouders op 96 
procent vergoeding te zetten? 
Antwoord op vraag 47 
In het Coalitieakkoord is besloten om voor de kinderopvangtoeslag per 2025 een 
inkomensonafhankelijke vergoeding van 95 procent voor alle werkende ouders in te voeren. Dit 
leidt tot structureel 2,2 miljard euro hogere uitgaven. Het verhogen van de kinderopvangtoeslag 
voor alle werkende ouders naar 96 procent leidt tot circa 0,1 miljard euro hogere uitgaven. Bij deze 
raming is rekening gehouden met twee effecten. Ten eerste zijn er meerkosten als gevolg van het 
hogere vergoedingspercentage. Daarnaast is er rekening mee gehouden dat de vraag naar 
kinderopvang licht hoger uitkomt als de vergoeding naar 96 procent in plaats van 95 procent gaat. 

Vraag 52 
Kunt u in algemene termen aangeven welke gevolgen de gedeeltelijke inzet van de indexatie van 
de middelen uit het Coalitieakkoord (tranche 2022), als dekking voor de budgettaire opgave, heeft 
voor de doelrealisatie van de verschillende aspecten van het Coalitieakkoord? 
 
Vraag 53 
Kunt u aangeven op welke wijze de inzet van de indexatie van de coalitieakkoordmiddelen als 
dekking voor de extra middelen voor Defensie gevolgen heeft voor de goede uitvoer van het 
Coalitieakkoord? 
 
Antwoord op vraag 52 en 53 
De begroting voor het jaar t wordt opgesteld in het jaar t-1 in het dan geldende prijspeil. De 
begrotingen worden geïndexeerd voor loon- en prijsontwikkeling om de uitgaven bij te stellen naar 
het prijspeil van het jaar waarin de uitgaven plaatsvinden.   
Het gedeeltelijk inzetten van de indexatie van de middelen uit het coalitieakkoord, voor onder 
andere de extra middelen van Defensie, heeft als gevolg dat de middelen voor verschillende 
aspecten van het Coalitieakkoord niet geïndexeerd zijn tot het geldende prijspeil.   
 
Vraag 54  
Welke maatregelen uit het Coalitieakkoord krijgen vanwege de inzet van de indexatie als dekking 
voor extra uitgaven aan Defensie een niet volledige indexatie? 
 
Vraag 69 
De indexatie van de kinderbijslag (AKW; structureel 100 miljoen euro), die was voorzien in het 
Coalitieakkoord, maar daar nog zonder dekking, wordt nu ingevuld vanuit de loon- en 
prijsindexatie van de middelen uit het Coalitieakkoord die op de Aanvullende Post staan. Dat gaat 
derhalve in beginsel ten koste van de overige voorziene intensiveringen uit het coalitieakkoord. Om 
welke intensiveringen gaat dit en om welke bedragen per onderdeel? 
 
Vraag 162 
Klopt het dat er via het niet indexeren van de coalitieakkoordmiddelen een bezuiniging op alle 
begrotingen zit? 
 
Vraag 163 
Kunt u per begroting meerjarig aangeven wat de opbrengsten zijn van de bezuiniging door het niet 
indexeren van de intensiveringen? 
 
Antwoord op vraag 54, 69, 162 en 163 
De indexatie van de middelen uit het coalitieakkoord voor de tranche 2022 is gedeeltelijk ingezet 
als dekking voor de indexatie van de kinderbijslag (AKW) en de intensivering van de uitgaven aan 
Defensie. Voor de realisatie van de doelen uit het coalitieakkoord zijn de budgetten uit het 
coalitieakkoord beschikbaar.  
 
De budgetten voor de voorstellen voor de vergoeding van de kinderopvang naar 95% voor 
werkende ouders en de vereenvoudiging van de huurtoeslag worden volledig geïndexeerd vanwege 
de inkomenscomponent van deze voorstellen. Ook het budget voor jeugd wordt volledig 
geïndexeerd gelet op de bestuurlijke afspraken over het advies van de Commissie van Wijzen. Voor 
Defensie geldt dat de indexatie is verdisconteerd in de intensivering waarmee het budget wordt 
verhoogd.  
 
Voor alle overige budgetten uit het coalitieakkoord geldt dat deze worden geïndexeerd met een 
lager bedrag in de jaren 2022 tot en met 2026. Ten opzichte van de stand in de Startnota stijgen 
deze budgetten wel. Vanaf 2027 is geen indexatie toegekend en blijven de budgetten gelijk aan de 
Startnota. De verlaging van de indexatie is naar rato van de grondslag van het budget evenredig 
verdeeld over alle overige voorstellen uit het coalitieakkoord. De dekking die dit oplevert is 

  Coalitieakkoordmaatregel 2022 2023 2024 2025 2026 2027 
 
31 CULTUUR (INCLUSIEF MUSEA) EN MEDIA  OCW 0,9 1,4 1,5 1,5 1,4 0,0 
32 KANSENGELIJKHEID OCW 1,3 2,0 6,8 7,5 7,1 0,0 
INVOERING STUDIEBEURS (AFSCHAFFEN 
33 LEENSTELSEL) OCW 0,0 0,6 0,8 1,4 2,6 0,0 
34 VERSTERKEN ONDERWIJSKWALITEIT OCW 3,1 4,1 7,6 7,5 7,1 0,0 
35 VERVOLGOPLEIDINGEN/ONDERZOEK OCW 2,5 3,4 5,3 5,3 5,0 0,0 
36 UITVOERINGSKOSTEN BELASTINGDIENST FIN 0,3 0,5 0,6 0,6 0,0 0,0 
VOORZIENING LAAGDREMPELIGE FISCALE 
37 RECHTSHULP FIN 0,0 0,0 0,1 0,1 0,1 0,0 
38 VERSTERKING OMGEVINGSDIENSTEN IenW 0,1 0,1 0,1 0,1 0,1 0,0 
39 VERSTERKING ILT IenW 0,0 0,0 0,0 0,0 0,0 0,0 
40 KLIMAAT UITGAVEN EZK 0,0 0,1 0,6 0,7 1,0 0,0 
UITVOERINGSKOSTEN KLIMAAT EN 
41 PLANBUREAUS EZK 0,0 2,0 3,8 6,0 5,7 0,0 
42 VERSTERKING NVWA LNV 0,2 0,3 0,3 0,4 0,5 0,0 
43 CARIBISCH NEDERLAND NATUUR LNV 0,1 0,1 0,1 0,0 0,0 0,0 
BESCHERMING ARBEIDSMIGRANTEN (CIE. 
44 ROEMER) SZW 0,1 0,2 0,5 0,5 0,4 0,0 
45 LEVEN LANG LEREN  SZW 0,0 0,8 0,9 0,9 0,9 0,0 
46 VALPREVENTIE BIJ 65-PLUSSERS (WMO) VWS 0,0 0,4 0,4 0,4 0,4 0,0 
47 EIGEN BIJDRAGE HUISHOUDELIJKE HULP VWS 0,0 0,1 0,1 0,1 0,1 0,0 
48 ENVELOP PANDEMISCHE PARAATHEIID VWS 1,1 1,6 2,3 2,3 2,1 0,0 
49 PRENATALE SCREENING VWS 0,0 0,3 0,3 0,3 0,3 0,0 
50 EÉN TEGEN EENZAAMHEID VWS 0,1 0,1 0,1 0,1 0,0 0,0 
51 VOLKSZIEKTES VWS 0,0 0,7 0,8 0,8 0,0 0,0 
52 SPORTSTIMULERING VWS 0,2 0,2 0,2 0,2 0,2 0,0 
53 KANSRIJKE START VWS 0,1 0,2 0,2 0,2 0,2 0,0 
54 OPLEIDINGSAKKOORD VWS 0,3 0,3 0,4 0,0 0,0 0,0 
STIMULEREN VAN WOONCOMBINATIES  
55 JONGEREN EN OUDEREN VWS 0,0 0,1 0,2 0,2 0,3 0,0 
56 DAK- EN THUISLOZEN VWS 0,4 0,4 0,5 0,5 0,5 0,0 
57 SUÏCIDE PREVENTIE VWS 0,0 0,0 0,0 0,0 0,0 0,0 
58 VERBETEREN PALLIATIEVE ZORG VWS 0,1 0,1 0,2 0,3 0,4 0,0 
59 ONBEPERKT MEEDOEN VWS 0,0 0,0 0,0 0,0 0,0 0,0 
60 PREVENTIEAKKOORD VWS 0,4 0,4 0,5 0,5 0,0 0,0 
61 VERSTERKING ORGANISATIEGRAAD BASISZORG VWS 0,0 0,3 0,3 0,3 0,1 0,0 
62 SCHRAPPEN OPLOOP OPSCHALINGSKORTING GF/PF 0,1 2,8 4,3 5,4 0,0 0,0 
63 OVERIGE DOSSIERS MEDEOVERHEDEN GF/PF 2,0 1,7 1,6 0,8 0,0 0,0 
64 DIENSTVERLENING/WAU/ICT SZW 1,3 4,1 4,6 4,5 4,3 0,0 
ENVELOP ARBEIDSMARKT, ARMOEDE EN 
65 SCHULDEN SZW 0,6 1,7 3,8 3,8 3,5 0,0 
66 LOONDOORBETALING BIJ ZIEKTE SZW 0,0 0,0 0,0 2,1 2,0 0,0 
67 VALPREVENTIE BIJ 65-PLUSSERS (ZVW) VWS 0,0 0,4 0,5 0,5 0,4 0,0 
68 STANDAARDISATIE GEGEVENSUITWISSELING VWS 0,0 1,4 3,0 1,5 1,4 0,0 
69 MEER TIJD VOOR HUISARTSEN VWS 0,0 0,0 0,1 0,1 0,3 0,0 
70 PASSENDE ZORG ALS NORM IN ZVW VWS 0,3 0,3 0,5 0,6 0,7 0,0 
71 INTEGRAAL ZORGAKKOORD VWS 0,5 1,4 1,6 1,6 1,5 0,0 
72 RESPIJTZORG VWS 0,1 0,1 0,1 0,1 0,1 0,0 

Vraag 60 
Hoe wordt met toekomstige mee- en tegenvallers als gevolg van sterk fluctuerende gasprijzen 
omgegaan binnen de plafonds? Leidt een mogelijk prijsvoordeel of prijsnadeel in de komende jaren 
mogelijk tot ruimte op de Rijksbegroting dan wel de noodzaak tot ombuigen, of blijven de gevolgen 
van dit type prijsmutaties buiten beschouwing bij de begrotingsbesluitvorming? 
 
Antwoord op vraag 60 
[1]
Mutaties in de gasbaten worden conform de begrotingsregels van Kabinet Rutte IV in beginsel 
generaal binnen het uitgavenplafond behandeld. Dat betekent dat mee- en tegenvallers binnen het 
uitgavenplafond ingepast moeten worden. Echter, vanwege de grote onzekerheid door de oorlog in 
Oekraïne zijn tijdelijk aanvullende afspraken gemaakt over de budgettaire verwerking van de 
gasbaten. De oorlog in Oekraïne werkt voor de overheid op twee manieren door in de kosten en 
opbrengsten van gas. Enerzijds worden vanwege de hoge gasprijzen veel hogere kosten gemaakt 
voor de leveringszekerheid van gas door de inzet van de gasberging in Norg dan eerder voorzien, 
en anderzijds zijn de geraamde gasbaten voor de overheid gestegen. Hierbij is het belangrijk om 
op te merken dat deze baten zeer onzeker zijn vanwege de fluctuaties op de gasmarkt. Om de 
extra kosten en opbrengsten gelijk te behandelen wordt het plafond gecorrigeerd voor mutaties 
van de gasbaten, en zijn de kosten voor de inzet van de gasopslag Norg voor de versnelde 
verlaging van de gaswinning uit het Groningenveld buiten het uitgavenplafond getild. Dit betekent 
dat deze effecten niet leiden tot budgettaire ruimte of problematiek. 
 
Vraag 61 
Met welke gasprijzen, gasvolumes en afdrachten is daarbij voor de jaren 2002, 2023 en 2024 
gerekend?     
 
Vraag 73  
Met welke gasprijzen is gerekend in deze Voorjaarsnota voor de jaren 2021, 2022 en 2023? 
 
Antwoord op vraag 61 en vraag 73 
Het jaar 2021 is geen onderdeel van de Voorjaarsnota. Ten aanzien van de jaren 2022, 2023 en 
2024 geldt het volgende. De gasbaten reeks is gebaseerd op prijzen van circa  80, 50 en 20 
eurocent/m3. Qua dividenden EBN wordt er rekening gehouden met circa 2,8 miljard euro (2022), 
2,6 miljard euro (2023) en 1,2 miljard euro (2024) inclusief de verwerking van het Norg Akkoord. 
Ten aanzien van de ontvangsten onder de Mijnbouwwet wordt er rekening gehouden met circa 2,2 
miljard euro (2022), 1,3 miljard euro (2023) en 0,3 miljard euro (2024) inclusief de verwerking 
van het Norg Akkoord. Wat betreft het volume circa 18,5 miljard Nm3 voor kalenderjaar 2022, 15 
miljard Nm3 voor kalenderjaar 2023 + 14 miljard Nm3 voor kalenderjaar 2024. 
 
Vraag 62 
Wat gebeurt er indien de gasprijzen in de winter van 2023 weer gedaald zouden zijn terwijl het gas 
in de Norg-berging nu voor een hoge prijs wordt ingekocht? Welke partijen lopen dan in welke 
mate een budgettair risico? Kan dat van invloed zijn op de budgettaire ruimte in de begroting 
2023?  
 
Antwoord op vraag 62 
Het gas voor de Norg-berging wordt ingekocht door GasTerra namens de Maatschap Groningen. 
Gasterra handelt voor rekening en risico van de Maatschap Groningen, wat betekent dat eventuele 
winsten of verliezen via de geldende systematiek van het gasgebouw worden verwerkt. Verder is 
het zo dat bij het vullen van bergingen veelal gelijktijdig het gas voor de winterperiode wordt 
verkocht om het prijsrisico af te dekken. De Kamerbrief Uitleg inkomsten gaswinning 
Groningenveld van 13 december 2021 geeft de werking van het gasgebouw weer. Het effect op de 
begroting is beschreven in het antwoord op vraag 60. 
 
 
[1]
 Startnota (overheid.nl) zie p. 22 onder 2A.6 

Vraag 65 
Welke bedragen zijn er voor geestelijke gezondheidszorg (GGZ) en voor jeugdzorg gereserveerd en 
hoe is dit onderverdeeld? 
Antwoord op vraag 65 
Bij de VJN zijn naast de verwerking van de raming van het CPB geen grote budgettaire wijzigingen 
in de ggz doorgevoerd. Enkel voor de beheerskosten van de zorgkantoren voor de ggz in de Wlz is 
structureel 4 miljoen euro toegevoegd. Voor de curatieve ggz staat in de VJN 4,4 miljard euro 
geraamd in 2022. Voor de ggz in de Wlz staat in de VJN 2,3 miljard euro geraamd in 2022. Dit is 
verder niet onderverdeeld.  
 
Voor de jeugdzorg staat op de VWS-begroting 140 miljoen euro in 2022. Dit is voornamelijk 
bedoeld voor diverse subsidieregelingen. Het budget voor de jeugdzorg is sinds 2019 onderdeel 
van de algemene uitkering van het gemeentefonds en valt daarmee onder de beleids- en 
bestedingsvrijheid van gemeenten. Er is dus feitelijk geen sprake van ‘een budget voor jeugdzorg’ 
als zodanig, en het is ook niet meer apart zichtbaar. Voor de jeugdzorg heeft het kabinet o.a. 1,4 
miljard euro additionele financiering beschikbaar gesteld voor gemeenten in 2023 middels een 
toevoeging aan het gemeentefonds.  
 
Om toch een beeld van de ‘budgetten voor jeugdzorg’ vanuit het Rijk aan gemeenten is bij de 
beantwoording van de feitelijke Kamervragen voor de Voorjaarsnota 2021 een overzicht verstrekt 
(vraag 80). Onderstaand overzicht is een bijgewerkte en ingekorte versie daarvan. Het bedrag op 
regel 1 betreft het budget dat in 2019 is overgeheveld naar de algemene uitkering. Daarnaast is zo 
goed mogelijk inzichtelijk gemaakt welke extra incidentele middelen jeugdhulp sindsdien zijn 
toegevoegd. In de tabel ontbreken de verhoging van het accres als gevolg van de overheveling van 
middelen naar de algemene uitkering, de Loon- en prijsontwikkelingen van de Voogdij/18+ 
integratie-uitkering, en de coronamiddelen. Dit budget is verder niet onderverdeeld. 
 
Tabel 16: Budgetten voor jeugdzorg vanuit het Rijk aan gemeenten 
(bedragen in miljoenen euro’s) 2019 2020 2021 2022 2023 2024 2025 2026 
Gemeentefonds                 
Overgehevelde bedrag jeugd 3.039 3.060 3.082 3.082 3.082 3.082 3.082 3.082 
algemene uitkering 
Aanvullende middelen         1.445 1.265 758 367 
Coalitieakkoord  
Integratie uitkering Voogdij/18+ 680 705 731 745 736 736 736 736 
(vanaf 2023 overgeheveld naar 
Algemene Uitkering) 
Aanvullende structurele middelen 27 27 53 93 93 93 93 93 
(o.a. zorgsalarissen en Jeugdhulp 
in AZC) 
Aanvullende incidentele middelen  441 555 1.147 1.614 0 0 0 0 
 
 
  

 
 
Voor HGIS-middelen en de premiegefinancieerde uitgaven geldt een andere systematiek, net als 
voor de begrotingsgefinancierde open-einde regelingen van SZW. Voor HGIS is de prijsontwikkeling 
opgenomen in de Verticale Toelichting op pagina 138 van de Voorjaarsnota onder HGIS-bijstelling 
n.a.v. CEP-raming. Het ODA-budget wordt bijgesteld op basis van de verhoogde prijsontwikkeling 
van het BNI en het non-ODA-budget op basis van de verwachting van de prijsontwikkeling van het 
BBP. De premiegefinancieerde uitgaven van Hoofdstuk 40 Sociale Verzekeringen (pagina 108) en 
Hoofdstuk 41 Zorg (pagina 113) worden ook bijgesteld voor loon- en prijsontwikkeling, het 
onderscheid tussen loon en prijs is hierbij niet direct te herleiden. De begrotingsgefinancierde 
open-einde regelingen van SZW worden bijgesteld voor loon- en prijsontwikkelingen via Hoofdstuk 
83 Koppeling Uitkeringen (pagina 133). Ook hierbij is het onderscheid tussen loon en prijs niet 
direct te herleiden. 
   
Vraag 68 
Vraag 68: Kunt u in grote lijnen aangeven bij welke departementen u de grootste obstakels voor 
doelrealisatie voorziet als gevolg van krapte op de arbeidsmarkt en schaarste van grondstoffen en 
basismaterialen voor productie? 
 
Antwoord op vraag 68 
Arbeidsmarktkrapte is op dit moment een breed economisch vraagstuk in vrijwel alle sectoren, 
zeker ook in de techniek en de ICT. Gegeven de stevige klimaatambities is het aanpakken van het 
tekort aan technische vakmensen ook essentieel voor het behalen van de klimaatdoelen. De 
minister van Sociale Zaken en Werkgelegenheid is naar aanleiding van de motie 
Paternotte/Heerma (Kamerstuk 35 788, nr. 128) bezig om een aanpak voor arbeidsmarktkrapte uit 
te werken en uw Kamer hierover in de zomer te informeren. Om te voorkomen dat een tekort aan 
vakmensen de uitvoering van maatschappelijke transities in gevaar brengt heeft het kabinet in 
februari aangekondigd om, naast bovengenoemde generieke inzet, te komen met een Actieplan 
Groene Banen. Vanwege de nauwe samenhang van de energietransitie met de digitale transitie 
werken de ministers voor Klimaat en Energie en de minister van Economische Zaken en Klimaat 
samen aan één plan voor beide transities.  
Daarnaast heeft het kabinet ook oog voor de leveringszekerheid van grondstoffen, bijvoorbeeld ten 
aanzien van klimaatbeleid, door zoals bij het coalitieakkoord afgesproken in te zetten op een meer 
circulaire economie. Hierin worden minder nieuwe grondstoffen gebruikt en worden meer 
producten en grondstoffen hergebruikt. Naast emissiereductie heeft de inzet op circulaire economie 
ook een positief effect op leveringszekerheid van grondstoffen, waaronder kritieke metalen voor de 
energietransitie. Zoals aangegeven in het beleidsprogramma Infrastructuur en Waterstaat, zal het 
kabinet het uitgewerkte pakket aan opties voor aanvullende maatregelen hiervoor opnemen in een 
hernieuwd programma circulaire economie dat in het najaar van 2022 naar de Kamer wordt 
verstuurd. Naast de input voor het klimaatdoel en de samenhang tussen circulariteit en het 
klimaatbeleid zal daarin eveneens worden aangegeven hoe circulaire economie bijdraagt aan 
leveringszekerheid van grondstoffen. 

  
 
Een uitgebreid overzicht van het verloop van de EMU-schuld en EMU-saldo ten opzichte van de 
Miljoenennota 2022 treft u ook in de Voorjaarnota Hoofdstuk 3 Overheidssaldo en Schuld: Verticale 
ontwikkeling overheidssaldo en schuld tussen Miljoenennota en Voorjaarsnota (pagina 9 en 10) 
 
Vraag 71 
Kunt u, nu de vervangingskosten van de schenkingen van Defensiematerieel niet in de 
Voorjaarsnotitie 2022 zijn opgenomen, aangeven wat de vervangingswaarde is van het 
Defensiematerieel dat Nederland aan Oekraïne heeft geschonken. En kunt u, indien van toepassing, 
aangeven welk deel daarvan u voornemens bent te vervangen en welk deel niet? 
 
Antwoord op vraag 71 
Om de impact van de levering van goederen aan Oekraïne op de eigen organisatie beperkt te 
houden, is initieel met name gekeken naar het leveren van af te stoten en overtollig materieel. Dit 
materieel hoeft niet te worden vervangen. Hetzelfde geldt voor goederen die met het oog op 
schenking commercieel zijn aangekocht. Voor zover de schenkingen materieel betreffen uit de 
inventaris van de Operationele commando’s of uit de eigen (operationele) voorraden, zal dit 
vervangen worden. Defensie brengt nog in kaart welk deel van het materieel vervangen moet 
worden, en welke kosten hiermee samenhangen. 
 
Vraag 30 
Klopt het dat Duitsland heeft besloten het openbaar vervoer voor een belangrijk deel erg goedkoop 
te maken vanwege de gestegen brandstofprijzen? Hoeveel zou het kosten wanneer Nederland ertoe 
zou besluiten om alle stads- en streekvervoer en de treinverbindingen in de zomermaanden voor 9 
euro per maand vrij toegankelijk te maken? 
     
Vraag 72 
Wat zou het kosten om het stads,- en streekvervoer volledig gratis te maken? 
     
Vraag 75 
Wat zou het kosten om het stads- en streekvervoer gratis te maken voor minder validen, 65+-ers 
en kinderen tot 12 jaar? 
     
Vraag 76 
Wat zou het kosten om het stads- en streekvervoer volledig gratis te maken buiten spitstijden? 
     
Vraag 77 
Wat zou het kosten om het stads- en streekvervoer volledig gratis te maken in de weekenden? 
     
Vraag 80 
Welke onderzoeken worden momenteel uitgevoerd naar de mogelijkheden om openbaar vervoer 
tegen vrij- of gereduceerd tarief aan te bieden? 
 
Vraag 117 
Hoeveel kost het om het personenspoorvervoer voor binnenlandse reizen tegen nultarief aan te 
bieden voor doordeweekse dagen buiten spitstijden? 
 

Vraag 75 
Wat zou het kosten om het stads- en streekvervoer gratis te maken voor minder validen, 65+-ers 
en kinderen tot 12 jaar? 
           
Antwoord op vraag 75 
Zie het antwoord bij vraag 72.  
 
Vraag 76 
Wat zou het kosten om het stads- en streekvervoer volledig gratis te maken buiten spitstijden? 
           
Antwoord op vraag 76 
Zie het antwoord bij vraag 72.  
 
Vraag 77 
Wat zou het kosten om het stads- en streekvervoer volledig gratis te maken in de weekenden?  
           
Antwoord op vraag 77 
Zie het antwoord bij vraag 72.  
 
Vraag 78  
Waarom is in de Voorjaarsnota (tabel 10) een totale tegenvaller van ruim 5 miljard euro 
gepresenteerd uit hoofde van het Norg-akkoord terwijl deze per saldo 2,2 miljard euro is? 
 
Vraag 107 
Kunt u nader toelichten hoe u gekomen bent tot een bedrag van 7,3 miljard euro voor de kosten 
van het Norg-akkoord en waar de veronderstelling op gebaseerd is dat van dat bedrag 5,1 miljard 
euro terugvloeit naar de staat?  
 
Vraag 108 
Waarom rekent u met een totale tegenvaller van ruim 5 miljard euro in de Voorjaarsnota (tabel 10) 
uit hoofde van het Norg-akkoord terwijl deze per saldo 2,2 miljard euro is?  
 
Antwoord op vraag 78, vraag 107 en vraag 108 
De vergoeding voor Norg wordt hoofdzakelijk bepaald door de inkoopkosten van het gas. Op basis 
van de hoeveelheid in te kopen gas en de verwachte toekomstige prijs is een inschatting gemaakt 
voor de totale kosten t/m 2024. De tegenvaller van circa 5 miljard is berekend op basis van de 
uitgaven minus de ontvangsten op basis van de Mijnbouw wet en dividenden. I.v.m. de scheiding 
tussen uitgaven en inkomsten zijn de belastinginkomsten van de Staat die voortvloeien uit het 
Norgakkoord niet in deze saldering meegenomen. Dat verklaart het verschil tussen de in de vraag 
genoemde bedragen. In bijlage 4 wordt het Norg Akkoord uitgebreid uitgelegd inclusief de 
verdeling tussen de geraamde uitgaven, ontvangsten en inkomsten. 
 
  

Vraag 84 
Hoeveel geld wordt er bespaard op toeslagen wanneer het minimumloon per 1 januari 2023 zou 
worden verhoogd naar 15 euro per uur? 
Antwoord op vraag 84 
De inkomensgrenzen van de toeslagen zijn gekoppeld aan de ontwikkeling van het wettelijk 
minimumloon (wml). Het is niet mogelijk deze toeslagen te ontkoppelen voor 1 januari 2023. Dit 
betekent dat als het wettelijk minimumloon (wml) per 1 januari 2023 verhoogd zou worden naar 
15 euro per uur, dit leidt tot een intensivering van ongeveer 1,3 miljard euro op de toeslagen. 
Deze raming is in lopende prijzen. Aangezien dit cijfer gebaseerd is op de CEP-raming van maart 
2022 heeft het een indicatief karakter. Voorts is aangenomen dat deze verhoging plaatsvindt boven 
op het Voorjaarsnotabeeld voor 2023.  
 
Vraag 85 
Wat zijn de totale jaarlijkse uitgaven aan vervoersbedrijven die actief zijn in het openbaar vervoer 
en hoe zijn deze middelen verdeeld over de diverse modaliteiten? 
Antwoord op vraag 85 
De provincies en de vervoerregio’s Metropoolregio Rotterdam Den Haag (MRDH) en vervoerregio 
Amsterdam (VRA) zijn verantwoordelijk voor het stad- en streekvervoer. De provincies hebben ter 
bekostiging van het openbaar vervoer de algemene uitkering uit het Provinciefonds ter beschikking. 
De provincies bepalen zelf hoeveel middelen zij willen besteden aan het OV en wat het gewenste 
acceptabele niveau is. De besluitvorming daarover vindt plaats in de provinciale staten. De 
vervoerregio’s MRDH en VRA ontvangen jaarlijks een Brede Doeluitkering voor het uitvoeren van 
decentrale verkeer- en vervoerstaken waaronder de exploitatie van het OV waarvan zij 
concessieverlener zijn. De BDU is jaarlijks ruim € 900 miljoen, waarvan het grootste deel wordt 
besteed aan exploitatie van OV en aanleg en beheer en onderhoud van de railinfrastructuur die 
daarmee samenhangt. 
 
Vraag 86 
Welk deel van de meerjarige bedragen voor schade en versterking komt feitelijk voor rekening van 
de staat als ook rekening gehouden wordt met gederfde dividenden Energie Beheer Nederland 
(EBN) en verlaagde afdrachten van de NAM, die deze rekeningen moeten betalen ten laste van hun 
resultaat? 
  
Antwoord op vraag 86 
Als vuistregel mag uitgegaan worden dat circa 73 procent van de aan NAM doorbelaste kosten van 
de schadeafhandeling en versterkingsoperatie voor rekening van de Staat komen. De Kamerbrief 
Uitleg inkomsten gaswinning Groningenveld van 13 december 2021 geeft de werking van het 
gasgebouw weer.  
 
Vraag 87 
Zijn er aanwijzingen dat de verhoging van de schijfgrens in de vennootschapsbelasting naar 
395.000 euro geleid heeft tot fiscale splitsingen van bedrijven? 
 
Antwoord op vraag 87 
In de media zijn meerdere berichten verschenen over de huidige tariefstructuur in de Vpb, in onder 
10 11 12
andere NL fiscaal en het FD . Een onderzoek van RSM en Nyenrode stelt dat 20 procent van de 
familiebedrijven vanwege het lage Vpb-tarief de onderneming hebben opgeknipt. Ook geeft 18 
procent van de familiebedrijven aan een nieuwe vennootschap niet in de fiscale eenheid te voegen.  
 
10
 https://www.nlfiscaal.nl/nlfiscaal-doc/0F697E6D572DDBF9C125880300423D49 
11
 https://fd.nl/opinie/1435502/het-grote-geld-zit-verstopt-in-de-kleine-bv-oyd2caeaOy29 
12
 https://www.nyenrode.nl/docs/default-source/faculty/onderzoek/20220216-whitepaper-onderzoek-regeerakkoord-rni.pdf 

Vraag 93 
Kunt u in de detailraming van belastingen en premies 2022 (Tabel 104) uitsplitsen waar de derving 
binnen de inkomstenbelasting vandaan komt? 
 
Antwoord op vraag 93 
De geraamde opbrengst van de inkomstenbelasting betreft de inkomsten over box 1, box 2, box 3 
voor zover deze niet al via de voorheffing bij werkgevers (loonheffing) zijn geïnd. Daarnaast moet 
voor de opbrengst met betrekking tot box 1 gecorrigeerd worden voor de premies 
volksverzekeringen. Omdat de inkomstenbelasting om dergelijke heffingstechnische redenen tot 
volatiele uitkomsten kan leiden, wordt in de hoofdtekst van de Voorjaarsnota (paragraaf 6.2) enkel 
verwezen naar de opbrengst van de loon- en inkomensheffing gezamenlijk. Deze post kent 
namelijk wel een eenduidige economische grondslag. 
 
Voor de inkomstenbelasting geldt dat er ten opzichte van de Miljoenennota 2022 sprake is van 
twee belangrijke mutaties. Ten eerste is het rechtsherstel box 3 in de Voorjaarsnota verwerkt als 
negatieve inkomstenbelasting in box 3. Dit leidt tot een derving van 2,8 miljard euro. Ten tweede 
speelt een oorzaak van technische aard. Aan het begin van ieder jaar worden voorlopige 
verdeelsleutels voor de inkomensheffing en de loonheffing vastgesteld. De geïntegreerde heffing 
van belasting en premies volksverzekeringen wordt op deze manier toebedeeld aan een 
belastingdeel en een premiedeel. In de praktijk kan de sleutel voor de inkomensheffing sterk 
fluctueren, omdat deze betrekking heeft over zowel box 1, box 2 en box 3. Dit effect leidt voor 
2022 tot een negatieve mutatie in de inkomstenbelasting en een even grote positieve mutatie in de 
premies volksverzekeringen. Dit is dus EMU-saldo neutraal.   
 
Vraag 94 
Klopt het dat de meeste IOAOW-gerechtigden per saldo door de verhoging van de AOW-uitkering 
van 7,5 procent er toch op vooruit gaan? Zijn er IOAOW-gerechtigden die er toch op achteruit gaan 
en zo ja in welke situatie? 
 
Antwoord op vraag 94 
Zie vraag 10 
Vraag 95 
Klopt het dat de IOAOW iets anders is dan de Aanvullende Inkomensvoorziening Ouderen (AIO)? 
Klopt het dat er met dit voorstel niets verandert aan de AIO? 
 
Antwoord op vraag 95 
De Aanvullende Inkomensvoorziening Ouderen (AIO), de aanvulling tot het sociaal minimum voor 
AOW-gerechtigden, stijgt mee met de verhoging van het minimumloon. Dit is geen wijziging ten 
opzichte van het coalitieakkoord. De AIO is een andere regeling dan de IOAOW. De IOAOW 
(Inkomensondersteuning AOW) is een bruto inkomensonafhankelijke kop boven op de AOW voor 
alle AOW-gerechtigden. In de Voorjaarsnota is opgenomen dat de IOAOW vanaf 2023 in drie 
stappen wordt afgeschaft. 
 
Vraag 96 
Welke kortingsabonnementen zijn in gebruik bij vervoerders op het hoofdrailnet en het regionale 
spoornet en hoeveel gebruik wordt hiervan gemaakt? 
 
Antwoord op vraag 96 
Op de website Treinabonnementen - 9292.nl staat een overzicht van de NS treinabonnementen die 
zowel op het hoofdrailnet als op regionaal spoor gebruikt worden. Ook het studentenreisproduct 
kan bij alle spoorvervoerders gebruikt worden. Een uitputtend overzicht van kortingsabonnementen 
per spoorvervoerder of regio is niet voorhanden. Informatie over het gebruik van de 
kortingsabonnementen is niet openbaar en bedrijfsvertrouwelijk.  

De onderstaande tabel 15 geeft de cumulatieve mediane inkomenseffecten voor gepensioneerden, 
uitgesplitst naar kwintielen, van de Voorjaarsnota afgezet tegen het pakket in het coalitieakkoord. 
Tabel 16 geeft dezelfde effecten voor een aantal voorbeeldhuishoudens. Een alleenstaande 
gepensioneerde met een aanvullend pensioen van 10.000 euro gaat er bijvoorbeeld in 2025 door 
de maatregelen in de Voorjaarsnota met 0,2 procent op achteruit ten opzichte van het pakket in 
het coalitieakkoord. Dat komt omdat het voordeel van de voorgenomen verhoging van de 
ouderenkorting hoger is dan de verhoging van de AOW minus de IOAOW. Wel gaat dit huishouden 
er in 2025 2,2 procent op vooruit ten opzichte van de situatie zonder coalitieakkoord en 
Voorjaarsnota.  
 
Tabel 20 Cumulatief inkomenseffect gepensioneerden voor stand Voorjaarsnota t.o.v. stand zonder 
coalitieakkoord  
  2023 2024 2025 Aantal 
 
Inkomensgroepen     
(x1000) 
e
1 kwintiel 0,6% 1,2% 1,8% 395 
e
2 kwintiel 0,3% 0,1% 0,1% 394 
e
3 kwintiel 0,2% 0% 0,1% 394 
e
4 kwintiel 0,1% 0,1% 0% 395 
e
5 kwintiel 0,1% 0,1% 0,1% 394 
 
     
Alle gepensioneerden 0,2% 0,1% 0,1% 1973 
huishoudens 
 
Tabel 21 Cumulatief inkomenseffect voorbeeldhuishoudens voor stand Voorjaarsnota t.o.v. stand zonder 
coalitieakkoord  
 2023 2024 2025 
AOW (alleenstaand)    
(alleen) AOW 
0,9% 1,9% 3,0% 
AOW +10000 
0,3% 0,0% -
     
0,2% 
AOW (paar)    
(alleen) AOW 
0,9% 1,4% 2,3% 
AOW +10000 
0,3% 0,2% 0,1% 
AOW +30000 
0,1% 0,0% 0,0% 
 
Vraag 99  
Wat zijn de kosten om het wettelijk minimumloon per 1 januari 2023 te verhogen naar 12 euro per 
uur bij een 36-urige werkweek volledig gekoppeld? Wat zijn deze kosten voor een verhoging naar 
13 en 14 euro per uur?  
Antwoord op vraag 99 
Zie vraag 15 
Vraag 100 
Hoe groot is de onderuitputting op de departementen van VWS en SZW? Wat zijn de voornaamste 
oorzaken voor deze onderuitputting en hoe wordt het geld nu ingezet? 
Antwoord op vraag 100  
In 2021 bedroeg de onderuitputting op de begroting van het ministerie van VWS 46 miljoen euro 
op het deelplafond Rijksbegroting (zie ook het Financieel Jaarverslag Rijk 2021). Er waren bij het 
ministerie van VWS hogere ontvangsten dan verwacht (52,4 miljoen euro). Verder deed de meeste 
onderuitputting zich voor op het apparaatsartikel (51,2 miljoen euro) en 27,1 miljoen euro bij de 
budgetten voor zelfstandige bestuursorganen (ZBO's). Er waren ook overschrijdingen, zoals 28,2 
miljoen euro op de subsidiebudgetten en 53,5 miljoen euro op de opdrachtenbudgetten. Deze 
overschrijdingen waren verspreid over diverse beleidsartikelen.  
In 2021 bedroeg de onderuitputting op de begroting van SZW 43 miljoen euro op deelplafond 
Sociale Zekerheid en 87 miljoen euro op deelplafond Rijksbegroting (zie ook het Financieel 
Jaarverslag Rijk 2021). Deze onderuitputting deed zich met name voor bij het re-integratiebudget 
UWV en apparaat, subsidies en opdrachten en wordt met name veroorzaakt door lager dan 
verwachte uitgaven onder andere door vertraging in de uitvoering en de effecten van corona.  
 

Vraag 104 
Klopt het dat er in Roemenië, Italië, het Verenigd Koninkrijk, Slowakije en Bulgarije op dit moment 
al een windfall tax ingesteld is? Kunt u de vormgeving hiervan toelichten? 
Antwoord op vraag 104 
Het kabinet is bekend met de berichtgeving dat in andere Europese landen een windfall tax is 
ingesteld of wordt overwogen. Hierbij is het belangrijk om op te merken dat het belastingsysteem 
in ieder land verschillend is en er daarnaast geen eenduidige definitie van een “windfall tax” voor 
energiebedrijven bestaat. In Roemenië is de windfall tax bijvoorbeeld gericht op de inkomsten van 
elektriciteitsbedrijven, terwijl in het Verenigd Koninkrijk voornamelijk wordt gekeken naar olie- en 
gasbedrijven. Ter beantwoording van de door het lid Dassen (Volt) gestelde vragen over de 
excessieve winsten van energiebedrijven (kenmerk: 2022Z08867), brengt het kabinet momenteel 
in kaart of het wenselijk en mogelijk is een windfall tax in te stellen voor energiebedrijven.  
Bij de keuze en vormgeving van een dergelijke maatregel gelden verschillende aandachtspunten. 
Zo moet een meetbaar criterium worden opgesteld om te bepalen of er sprake is van een 
excessieve winst. Het is geen gegeven dat Nederlandse energiebedrijven als gevolg van de huidige 
energiecrisis meer winst hebben gemaakt. Voor veel energiebedrijven zijn de kosten namelijk ook 
gestegen. Naast de aandachtspunten bij de vormgeving, zullen ook de gevolgen voor de 
energiemarkt en de leveringszekerheid in acht moeten worden genomen. Het kabinet komt hier in 
de beantwoording van de door het lid Dassen (Volt) gestelde Kamervragen nader op terug 
(kenmerk: 2022Z08867).              
Vraag 105 
Welke data heeft u over toegenomen marges en winsten in de niet-financiële private sector van de 
afgelopen kwartalen? Klopt wat u betreft ECB-onderzoek (11 mei 2022) waaruit blijkt dat private 
winsten afgelopen maanden aanzienlijk gestegen zijn? 
 
Antwoord op vraag 105 
De meest recente aangifte-data die ik nu tot mijn beschikking heb gaat over belastingjaar 2019, 
daaruit kan ik dus geen conclusies trekken over winsten van de afgelopen maanden. 
 
Vraag 106 
Onderschrijft u de inhoudelijke analyse van de ECB (Schnabel, 11 mei 2022) dat de toegenomen 
bedrijfswinsten een substantiële drijfveer zijn van de hoge inflatie? 
Antwoord vraag 106:  
Schnabel beschrijft in haar speech terecht dat de forse stijging van huishoudbesparingen en een 
uitzonderlijk sterke mondiale vraag naar goederen en grondstoffen ertoe hebben geleid dat het 
prijszettingsvermogen van bedrijven is toegenomen. Dit heeft de onderliggende prijsdruk verhoogd 
en in lijn hiermee zijn de bedrijfswinsten in bepaalde sectoren fors gestegen, zoals in de 
detailhandel. Schnabel merkt daarbij wel op dat er grote verschillen bestaan tussen bedrijven.  
 
Vraag 107 
Kunt u nader toelichten hoe u gekomen bent tot een bedrag van 7,3 miljard euro voor de kosten 
van het Norg-akkoord en waar de veronderstelling op gebaseerd is dat van dat bedrag 5,1 miljard 
euro terugvloeit naar de staat?  
 
Antwoord op vraag 107 
Zie vraag 78 
 
  

Tot slot heeft het kabinet dit voorjaar maatregelen genomen ter compensatie van de 
energierekening. Dit komt huishoudens, kwetsbare huishoudens in het bijzonder, tegemoet in hun 
woonlasten.  
 
Vraag 111 
Kunt u aangeven hoeveel mensen in Nederland niet goed kunnen schrijven, lezen en rekenen, 
welke plannen uit de Voorjaarsnota zich erop richten om dit te verbeteren en wat het effect zal zijn 
van deze plannen daarop? 
 
Antwoord op vraag 111 
Volgens een schatting uit 2019 van de Algemene Rekenkamer gaat het om een groep van ruim 2,5 
miljoen mensen, die moeite hebben met de Nederlandse taal, lage rekenvaardigheden of digitale 
vaardigheden hebben. Via de Wet educatie en beroepsonderwijs (WEB) ontvangen gemeenten elk 
jaar budget voor de (regionale) aanpak van laaggeletterdheid. Dit budget is voor opleidingen om 
de Nederlandse taal, rekenen en digitale vaardigheden te verbeteren. Naast dit structurele budget 
bestaat er ook een impulsbudget vanuit de departementen OCW, SZW, VWS en BZK voor het 
voorkomen en verminderen van laaggeletterdheid. In totaal ging dit in 2021 om ruim 92 miljoen 
euro.  
 
Vraag 112 
Kunt u aangeven hoeveel vertrouwen Nederlanders momenteel hebben in de rechtsstaat, welke 
plannen uit de Voorjaarsnota zich erop richten om dit te verbeteren en wat voor effect de plannen 
uit de Voorjaarsnota zullen hebben daarop? 
 
Antwoord op vraag 112 
In het Coalitieakkoord zijn diverse maatregelen opgenomen om de rechtsstaat te versterken. 
Voorbeelden zijn maatregelingen ter versterking van de justitiële keten, met name het Openbaar 
Ministerie en de Rechtspraak. Doel hiervan is deze organisaties toekomstbestendig te maken, 
onder meer in termen van capaciteit, wendbaarheid, kwaliteit van de informatievoorziening, 
digitalisering en innovatie en verbetering van de ketensamenwerking. Hoewel de Voorjaarsnota 
hiervoor te vroeg kwam, zal uw Kamer de exacte uitwerking hiervan naar verwachting vinden bij 
de ontwerpbegroting van 2023. Echter, als plannen eerder of later gereed zijn, kan het ook zijn dat 
de Kamer hierover separaat wordt geïnformeerd. 
 
Vraag 113 
Kunt u aangeven wat de sociaaleconomische gezondheidsverschillen zijn in Nederland, welke 
plannen uit de Voorjaarsnota zich erop richten om dit te verbeteren en wat voor effect de plannen 
uit de Voorjaarsnota zullen hebben hierop? 
 
Antwoord op vraag 113 
Sociaaleconomische gezondheidsverschillen zijn onder andere zichtbaar in de (gezonde) 
levensverwachting voor mensen met verschillende opleidingsniveaus. Mensen met een lager 
opleidingsniveau leven gemiddeld ruim 4 jaar korter en krijgen ruim 14 jaar eerder te maken met 
een slechter ervaren gezondheid dan hoogopgeleiden.  
 
Dit kabinet wil vermijdbare gezondheidsverschillen aanpakken. De oorzaken zijn complex, ook 
omdat deze verschillen worden veroorzaakt door de omstandigheden waarin mensen opgroeien, 
wonen, werken en leven. De complexe causaliteit maakt dat veel plannen potentieel kunnen raken 
aan gezondheidsverschillen en het niet mogelijk is dit effect vooraf exact te duiden. Wel is duidelijk 
dat de omstandigheden aan het begin van de levensloop belangrijke gevolgen kunnen hebben voor 
de gezondheid in latere levensjaren. Het kabinet zet mede daarom in ieder geval in op gezonde 
toekomstige generatie in 2040, door het stimuleren van sport, gezonde voeding en bewegen. De 
voortzetting van het Preventieakkoord is een middel om dit doel te bereiken. Bij deze 
Voorjaarsnota zijn hier al middelen in 2022 voor gereserveerd. Hiernaast heeft het kabinet de SER 

Vraag 116 
Kunt u aangeven wat de stand is van de loonkloof tussen mannen en vrouwen in Nederland en 
kunt u toelichten welke plannen uit de Voorjaarsnota zich op het verkleinen van de loonkloof 
richten? 
 
Antwoord op vraag 116 
Het gemiddelde bruto-uurloon van vrouwen was 13 procent lager dan het gemiddelde bruto-
uurloon van mannen in 2021 volgens cijfers van het CBS. De loonkloof tussen mannen en vrouwen 
is in de loop van de tijd steeds kleiner geworden en ook gedurende de coronajaren afgenomen. Het 
lagere gemiddelde uurloon van vrouwen wordt vooral verklaard door de ondervertegenwoordiging 
van vrouwen in de voltijdse, hoogbetaalde banen.  
 
Als naar het jaarloon wordt gekeken, is de genderkloof in loon aanzienlijk groter. In 2021 
verdienden vrouwen op jaarbasis gemiddeld 36 procent minder dan mannen. Een belangrijke 
verklaring hiervoor is dat vrouwen in werknemersdienst gemiddeld 8 uren per week minder 
werkten.   
 
In de Voorjaarsnota versnelt het kabinet het verhogen van het wettelijk minimumloon (wml). 
Vrouwen hebben vaker een minimumloonbaan dan mannen. Een verhoging van het wml resulteert 
in een hoger loon voor vrouwen en kan het aantrekkelijk maken om meer uren te gaan werken. 
Daarnaast werkt het kabinet eraan om werken meer lonend te maken door middel van een 
lastenverlaging op arbeid. Dit komt aan bod bij de Augustusbesluitvorming.    
 
In het coalitieakkoord staat de ambitie van het kabinet om de vergoeding van de kinderopvang te 
verhogen tot 95 procent voor werkende ouders voor kinderen tot 12 jaar. Het financieel 
toegankelijker maken van de kinderopvang kan vrouwen stimuleren voltijds te gaan werken.  
 
Vraag 117 
Hoeveel kost het om het personenspoorvervoer voor binnenlandse reizen tegen nultarief aan te 
bieden voor doordeweekse dagen buiten spitstijden? 
           
Antwoord op vraag 117 
Zie het antwoord bij vraag 72.  
 
Vraag 118 
Hoeveel kost het om het personenspoorvervoer voor binnenlandse reizen tegen nultarief aan te 
bieden op weekend- en vakantiedagen? 
Antwoord op vraag 118 
Zie het antwoord bij vraag 72.  
 
Vraag 119 
Wat zou het kosten om het personenspoorvervoer voor binnenlandse reizen tegen nultarief aan te 
bieden voor minder validen, 65+-ers en kinderen tot 12 jaar?         
 
Antwoord op vraag 119 
Zie het antwoord bij vraag 72.  
 
 
  

Vraag 123 
Welke maatregelen zal het kabinet treffen als de koopkracht daadwerkelijk daalt met 5,1 procent in 
2022? 
 
Antwoord op vraag 123 
De momenteel hoge inflatie wordt voor een groot deel veroorzaakt door stijging van de 
energieprijzen. Dit raakt alle huishoudens, maar heeft vooral voor kwetsbare huishoudens een 
grote impact. Het kabinet houdt de gevolgen van de hoge inflatie op kwetsbare huishoudens dan 
ook nauwlettend in de gaten. Tijdens de augustusbesluitvorming bekijkt het kabinet op basis van 
de meest actuele CPB-raming of er aanvullende maatregelen genomen moeten worden om de 
effecten van de hoge energieprijzen voor kwetsbare huishoudens te dempen. Over deze eventuele 
maatregelen en de dekking ervan wordt uw Kamer geïnformeerd op Prinsjesdag.  
 
Hierbij is het wel belangrijk om benoemen dat de hoge energieprijzen leiden tot een collectief 
welvaartsverlies. Het is dus niet mogelijk om met generieke koopkrachtmaatregelen iedereen te 
compenseren zonder dat lasten worden doorgeschoven naar toekomstige generaties.  
 
Vraag 124 
Kunt u de koopkracht uitsplitsen voor verschillende huishoudtypes in het scenario waarin 
energieprijzen langdurig stijgen? 
 
Antwoord op vraag 124 
Het CPB heeft bij de publicatie van het CEP in maart 2022 een raming gemaakt van een scenario 
waarin de Nederlandse economie hard wordt geraakt door de oorlog in Oekraïne. In dit scenario 
bevindt de energieprijs zich op een langdurig hoog niveau. De koopkracht daalt met 5,1 procent en 
inflatie (cpi) stijgt naar 7,9 procent in 2022. Van dit scenario is geen uitsplitsing naar verschillende 
huishoudtypes beschikbaar, daarom kan geen uitsplitsing naar verschillende huishoudtypen 
gemaakt worden bij dit specifieke scenario.  
 
Het CPB heeft bij de CEP een indicatie gegeven van de gevolgen van gestegen energieprijzen voor 
17
verschillende inkomensgroepen . Hieruit blijkt dat de inkomenseffecten van gestegen 
energieprijzen variëren binnen inkomensgroepen en doorgaans groter zijn voor de lagere 
inkomensgroepen. 
  
 
17
 CPB. CEP 2022, p. 13. 

Vraag 128 
De inkomsten (rij A) stijgen tussen 2022 en 2027 met ongeveer 25 procent. Op p. 38 geeft Tabel 
13 wat meer inzicht hieromtrent. Als je goed kijkt zie je dat de belastingen tussen 2022 en 2027 
met 23,8 procent stijgen, maar er staat niet welke belastingen dat zijn. Het maakt voor de 
koopkracht nogal uit of dat bijv. loonbelasting is of BTW (of iets anders). Kunt u dit toelichten? 
 
Vraag 129 
De premies werknemersverzekeringen stijgen met 31 procent. Deze worden betaald door de 
werkgever: het wordt voor werkgevers dus (veel) duurder om mensen in te huren. Wat voor 
gevolgen gaat dat hebben, bijv. op de werkgelegenheid en/of de besteedbare (netto)lonen? 
 
Antwoord op vraag 128 en 129 
De belasting en premieontvangsten groeien tot 2027 door naar circa 424 miljard euro. Deze groei 
is nader uitgesplitst naar belastingsoort in tabel 103 in bijlage 9 van de Voorjaarsnota. De 
opbrengst van de loon- en inkomensheffing groeit met circa 30 miljard euro, de opbrengst van de 
btw met 15 miljard euro, en de opbrengst van de premies werknemersverzekeringen (inclusief 
Zvw-premies) met circa 23 miljard euro. Over het algemeen groeit de opbrengst van 
belastingsoorten op de lange termijn mee met de algehele economische activiteit. Een hogere 
opbrengst van bijvoorbeeld de loonheffing betekent daarom niet per se dat de betreffende 
grondslag zwaarder wordt belast (en daardoor de koopkracht daalt), omdat de stijging in 
verhouding tot de groei van de loonsom bezien moet worden. Een vergelijkbare redenering geldt 
voor andere belastingsoorten. De ramingsvergelijking waarmee de belastingopbrengsten geraamd 
worden aan de hand van de economische ontwikkeling staan toegelicht in bijlage 5 bij de 
Miljoenennota 2022. 
 
Vraag 130 
De uitgaven stijgen met 23 procent (rij E). De inkomsten met 25 procent (zie rij A). Waarom 
stijgen de collectieve lasten meer dan de collectieve uitgaven? Dat uit zich dan toch in onnodige 
lastenverzwaring? 
 
Antwoord op vraag 130 
De ontwikkeling van totale inkomsten van het Rijk bestaat uit zowel de impact van fiscaal beleid als 
de economische conjunctuur. Het feit dat deze inkomsten harder stijgen dan de totale uitgaven is 
voornamelijk een gevolg van de in de CEP-raming van het CPB geprognosticeerde economische 
groei tussen 2022 en 2027. Om stabiel fiscaal beleid te voeren en conjunctuurgevoeligheid van de 
Nederlandse economie te verminderen wordt niet gestuurd op totale inkomsten maar op 
beleidsmatige lastenontwikkeling. Dit wordt nader toegelicht in hoofdstuk 6 van de Voorjaarsnota 
over het inkomstenkader. 
 
Vraag 131 
Wat verklaart de hogere uitgaven aan kosten sociale zekerheid in rij B? Waarom stijgen deze 
uitgaven, terwijl de economie groeit? Waar gaat dit geld naartoe? 
 
Antwoord op vraag 131 
De kosten aan sociale zekerheid stijgen tussen 2022 en 2027. Dit wordt met name veroorzaakt 
door de toename van uitgaven aan de AOW door vergrijzing en door de reservering voor de 
jaarlijkse indexatie van de sociale zekerheidsuitkeringen. Daarnaast hebben een aantal 
intensiveringen uit het Coalitieakkoord een ingroeipad, zoals het invoeren van de vergoeding van 
kinderopvang voor werkende ouders van 95 procent. Dit betekent dat de uitgaven binnen de 
begrotingshorizon toenemen. 
 
  

Vraag 136 
Welke “grote maatschappelijke problemen” worden er opgelost met het tijdelijk laten oplopen van 
de schuld en het tekort? In hoeverre worden deze problemen daadwerkelijk opgelost? 
 
Antwoord op vraag 136 
De grote maatschappelijke problemen waar het kabinet middelen voor beschikbaar stelt zijn onder 
meer het tegengaan van klimaatverandering, de aanpak van de stikstofcrisis, het bouwen van 
nieuwe betaalbare woningen, de verbeteringen in de gezondheidszorg, forse investeringen in onze 
veiligheid en het tegengaan van ondermijning, het vergroten van de kansengelijkheid en het 
tegengaan van discriminatie, het verbeteren van de bestaanszekerheid via het aanpakken van 
onevenwichtigheden op de arbeidsmarkt en het tegengaan van armoede en schulden, het gericht 
verlagen van belastingen en het investeren in onze toekomstige welvaart via onderwijs en 
innovatie en een goed vestigingsklimaat voor ondernemers en bedrijven. Bij deze ambities hoort 
ook dat de overheid zelf wordt verbeterd. Te beginnen bij de verbetering en versnelling van 
afhandeling van de schade van de gedupeerden van de toeslagenaffaire en de aardbevingsschade 
in Groningen. Daarom worden uitvoeringsorganisaties van de overheid versterkt. Op welke manier 
het kabinet deze plannen wil verwezenlijken is op hoofdlijnen opgenomen in het Coalitieakkoord. In 
de Voorjaarsnota is een eerste nadere uitwerking opgenomen. Een update van dit overzicht zal op 
Prinsjesdag in de Miljoenennota 2023 worden gepresenteerd. 
 
Vraag 137 
Kunt u een uitsplitsing geven van hoe de 2,4 miljard euro wordt gedekt m.b.t. de koppeling AOW 
aan stapsgewijze verhoging van het WML? 
 
Antwoord op vraag 137 
Zie vraag 39 
Vraag 138 
Worden mensen die geen bezwaar hebben gemaakt tegen de aanslag op box 3 gecompenseerd? Zo 
ja, op welke wijze? 
 
Antwoord op vraag 138 
Zie vraag 9 
Vraag 139 
Hoe worden de extra defensie-uitgaven gedekt? 
 
Vraag 140 
Hoeveel wordt de stapsgewijze verhoging van het WML gedekt? 
 
Antwoord op vraag 139 en vraag 140 
De extra defensie-uitgaven en de stapsgewijze verhoging van het WML zijn onderdeel van het 
integrale maatregelenpakket voor Box 3, Defensie, AOW en WML. Dit pakket is toegelicht in 
hoofdstuk 4 van de Voorjaarsnota, waarbij de budgettaire reeksen zijn weergegeven in tabel 7 op 
pagina 13.  
 
Vraag 141 
Kunt u de inkomenseffecten van de aanpassing van de AOW-koppeling en de dekkende 
maatregelen weergeven (in lijn met de inkomenseffecten zoals in de beslisnotities weergegeven)? 
 
Antwoord op vraag 141 
Zie vraag 97 
  

Vraag 143 
Door het uitstel van de invoering van OESO Pijler 2, wordt (tijdelijk?) dekking elders gezocht. 
Worden de maatregelen die daartoe worden getroffen teruggedraaid zodra Pijler 2 wel is 
ingevoerd? Zo nee, waaraan en binnen welk domein worden die ‘Pijler 2’-inkomsten dan besteed? 
 
Antwoord op vraag 143 
Het uitstellen van de invoering van OESO Pijler 2 met een jaar leidt in 2023 tot een budgettair gat 
van 971 miljoen. De opbrengst van het verlagen van de schijfgrens in de vennootschapsbelasting 
(Vpb) uit het box-3 pakket naar 200.000, wordt ingezet als dekking. Zoals staat vermeld in 
hoofdstuk 6 van de voorjaarsnota 2022 gaat het niet om een tijdelijke dekking. Het verlagen van 
de schijfgrens Vpb levert in de periode 2023 – 2027 en structureel 1271 miljoen euro per jaar op.  
 
Deze maatregel wordt niet teruggedraaid zodra Pijler 2 wel wordt ingevoerd in 2023. Deze 
inkomsten, zie reeks 2b in tabel 7 van de voorjaarsnota 2022, zijn meegenomen in de 
besluitvorming met betrekking tot de Vpb, Box 3, AOW, Defensie en het verhogen van het wettelijk 
minimumloon.  
 
Vraag 144 
Kunt u aangeven waarom er voor een WML-verhoging per AMvB gekozen is? En geldt dit voor alle 
drie de stappen? 
 
Antwoord op vraag 144 
Het kabinet verhoogt het wettelijk minimumloon (wml) in 2023 met 2,5 procent middels een AMvB. 
Dit is de snelste manier om het wml te verhogen. Hierdoor stijgen alle gekoppelde regelingen mee. 
Met deze generieke doorwerking van de verhoging van het wml zet het kabinet een stap om de 
effecten van de hoge inflatie voor grote groepen in de samenleving te dempen.  
 
Na de verhoging in 2023 met een AMvB volgen een tweede van 2,5 procent per 1 januari 2024 en 
een derde stap van 2,32 procent per 1 januari 2025. De stappen in 2024 en 2025 worden gezet 
middels een wetswijziging. De verhoging met een wetswijziging maakt een gerichte verhoging van 
het wml mogelijk. Zo worden de gevolgen van de verhoging zoveel mogelijk gericht op 
huishoudens met de laagste inkomens (minimumloonverdieners en sociale minima) en op AOW-
gerechtigden. Hiermee worden de loongerelateerde uitkeringen en het maximum dag- en 
premieloon niet gewijzigd.  
 
Vraag 145 
Kunt u een overzicht geven van alle maatregelen uit het Coalitieakkoord waarvoor het budget 
verlaagd wordt, bijvoorbeeld door inzet van begrote middelen of door het niet-indexeren van 
middelen? 
 
Antwoord op vraag 145 
De indexatie van de middelen uit het coalitieakkoord voor de tranche 2022 is gedeeltelijk ingezet 
als dekking van de kinderbijslag (AKW) en de intensivering van de uitgaven aan Defensie. Zie ook 
de beantwoording op de vragen 54, 69, 162 en 163. Daarnaast zijn de subsidiebudgetten voor het 
Nationaal Groeifonds (660 miljoen euro), Klimaatfonds (880 miljoen euro) en Transitiefonds (660 
miljoen euro) verlaagd. Op het terrein van klimaat en stikstof worden aanvullend normerende 
afspraken gemaakt zodat het doelbereik verbetert.  
 
  

Vraag 149 
Op basis waarvan is het bedrag van 67.000 vastgesteld? Wordt dit bedrag jaarlijks geïndexeerd? 
Waarom is, mede gelet op het relatief lage bedrag dat wordt opgehaald, niet gekozen voor 
(alternatieve) maatregelen in de vpb die ook nog eens de charme hebben dat ze ‘verse’ winsten 
belasten in plaats van ‘oude winsten’? Is overwogen om (tijdelijk) het bestaande box 2-tarief te 
verlagen zodat directeuren-grootaandeelhouders (dga’s) een financiële prikkel zouden krijgen om 
hun bv’s (extra) dividenden te laten uitkeren, hetgeen tevens een incidentele opbrengst voor de 
schatkist zou betekenen? Zo ja, waarom is niet voor deze maatregel gekozen? Is een dergelijke 
maatregel in het verleden toegepast? Zo ja, was deze succesvol? Wat was toen die maatregel en 
wat heeft deze toen opgeleverd? 
 
Antwoord op vraag 149 
Het uitgangspunt dat wordt gehanteerd bij de uitwerking van een tweeschijvenstelsel in box 2 is 
daar waar mogelijk aansluiten bij de schijflengten in box 1. Een tijdelijke verlaging van het box 2-
tarief leidt weliswaar tot een incidentele opbrengst, zoals eerdere verlagingen in het verleden ook 
hebben laten zien, maar deze incidentele opbrengst is feitelijk een lagere opbrengst die naar voren 
wordt gehaald. Structureel leidt een tijdelijke tariefsverlaging niet tot een opbrengst maar tot een 
derving, hetgeen ongewenst is. Overigens heeft de recente tariefsverhoging eveneens geleid tot 
een dergelijke incidentele opbrengst. Naast de introductie van een tweeschijvenstelsel in box 2 
wordt de schijflengte van het lage tarief in de vennootschapsbelasting verlaagd naar 200.000 euro.  
 
Vraag 150 
Wat is de financiële impact voor de schatkist van de verhoging van deze doelmatigheidsmarge ten 
aanzien van dga’s die gebruik maken van een bv-structuur vanwege hoofdzakelijk fiscale redenen 
en die in feite niet te vergelijken zijn met ‘echte’ mkb-ers/ondernemers die hun onderneming (niet 
louter bestaande uit arbeid maar ook uit kapitaal) niet primair om fiscale redenen deze vanuit een 
bv drijven? Denk bij die eerste groep aan diegenen die uitoefenaar zijn van ‘vrije beroepen’ en die 
vaak (uitsluitend) vanuit hun ‘praktijk-bv’ vast verbonden zijn aan grote instellingen en (advies-
)kantoren, zoals artsen, advocaten, belastingadviseurs, notarissen, accountants, consultants, etc. 
Is het niet zo dat deze groep vaak gecapte bedragen aan gebruikelijk loon genieten zodat de 
verhoging van de doelmatigheidsmarge geen enkele impact heeft ten aanzien van deze groep? Is 
overwogen, om bijvoorbeeld voor dergelijke aangewezen groepen ‘vrijeberoepers’, tevens een 
specifiek hogere gebruikelijkloonregeling vast te stellen? Zo nee, waarom niet? Wat zou de 
financiële impact zijn voor de schatkist als de 'gebruikelijk loon regeling' ten aanzien van deze 
groep zou worden verhoogd naar a. 50 procent, b. 75 procent en c. 100 procent van de in dat jaar 
genoten winst van hun praktijk-bv (die relatief weinig zal afwijken van de omzet van die 
persoonlijke praktijk-bv’s, aangezien die geen of relatief weinig overig bedrijfskapitaal zullen 
bezitten en dus zal de investeringsbehoefte en kostenstructuur verwaarloosbaar zijn)? 
 
Antwoord op vraag 150 
De maatregel verlaging van de doelmatigheidsmarge van 25 procent naar 15 procent heeft een 
verwachte opbrengst van 321 miljoen euro in 2023, afnemend naar 85 miljoen euro structureel. De 
afname wordt veroorzaakt doordat een hoger loon leidt tot een lagere opbrengst op uitkeringen in 
box 2. Het is niet duidelijk welk deel van de opbrengst toe te rekenen is aan dga’s die vanwege 
hoofdzakelijk fiscale redenen gebruik maken van een bv-structuur. Er is niet overwogen specifiek 
voor vrije beroepen andere aanpassingen aan de gebruikelijkloonregeling te doen. Er zijn geen 
ramingen beschikbaar voor de gevraagde alternatieve aanpassingen van de 
gebruikelijkloonregeling.  
 
  

Vraag 153 
Kan meer gedetailleerd aangegeven worden bij welke inkomensgroepen het terugdraaien met de 
verhoging van de ouderenkorting neerslaat? 
 
Antwoord op vraag 153 
In onderstaande tabel worden de cumulatieve inkomenseffecten voor verschillende 
inkomensgroepen van de gepensioneerden als gevolg van terugdraaiing van de verhoging van de 
ouderenkorting uit het coalitieakkoord getoond. Gepensioneerden met een laag inkomen kunnen de 
verhoging van de ouderenkorting niet (geheel) verzilveren. Om die reden is het inkomenseffect 
voor die inkomensgroep het kleinst. Voorts kent de ouderenkorting een afbouwtraject, waarbij de 
gepensioneerden met de hoogste inkomens geen recht meer op ouderenkorting hebben. Ook zij 
hebben een kleiner inkomenseffect. 
 
Naast dekking uit het niet doorvoeren van de voorgenomen verlaging van de ouderenkorting, 
worden de IOAOW en de FOR afgeschaft en de lasten op vermogen verzwaard. Tegenover de 
achteruitgang in koopkracht als gevolg van het terugdraaien van de ouderenkorting staat een 
koopkrachtverbetering als gevolg van de verhoging van de AOW, zoals ook zichtbaar wordt in het 
antwoord op de vragen 97, 98, 141 & 155.  
 
Tabel 27: medianentabel cumulatieve inkomenseffecten gepensioneerden 2023-2025 voor 
terugdraaien verhoging ouderenkorting voor de verschillende quintielen 
 2023 
Inkomensgroep  
e
1  0,0% 
e
2  -0,4% 
e
3 -0,3% 
e
4  -0,2% 
e
5  -0,1% 
   
Alle gepensioneerde huishoudens -0,3% 
 
Vraag 154 
Wat is de toekomstvisie van het kabinet omtrent de (al dan niet fiscaal gefaciliteerde) 
oudedagsvoorziening- en nabestaandenvoorzieningen voor ondernemers in het algemeen en 
specifiek voor hen in a. de IB-sfeer en b. in de bv? 
 
Antwoord op vraag 154 
In het pensioenakkoord van 2019 zijn tussen kabinet en sociale partners onder meer afspraken 
gemaakt over pensioensparen door zelfstandigen. Deze afspraken zijn uitgewerkt in het 
wetsvoorstel toekomst pensioenen dat eind maart 2022 aan de Kamer is aangeboden voor 
behandeling. In hoofdlijnen stelt het kabinet voor 102 miljoen euro per jaar te investeren in de 
fiscale verruiming van de derde pijler (lijfrentesparen) in het kader van het komen tot een 
arbeidsvormneutraal pensioenkader. Met deze verruiming in de derde pijler wordt de fiscale ruimte 
van de derde pijler gelijkgetrokken aan de fiscale ruimte in de tweede pijler (pensioensparen door 
werknemers). Dit biedt ondernemers in de IB-sfeer en in de bv de ruimte om een fiscaal 
gefaciliteerde adequate oudedagsvoorziening op te bouwen vergelijkbaar met werknemers in de 
tweede pijler. In samenhang hiermee wordt ook voorgesteld de fiscale oudedagsreserve (FOR) af 
te schaffen in de vorm van het met ingang van 1 januari 2023 niet meer fiscaal gefaciliteerd 
mogen opbouwen van de FOR, waarbij de bestaande reeds opgebouwde FOR nog wel op basis van 
de huidige regels kan worden afgewikkeld. Daarnaast stelt het kabinet voor om 
pensioenuitvoerders in de tweede pijler de mogelijkheid te bieden middels een experiment 
pensioenregelingen open te stellen voor zelfstandigen. Dit betreft zowel IB-ondernemers als 
ondernemers in de bv. Met het experiment wordt ondernemers de mogelijkheid gegeven om net als 

 
Vraag 159 
Wat is de relatie tussen meer normerende afspraken en minder subsidies? 
 
Antwoord op vraag 159 
Zie vraag 4 
 
Vraag 160 
Wat betreft de passages: “Op het terrein van klimaat en stikstof worden aanvullend normerende 
afspraken gemaakt zodat het doelbereik verbetert. Doordat deze normerende afspraken een 
belangrijke bijdrage leveren aan het doelbereik zijn minder subsidies nodig” en “De verlaging van 
het Klimaatfonds zal worden ingevuld door te korten op middelen die gereserveerd waren voor 
vroegefase-opschaling van hernieuwbare energiedragers.”; wat zijn deze aanvullend normerende 
afspraken en welke bedrijven worden hierdoor geraakt? Wat is het effect van het korten op 
middelen die gereserveerd waren voor vroegefase-opschaling van hernieuwbare energiedragers en 
welke projecten en/of bedrijven worden hierdoor geraakt? 
 
Antwoord op vraag 160 
Zie vraag 4 
 
Vraag 161 
Kunt u toelichten wat het doel is van de jaarlijkse indexering van de budgetten op de begrotingen? 
 
Antwoord op vraag 161 
De begroting voor het jaar t wordt opgesteld in het jaar t-1 in het dan geldende prijspeil. De 
begrotingen worden geïndexeerd voor loon- en prijsontwikkeling om de uitgaven bij te stellen naar 
het prijspeil van het jaar waarin de uitgaven plaatsvinden.  
 
Vraag 162 
Klopt het dat er via het niet indexeren van de coalitieakkoordmiddelen een bezuiniging op alle 
begrotingen zit? 
Antwoord op vraag 162 
Zie vraag 54 
Vraag 163 
Kunt u per begroting meerjarig aangeven wat de opbrengsten zijn van de bezuiniging door het niet 
indexeren van de intensiveringen? 
Antwoord op vraag 163 
Zie vraag 54 
Vraag 164  
Zit het beleid uit het Regeerakkoord al in de verwerking van de Middellangetermijnverkenning 
Zorg? 
Antwoord op vraag 164 
Het beleid uit het Regeerakkoord is gedeeltelijk verwerkt in de Middellangetermijnverkenning 
(MLT). Tijdens het opstellen van de MLT heeft het CPB plannen die al voldoende concreet waren 
meegenomen in de raming, maar er zijn ook plannen die nog nader uitgewerkt moesten worden. 
Dit betreft onder meer de doelmatigheidsbesparingen van het overhevelen van behandeling en 
geneesmiddelen van de Wlz naar de Zvw, het Integraal Zorgakkoord, Scheiden Wonen en Zorg, 
bewezen effectieve behandelingen en de beleidsmaatregelen in de jeugdzorg. Daarnaast maakt het 
CPB soms een andere inschatting van het budgettaire effect van beleid of de structurele 
doorwerking hiervan.  
 

Plafondtoets Totaal 
              
10 MLT verwerking Zorg 0 18 229 477 718 1.013 
11 Uitvoeringsbeeld SZW 62 45 101 66 90 71 
12 Uitvoeringsbeeld OCW 35 -265 -246 -252 -157 -105 
13 Uitvoeringsinformatie JenV 30 151 226 239 351 343 
14 Toeslagenherstel 50 122 34 6 -2 -2 
15 Huurtoeslag -81 43 113 132 180 211 
16 Groningen schade en versterken -200 280 145 60 -36 -68 
17 Gasbaten -1.159 -2.806 -1.438 -518 -318 -440 
18 Norg akkoord 4.180 714 357 0 0 0 
19 Koopkrachtpakket -507 -965 -165 -65 -225 -42 
20 Oekraïne 273 0 0 0 0 0 
21 Limburg 86 0 0 0 0 0 
22 Dividend Staatsdeelnemingen -71 95 220 135 120 120 
23 BIR 252 221 134 93 103 93 
24 Extrapolatie 386.466 
          
25 Loon- en prijsbijstelling 2.313 8.897 14.117 18.856 23.350 29.749 
26 Accres 631 1.754 2.814 3.867 2.409 2.780 
27 Totaal uitgaven tabel 7 (excl. Accres) -769 1.212 2.368 2.316 2.314 2.412 
28 Totaalbeeld voorjaarsbesluitvorming tabel 8 -3.154 1.438 349 2.047 612 268 
29 Herijking kasritme begrotingen -1.715 -938 -547 -850 -154 196 
30 Eindejaarsmarge 1.391 31 15 0 0 0 
31 In=uit taakstelling -1.391 -31 -15 0 0 0 
32 Reguliere uitgaven bij Voorjaarsnota 342.439 368.231 394.997 417.997 430.123 445.870 
2022 
  
              
33 Uitgavenplafond Voorjaarsnota 2022 342.439 368.231 394.997 417.997 430.123 445.870 
      
    
34 Over/onderschrijding uitgavenplafond bij 0 0 0 0 0 0 
Voorjaarsnota 
                
35 Uitgavenniveau corona bij Voorjaarsnota 22.755 4.737 54 -32 -51 -31 
36 Totale uitgaven bij Voorjaarsnota 365.194 372.968 395.052 417.965 430.071 445.839 
 
De reeks ‘herijking van het kasritme begrotingen’ ziet op het aanpassen van het kasritme op 
middelen op de verschillende fondsen, met name het Nationaal Groeifonds, waarmee deze 
middelen in het juiste bestedingsritme worden gezet.  
Ook op plafond Rijksbegroting is het kasritme aangepast van coalitiemiddelen op de Aanvullende 
Post en van het fonds Onderzoek en wetenschap op de begroting van OCW. 
 
De diverse schuiven op investeringsprojecten onder het investeringsplafond zijn in de VT’s nader 
toegelicht. Hieronder worden enkele grotere posten toegelicht: 
• Bij Defensie betreft dit onder andere een kasschuif ten behoeve van de aanschaf van 
munitie. De middelen worden vanuit 2022 en vanuit de jaren 2027 en 2028 naar de jaren 
2023 t/m 2026 geschoven. Daarnaast betreffen het kasschuiven voor investeringen in IT 

Vraag 170 
Wat is de reden waarom het voorstel van het Rijk om de volumecomponent van het accres te 
bevriezen nog niet is opgenomen in deze Voorjaarsnota, zoals gevraagd in de motie-Van 
Weyenberg c.s.? 
 
Vraag 171 
Zijn de Vereniging Nederlandse Gemeenten (VNG) en het Interprovinciaal Overleg (IPO) niet 
akkoord met het bevriezen van de volumecomponent van het accres en wat zijn daarvoor 
eventueel hun argumenten en/of tegenvoorstellen? 
 
Antwoord op vraag 170 en 171 
Conform motie van Weyenberg c.s. heeft het kabinet aan de Vereniging Nederlandse Gemeenten 
(VNG) en het Interprovinciaal Overleg (IPO) het voorstel gedaan om de volumecomponent van het 
accres te bevriezen voor de jaren 2022-2025. Op dit moment is het Rijk nog met de VNG en het 
IPO in gesprek hierover. De koepels hebben aangegeven de accresberekening in de Voorjaarsnota 
af te willen wachten voor zij aangeven voor of tegen een bevriezing te zijn. Hierover heeft het Rijk 
de koepels inmiddels geïnformeerd. Over de uitkomst van het gesprek over het vastzetten van de 
volumecomponent wordt uw kamer uiterlijk in de contourennota geïnformeerd. Deze verschijnt 
voor het zomerreces.  
 
Vraag 172 
Kunt u de beleidsmatige lastenontwikkeling onderbouwen met de maatregelen die het kabinet 
neemt die saldoverbeterend of -verslechterend zijn (graag een uitsplitsing)? 
 
Antwoord op vraag 172 
In tabel 12 van de Voorjaarsnota staan alle maatregelen die invloed hebben op de in tabel 17 
weergegeven beleidsmatige lastenontwikkeling. De definitie van de BLO wijkt op enkele punten af 
van het inkomstenkader. Zo worden wijzigingen in de zorgtoeslag wel meegenomen in het 
inkomstenkader, maar maken toeslagen geen onderdeel uit van de BLO. Een saldoverslechtering in 
het inkomstenkader en BLO betekent een lastenverlichting voor burger of bedrijf. 
 
Vraag 173 
Kunt u toelichten hoe de AOW-koppeling samenhangt met de huurtoeslag? 
 
Antwoord op vraag 173 
Op grond van artikel 17 van de Wet op de huurtoeslag is de AOW de grondslag voor de hoogte van 
de minimum-inkomensijkpunten van de ouderen-huishoudens. Huishoudens met een inkomen 
onder of gelijk aan het minimum-inkomensijkpunt betalen enkel de minimale eigen bijdrage en 
ontvangen het maximale bedrag aan huurtoeslag. Vanaf dit inkomen loop de eigen bijdrage op en 
de huurtoeslagbijdrage af. Jaarlijks worden deze minimum-inkomensijkpunten met de stijging van 
de AOW geïndexeerd.  Doordat de AOW-koppeling met het WML behouden blijft voor de 
aangekondigde verhoging (tot 7,5 procent), werkt de stijging van de AOW daarmee ook door in de 
indexering van de inkomensparameters van de huurtoeslag.   
Vraag 174 
Kunt u toelichten waarom de invoering van de normhuur langzamer gaat? 
 
Antwoord op vraag 174 
In het programma Betaalbaar Wonen is aangekondigd dat de genormeerde huren worden 
ingevoerd over een periode van vijf jaar in plaats van de in het coalitieakkoord genoemde twee 
jaar. De invoering van genormeerde huren zal leiden tot een spreiding van inkomenseffecten. 
Sommige huurders zullen hierdoor meer gaan ontvangen, anderen minder. Door de ingroeiperiode 
langer te maken, zullen huurtoeslagontvangers geleidelijk naar dit bedrag toegroeien. Dit zal 
verder worden toegelicht in het wetsvoorstel voor de hervorming van de huurtoeslag, dat voor eind 
2022 naar de Tweede Kamer zal worden gestuurd. 

Vraag 179 
Kunt u aangeven waarom re-integratiebudget UWV niet is overgeheveld naar gemeenten aangezien 
de doelgroep onder de participatiewet valt? 
 
Antwoord op vraag 179 
Het UWV heeft een eigen re-integratiebudget, waarmee zij re-integratiedienstverlening inkopen 
voor uitkeringsgerechtigden met een WAO-, WAZ-, WIA-, Wajong- of Ziektewetuitkering. Het 
betreft hier een andere doelgroep dan die onder de participatiewet valt.  
 
Wel is vanaf 2015 de Wajong alleen nog toegankelijk voor jongeren die geen duurzaam 
arbeidsvermogen hebben, waardoor jonggehandicapten met arbeidsvermogen die 18 jaar worden 
onder de doelgroep van de participatiewet vallen en hulp krijgen van gemeenten.  
 
Vraag 180  
Kunt u de kosten ‘apparaat Covid-19’ wat verder toelichten? 
Antwoord op vraag 180 
Dit betreft onder meer personeel- en materieelkosten voor diverse directies binnen het ministerie 
van VWS, zoals de directie Nafase Covid-19, personeel bij WJZ, adviseurs bij DG Covid-19 en bij 
Dienst Testen. Verder zijn er middelen beschikbaar gesteld voor de inhuur van externen, de 
uitbesteding van onderzoek, ICT-ondersteuning (o.a. zylab-licenties), uitvoeringscapaciteit 
crisismaatregelen zoals de vormgeving en uitvoering van de zorgbonus, inschakeling van de 
landsadvocaat en ondersteuning voor de WOB-verzoeken. 
 
Vraag 181 
Waarom staat de envelop arbeidsmarkt, armoede en schulden nog op de Aanvullende Post? 
 
Antwoord op vraag 181 
De overheveling van de middelen van de Aanvullende Post aan de begrotingen vindt plaats nadat 
concrete en doelmatige bestedingsvoorstellen zijn uitgewerkt. Het Ministerie van Sociale Zaken en 
Werkgelegenheid is druk bezig met het zorgvuldig uitwerken van deze bestedingsvoorstellen voor 
de enveloppe Arbeidsmarkt, Armoede en Schulden. Uw Kamer wordt hierover geïnformeerd tijdens 
de reguliere begrotingscyclus. 
 
Vraag 182 
Waarom staan de middelen voor versterking onderwijskwaliteit + kansengelijkheid nog op de 
Aanvullende Post en wanneer worden deze overgemaakt? 
 
Antwoord op vraag 182 
Conform het Coalitieakkoord vindt overheveling van de middelen van de Aanvullende Post plaats 
nadat concrete en doelmatige bestedingsvoorstellen zijn uitgewerkt. OCW heeft met de 
Voorjaarsnota een deel van de middelen uit de enveloppes Versterking onderwijskwaliteit en 
kansengelijkheid opgevraagd. Op dit moment wordt gewerkt aan de nadere uitwerking van de 
voorstellen voor de middelen uit deze enveloppes die nog op de Aanvullende Post staan. De 
uitkomst van deze uitwerking wordt bij een later begrotingsmoment naar de Kamer gestuurd.  
 
  

Vraag 187 
Wat is de invloed van de inflatie op de financiële positie van studenten? 
 
Antwoord op vraag 187 
Het klopt dat inflatie van invloed is op de koopkracht en financiële positie van veel huishoudens - 
zo ook voor studenten. Generieke maatregelen die het kabinet treft, zoals de verhoging van het 
minimumloon, hebben ook invloed op de financiële positie van studenten. Het kabinet let daarnaast 
goed op de ontwikkeling van de koopkracht als gevolg van de inflatie, met name bij kwetsbare 
huishoudens.  
 
De bedragen voor de aanvullende beurs en maximale studielening uit de Wet Studiefinanciering 
2000 worden jaarlijks geïndexeerd. De indexatie is gebaseerd op de ontwikkeling van het prijspeil 
en draagt eraan bij dat studenten in hun levensonderhoud kunnen voorzien. De reeksen uit het 
coalitieakkoord die nog op de aanvullende post staan, waaronder de nog in te voeren basisbeurs, 
worden afzonderlijk geïndexeerd. 
 
Vraag 188 
In hoeverre kunnen studenten nog rondkomen, gezien de inflatie, stijgende energieprijzen en 
hoger collegegeld? 
 
Antwoord op vraag 188 
Zie antwoord vraag 187. 
 
Vraag 189 
Wordt het bedrag dat studenten lenen verhoogd, gezien de hoge inflatie? 
 
Antwoord op vraag 189 
Zie antwoord 187. 
 
Vraag 190 
Wordt het bedrag van de nieuwe basisbeurs ook verhoogd, gezien de hoge inflatie? 
 
Antwoord op vraag 190 
Zie antwoord 187. 
 
Vraag 191 
Wat zijn de gemiddelde inkomsten en uitgaven van studenten gezien de huidige inflatie? 
 
Antwoord op vraag 191 
Er is geen pasklaar antwoord te geven op de vraag hoeveel studenten aan inkomsten ontvangen en 
hoeveel zij uitgeven. Dat hangt onder andere af van de studie die de student volgt, de kosten voor 
studeren die daarbij horen (bijvoorbeeld thuiswonend of uitwonend) en de eventuele bijbaan. Ook 
hangt het af van de eigen financiële situatie. 
 
Het Nibud (Nationaal Instituut voor Budgetvoorlichting) heeft geprobeerd een inschatting te maken 
van de kosten en inkomsten. Een richtbedrag voor de kosten van studeren is ongeveer 1000 euro 
per maand. Het hangt er wel vanaf of studenten uitwonen of thuis wonen en of ze een studie doen 
op mbo-, hbo- of wo-niveau. Studenten ontvangen gemiddeld 943 euro aan inkomsten (2021).  
 
  

Vraag 196 
Kunt u toelichten waarom er in de Miljoenennota geen inkomsten op bronbelasting op rente en 
royalty's werd verwacht en wat de opbrengst verklaart? 
 
Antwoord op vraag 196 
Bij de invoering van de conditionele bronbelasting op rente en royalty’s werd verwacht dat deze 
een prohibitieve werking zou hebben en dat bedrijven hun structuren zodanig zouden aanpassen 
dat rente- en royaltybetalingen zouden worden verlegd of zouden ophouden te bestaan. Dat blijkt 
ook in verreweg de meeste situaties het geval te zijn. Dat er nu toch een kleine opbrengst is, zal 
voor een deel te verklaren zijn doordat bedrijven te laat waren met het aanpassen van hun 
structuur. Voor een ander deel zullen wellicht de administratieve kosten die gepaard gaan met een 
reorganisatie te groot zijn en zal de bronbelasting voor lief zijn genomen. In alle gevallen geldt dat 
door het betalen van de bronbelasting de structuren geen belastingontwijkend karakter meer 
hebben, waarmee het doel van de wet is bereikt.   
 
Vraag 197 
Kunt u toelichten wat wordt bedoeld met IACK dekking (nieuwe gevallen na 2024)? 
 
Antwoord op vraag 197 
In het coalitieakkoord van Rutte IV is de maatregel opgenomen dat de Inkomsensafhankelijke 
Combinatiekorting (IACK) voor nieuwe gevallen wordt afgeschaft na 2024. Dit wordt gedaan door 
vanaf 2025 een leeftijdsondergrens op basis van geboortejaar te hanteren.  
 
 

