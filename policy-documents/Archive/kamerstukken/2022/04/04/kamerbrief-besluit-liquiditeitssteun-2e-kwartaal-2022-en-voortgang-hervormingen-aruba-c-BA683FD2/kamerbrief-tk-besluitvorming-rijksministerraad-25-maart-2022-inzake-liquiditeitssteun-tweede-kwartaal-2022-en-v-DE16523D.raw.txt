www.rijksoverheid.nl
Aan de voorzitter van de Tweede Kamer der Staten-Generaal
www.facebook.com/minbzk
Postbus 20018
www.twitter.com/minbzk
www.linkedin.com/company/
2500 EA  DEN HAAG
ministerie-van-bzk
Kenmerk
 
2022-0000175232
Uw kenmerk
Datum 4 april 2022
Betreft Besluitvorming Rijksministerraad 25 maart 2022 inzake 
liquiditeitssteun tweede kwartaal 2022 en verder en 
voortgang hervormingen Aruba, Curaçao en Sint Maarten 
inzake liquiditeitssteun
 
 
In het voorjaar van 2020 werd ook het Koninkrijk hard getroffen door de Covid-
19-pandemie. Het negatieve effect was in Aruba, Curaçao en Sint Maarten 
(hierna: de landen) door de sterk op toerisme gebaseerde economieën nog groter 
dan in Nederland. De kleinschalige en vaak eenzijdige economie maakt de landen 
kwetsbaar. De coronapandemie heeft deze kwetsbaarheid pijnlijk duidelijk 
gemaakt. In de landen zijn grote zorgen over armoede en bestaanszekerheid. 
Daarnaast zijn er zorgen over het klimaat, het behoud en bescherming van de 
rijke natuur en cultuur, de financiële stabiliteit en de beperkte bestuurs- en 
uitvoeringskracht van de overheden op de eilanden. Ook verlaten jonge inwoners 
de eilanden omdat het onderwijs onvoldoende aansluit op de regionale 
arbeidsmarkt.  
 
Nederland ondersteunt de regeringen van de autonome landen bij de opgaven in 
hun landen. Het perspectief van de inwoners staat daarbij altijd centraal. We 
werken samen vanuit een gelijkwaardige en wederkerige relatie, met oog voor de 
staatkundige verhoudingen en de regionale en lokale uitdagingen en kansen. 
We kunnen echter alleen concrete resultaten voor de inwoners bereiken als we 
ons goed tot elkaar verhouden en onderling intensiever samenwerken. Dat geldt 
voor de samenwerking tussen de (ei)landen, maar ook voor de samenwerking 
tussen Nederland met de landen. Deze samenwerking brengt over en weer 
verantwoordelijkheden en verplichtingen met zich mee. Bij zowel de landen als 
Nederland ligt derhalve de verantwoordelijkheid (onderlinge) afspraken te 
respecteren. Vanuit mijn verantwoordelijkheid zal ik mij hier de komende jaren 
hard voor inzetten, vooral om de sociaaleconomische situatie voor alle inwoners 
in de landen, maar met name die van de kwetsbaren merkbaar en duurzaam te 
verbeteren.  
 
Sinds april 2020 hebben Aruba, Curaçao en Sint Maarten liquiditeitssteun 
ontvangen voor het opvangen van de financieel- en sociaaleconomische effecten 
van de COVID-pandemie. Aan het toekennen van de liquiditeitssteun zijn vanaf de 
tweede tranche voorwaarden gekoppeld. Met het accepteren van de verschillende 
tranches liquiditeitssteun verplichtten de landen zich aan alle door de RMR 
daaraan verbonden voorwaarden.  
Pagina 1 van 5

Datum
30 maart 2022
Kenmerk
2022-0000175232
financiële ondersteuning voor de gewone dienst en voor investeringen, na advies 
van het C(A)ft, vervolgens separaat beoordelen. Hiermee wordt weer 
teruggegaan naar de in artikel 16 van de Rijkswet financieel toezicht geboden 
financieringswijze van investeringen. 
 
Begrotings- en verantwoordingsproces  
Financieel beheer blijft een belangrijk aandachtspunt voor de landen. De landen 
hebben hun jaarrekeningen 2019 en 2020 nog altijd niet vastgesteld. Ik ga er 
vanuit dat de landen de verzoeken van de RMR van 25 februari jl. zullen uitvoeren 
en al het nodige doen om de jaarrekeningen 2019 en 2020 zo spoedig mogelijk 
vast te stellen. Ook zijn de landen gevraagd de verantwoording over het 
begrotingsjaar 2021 conform de eigen comptabiliteitswetgeving tijdig gedurende 
2022 af te ronden.  
 
Zorgkostenontwikkeling 
In de RMR van 15 mei 2020 is in het kader van de tweede tranche 
liquiditeitssteun besloten dat Aruba structureel AWG 60 miljoen op jaarbasis 
moest korten op het budget van de Algemene Ziektekosten Verzekering (AZV) 
omwille van de houdbaarheid van de zorgkosten en het verminderen van de druk 
op de begroting van het land. Waar Aruba dit in 2020 wel heeft gerealiseerd, 
heeft het land dit in 2021 niet gedaan. Aruba heeft eind 2021 op verzoek van de 
Rijksministerraad een plan van aanpak opgesteld om die zorgkorting vanaf 2022 
wél te realiseren zodat Aruba blijvend aan deze liquiditeitssteunvoorwaarde 
voldoet. Door vertraging in de uitvoering van dit plan van aanpak verwacht het 
CAft nu, dat er in 2022 besparingsverliezen zullen optreden. Conform eerdere 
besluitvorming dient Aruba via het CAft de RMR te informeren over hoe deze 
besparingsverliezen in het lopende begrotingsjaar worden gecompenseerd.  
 
Overigens wil ik hierbij opmerken dat ook de ontwikkeling van de zorgkosten in 
Curaçao en in Sint Maarten de Rijksministerraad zorgen baart. Ik ga er van uit 
dat ook Curaçao en Sint Maarten alles in het werk stellen om invulling te geven 
aan de eerdere verzoeken van de Rijksministerraad om omwille van de 
budgettaire houdbaarheid de zorgkosten terug te dringen.  
 
Maximering topinkomens 
Eveneens in de RMR van 15 mei 2020 werd als voorwaarde aan liquiditeitssteun 
verbonden dat de inkomens van topfunctionarissen in de (semi-)publieke sector 
per 1 juli 2020 dienen te worden gemaximeerd op 130% van het nieuwe 
genormeerde salaris van de minister-president van het land. Om de landen 
tegemoet te komen heeft de RMR daar in juli van dat jaar een maximale 
overgangstermijn van twee jaar aan toegevoegd. In september 2021 heeft de 
RMR besloten tot aanvullende bepalingen om de effectiviteit van de regelingen te 
borgen. Tot op heden is de daarvoor bedoelde wetgeving nog niet vastgesteld. De 
Rijksministerraad heeft de landen Aruba en Curaçao nu dringend verzocht hun 
respectievelijke landsverordeningen met betrekking tot de maximering van 
topinkomens uiterlijk per 1 juli 2022 inwerking te laten treden. De 
totstandkoming van een vergelijkbare landsverordening voor Sint Maarten heeft 
vanwege een rechtszaak bij het Constitutionele Hof vertraging opgelopen. Het 
         Pagina 5 van 5 

Datum
30 maart 2022
Kenmerk
2022-0000175232
stabiliseren. Nederland heeft daarbij de intentie de komende tijd te komen tot 
passende langjarige afspraken over de leningen. 
Nadere informatie over de gebundelde leningen per land vindt u terug in de 
bijgevoegde toetsingskaders risicoregelingen.  
 
Budgettaire verwerking liquiditeitsleningen 
Vanaf de begroting 2023 wordt de methodiek rondom de ontvangstenraming in 
de begrotingsstukken aangepast. Tot op heden worden de renteontvangsten in de 
begroting geraamd en zijn de aflossingen zichtbaar in de realisatie in de 
jaarverslagen. Vanaf de begroting 2023 zullen ook de aflossingen op de leningen 
in de begroting geraamd worden. Dit betreft zowel de liquiditeitsleningen als alle 
andere verstrekte leningen aan Aruba, Curaçao en Sint Maarten, waaronder de 
drie herfinancieringsleningen. 
 
 
 
De staatssecretaris van Binnenlandse Zaken en Koninkrijksrelaties 
Digitalisering en Koninkrijksrelaties 
 
 
 
 
 
Alexandra C. van Huffelen
         Pagina 5 van 5 

