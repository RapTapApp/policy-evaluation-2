 
 
 
 
 
Besluit van …  
tot wijziging van het Uitvoeringsbesluit WEB, houdende maatstaven 
voor studiesucces in het mbo 
 
 
Op de voordracht van Onze Minister van Onderwijs, Cultuur en Wetenschap, 
van xxx, nr. xxx directie Wetgeving en Juridische Zaken; 
 
Gelet op artikel 6.1.4b, tweede lid, van de Wet educatie en beroepsonderwijs,  
 
De Afdeling advisering van de Raad van State gehoord (advies van xxx, nr. 
xxx); 
 
Gezien het nader rapport van Onze Minister van Onderwijs, Cultuur en 
Wetenschap, van xxx, nr. xxx, directie Wetgeving en Juridische Zaken;  
 
Hebben goedgevonden en verstaan: 
 
 
Artikel I. Wijziging van het Uitvoeringsbesluit WEB  
 
Het Uitvoeringsbesluit WEB wordt als volgt gewijzigd: 
 
A 
Hoofstuk 1 komt als volgt te luiden: 
 
Hoofdstuk 1. Algemeen 
 
Artikel 1.1. Begripsbepalingen 
wet: Wet educatie en beroepsonderwijs. 
 
Artikel 1.2. Uitbreiding grondslag 
Dit besluit berust mede op de artikelen 2.6.2, eerste lid, 2.6.3, eerste lid en  
6.1.4b, tweede lid, van de wet.  
 
B 
Na hoofdstuk 4 wordt een hoofdstuk ingevoegd, luidende:  
 
Hoofdstuk 4A. Maatstaven studiesucces beroepsonderwijs 
1 
B.11864.K1 

 
 
Artikel II. Inwerkingtreding 
 
Dit besluit treedt in werking met ingang van 1 augustus 2022. 
 
Lasten en bevelen dat dit besluit met de daarbij behorende nota van toelichting 
in het Staatsblad zal worden geplaatst. 
 
De Minister van Onderwijs, Cultuur en Wetenschap, 
 
 
 
 
 
 
Robbert Dijkgraaf 
 
  
3 
B.11864.K1 

 
 
Artikel 6.1.4b, tweede lid, van de WEB bepaalt vervolgens dat bij of krachtens 
AMvB regels dienen te worden gesteld over het meten en beoordelen van 
studiesucces in het mbo.  
Met deze AMvB worden de indicatoren voor het meten van studiesucces voor 
bekostigd mbo 2-3-4 vastgelegd in het Uitvoeringsbesluit WEB (hierna: UWEB).  
Het doel hiervan is om studenten mbo 2-3-4 te beschermen tegen het verlaten 
van de mbo-instelling zonder startkwalificatie ofwel diploma en tegen onderwijs 
dat kwalitatief onvoldoende is. Met genoemde wetsbepaling in samenhang 
gelezen met artikel 20, zesde lid, van de Wet op het onderwijstoezicht, krijgt de 
mbo-instelling ook dezelfde rechtsbeschermingsmogelijkheden als een school in 
het funderend onderwijs tegen het oordeel zeer zwak.  
 
Voor het mbo is het belangrijk dat de instelling ervoor zorgdraagt dat de 
student met een diploma de instelling verlaat. Zeker nu dat meestal de 
wettelijk vereiste startkwalificatie betreft. Daarom is het belangrijk om vast te 
leggen wanneer het studiesucces nog als voldoende kan worden beschouwd. 
Komt men hieronder, dan is er sprake van onvoldoende studiesucces.  
Conform artikel 6.1.4b, eerste lid, van de WEB is het vertrekpunt voor het 
meten van studiesucces altijd de beroepsopleiding van inschrijving van de 
student.  
  
2.1 Studiesucces voor bekostigde opleidingen op mbo-niveau 2, 3 en 4 
Studiesucces voor het bekostigd beroepsonderwijs op niveau 2, 3 en 4 wordt 
gemeten aan de hand van de indicatoren jaarresultaat, diplomaresultaat en 
startersresultaat. Deze indicatoren zijn overgenomen uit het ’Onderzoekskader 
2021 voor het toezicht op het middelbaar beroepsonderwijs’ (hierna: 
3
onderzoekskader) van de inspectie. Deze indicatoren zijn tot stand gekomen 
na veelvuldig overleg tussen het ministerie van OCW, de inspectie, DUO en de 
MBO Raad. De indicatoren zijn daardoor breed gedragen als goede graadmeters 
voor studiesucces van een bekostigde beroepsopleiding.  
 
In de AMvB worden enkele nieuwe termen geïntroduceerd zoals jaartijdvak. 
Jaartijdvak duidt de periode van 1 oktober tot en met 30 september het daarop 
volgende jaar aan. Dit is gedaan, omdat de begrippen ‘jaar’ en ‘studiejaar’ te 
algemeen zijn of reeds een andere betekenis in wetgeving hebben. De teldatum 
van 1 oktober als begin en einde van die periode is logisch, omdat die datum 
ook gebruikt wordt voor de vaststelling van de bekostiging.  
 
Het jaarresultaat geeft een beeld van de prestaties van een opleiding in een 
bepaald jaar. Het diplomaresultaat meet over een langere periode of een 
student bij de instelling een diploma haalt en niet zonder startkwalificatie 
uitvalt. Het startersresultaat meet wat de situatie is van een nieuwe student 
één jaar na zijn instroom in de instelling. Door studiesucces te meten aan de 
hand van deze drie verschillende indicatoren, ontstaat er een genuanceerd 
beeld dat recht doet aan de realiteit van verschillende typen opleidingen. Ook 
doet dit recht aan wat er wordt verstaan onder studiesucces in het mbo: 
namelijk het succesvol begeleiden van een student naar een diploma mbo 2-3-4 
en dus een van de vereiste startkwalificaties in de zin van artikel 4a, eerste lid, 
van de Leerplichtwet 1969.  
 
Een meer gedetailleerde omschrijving van de indicatoren staat in de 
artikelsgewijze toelichting. In een bij deze AMvB behorende ministeriële 
regeling wordt verder uitgewerkt hoe de berekening van bovenstaande 
indicatoren plaatsvindt, evenals de normering ervan voor het oordeel 
onvoldoende studiesucces. Daarnaast zijn het onderzoekskader van de inspectie 
                                                 
3
 Besluit van 24 juni 2021, Stcrt.2021, 34766. 
5 
B.11864.K1 

 
 
WEB, wordt het studiesucces zoveel mogelijk op dezelfde wijze bepaald alsof er 
sprake is van één instelling die de opleiding verzorgt. Indien mede op basis van 
het studiesucces een oordeel zeer zwak wordt gegeven, zal dit gevolgen hebben 
voor alle aan de beroepsopleiding verbonden instellingen.  
 
2.5 Inschrijving op opleidingsdomein 
Bij de inschrijving van een student op een opleidingsdomein of op het niveau 
van het kwalificatiedossier in plaats van een kwalificatie overeenkomstig artikel 
8.1.1, tweede lid, van de WEB, moet de student uiteindelijk examen afleggen 
voor een bepaalde kwalificatie. Voor het bepalen van studiesucces van een 
opleiding kunnen studenten die vooralsnog ingeschreven staan op een 
opleidingsdomein of kwalificatiedossier nog niet worden meegenomen in de 
bepaling van studiesucces. De meting van studiesucces vindt niet op dat niveau 
plaats. De student kan pas meegenomen worden in de bepaling van 
studiesucces zodra hij overgeschreven wordt van het domein of dossier naar 
een specifieke beroepsopleiding en daarmee corresponderende kwalificatie en 
opleidingscode.  
 
2.6 Toepassing in Caribisch Nederland  
Dit besluit heeft geen gevolgen voor Caribisch Nederland, omdat de Wet 
educatie en beroepsonderwijs BES geen wettelijke opdracht kent om normen 
voor studiesucces vast te stellen in de regelgeving.  
 
2.7 Monitoring en evaluatie 
De berekening van het studiesucces van een beroepsopleiding vindt jaarlijks 
plaats conform hoofdstuk 4A van het UWEB en de daarop gebaseerde 
ministeriële regeling. De uitkomsten en eventuele problemen worden ook 
besproken in de reeds genoemde technische werkgroep, waarin zowel het 
ministerie van OCW, de inspectie, DUO als de MBO Raad zijn vertegenwoordigd. 
Zo nodig kan de regelgeving hierop worden gewijzigd. Het onderzoekskader van 
de inspectie geeft een uitleg van de geldende wet- en regelgeving. Dit kader 
wordt ieder jaar bijgesteld naar aanleiding van herziene wet- en regelgeving. 
Een wijziging in de regelgeving zal daarmee leiden tot een wijziging in het 
onderzoekskader.    
 
2.8 Maatwerksituaties, entree- en niet-bekostigde opleidingen  
Er wordt in deze AMvB geen uitwerking gegeven aan het meten van 
studiesucces bij entreeopleidingen en niet-bekostigde beroepsopleidingen. Er 
zal evenmin studiesucces worden beoordeeld bij een bekostigde opleiding op 
niveau 2, 3 en 4 wanneer er onvoldoende (betrouwbare) cijfers beschikbaar zijn 
voor een betrouwbare berekening, zoals reeds aangestipt in paragraaf 2.2. Dan 
is er maatwerk nodig. Aanvankelijk is beoogd dit wel mee te nemen in dit 
besluit. Daarvan is echter uiteindelijk afgezien. Hierover is uitvoerig gesproken 
met de inspectie, MBO Raad en NRTO. 
In die gesprekken hebben deze organisaties grote zorgen geuit over een andere 
manier van beoordelen van studiesucces ten opzichte van het onderzoekskader 
2021. Naar aanleiding daarvan is het ontwerpbesluit nog voor de 
internetconsultatie aangepast en wordt er voorlopig geen indicator voor 
studiesucces in bovenstaande situaties bepaald. 
 
Het streven is te komen tot een aangepast wettelijk kader voor in ieder geval 
entreeopleidingen, zodat het niet steeds nodig zal zijn om studiesucces te 
berekenen of beoordelen.   
Voor maatwerksituaties is dit van belang, omdat studiesucces zoals hierboven 
uitgelegd, niet altijd goed kan worden berekend en daarmee beoordeeld bij 
kleine studentenaantallen of pas gestarte opleidingen.  
7 
B.11864.K1 

 
 
wet, dan krijgt de opleiding het oordeel zeer zwak. Het bevoegd gezag kan dan 
vervolgens een officiële waarschuwing krijgen, waarbij het een jaar de tijd 
krijgt tot het herstellen van de gesignaleerde tekorten.  
Indien de inspectie bij een vervolgonderzoek vaststelt dat na de herstelperiode 
de gesignaleerde tekortkomingen niet zijn opgelost of de opleiding wederom 
het oordeel zeer zwak verdient, kan de Minister van Onderwijs, Cultuur en 
Wetenschap op grond van artikel 6.1.4, eerste lid, onderdeel a, van de WEB de 
rechten op bekostiging voor die beroepsopleiding en het recht op het uitreiken 
van officiële getuigschriften opschorten, zo nodig beperkt tot een van de twee 
leerwegen. Op grond van artikel 6.1.4, eerste lid, aanhef, van de WEB duurt de 
opschorting twee jaren.  
Deze opschorting van rechten is een discretionaire bevoegdheid voor de 
minister van OCW. Dat wil zeggen dat de minister na een belangenafweging 
kan besluiten af te zien van diens bevoegdheid gebruik te maken of deze 
slechts gedeeltelijk in te zetten. 
  
4. Gevolgen  
Deze AMvB maakt het voorspelbaarder en duidelijker volgens welke maatstaven 
het studiesucces van een beroepsopleiding wordt gemeten, berekend en 
beoordeeld. Dit maakt het mogelijk om opleidingen het oordeel zeer zwak toe 
te kennen op een eenduidige wijze, welk oordeel zo nodig bij de rechter kan 
worden getoetst. Op deze wijze kan de kwaliteit van het mbo hoog worden 
gehouden, omdat de stok achter de deur is, dat de rechten op bekostiging en 
diplomering kunnen worden ontnomen. Aangezien zowel het oordeel als de 
waarschuwing conform de WEB openbaar zullen worden gemaakt, zal dit ook 
tot gevolg kunnen hebben dat minder studenten zich zullen aanmelden voor die 
opleiding. Een instelling heeft er dus alle belang bij te voldoen aan de normen 
voor studiesucces.  
 
Gevolgen voor mbo-instellingen  
De regeldruk en administratieve druk voor mbo-instellingen wordt niet 
vergroot, omdat de beoordeling van het studiesucces wordt gebaseerd op reeds 
bestaande gegevens. De AMvB is zo opgesteld dat de huidige werkwijze van het 
toezicht (zoals beschreven in het onderzoekskader mbo 2021) op het gebied 
van het bepalen van studiesucces en daarmee ook het oordeel zeer zwak voor 
de opleidingen waarop deze AMvB van toepassing wordt, hetzelfde kan blijven. 
De concrete uitwerking van studiesucces in deze AMvB heeft voor de 
instellingen het voordeel dat er een duidelijkere rechtsbasis is voor een 
ingrijpend oordeel als zeer zwak, en een bij de bestuursrechter 
geconcentreerde rechtsbescherming.  
 
Gevolgen voor studenten 
Het meten van studiesucces zoals geregeld met deze AMvB heeft geen directe 
gevolgen voor studenten. Indirect wel, omdat een onvoldoende studiesucces de 
opmaat kan zijn naar een besluit zeer zwak en uiteindelijk de eventuele 
ontneming van rechten voor de opleiding.   
 
5. Uitvoering en toezicht 
De inspectie is de toezichthouder. Aangezien de indicatoren aan het 
onderzoekskader zijn ontleend, verandert de werkwijze van de inspectie niet, 
behalve de rechtsbescherming. DUO is verantwoordelijk voor de behandeling 
van bezwaar- en beroepszaken. Een geringe stijging van het aantal 
bestuursrechtelijke procedures is niet uitgesloten doordat de rechtsbescherming 
omtrent het oordeel zeer zwak anders zal zijn vormgegeven dan voorheen.  
 
Rechtsbescherming 
9 
B.11864.K1 

 
 
verschillen daartussen wordt in paragraaf 2 en de artikelsgewijze toelichting 
ingegaan. 
 
Daarnaast heeft het ministerie van OCW tijdens de internetconsultatie gevraagd 
naar het voornemen om voor entreeopleidingen, niet-bekostigde opleidingen en 
maatwerksituaties een andere wettelijke route tot zeer zwak te creëren en voor 
die opleidingen dan ook de huidige werkwijze van de inspectie te behouden. 
Op deze vraag kwamen de meeste reacties. In deze reacties werd de wens 
geuit om zo nodig met een wetswijziging te bewerkstelligen dat de huidige 
werkwijze uit het onderzoekskader voor deze opleidingen in stand kan blijven. 
 
Uitvoeringstoets 
Een eerdere versie van dit besluit is voor uitvoeringstoets aan Dienst uitvoering 
onderwijs (DUO), inspectie en Auditdienst Rijk voorgelegd. Meermaals is het 
ontwerpbesluit besproken met vertegenwoordigers van de inspectie en DUO. 
Naar aanleiding van de uitvoeringstoets is het ontwerp en de toelichting bij dit 
besluit gewijzigd en aangescherpt. Dit betreft met name de uitleg over de 
indicatoren, de rechtsbescherming en de verhouding met de ministeriële 
regeling. DUO en inspectie achten het besluit uitvoerbaar en handhaafbaar. 
Voor DUO heeft het besluit gevolgen als het gaat om de rechtsbescherming 
(bezwaar en beroep). De inspectie berekent en beoordeelt studiesucces.  
 
9. Inbreng Tweede en Eerste Kamer 
PM voorhangfase 
 
10 . Overgangsrecht en inwerkingtreding 
 
Deze AMvB treedt in werking op 1 augustus 2022 en is daarmee met ingang 
van dat studiejaar van toepassing. Een oordeel omtrent zeer zwak als bedoeld 
in de wet, zal vanaf dan steeds mede gebaseerd moeten zijn op onvoldoende 
studiesucces overeenkomstig de normen hiervoor gesteld in hoofdstuk 4a van 
het UWEB.  
 
Er is geen overgangsrecht. Dit omdat de indicatoren voor studiesucces mbo 2-
3-4 niet wijzigen ten opzichte van het onderzoekskader. Er is daarmee geen 
strijd met de rechtszekerheid. Hierdoor kan de inspectie de berekende 
indicatoren voor studiesucces voor bekostigd mbo niveaus 2, 3 of 4, van een 
jaartijdvak vóór inwerkingtreding van deze AMvB gebruiken voor een bij 
ministeriële regeling te bepalen oordeel omtrent het studiesucces van de 
betreffende beroepsopleiding. Daarmee is er ook geen beletsel om voor een 
oordeel omtrent studiesucces eventueel een gemiddelde over meerdere jaren te 
gebruiken met gebruikmaking van gegevens van voor inwerkingtreding van dit 
besluit.  
 
B. Artikelsgewijze toelichting 
 
Artikel I, onderdelen A en C (hoofdstuk 1 en artikel 7a.1) 
Hoofdstuk 1 is opnieuw vastgesteld. Artikel 1.1.1 is daarbij vernummerd naar 
artikel 1.1 en anders vormgegeven, zonder dat de inhoud is aangepast. De 
artikelnummering is aangepast in dit hoofdstuk, nu het niet in titels of 
paragrafen is onderverdeeld. In het nieuwe artikel 1.2 is bepaald dat het 
Uitvoeringsbesluit WEB mede berust op artikel 6.1.4b, tweede lid, van de WEB, 
omdat hoofdstuk 4A van het Uitvoeringsbesluit WEB voortaan regels stelt over 
het meten en beoordelen van studiesucces. Omdat artikel 7a.1 een bepaling 
van dezelfde strekking is, is de inhoud daarvan overgebracht naar artikel 1.2, 
11 
B.11864.K1 

 
 
berekend en beoordeeld per beroepsopleiding en daarmee per kwalificatie. 
Daarin wordt steeds ook onderscheid gemaakt tussen de verschillende niveaus 
van beroepsonderwijs, omdat een kwalificatie per niveau van beroepsonderwijs 
is vastgesteld, zoals hierboven aangestipt. De drie indicatoren zijn niet van 
toepassing op een entreeopleiding, zo bepaalt artikel 4a.2, tweede lid. 
Jaarresultaat versus diplomaresultaat 
Bij de indicator jaarresultaat gaat het alleen om de toegevoegde waarde in een 
tijdsbestek van een jaar. Het gaat er bij jaarresultaat om of studenten in een 
bepaald jaar een diploma hebben gehaald of niet. Dit in tegenstelling tot het 
diplomaresultaat waarin naar een behaald diploma over een langere periode 
wordt gekeken.  
Een belangrijk verschil ten opzichte van het diplomaresultaat is voorts dat het 
jaarresultaat ook de toegevoegde waarde van de instelling in geval van 
stapelen in beeld brengt. Studenten die diploma’s stapelen en dus verschillende 
diploma’s behalen en de instelling niet verlaten, dragen positief bij aan het 
rendement, want zo’n student telt elk jaartijdvak dat hij een ander diploma 
heeft behaald, gunstig mee voor de instelling. Bij diplomaresultaat telt slechts 
één behaald diploma mee op het moment dat de student de instelling verlaat.  
Het jaarresultaat heeft betrekking op een beroepsopleiding in een bepaald 
jaartijdvak (de periode van 1 oktober tot en met 30 september). Het geeft de 
verhouding weer tussen gediplomeerden voor een bepaalde beroepsopleiding 
en de studenten voor die opleiding die zonder diploma de instelling verlaten. 
Zowel jaar- als diplomaresultaat laten studenten voor een opleiding die nog niet 
in aanmerking zijn gekomen voor een diploma in het gemeten jaartijdvak en 
daarna wel blijven studeren buiten beschouwing voor de berekening van 
studiesucces.  
startersresultaat 
Het startersresultaat meet wat de situatie is van een nieuwe student één jaar 
na zijn instroom in de instelling. Het brengt tot uitdrukking in hoeverre nieuwe 
studenten een jaar na het begin van hun beroepsopleiding nog ingeschreven 
staan voor een opleiding aan de instelling en dus nog studeren of inmiddels een 
diploma hebben behaald. De uitkomst daarvan  wordt afgezet tegen het totaal 
aantal nieuwe studenten dat met de betreffende beroepsopleiding is begonnen. 
Om precies te zijn wordt de noemer van de breuk bepaald door het totaal 
aantal instromende nieuwe studenten in datzelfde jaartijdvak. Studenten die 
reeds een inschrijving hadden bij de instelling, tellen dus niet mee. Het verschil 
wordt gevormd door de studenten die binnen het betreffende jaartijdvak zonder 
diploma de instelling hebben verlaten. De uitkomst van startersresultaat is voor 
beroepsopleidingen die langer dan een jaar duren eerder beschikbaar dan die 
van beide andere indicatoren, zodat er eerder zicht is op dit deelaspect van 
studiesucces. Daarmee heeft een instellingsbestuur ook sneller kwantitatieve 
data om op te sturen. 
Artikel 4a.3 delegatiegrondslag 
Artikel 4a.3 bevat de grondslag om bij ministeriële regeling regels te stellen ter 
uitvoering van hoofdstuk 4A UWEB omtrent studiesucces. Het zal dan in ieder 
geval gaan om de vaststelling van een berekeningswijze voor elke 
studiesuccesindicator alsmede de beoordelingsnorm om te bepalen in welk 
geval er sprake is van onvoldoende studiesucces.  
13 
B.11864.K1 

