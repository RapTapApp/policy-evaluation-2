> Retouradres Postbus 20350 2500 EJ  Den Haag   
De Voorzitter van de Tweede Kamer  
der Staten-Generaal  
Postbus 20018  
Bezoekadres
2500 EA  DEN HAAG  
Parnassusplein 5
 2511 VX  Den Haag
T 070 340 79 11
  
F 070 340 78 34
   
www.rijksoverheid.nl
 
Inlichtingen bij
  
Kenmerk
Datum 1 april 2022 
3347427-1027313-NC19
Betreft Kabinetsreactie onderzoeksrapport van de 
Uw brief
Onderzoeksraad voor Veiligheid ‘Aanpak Coronacrisis, 
Deel 1’ 
Bijlage(n)
  -
 
 
Correspondentie uitsluitend 
richten aan het retouradres 
 
met vermelding van de 
Geachte voorzitter,  datum en het kenmerk van 
deze brief.
Inleiding 
Op 16 februari 2022 heeft het kabinet het rapport ‘Aanpak Coronacrisis, Deel 1: 
tot september 2020’ met daarin aanbevelingen van de Onderzoeksraad voor 
Veiligheid ontvangen en aan uw Kamer gezonden (Kamerstukken II, 25 295, nr. 
17745). Het rapport maakt onderdeel uit van een serie van meerdere rapporten 
van een lopend onderzoek. Ieder deelrapport heeft zijn eigen focus op 
onderwerpen.  
De coronacrisis was en is ongekend in omvang, duur en complexiteit wereldwijd. 
Ook voor Nederland en Caribisch Nederland was en is het een moeilijke periode 
waarin de pandemie de gehele samenleving hard heeft geraakt en nog steeds 
raakt. Veel mensen hebben naasten verloren, hebben langdurig zieke familieleden 
of vrienden, of zijn zelf ernstig ziek geweest. Ook op dit moment is de pandemie 
nog niet ten einde. De gevolgen zijn nog voelbaar. Op sociaal gebied had en heeft 
de crisis grote effecten – veel ouderen en jongeren waren eenzaam. Ondanks de 
aangeboden steunpakketten zijn de effecten op economisch gebied ingrijpend. 
Door de opgelegde lockdown en andere maatregelen zijn economische sectoren en 
individuele bedrijven hard geraakt. 
De Onderzoeksraad (hierna: de Raad) heeft in zijn rapport extra aandacht 
gegeven aan het grote leed binnen verpleeghuizen, waar de gevolgen van zowel 
corona als de beperkende maatregelen zo hard werden gevoeld. 
Voor allen die direct betrokken waren bij de crisisbestrijding betekende dit rapport 
een herbeleving van dat hectische eerste halfjaar. Het leed dat de pandemie onder 
de bevolking heeft veroorzaakt, heeft ook op de mensen die zich de afgelopen jaren 
hebben ingezet voor de bestrijding van de crisis grote impact gehad.  
 
 
Pagina 1 van 17

De Raad constateert dat adviseurs en besluitvormers in deze crisis op 
verschillende manieren geprobeerd hebben om onzekerheden zoveel mogelijk te 
Kenmerk
3347427-1027313-NC19 a
reduceren. Zij leunden op data, maar gaven onvoldoende inzicht in de 
beperkingen van die data. Zo liepen de cijfers vaak achter op de daadwerkelijke 
stand van de pandemie. Adviezen werden met te veel zekerheid en stelligheid 
gegeven. Alternatieve scenario’s bleven buiten beeld, zowel in de besluitvorming 
als voor het grotere publiek. In de besluitvorming werd volgens de Raad beperkt 
geanticipeerd op minder gunstige scenario’s. Het kabinet herkent deze conclusie. 
Het kabinet zal in de toekomst expliciet meer ruimte bieden aan bredere beelden 
en alternatieve scenario’s om zo de besluitvorming te verbeteren.  
Zicht op het virus 
Ten aanzien van de strategische doelen stelt de Raad dat de aanpak in het eerste 
half jaar in de praktijk vooral gericht was op het beheersbaar houden van de 
belasting van de zorgsector. Een tweede doelstelling, zicht houden op het virus, 
was volgens de Raad niet haalbaar, omdat mogelijkheden om meer te testen 
onbenut zijn gebleven. Als gevolg hiervan werd gestuurd op basis van onvolledige 
informatie over de verspreiding van het virus. 
Het kabinet erkent, zeker met de kennis van nu, dat informatievoorziening een 
bredere basis nodig had. Wel is het van belang hierbij in ogenschouw te nemen, 
dat er op dat moment, zeker in de beginfase, nationaal en internationaal veel 
onbekendheid was rond het virus, waardoor het niet mogelijk was om beter te 
anticiperen op dit soort vraagstukken. Vanaf het begin is gewerkt aan de 
uitbreiding van de testcapaciteit. Het was al snel helder dat testen cruciaal was 
om zicht te houden op de verspreiding van het virus in Nederland en dat capaciteit 
de beperkende factor was. Dat ging om de zogeheten consumables, de 
laboratoriumcapaciteit en daarmee de inrichting van locaties. Omdat het kabinet 
geconstateerd had dat er geen landelijk inzicht was in de laboratoriumcapaciteit, is 
de Landelijke Coördinatiestructuur Testcapaciteit (LCT) opgericht om in die lacune 
te voorzien. Daarbij was onderdeel van het zicht houden op het virus, het volgen 
van de internationaal gedeelde kennis over het virus en de wijze van verspreiding.  
Bescherming kwetsbaren 
Wat betreft de derde doelstelling van het coronabeleid – het beschermen van 
kwetsbare mensen – richt de Raad haar aandacht specifiek op de situatie in 
verpleeghuizen. Hieruit zijn lessen te trekken die volgens de Raad ook van belang 
zijn voor andere groepen kwetsbaren. De bewoners van verpleeghuizen zijn als 
kwetsbare ouderen ontvankelijk voor het virus, maar volgens de Raad gold ook 
dat in de crisisaanpak aanvankelijk beperkt aandacht en prioriteit gegeven werd 
aan de knelpunten in de verpleeghuizen. De voorbereiding op landelijke 
(infectieziekte)crises is volgens de Raad sterk gericht op acute zorg en 
ziekenhuiszorg; wat een landelijke infectieziekte betekent voor de zorg die in 
verpleeghuizen wordt verleend, was vooraf minder goed uitgewerkt. Daarbij was 
de crisisaanpak vanuit VWS in eerste instantie afhankelijk van de inbreng vanuit 
het zorgveld, waar de zogenoemde cure-sector sterker vertegenwoordigd is dan 
de care-sector. Ook wijst de Raad erop dat binnen verpleeghuizen de aandacht 
voor hygiëne en infectiepreventie de afgelopen jaren ondergeschikt was geraakt 
aan de aandacht voor de kwaliteit van leven. 
Pagina 2 van 17

Afstand tussen beleid en uitvoering 
Kenmerk
3347427-1027313-NC19 a
De Raad constateert dat er een grote afstand was tussen beleid en uitvoering en 
dat er op rijksniveau weinig zicht was op de uitvoeringspraktijk bij organisaties 
zoals verpleeghuizen, GGD’en en veiligheidsregio’s. Zowel in de advisering als in 
de besluitvorming ontbrak daardoor in veel gevallen het perspectief van de 
praktijk, waardoor er te weinig rekening werd gehouden met behoeften en 
haalbaarheid. Dit leidde tot knelpunten, druk en onbegrip bij de partijen die 
verantwoordelijk waren voor de uitvoering, zo stelt de Raad.  
Het kabinet deelt deze constatering. Dat dit het geval was komt voort uit de 
manier waarop de crisisstructuur en de zorg georganiseerd zijn in Nederland. 
Vanuit dit bewustzijn hebben zowel Rijk als uitvoering in de eerste fase 
geïnvesteerd in korte lijnen, beter zicht op de uitvoeringspraktijk en wederzijds 
begrip. Dat neemt niet weg dat het soms tijd kostte om vragen vanuit de 
uitvoeringspraktijk op de juiste plek te krijgen en dat er niet altijd een 
bevredigend antwoord of oplossing mogelijk was gegeven de context van 
schaarste, waarbij het Rijk in korte tijd een heel nieuwe rol op zich moest nemen. 
Het kabinet zal de opgedane ervaringen betrekken bij de aanpassing van de 
landelijke crisisplannen.  
Communicatie  
De Raad stelt dat vanaf half mei 2020 de maatschappelijke weerstand tegen de 
corona-aanpak steeds zichtbaarder werd. De crisiscommunicatie van de 
Rijksoverheid sloot beperkt aan op het groeiende aantal mensen dat psychisch, 
sociaal en financieel te lijden had onder de coronacrisis en de gevolgen van de 
maatregelen. Daarnaast werd het draagvlak voor de corona-aanpak beïnvloed 
doordat de overheid de door haar geuite beloften en verwachtingen niet altijd kon 
waarmaken.  Andere factoren die van invloed zijn betreffen het beperkt benutten 
van brede advisering naast infectiebestrijding en het gegeven dat groepen burgers 
en professionals zich niet gehoord voelden. Het kabinet deelt deze conclusies van 
de Raad. Tegelijkertijd  wil het kabinet wel benadrukken dat er vanaf het begin 
van de crisis voor deze doelgroepen aandacht is geweest. Zo hebben 
gebarentolken al in maart 2020 persconferenties vertaald, zijn nieuwsberichten en 
visuals vanaf maart in verschillende talen vertaald en ook persconferenties zijn al 
vroeg in de crisis vertaald naar verschillende talen die veel in de 
migrantengemeenschappen worden gesproken. Gedurende de crisis is dat steeds 
verder uitgebreid, waaronder toevoeging van hertalingen naar eenvoudige taal. De 
crisiscommunicatie door veiligheidsregio’s en gemeenten valt buiten het 
onderzoek van de Raad. Gemeenten hebben een grote rol in de communicatie 
naar specifieke gemeenschappen binnen hun gemeente. Ten aanzien van 
coronacommunicatie hebben ze die rol vanaf het begin van de crisis ook opgepakt, 
ondersteund door de rijksoverheid. Door de ervaring die in deze periode is 
opgedaan, verwacht het kabinet dat dit bij een toekomstige crisis sneller wordt 
opgepakt. 
Aansturing zorgveld en crisisstructuur 
Bij het activeren van de nationale crisisstructuur vond volgens de Raad geen 
expliciete overdracht plaats van de leidende rol van de minister van VWS naar de 
Ministeriële Commissie Crisisbesluitvorming. In de praktijk hield de minister van 
VWS een centrale rol in de crisisbestrijding en werd niet gemarkeerd dat een 
Pagina 2 van 17

Dit als onderdeel van de –later dit jaar te verschijnen– Agenda Crisisbeheersing 
van het kabinet en in afstemming met het Veiligheidsberaad namens de 
Kenmerk
3347427-1027313-NC19 a
veiligheidsregio’s en VNO-NCW/MKB Nederland namens de werkgevers.  
Het kabinet werkt toe naar de inrichting van één landelijk dekkend stelsel voor 
crisisbeheersing met een bijbehorend vernieuwd wettelijk kader. Dat stelsel zal 
van toepassing zijn op álle crises op álle niveaus, ongeacht tijdsverloop en duur. 
Het stelsel beoogt dat overheden onderling en met (private) crisispartners, 
maatschappelijke organisaties en burgers slagvaardig en nauw samenwerken om 
een grote verscheidenheid aan crises te kunnen beheersen. 
5
Voortbordurend op eerdere toezeggingen aan uw Kamer wil het kabinet de 
(netwerk)samenwerking tussen de verschillende crisispartners bij de gezamenlijke 
voorbereiding op en aanpak van crises versterken. Mede naar aanleiding van de 
ervaringen met COVID-19 zal daarbij extra aandacht uitgaan naar langdurige 
maatschappij-ontwrichtende crisisvarianten en typen crises die een onzeker 
verloop kennen.  
De gezamenlijke, integrale voorbereiding op zowel kort-cyclische als langdurige 
crises wordt onder meer uitgewerkt in landelijke crisisplannen met Rijk én 
veiligheidsregio’s als gedeeld eigenaar. Deze plannen zullen o.a. via reasonable 
worst case scenario’s met voorstelbare consequenties ingaan op de brede 
maatschappelijke impact. Daaronder valt het in beeld brengen van potentieel 
(nieuwe) kwetsbare groepen, sectoren en maatschappelijke voorzieningen, het 
inventariseren en voorbereiden van mogelijke (voorzorgs-)maatregelen waaronder 
buffers in capaciteit en het identificeren van de bijbehorende sleutelbesluiten door 
het betrokken bevoegd gezag.  
De nationale crisisorganisatie moet flexibel en wendbaar zijn en ruimte bieden 
voor improvisatie en maatwerk. Binnen een eenduidige en herkenbare 
basisstructuur moet er sprake zijn van maatwerk per situatie gedurende het 
verloop van de crisis en zo nodig per bijeenkomst. Zo kunnen op uitnodiging 
deskundigen en liaisons van betrokken crisispartners deelnemen aan de diverse 
gremia. Te denken valt aan deskundigen op een specifiek terrein of aan 
vertegenwoordigers van andere overheden, overheidsdiensten of private partners, 
waaronder aanbieders van vitale processen of op de koppelvlakken van het 
Nationaal Cyber Security Centrum (NCSC). 
Het ministerie van VWS gaat aan de slag met de aanbevelingen van de Raad en 
aanbevelingen over de interne crisisstructuur binnen VWS. Dit jaar starten het 
ministerie van VWS en het ministerie van JenV samen met de veiligheidsregio’s, 
de departementen en andere betrokken crisispartners met de ontwikkeling van het 
Landelijk Crisisplan Infectieziektebestrijding (LCP-I) ter vervanging van het 
nationale plan uit 2014. Hierbij moet voldoende aandacht zijn voor de 
operationele toepasbaarheid en de uitvoeringspraktijk, hetgeen de Raad terecht 
aanbeveelt Daarbij zal het kabinet ook aandacht besteden aan de belastbaarheid 
van medewerkers in de cruciale beroepen. Eind 2022 moet ook de Rijksbrede 
Veiligheidsstrategie gereed zijn. De veiligheidsregio’s zijn betrokken bij de 
totstandkoming hiervan. Basis van de strategie is een inschatting van de  
 
 
5
 Kabinetsstandpunt evaluatie Wvr 3 februari 2020 en Slotbrief Agenda risico- en 
crisisbeheersing 30 april 2021 
Pagina 2 van 17

9
bovenregionale of landelijke impact. Naast andere partners dragen ook de 
veiligheidsregio’s veelal verantwoordelijkheid voor de uitvoering van besluiten die 
Kenmerk
3347427-1027313-NC19 a
op rijksniveau genomen worden en voor handhaving van de maatregelen. Via hun 
gemandateerde vertegenwoordigers ten behoeve van afstemming in de diverse 
overleggen binnen de nationale crisisstructuur helpen veiligheidsregio’s de 
haalbaarheid en uitvoerbaarheid van strategie en besluiten te verbeteren. Dat 
doen zij door een voorafgaande (operationele) uitvoeringstoets en een 
voortdurende terugkoppeling van het verloop van de uitvoering. Het kabinet zal 
binnen afzienbare termijn genoemde werkwijze voor afstemming met de 
vijfentwintig voorzitters van de veiligheidsregio’s over de aansluiting van 
veiligheidsregio’s bij de nationale crisisstructuur ten behoeve van de afstemming 
bij crises met een bovenregionale en landelijke impact nader uitwerken in actuele 
versies van het Instellingsbesluit Ministeriële Commissie Crisisbeheersing en het 
Nationaal Handboek Crisisbesluitvorming, alsmede in het traject om te komen tot 
een vernieuwd wettelijk kader.  
Voorbereiding crisis in het zorgveld 
De Raad beveelt aan de crisisstructuur voor het zorgveld aan te passen, zodat de 
minister van VWS de bevoegdheid heeft om sector-, regio- of 
instellingsoverstijgende problemen effectief te kunnen aanpakken, waaronder in 
elk geval met rechtstreeks bindende aanwijzingen. 
Het kabinet onderschrijft deze aanbevelingen en vult deze in in het kader van de 
beleidsagenda pandemische paraatheid van het ministerie van VWS, die dit 
voorjaar aan uw Kamer zal worden aangeboden. Deze agendeert goed 
voorbereide, flexibele en opschaalbare zorg, leveringszekerheid, en een 
verbetering van (het stelsel voor) de publieke gezondheid. Dit zal gebeuren in 
samenhang met de hierboven genoemde aanpassing van de crisisstructuur en 
besluitvorming. De veiligheidsregio’s dragen zorg voor de voorbereiding op en de 
bestrijding van een A-infectieziekte-uitbraak. De coronacrisis maakte zichtbaar dat 
in een decentraal en deels privaat georganiseerd zorglandschap het aan 
instrumentarium ontbreekt om op landelijk niveau vanuit het belang van publieke 
gezondheid en continuïteit te kunnen sturen wanneer een uitbraak de hele 
gezondheidszorg raakt. Wel zijn veel instrumenten gecreëerd of beter benut, 
organisaties ingericht en samenwerkingen tot stand gekomen. Denk daarbij aan 
de samenwerking tussen GGD’en in wat nu heet het LCCB (Landelijke Coördinatie 
COVID-19 Bestrijding), het LCPS (Landelijk Coördinatiecentrum 
Patiëntenspreiding) en de samenwerkingen in de regionale zorgstructuren. Het 
kabinet wil duidelijkheid creëren over taken en verantwoordelijkheden in de 
curatieve, langdurige en publieke gezondheidszorg in crisistijd, zowel regionaal als 
landelijk, en zorgen voor heldere regie en sturingsmechanismen die bijdragen aan 
sluitende samenwerkingsketens, met doorzettingsmacht als dat nodig is. De 
samenwerking die tijdens de coronacrisis tot stand is gebracht in de zorgketen 
moet behouden blijven. De beleidsagenda pandemische paraatheid gaat hierop in.  
Het ministerie van VWS zet zich in om de landelijke functie rond spreiding van 
patiënten en inzicht in capaciteit die het Landelijk Coördinatiecentrum 
Patiëntenspreiding (LCPS) nu in het kader van de COVID-zorg doet te bestendigen 
en verbreden. Deze landelijke functie moet goed geworteld zijn in de regionale 
zorgstructuren. Het Regionaal Overleg Acute Zorgketen (ROAZ) heeft een 
 
9 Kamerstukken II, vergaderjaar 2021-2022, 29 517, nr. 211. 
Pagina 2 van 17

is in de periode tot september 2020 de advisering om belangen op andere 
beleidsterreinen dan infectieziektenbestrijding zorgvuldig af- en mee te wegen 
Kenmerk
3347427-1027313-NC19 a
versterkt. In april 2020 is de gedragsunit bij het RIVM begonnen. In juni 2020 is 
de besluitvormingsstructuur gewijzigd en is de crisisstructuur overgegaan naar 
een gewone ministeriële commissie COVID-19 om integraal te besluiten vanuit 
medisch, economisch, sociaal en maatschappelijk oogpunt. Later zijn ook de 
adviezen van de planbureaus (Sociaal en Cultureel Planbureau, Centraal 
Planbureau en Planbureau voor de Leefomgeving) meegenomen in de 
besluitvorming. Eveneens is, zoals de Raad zelf beschrijft, de volgorde van 
advisering vanuit het OMT aangepast, waarbij het OMT voorafgaand aan het 
overleg in het Catshuis bijeen is gekomen. En met het aantreden van kabinet 
Rutte IV is besloten het SMER-advies (sociaal maatschappelijke reflectie mogelijke 
maatregelen), het OMT-advies en het Bestuurlijk AfstemmingsOverleg-advies 
(BAO) direct na gereedkomen aan de Kamer te doen toekomen. Daarmee is er 
een duidelijker onderscheid tussen de positie van adviseurs en besluitvormers. 
Het kabinet zal de komende periode extra alert zijn op rolvastheid en wil meer tijd 
en rust nemen voor de besluitvorming. Dat kan in de huidige fase van de 
pandemie ook. Op die manier kan ook de rol van het BAO goed ingevuld worden 
en hebben de uitvoerders van het beleid tijd voor een uitvoeringstoets die 
meegenomen kan worden in de besluitvorming. Het kabinet is al begonnen om 
meer aandacht te geven aan andere overwegingen en adviezen in Kamerbrieven 
en andere uitingen. Dit zal versterkt worden voortgezet.  
Met een heldere verantwoordelijkheidsverdeling wil het kabinet de 
onafhankelijkheid en autonomie van betrokken partijen in het adviserings- en 
besluitvormingsproces inkaderen en duurzaam borgen.  
De Raad besteedt in zijn rapport bijzondere aandacht aan de situatie in de 
verpleeghuizen gedurende de eerste maanden van de pandemie. Alvorens op de 
aanbeveling met betrekking tot kwetsbare personen in te gaan, hecht het kabinet 
eraan te reflecteren op de geschetste situatie in de verpleeghuizen in de eerste 
maanden van de pandemie. Dat ondanks alle inspanningen in de eerste periode 
veel bewoners van verpleeghuizen aan het coronavirus zijn gestorven of ernstig 
ziek zijn geweest, is zeer verdrietig. Voor hen die het betrof, voor hun naasten en 
voor de zorgverleners die zich onvermoeibaar voor hen hebben ingezet. Het 
bezoekverbod dat vanaf 20 maart 2020 van kracht werd, was een van de 
moeilijkste besluiten die het kabinet vroeg in de eerste maanden van de pandemie 
heeft moeten nemen. Op basis van adviezen van experts en in overleg met 
betrokken veldpartijen werd dit besluit genomen met het doel kwetsbare 
bewoners van verpleeghuizen te beschermen. En hoewel deze maatregel een 
gunstig effect heeft gehad in het tegengaan van besmettingen, een ernstig 
ziekteverloop en overlijdens, bracht het bezoekverbod ook schrijnende situaties 
met zich mee. Geen bezoek kunnen ontvangen, of je naaste in de stervensfase 
slechts bij uitzondering nog een laatste keer kunnen bezoeken, is voor de 
betrokkenen zeer ingrijpend geweest. De Raad heeft de bevindingen met 
betrekking tot de verpleeghuizen vertaald in een algemene drieledige aanbeveling 
voor de zorg voor kwetsbare personen, die het kabinet onderschrijft. 
1. Identificeer (nieuwe) kwetsbare groepen tijdens crises 
Het kabinet is zich ervan bewust dat de eerste maanden van de coronapandemie 
niet alleen voor bewoners van verpleeghuizen, maar voor alle kwetsbare groepen 
Pagina 2 van 17

betrokkenen dat een crisis iedereen kan raken. De crisis heeft dit bewustzijn 
versterkt, maar er is meer nodig: het kabinet zal samen met betrokken 
Kenmerk
3347427-1027313-NC19 a
veldpartijen dit bewustzijn bevorderen.  
De coronapandemie heeft aangetoond dat ook andere randvoorwaarden van 
belang zijn, zoals het verbeteren van de hygiëne- en infectiepreventie, meer 
financieel comfort voor zorginstellingen, maatwerk bij een bezoekregeling en 
voldoende persoonlijke beschermingsmiddelen en testcapaciteit – ook voor 
mantelzorgers. Het kabinet stelt al middelen ter beschikking aan Verenso, V&VN, 
Actiz en 'Waardigheid en Trots op locatie' om infectiepreventie te bevorderen en 
biedt kennis en ondersteuning aan verpleeghuizen. In het coalitieakkoord zijn 
additionele middelen vrijgemaakt om de pandemische paraatheid te vergroten. 
Het kabinet werkt aan de uitwerking hiervan. Hierbij wordt ook gedacht aan het 
vergroten van de aandacht voor hygiëne en infectiepreventie zowel voor de 
verpleeghuissector als de gehandicaptensector en zorg en ondersteuning in de 
wijk. 
Door de afschaling van formele zorg kregen mantelzorgers er meer zorgtaken bij. 
Dat leidde tot toenemende overbelasting en kwetsbaarheid, zo blijkt uit de 
peilingen van MantelzorgNL. Tijdens de crisis heeft MantelZorgNL op basis van de 
Richtlijn Mantelzorg de Zorgladder Mantelzorg ontwikkeld als instrument voor 
passende mantelzorgondersteuning. Komende kabinetsperiode wordt verder 
ingezet op het ondersteunen van de mantelzorger, met de afspraken tussen VNG, 
VWS, SZW, MantelzorgNL, VNO-NCW en MKB-NL ‘Samen sterk voor mantelzorg’ 
als basis.  
De impact van coronamaatregelen op de mentale gezondheid van jongeren en 
jongvolwassenen is bekend. Het kabinet sprak en spreekt regelmatig met 
jongeren(organisaties) over hun zorgen en neemt deze signalen mee in haar 
besluitvorming (prioritering coronamaatregelen, steunpakketten en 
communicatie). De staatssecretaris van VWS komt voor de zomer met een plan 
van aanpak om in de nasleep van de coronaperiode de mentale fitheid van 
jongeren en jongvolwassenen te bevorderen. 
Om te voorkomen dat spanningen in een kwetsbaar gezin kunnen leiden tot 
fysiek, psychisch of seksueel geweld moet hulp laagdrempelig zijn. Daarom biedt 
Veilig Thuis een landelijke anonieme chatfunctie. Het kabinet laat onderzoeken 
hoe laagdrempelige hulp beter kan aansluiten op de wensen van onder andere 
slachtoffers van huiselijk geweld en kindermishandeling. 
3. Bewaak structureel of de aanpak voor deze groepen effectief is 
Gedurende het verloop van een pandemie is het noodzakelijk oog en oor te blijven 
houden voor kwetsbare groepen en regelmatig te toetsen of de gekozen aanpak 
nog de juiste is. Naarmate een crisis langer duurt, kan het nodig zijn de gekozen 
aanpak bij te stellen, bijvoorbeeld omdat er nieuwe kwetsbare groepen bij komen 
of omdat er andere maatregelen nodig zijn om kwetsbare mensen te beschermen. 
Een goed voorbeeld van het bijstellen van de aanpak was de versoepeling met 
betrekking tot het bezoekverbod, zoals beschreven in het rapport. Toen de 
pandemie enige tijd voortduurde, werd duidelijk dat het nodig was om 
versoepelingen door te voeren aangaande het sluiten van verpleeghuizen voor 
bezoek. Dit gold evenzeer voor de gehandicaptensector. De nadelige gevolgen die 
het bezoekverbod had op het welzijn van bewoners van zowel verpleeghuizen als 
Pagina 2 van 17

Het Nederlands Studiecentrum Criminaliteit en Rechtshandhaving (NSCR) 
onderzoekt (meerjarig) omvang, aard en ernst van huiselijk geweld ten tijde van 
Kenmerk
3347427-1027313-NC19 a
de coronacrisis. De impactmonitor aanpak huiselijk geweld en kindermishandeling 
en de beleidsinformatie van Veilig Thuis geven structureel (half)jaarlijks beeld van 
de aanpak huiselijk geweld en kindermishandeling in Nederland. 
Het kabinet onderzoekt of en hoe de tijdens de pandemie opgezette infrastructuur  
behouden en verbeterd kan worden, zodat deze snel en adequaat kan worden 
geactiveerd bij toekomstige crises. 
Communicatie 
In het Nationaal Kernteam Crisiscommunicatie (NKC) werken de 
communicatiedirecties van departementen en communicatieteams van 
veiligheidsregio’s en andere regionale partners samen. Mede daardoor kan het 
NKC snel inspelen op specifieke kenmerken van een crisis. De aard en duur van de 
crisis bepalen de structuur en aanpak. Het NKC gebruikt het rapport van de Raad 
en komende evaluaties om haar werkwijze te verbeteren en de 
communicatieaanpak en -samenwerking tijdens toekomstige crisis te versterken.  
De Raad constateert dat in de eerste fase van de coronacrisis een 
communicatiehuis is opgebouwd met aandacht voor specifieke communicatie die 
past bij de coronacrisis. Zo konden veel doelgroepen die in het algemeen meer 
moeite hebben met communicatie vanuit de Rijksoverheid bereikt worden. Het 
meest zichtbare voorbeeld daarvan was de inzet van de gebarentolk bij 
persconferenties, maar ook voor andere doelgroepen die een persconferentie of 
reguliere overheidscommunicatie niet zonder hulp kunnen volgen, is vanaf het 
begin van de crisis veel aandacht geweest. Zo zijn persconferenties en 
nieuwsberichten in meerdere talen vertaald en in samenwerking met 
gespecialiseerde organisaties vereenvoudigd én verbeeld voor mensen met een 
lager taalniveau. In de eerste weken was het zoeken hoe zoveel mogelijk 
doelgroepen konden worden bereikt. Deze doelgroepcommunicatie is steeds 
uitgebreid onder meer door naar steeds meer talen te vertalen. Vanaf het begin 
van de crisis werkte het NKC nauw samen met de communicatieafdelingen van de 
veiligheidsregio’s en is de doorvertaling van de communicatie vanuit het Rijk naar 
lokale communicatie geborgd. De Raad beveelt aan om bij toekomstige crises 
voldoende aandacht te hebben voor alle doelgroepen. Het kabinet onderschrijft dit 
advies en benadrukt dat doelgroepcommunicatie ook in de huidige 
crisiscommunicatie heel belangrijk is. Het NKC verwerkt de lessen uit de 
coronacrisiscommunicatie in zijn strategie, opdat het bij een volgende crisis alle 
relevante doelgroepen sneller en effectiever kan bereiken. 
In de eerste maand van de crisis is geconstateerd dat het gedrag van mensen van 
wezenlijk belang is om de verspreiding van het virus te remmen en dat 
communicatie één van de belangrijkste beleidsinstrumenten is om gedrag te 
beïnvloeden. Kennis over gedrag en gedragsveranderingen is steeds belangrijker 
geworden voor de communicatiestrategie. De onderzoeken van de RIVM-
gedragsunit zijn gebruikt om de communicatiestrategie aan te scherpen en er zijn 
gedragsspecialisten aangesloten op het NKC. Dat is terug te zien in de 
publiekscampagnes, nieuwsberichten en de statements bij de persconferenties. De 
rol van de gedragsspecialisten is in de maanden daarna steeds groter geworden 
en is daarna een onderdeel van de coronacommunicatie gebleven. Het kabinet 
neemt de aanbeveling van de Raad ter harte om de inbreng vanuit de sociale en 
Pagina 2 van 17

Tot slot wijst het kabinet graag op het volgende. Tijdens de onderzoeksperiode 
van de Onderzoeksraad voor Veiligheid was een aantal voormalige bewindslieden 
Kenmerk
3347427-1027313-NC19 a
van het kabinet Rutte III, gedurende een kortere of langere periode nauw 
betrokken bij de bestrijding van de coronacrisis. Dit betreffen de heer H. de Jonge, 
mevrouw T. van Ark, de heer P. Blokhuis, de heer B. Bruins, de heer M. van Rijn 
en de heer F. Grapperhaus. Het kabinet heeft deze voormalige bewindslieden in de 
gelegenheid gesteld kennis te nemen van de conceptkabinetsreactie en 
meegenomen in het proces. 
 
Hoogachtend,   
 
de minister van Volksgezondheid, 
Welzijn en Sport, 
 
 
 
 
 
 
Ernst Kuipers 
 
 
 
de minister van Justitie en 
Veiligheid, 
 
 
 
 
 
 
D. Yeşilgöz-Zegerius 
 
 
 
 
de minister voor Langdurige Zorg  
en Sport 
 
 
 
 
 
 
Conny Helder
Pagina 2 van 17

