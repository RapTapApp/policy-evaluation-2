 
 
 
 
> Retouradres Postbus 20401 2500 EK Den Haag 
 
Chief Economist 
  
Directie Algemene Economische 
De Voorzitter van de Tweede Kamer  
Politiek 
der Staten-Generaal 
Bezoekadres 
Prinses Irenestraat 6 
Bezuidenhoutseweg 73 
2594 AC Den Haag 
2595 BD  DEN HAAG 
Postadres 
Postbus 20401 
2500 EK Den Haag 
Overheidsidentificatienr 
00000001003214369000 
T 070 379 8911 (algemeen) 
F 070 378 6100 (algemeen) 
www.rijksoverheid.nl/ezk 
 
 
Datum 1 april 2022 
Ons kenmerk  
CE-AEP / 22133540 
Betreft Langetermijnvisie coronasteun 
 
       
Geachte Voorzitter, 
 
Twee jaar geleden brak de coronacrisis uit. We kwamen voor een ongekende 
opgave te staan. In korte tijd moesten er belangrijke besluiten worden genomen 
om kwetsbaren te beschermen, om overbelasting in de zorg te voorkomen en om 
inkomens, banen en bedrijven te ondersteunen. De contactbeperkende 
maatregelen waren noodzakelijk, maar hebben velen van ons hard geraakt. 
Contact met vrienden en familie was niet meer vanzelfsprekend, leerlingen en 
studenten volgden thuis onderwijs, er werd thuisgewerkt, en veel ondernemers 
moesten hun werk staken. In andere sectoren in de Nederlandse economie moest 
juist extra werk worden verricht. Veel mensen hebben mentale, fysieke en 
economische schade geleden. De samenleving is flink op de proef gesteld, maar 
heeft ook weerbaarheid laten zien. Denk aan de aangepaste kerstvieringen, 
onlineconcerten of ondernemers die nieuwe manieren vonden om hun producten 
aan te bieden. Dit geldt ook voor ondernemers in diverse sectoren. Zo heeft de 
cultuursector zich ontzettend ingespannen om binnen de wisselende 
contactbeperkingen het Nederlandse publiek zo goed mogelijk te blijven bedienen.  
Naast de cultuursector mogen bijvoorbeeld ook de horeca, detailhandel, 
evenementen, contactberoepen, sportscholen, toerisme en recreatie hier niet 
onvermeld blijven. Zij toonden ongekende veerkracht en creativiteit door 
Nederland speciale afhaalmenu’s, test events, personal shopping, online lessen, 
click & collect, aangepaste reizen en belevingen te bieden. In de eerste plaats om 
te blijven ondernemen, en daarbij ook om ons de ervaringen te blijven bieden die 
het leven leuk maken. Het was zeker niet makkelijk, maar we mogen trots zijn op 
het getoonde doorzettingsvermogen en creativiteit. 
  
Inmiddels weten we meer over het virus en zijn we steeds beter in staat om met 
het virus om te gaan. Vaccins en daarmee de opgebouwde immuniteit zijn het 
afgelopen jaar dé reden geweest dat de samenleving kon worden heropend en de 
druk op de zorg is verlicht. De huidige omikronvariant is daarnaast minder 
ziekmakend. Dat stemt voorzichtig optimistisch, maar we zijn er nog niet. We 
weten dat corona nog langere tijd onder ons zal zijn, en het is onzeker welke 
nieuwe varianten er kunnen opduiken. Tegelijkertijd snakken we naar het leven 
voorafgaand aan corona. We verlangen naar sociaal contact, naar ondernemen, en 
naar cultuur. Ook dat is onmisbaar voor een gezonde samenleving. 
Contactbeperkingen op de lange termijn zijn niet houdbaar in sociale, 
 Pagina 1 van 23 
 

 
 
 
Chief Economist 
 
Directie Algemene Economische 
 
Politiek 
 
 
 
Ons kenmerk 
bijvoorbeeld vanwege financiële problemen of problematische schulden als gevolg 
CE-AEP / 22133540 
 
van deze crisis. Voor hen en voor de economie is het belangrijk dat in de kern 
gezonde ondernemingen met schulden als gevolg van corona waar nodig en waar 
mogelijk ondersteund worden. Daarnaast heeft het kabinet besloten om de 
huidige schuldensituatie intensief in de gaten te houden en opties te verkennen 
die eventueel bij kunnen dragen aan het verder ondersteunen van ondernemers 
met coronaschulden. Waar mogelijk en nodig trekt het kabinet op met relevante 
partijen, zoals sociale partners en gemeenten (via bijvoorbeeld VNG en Divosa).  
 
Analyse 
Stand van de economie 
De Nederlandse economie als geheel staat er – mede dankzij de steunpakketten - 
op dit moment goed voor. De economie groeit weer snel, in 2021 was dit zelfs 
+4,8% van het bruto binnenlands product (bbp). Het Centraal Planbureau (CPB) 
3
voorspelt een groei van het bbp van 3,6% in 2022 . Historisch gezien is de 
werkloosheid zeer laag (3,6% in januari van dit jaar). Bedrijven staan te springen 
om nieuw personeel, zo waren er in het vierde kwartaal van 2021 ongeveer 387 
4
duizend openstaande vacatures . Dit gunstige macroperspectief neemt niet weg 
dat er ook de komende tijd duidelijke risico’s zijn. Zo is de inflatie in heel Europa 
hoog. Daarnaast leidt de oorlog in Oekraïne tot stijgende prijzen en toenemende 
onzekerheid ook voor ondernemers. Daarbij dient wel gezegd te worden dat de 
oorlog in Oekraïne in economische zin van een andere aard is dan de 
coronagezondheidscrisis waar de Nederlandse economie de afgelopen twee jaar 
aan is blootgesteld. De gevolgen van de oorlog in Oekraïne staan dan ook los van 
die van de coronacrisis, en worden apart gemonitord.  
 
Generiek steunpakket was verstandig, maar nu niet meer  
Het kabinet heeft werkenden en ondernemers met het coronasteun- en 
herstelpakket bijna twee jaar lang geholpen. De overheid stapte op uitzonderlijke 
wijze in en kon in onzekere tijden zekerheid bieden aan bedrijven, zelfstandigen 
en werknemers. Bedrijven moesten door gedwongen sluitingen interen op het 
eigen vermogen, waardoor ze in de problemen kwamen, terwijl deze op de 
langere termijn wel levensvatbaar/solvabel waren. De overheid ondersteunde 
bedrijven in de betaling van loonkosten en vaste lasten. En met succes. Daarmee 
zijn werkgelegenheid, economische activiteiten en inkomens behouden. De 
negatieve economische gevolgen van corona zijn mede daarom voor een groot 
5
gedeelte beperkt . De Nederlandse economie heeft daarbij veel veerkracht 
getoond. Daarnaast blijkt uit onderzoek dat het coronasteunbeleid ook bij 
innoverende bedrijven is terechtgekomen. Dit heeft mogelijk bijgedragen aan het 
6
bestendigen van het innovatievermogen van onze economie . 
 
Het generieke steunpakket was aan het begin weliswaar verstandig, maar nu 
corona langer onder ons blijft en de samenleving weer open is, inmiddels niet 
meer. Zo was de veronderstelling aanvankelijk dat de crisis kort zou duren en de 
economie daarna op de oude voet verder kon. In dat geval is het verstandig om 
 
3
 CPB (2022), Centraal Economisch Plan, raming maart 
4
 CBS (2022), seizoen gecorrigeerde openstaande vacatures, opgehaald op 23 maart 2022 
5
 CPB (2021), Notitie economische analyse steunpakket 2020 
6
 Roelandt et al (2021) Coronasteunbeleid redt de zwakkere maar ook de innoverende bedrijven, ESB, 106 (4799)  
 
 Pagina 2 van 23 

 
 
 
Chief Economist 
 
Directie Algemene Economische 
 
Politiek 
 
 
 
Ons kenmerk 
bijgedragen aan het aanhouden van krapte op de arbeidsmarkt en mogelijk ook 
CE-AEP / 22133540 
9
 
aan de uitzonderlijk lage faillissementscijfers .  
 
De NOW-regeling was aan het begin van de crisis nuttig om met 
loonkostensubsidie banen te behouden, maar belemmert ook dat mensen de 
overstap maken naar een nieuwe baan waar hun kwaliteiten beter tot hun recht 
komen en waar hun inzet harder nodig is. Zo bereikte de NOW-5 (november en 
10
december) ongeveer 700 duizend werkenden . Tegelijkertijd zien we bijvoorbeeld 
11
dat de energietransitie wordt bemoeilijkt door krapte op de arbeidsmarkt . Dit 
nadeel groeit met de tijd, omdat de economie die aan het begin van de crisis 
‘bevroren’ is steeds minder lijkt op de economie van morgen. Een gebrek aan 
helderheid voor ondernemers over het toekomstperspectief leidt daarnaast tot 
opbouw van schulden en hindert investeringen. Naarmate corona en een 
omvangrijk steunbeleid voortduurt, schaadt dit innovatie, economische groei en 
welvaart in toenemende mate. Het kabinet deelt de analyses van het CPB en De 
12
Nederlandsche Bank (DNB) dat generieke steun herstel in de weg zit en het 
verdienvermogen van ons land ondermijnt.  
 
Ten tweede komt de steun niet altijd op de goede plek terecht. Het CPB liet zien 
dat een deel van de steun terechtkomt bij niet-levensvatbare bedrijven met een 
13
lage arbeidsproductiviteit . De analyse van DNB onderschrijft hetzelfde; 
laagproductieve en hoogproductieve bedrijven ontvingen ongeveer even vaak 
14
steun . Daarnaast vergoeden de steunmaatregelen in sommige gevallen ook de 
omzetverliezen die niet gerelateerd zijn aan contactbeperkende maatregelen. Ook 
pre-corona kende jaarlijks één op de vijf bedrijven in Nederland omzetverliezen 
van 20% of meer in een kwartaal. Omzetschommelingen horen ook bij 
ondernemen in een reguliere omgeving. Niet alle steun is dus doelmatig. 15% van 
de met TVL en NOW gesteunde bedrijven had bijvoorbeeld op jaarbasis 
15
omzetgroei, wanneer 2021 met 2019 wordt vergeleken. Uit onderzoek op basis 
van microdata van het CBS blijkt dat in 2021 ongeveer 43% van de 
overheidssteun is uitgekeerd aan bedrijven die actief zijn in sectoren die minder 
omzetverliezen leden dan in 2019 (figuur 2). Steun was dus niet in alle sectoren 
en niet voor alle bedrijven noodzakelijk, ook macro-economisch gezien.   
 
 
Figuur 2: Ontvangen steun in 2021 uitgesplitst naar omzet 
 
9
 Erken, Vrieselaar (2021) Waarom de werkloosheid ondanks de coronacrisis amper opliep, Rabobank 
10
 Kamerstuk 35 420, nr. 474 Negende Monitoring Arbeidsmarkt en Beroep Noodpakket 
11
 Ecorys (2022) Ecorys Insights: Arbeidsmarkt en energietransitie: van signalering en agendering naar praktische 
oplossingen, 23 februari 2022  
12
 CPB (2022) Van coronasteun naar generiek beleid, en DNB (2022), De invloed van het corona steun- en 
herstelpakket op het Nederlandse bedrijfsleven 
13
 CPB (2021), Notitie economische analyse steunpakket 2020 
14
 DNB (2022), De invloed van het corona steun- en herstelpakket op het Nederlandse bedrijfsleven 
15
 Eigen onderzoek Ministerie van Financiën (2022) met behulp van CBS-microdata.  
 
 Pagina 2 van 23 

 
 
 
Chief Economist 
 
Directie Algemene Economische 
 
Politiek 
 
 
 
Ons kenmerk 
CE-AEP / 22133540 
 
 
 
Figuur 5: Belastinguitstel uitgesplitst naar omzet en sectoren 
 
 
 
Ten slotte zijn de budgettaire uitgaven voor het steunpakket (€ 42,4 miljard voor 
de jaren 2020-2022, een definitieve afrekening volgt) op langere termijn niet 
houdbaar. Dat is meer dan € 5.000 per huishouden. Steun kost geld en wordt 
bekostigd uit publieke middelen. Publieke middelen kunnen maar één keer 
uitgegeven worden, terwijl er veel verschillende maatschappelijke opgaven zijn 
waar ook urgentie heerst. Het is daarbij niet mogelijk om alle gevolgen te 
compenseren, zonder dat bepaalde groepen er op achteruit gaan of volgende 
 
 Pagina 2 van 23 

 
 
 
Chief Economist 
 
Directie Algemene Economische 
 
Politiek 
 
 
 
Ons kenmerk 
zitten die de maximale duur van steun aan individuele bedrijven beperken. 
CE-AEP / 22133540 
 
Eerdere gerichte sectorale afbakeningen specifiek gericht op de door de overheid 
opgelegde maatregelen getroffen ondernemingen bleken onder andere vanwege 
de grote reikwijdte van de maatregelen beperkt of niet uitvoerbaar. Voorbeelden 
van gerichte steun die het kabinet laat onderzoeken om op de middellange 
17
termijn steun af te bakenen op sectoren of activiteiten zijn sectorale 
steunregelingen, een garantiefonds en een verzekeringsinstrument. Het kabinet 
verwacht in de loop van de zomer van dit jaar uw Kamer over de eerste 
onderzoeksresultaten te kunnen informeren. 
 
Afwegingen om te steunen 
Om te bepalen wat het handelingsperspectief zou zijn in die uitzonderlijke 
omstandigheden, ziet het kabinet twee afwegingen die we hieronder zullen 
schetsen.   
 
Zoals hiervoor in deze brief beschreven, kent het verlenen van steun in dit 
stadium een aantal zwaarwegende economisch nadelen. Maar in uitzonderlijke 
gevallen kan het verlenen van gerichte en bij voorkeur sectorale steun vanuit 
economisch perspectief toch gerechtvaardigd zijn. Specifiek gaat het daarbij om 
langdurige sluitingen waarop ondernemers niet kunnen anticiperen en er 
onvoldoende ruimte tot aanpassing is. Het is namelijk niet efficiënt om van 
bedrijven te vragen rekening te houden met situaties die ver buiten het hun eigen 
reguliere risicomodel liggen en die op voorhand erg slecht in te schatten zijn. Daar 
komt bij dat het op dit moment niet mogelijk is voor bedrijven om zich hiertegen 
te verzekeren. In dit geval moeten ondernemers zeer grote buffers aanleggen. 
Dat is economisch niet optimaal. 
Bij minder ingrijpende contactbeperkende maatregelen geldt dat de nadelen van 
steun groter zijn dan de voordelen. Er ontstaat dan een ongelijk speelveld tussen 
ondernemers die steun ontvangen, en ondernemers die anticiperen en zich 
aanpassen en daardoor geen steun nodig hebben. Dit is niet alleen 
onrechtvaardig, maar staat ook aanpassing naar een economische dynamiek die 
toegerust is op omgaan met corona in de weg. 
Concreet betekent dit dat er twee elementen van belang zijn bij het verlenen van 
steun. Dat zijn de mate waarin ondernemers kunnen anticiperen op 
contactbeperkende maatregelen en de mate waarin ondernemers zich kunnen 
aanpassen aan contactbeperkende maatregelen. Deze afwegingen zullen we 
concretiseren aan de hand van verschillende mede op de WRR en KNAW 
gebaseerde scenario’s.  
 
1. Anticipatie 
De ondernemer moet kunnen anticiperen op contactbeperkende maatregelen. Dit 
vraagt een combinatie van voorspelbaarheid en timing. Voorspelbaarheid 
realiseren we door helder te communiceren over de verschillende scenario’s en de 
daarbij behorende (preventieve, beperkende en contactbeperkende) maatregelen. 
Hier kunnen ondernemers zich op voorbereiden. De mate waarin voorspelbaarheid 
kan worden geboden blijft wel een dilemma. Ondernemers en sectoren dienen zich 
daarom voor te bereiden op elk scenario. Er is een brede wens voor een aanpak 
 
17
 Zo vraagt een Deeltijd-WW regeling veel van de uitvoering waardoor dit instrument pas laat beschikbaar komt.  
 
 Pagina 2 van 23 

 
 
 
Chief Economist 
 
Directie Algemene Economische 
 
Politiek 
 
 
 
Ons kenmerk 
Een situatie ontstaat van (zeer) hoge ziekte en sterfte, bijvoorbeeld als 
CE-AEP / 22133540 
 
gevolg van een nieuwe, ernstige variant, die veel slachtoffers eist en 
waartegen opgebouwde immuniteit en vaccins slechts in beperkte mate 
beschermen. De kans dat dit scenario zich voltrekt is erg klein, maar 
bestaat wel. Op dat moment zal de overheid aan de ‘noodrem’ moeten 
trekken.  
 
Bij elk scenario horen andere acties en alleen bij scenario 3 en 4 horen (zware) 
contactbeperkende maatregelen en in scenario 4 mogelijk ook sluitingen. De 
maatregelen in een bepaald scenario proberen overbelasting van de zorg te 
voorkomen. Dat vraagt wat van werkenden en ondernemers, maar het vraagt ook 
wat van de overheid. Door in overleg met sectoren vooraf te inventariseren welke 
maatregelen ingezet zouden kunnen worden in welk scenario, streeft het kabinet 
naar meer voorspelbaarheid en maatwerk. Daarnaast wil het kabinet meer rust in 
de besluitvorming. 
 
In de eerste twee scenario’s zetten we in op preventie en gaat het vooral om 
voorzorgsmaatregelen die sectoren zelf willen en kunnen nemen. In overleg met 
sectoren wordt gekeken welke voorzorgsmaatregelen goed werkbaar en effectief 
zijn in de eigen sector. Zij weten wat het meest passend is in hun bedrijfsvoering 
mede ook op basis van de ervaringen van de afgelopen twee jaar. In het scenario 
‘verkoudheid’ kan verder worden gedacht aan periodieke vaccinatie voor 
specifieke doelgroepen en thuisblijven bij ziekte. In het scenario ‘griep+’ zijn er 
aanvullend op het eerste scenario sectorspecifieke preventiepakketten denkbaar.  
 
Naast het op orde hebben van de basis met voorzorgsmaatregelen, ziet de 
strategie ook op het voorbereiden op ernstigere scenario’s waarin meer nodig is 
dan preventie. In het scenario ‘continue strijd’ zullen (soms stevige) maatregelen 
nodig zijn om de samenleving open te kunnen houden en om de zorg te ontlasten 
door het voorkomen van verdere besmettingen. We willen geen beperkingen, 
maar kunnen die ook niet uitsluiten. Het kabinet is met sectoren in gesprek over 
de inzet die nodig is mocht onverhoopt sprake zijn van een opleving van het virus 
en er (contactbeperkende) maatregelen nodig zijn. Door daar nu al met sectoren 
over na te denken en zoveel mogelijk aan te sluiten op wat het beste werkt in een 
sector, kan de schade van mogelijke beperkingen worden verminderd.  
 
De kans dat we in het worst-case scenario terechtkomen is gelukkig relatief klein, 
maar niet geheel uitgesloten. In het ‘worst-case’-scenario gaat het om een 
situatie met blijvend hevige uitbraken en maatschappelijke ontwrichting. Inzet 
van zware en generieke contactbeperkende maatregelen kan in dit scenario 
noodzakelijk zijn om hoge sterfte en ontwrichting van zorg en maatschappij te 
voorkomen. Sluiting van sectoren is daarbij niet uitgesloten. 
 
In de meeste scenario’s kunnen werkenden en ondernemers anticiperen op 
contactbeperkende maatregelen en zich hierop aanpassen. De maatregelen die 
genomen worden om het virus in te dammen zijn vooraf opgesteld en in 
samenspraak met sectoren tot stand gekomen. Daarbinnen proberen we de 
verdiencapaciteit van de economie zo veel mogelijk te behouden. Dat betekent 
dat er in de scenario’s ‘verkoudheid’, ‘griep+’ en ‘continue strijd’ geen steun is. 
 
 Pagina 2 van 23 

 
 
 
Chief Economist 
 
Directie Algemene Economische 
 
Politiek 
 
 
 
Ons kenmerk 
langetermijnvisie van Coronasteun gelden dan ook voor Caribisch Nederland, 
CE-AEP / 22133540 
 
zoals de wijze waarop omgegaan wordt met (belasting)schulden. Waarbij ook op 
de BES van ‘uitsluiting van risico’s’ naar meer ‘beheersing’ daarvan wordt 
bewogen zodat het normale leven terugkeert en het uitgangspunt is dat de 
samenleving open is. 
 
 
Ondernemers met problematische schulden door corona 
Met het steunpakket heeft het kabinet ondernemers en bedrijven in getroffen 
sectoren gedurende een lange periode zoveel en zo snel mogelijk ondersteund. En 
het effect is zichtbaar: het aantal faillissementen was gedurende de coronacrisis 
historisch laag, en is dat nog steeds. Voor veel ondernemers en bedrijven is de 
verwachting dat het terugbetalen van opgebouwde schulden bij de overheid en 
banken te overzien is en dat dit geen problemen zal opleveren. Zo passen 
ondernemers hun bedrijfsvoering aan en betaalt 69% van de ondernemers die een 
eerder ontvangen voorschot uit de NOW (deels) moeten terugbetalen dit in één 
20 21
keer terug . 28% van de werkgevers spreekt een betalingsregeling af . De 
meeste van deze werkgevers kiezen ervoor het te veel ontvangen NOW-voorschot 
22
binnen één jaar terug te betalen .   
 
Tegelijkertijd heeft de afgelopen twee jaar veel van ondernemers gevraagd. Een 
deel van de ondernemers, vooral in de zwaarst getroffen sectoren zoals horeca, 
de evenementensector, en detailhandel, heeft moeten interen op hun reserves 
en/of nieuwe (persoonlijke) schulden moeten aangaan. Voor ondernemers die met 
problematische schulden kampen is de crisis nog niet voorbij. Deze ondernemers 
staan de komende periode voor de keuze om door te gaan of om te stoppen met 
hun onderneming. 
 
Probleemschets en mogelijke toename van de problematiek 
Het kabinet heeft in samenwerking met DNB de coronaschuldenproblematiek 
onderzocht om meer inzicht in de schuldpositie van bedrijven en ondernemers te 
krijgen. Uit de analyse blijkt dat een goed inzicht in de omvang en reden van 
ontstaan van coronaschulden van ondernemers moeilijk blijft. Gedetailleerde 
cijfers over de balansposities van bedrijven zijn niet of nauwelijks beschikbaar en 
de gegevens die beschikbaar zijn laten zich moeilijk combineren. Dit komt onder 
andere doordat schulden vaak bij meerdere partijen uitstaan (cumuleren), zowel 
publiek als privaat en zowel zichtbaar (banklening) als onzichtbaar (lening bij 
vrienden en familie) zijn. Daarbij is het lastig vast te stellen of de schulden 
veroorzaakt zijn door (aanbodbeperkende) coronamaatregelen, andere factoren, 
of al problematisch waren voor de coronacrisis.  
 
Uit de beschikbare data en signalen volgt een gemêleerd beeld over de huidige en 
de verwachte toekomstige omvang van de problematiek. Enerzijds is er op 
macroniveau, zoals de instroom in schuldhulpverlening en het aantal 
faillissementen, (nog) geen aanleiding tot zorg. Anderzijds zijn er op basis van 
 
20
 Peildatum 16 februari, cijfers nog steeds actueel 
21
 De overige 3% betreft bezwaar- of uitstelgevallen of niet-reageerders. 
22
  Kamerstuk 35 420, nr. 474 Negende Monitoring Arbeidsmarkt en Beroep Noodpakket 
 
 Pagina 2 van 23 

 
 
 
Chief Economist 
 
Directie Algemene Economische 
 
Politiek 
 
 
 
Ons kenmerk 
gevolgen van zorgwekkende schulden zullen naar verwachting vanaf oktober 
CE-AEP / 22133540 
 
2022 zichtbaar worden, wanneer voor ondernemers het terugbetalen van 
belastingschulden start. In de maanden ervoor zal de schuldenlast ondernemers 
voor de vraag kunnen stellen of ze wel of niet moeten doorgaan met hun bedrijf. 
 
De openstaande belastingschuld bedraagt op 24 februari 2022 ruim 20 miljard 
euro bij 278.000 bedrijven. De mogelijkheid tot belastinguitstel geldt sinds maart 
2020. Deze uitstelmogelijkheid geldt voor een groot aantal belastingsoorten, 
waaronder loon- en omzetbelasting, en loopt af op 1 april 2022. De opgebouwde 
belastingschuld mag in vijf jaar worden afgelost met ingang van 1 oktober 2022. 
De verdeling van de schuld over sectoren is breed en beperkt zich niet tot de door 
corona getroffen sectoren. Dit kan mede komen doordat getroffen sectoren 
minder omzet –en winst hebben gemaakt en daardoor ook automatisch minder 
omzet- en winstbelasting verschuldigd zijn. De schulden bevinden zich met name 
bij bv’s en nv’s waarbij omzet en winst in de regel groter zijn in omvang. Voor 
belastinguitstel golden geen financiële toegangsvoorwaarden. Dit houdt in dat alle 
ondernemingen hiervan gebruik konden maken. Bijna de helft van de schulden 
staat uit bij bedrijven waarvan de omzet is gedaald met meer dan 20%. 
Tegelijkertijd staat bijna 40% van de schulden uit bij bedrijven waarvan de omzet 
is gegroeid.  
 
Lage instroom in schuldhulpverlening en weinig faillissementen 
De huidige instroom in de schuldhulpverlening en insolventietrajecten is historisch 
gezien laag. Daarnaast is zoals eerder geconstateerd het aantal faillissementen 
historisch laag. Ook de achterstanden bij de incassering van rente en aflossingen 
op leningen, kredieten en leases laten nog geen verontrustend beeld zien. Het 
26
percentage niet-presterende leningen van Nederlandse banken aan niet-
financiële vennootschappen in Nederland was eind 2021 voor bijna alle sectoren 
27
gedaald ten opzichte van een jaar eerder . 
 
Tegelijkertijd is er veel (persoonlijke) casuïstiek van individuele ondernemers die 
kampen met problematische schulden als gevolg van corona. Het terugbetalen 
van schulden kan de komende jaren in meer of mindere mate de marges van 
individuele ondernemingen drukken en daarmee de middelen voor nieuwe 
investeringen beperken. Het kabinet heeft in het coalitieakkoord aangegeven om, 
daar waar financieel in de kern gezonde ondernemingen door corona niet 
vooruitkomen door schulden, tot oplossingen te komen.    
 
Huidig instrumentarium 
Onderscheid tussen bedrijven die moeten stoppen door corona, omdat zij het voor 
corona al moeilijk hadden, of om andere redenen (zoals toegenomen 
grondstofprijzen of gestokte leveringen), is op macroniveau niet te maken. Dit 
zorgt ervoor dat beleid niet specifiek op coronaschulden kan worden toegespitst.  
 
Er zijn momenteel signalen bekend over knelpunten voor ondernemers die willen 
stoppen met hun bedrijf en voor ondernemers die hun bedrijf willen doorzetten. 
 
26
 Een niet-presterende lening is een lening waarbij meer dan 90 dagen zijn verstreken zonder dat de 
kredietnemer de overeengekomen aflossingen of rente heeft betaald.  
27
 Alleen de sector ‘’Overige diensten’’ laat een geringe stijging zien van 0,49%. 
 
 Pagina 2 van 23 

 
 
 
Chief Economist 
 
Directie Algemene Economische 
 
Politiek 
 
 
 
Ons kenmerk 
kabinet in overleg met het bedrijfsleven over de opgebouwde belastingschulden 
CE-AEP / 22133540 
 
vanwege het uitstel van betaling van belastingen. In het kader hiervan zal het 
kabinet in april van dit jaar een internetconsultatie starten om knelpunten beter 
in zicht te krijgen. Ook voor terugbetalingen in de NOW, TVL en Tozo gelden 
ruime betaaltermijnen. Voor de NOW en TVL geldt dat werkgevers tot vijf jaar de 
tijd kunnen krijgen om het terug te betalen bedrag in termijnen te betalen. Ook is 
een betaalpauze van één jaar mogelijk. Voor de Tozo-lening geldt een 
terugbetalingstermijn van zes jaar.  
 
Per 1 april 2022 hervat de Belastingdienst de invordering van de nieuw 
opkomende betalingsverplichtingen van belastingen voor ondernemers die uitstel 
van betaling in verband met de coronapandemie hebben genoten. Er zullen niet 
direct invorderingsmaatregelen worden ingezet als de ondernemers na 1 april nog 
niet voldoen aan deze nieuwe betalingsverplichtingen. Deze ondernemers worden 
geïnformeerd over eventuele risico’s van het betaalverzuim en wordt 
handelingsperspectief geboden. Ook voor het aflossen van de opgebouwde 
coronaschuld geldt dat als er niet aan de voorwaarden voor de betalingsregeling 
wordt gedaan, er eerst contact wordt opgenomen met de ondernemer. Er wordt 
dan samen gezocht naar mogelijkheden om toch aan de betalingsregeling te 
voldoen. De Belastingdienst ziet het belang dat ondernemers zich zo vroeg 
mogelijk melden als zij schuldproblemen hebben. Daarom zal de Belastingdienst 
vanaf begin april van dit jaar schuldoverzichten gaan sturen naar ondernemers. 
Hierdoor hebben ondernemers actueel en duidelijk inzicht in hun schulden aan de 
Belastingdienst. In deze schuldoverzichten zal de Belastingdienst ondernemers 
ook wijzen op de handelingsmogelijkheden die een ondernemer heeft, zoals de 
31
mogelijkheden van schuldhulp bij instanties als de gemeenten , en verwijzen 
naar de KVK die in het kader van het Programma Zwaar Weer ondernemers 
ondersteunt.  
 
Voor ondernemers en particulieren die geen corona-uitstel hebben aangevraagd of 
anderszins uitstel van betaling hebben, of die niet tot doelgroep van de 
hersteloperatie Toeslagen behoren, is de invordering van belastingschulden in 
2021 hervat. Ook hier roept de Belastingdienst burgers op om zich zo vroeg 
mogelijk te melden als zij in de problemen dreigen te raken.   
 
Daarnaast wordt er door SZW, EZK en FIN gewerkt aan grondslagen om de 
32
casuïstiektafel, onderdeel van de uitwerking van de motie Aartsen inzake 
schuldenproblematiek rondom de coronasteunmaatregelen, mogelijk te maken. De 
motie Aartsen vroeg om een ambtenarenteam met mandaat voor terugbetaling 
om als een centraal aanspreekpunt te fungeren voor ondernemers met 
terugbetalingsproblemen. De casuïstiektafel is een van de initiatieven die hieruit 
voortkomt. Het doel is dat de uitvoeringsorganisaties UWV, RVO en 
Belastingdienst ondernemers in beeld krijgen die in de problemen dreigen te 
komen door terugbetalingen van verschillende steunregelingen. Door organisatie-
overstijgend te overleggen over de casuïstiek, kan wanneer nodig en mogelijk 
meer integraal naar de schuldenpositie van een ondernemer worden gekeken. 
Bovenal blijft gelden dat ondernemers voor de NOW en TVL altijd contact kunnen 
 
31
 Wanneer de ondernemer een natuurlijk persoon is. 
32
 Kamerstuk 35 420, nr. 285 
 
 Pagina 2 van 23 

 
 
 
Chief Economist 
 
Directie Algemene Economische 
 
Politiek 
 
 
 
Ons kenmerk 
schulden van zijn rechtspersoon. De gemeente kijkt samen met de ondernemer 
CE-AEP / 22133540 
 
welke vorm van schuldhulpverlening nodig is en maakt vervolgens samen met de 
ondernemer een plan van aanpak. Dat kan bijvoorbeeld bestaan uit een 
saneringskrediet, schuldbemiddeling of budgetcoaching. Het kan per gemeente 
verschillen welke hulp wordt aangeboden. 
 
Als schuldeisers niet instemmen met een minnelijk traject kan de rechtbank 
worden verzocht om via een dwangakkoord schuldeisers te verplichten om mee te 
werken. Slaagt de gemeentelijke hulp niet of wil de ondernemer meteen 
instromen in een wettelijk traject dan is er de mogelijkheid van het Wsnp-traject: 
schuldsanering via de rechter. Minnelijke trajecten bij een gemeente duren 
gemiddeld drie jaar, al kan het afhankelijk van de gemeente verkort worden. Een 
ondernemer is na afloop van het traject schuldenvrij voor de schulden die zijn 
aangemeld.  
 
Wettelijke trajecten hebben een looptijd van in beginsel 36 maanden, waarna de 
ondernemer een schone lei heeft. De schone lei houdt in dat ook niet-aangemelde 
schulden niet meer verhaalbaar zijn op de ondernemer (uitgezonderd schulden die 
door de rechter zijn uitgesloten van een Wsnp-traject, zoals strafrechtelijke 
schulden en fraudeschulden). Daarom roept het kabinet ondernemers op om zich 
indien nodig te melden bij hun gemeente voor hulp en ondersteuning. Het kabinet 
heeft daarnaast voor 2022 30 miljoen euro vrijgemaakt in het aanvullend sociaal 
pakket om gemeenten hierbij te ondersteunen. Daarnaast is er 15 miljoen euro 
beschikbaar voor hulp binnen de bijzondere bijstand. Dit geld is mede bedoeld 
voor hulp aan eenieder die kampt met schulden.  
 
Schulden bij ondernemingen 
Sinds 1 januari vorig jaar is de Wet Homologatie Onderhands Akkoord (WHOA) 
toegankelijk voor alle ondernemingen. De WHOA helpt ondernemingen om een 
akkoord met zijn schuldeisers en aandeelhouders tot stand te brengen. Hierbij 
worden de schulden gesaneerd en wordt een faillissement voorkomen. Deze route 
is bij uitstek geschikt voor rechtspersonen die geen gebruik kunnen maken van 
gemeentelijke schuldhulp of de Wsnp. De rechter kan een akkoord bevestigen 
(homologeren) waarbij schuldeisers die niet met het akkoord hebben ingestemd, 
toch door het akkoord worden gebonden. Flankerend bij de WHOA is het TOA-
krediet geïntroduceerd, ten behoeve van ondernemers (zowel rechtspersonen als 
natuurlijke personen) die met gebruikmaking van de WHOA hun bedrijf een 
doorstart kunnen laten maken. Daarnaast is er de turboliquidatie: een snelle 
manier om een bv, nv, stichting of andere rechtspersoon met schulden te 
ontbinden als er geen baten meer in de onderneming zitten. 
 
Mogelijkheden voor verdere ondersteuning van ondernemers met coronaschulden 
Het kabinet zet zich in om waar mogelijk en wenselijk het effect van een 
toenemende schuldenlast voor ondernemers als gevolg van corona te beperken.  
Goede informatievoorziening aan de ondernemer waaruit blijkt welke 
ondersteuning er in geval van zakelijke en/of privéschulden specifiek per 
rechtsvorm beschikbaar is, maakt hier onderdeel van uit. Ondernemers kunnen 
met hun vragen over oplossingsroutes en welke hulp beschikbaar is bij zakelijke 
en/of persoonlijke schulden terecht bij de voor veel ondernemers al vertrouwde 
 
 Pagina 2 van 23 

 
 
 
Chief Economist 
 
Directie Algemene Economische 
 
Politiek 
 
 
 
Ons kenmerk 
1. Starten van een verkenning naar een verbreding van de al gestarte pilot 
CE-AEP / 22133540 
 34
 
‘toevoeging verzoek Wet sanering natuurlijke personen (Wsnp)’ . In deze 
pilot krijgen gemeenten de mogelijkheid om de expertise van Wsnp-
bewindvoerders in te zetten voor gemeentelijke trajecten. Met deze 
verkenning wil het kabinet bezien of de Wsnp-bewindvoerder ook voor 
ondernemers met problematische coronaschulden een aanvraag kan doen 
voor toelating tot de Wsnp. Deze verbreding ondersteunt daarmee ook de 
volgende verkenning. 
2. Verkenning naar een pilot waarmee ondernemers met problematische 
coronaschulden voor ondersteuning en hulp rechtstreeks contact kunnen 
opnemen met een Wet sanering natuurlijke personen (Wsnp)-bewindvoerder. 
Gezamenlijk wordt gekeken welk instrument (gemeentelijke schuldhulp, 
wettelijke schuldsanering, WHOA of faillissement) passend is. Naast advies 
over de schulden kan de ondernemer ook advies krijgen over hoe de 
onderneming eventueel ordentelijk kan stoppen of welke 
herstructureringstappen een ondernemer kan zetten. Dit ontlast 
ondernemers doordat zij eerder en beter geholpen worden en helpt die 
gemeenten die niet deze expertise hebben. Daarnaast wordt het instrument 
dat het beste is voor de ondernemer gericht ingezet. Dat bevordert de 
doorstroom bij de gemeentelijke schuldhulp. Bijkomend voordeel is dat 
ondernemers die een levensvatbaar bedrijf hebben dat kunnen voortzetten. 
3. Starten van een verkenning naar een pilot voor de verbreding van het 
waarborgfonds saneringskredieten voor ondernemers. Met een 
saneringskrediet lost een (gemeentelijke) kredietbank de schulden van de 
ondernemer bij verschillende schuldeisers in één keer af waardoor de 
ondernemer nog maar een schuldeiser heeft. De lening wordt in drie jaar 
afgelost. Het kabinet wil eerst meer onderzoek doen naar de financiële 
risico’s voor het waarborgfonds en beheersingsmogelijkheden van deze 
risico’s door het waarborgfonds.    
 
Met deze extra inzet bovenop het al bestaande instrumentarium komt het kabinet 
ondernemers tegemoet die problematische schulden hebben. Daarnaast blijft het 
kabinet oog hebben voor potentiële toekomstige knelpunten. 
Het kabinet beseft terdege dat ondernemers uit een zware periode komen en het 
einde voor sommigen helaas nog lang niet in zicht is. Zoals het kabinet ook heeft 
aangegeven in het coalitieakkoord zal het kabinet daar waar in de kern gezonde 
ondernemingen door corona niet vooruitkomen door schulden, zich inspannen om 
tot oplossingen te komen. Ook zal het kabinet oog hebben voor ondernemers die 
als gevolg van onhoudbare schulden moeten stoppen en daarbij knelpunten 
ervaren. Om te komen tot oplossingen die zoveel mogelijk zijn toegesneden op de 
problematiek en context van de desbetreffende groep ondernemers, zal het 
kabinet bij de uitwerking van de mogelijke pilots stakeholders en deskundigen 
betrekken. 
  
 
34
 Staatscourant 2021, 19863 
 
 Pagina 2 van 23 

 
 
 
Chief Economist 
 
Directie Algemene Economische 
 
Politiek 
 
 
 
Ons kenmerk 
 
CE-AEP / 22133540 
 
 
Marnix van Rij 
Staatssecretaris voor Fiscaliteit en Belastingdienst
 
 Pagina 2 van 23 

