 
 
 
 
> Retouradres Postbus 20350 2500 EJ  Den Haag 
   
Bezoekadres
De Voorzitter van de Tweede Kamer 
Parnassusplein 5
der Staten-Generaal 2511 VX  Den Haag
T 070 340 79 11
Postbus 20018 
F 070 340 78 34
2500 EA DEN HAAG 
www.rijksoverheid.nl
 
 
Ons kenmerk
 
3306885-1023000-FEZ
 
Bijlage(n)
 
-
 
Datum 8 april 2022 Uw kenmerk
35 925 XVI, nr. 28
Betreft Voortgang financieel beheer ministerie VWS 
 
 
Correspondentie uitsluitend 
 
richten aan het retouradres 
Geachte voorzitter, 
met vermelding van de datum 
 en het kenmerk van deze 
brief.
Hierbij doe ik u de antwoorden toekomen op de vragen die door verschillende 
fracties zijn gesteld in het schriftelijk overleg inzake de voortgang financieel 
beheer ministerie van VWS. De vragen hebben betrekking op de brief Voortgang 
financieel beheer van het ministerie van VWS (Kamerstuk 35 925 XVI, nr. 28). 
Daarbij heb ik de vragen van de verschillende fracties uit het verslag genummerd 
en per fractie beantwoord. Als laatste, voordat ik inga op de vragen en 
antwoorden, wil ik mij excuseren voor de vertraagde beantwoording. Door een 
technische fout zijn de vragen pas recentelijk opgemerkt binnen de organisatie en 
vervolgens zo snel als mogelijk beantwoord. Daarmee is de reguliere termijn van 
beantwoording tot mijn spijt ruimschoots overschreden.   
 
 
Beantwoording vragen en opmerkingen VVD-fractie 
Vraag 1: “De leden van de VVD-fractie vragen allereerst of het financieel beheer 
bij het ministerie van VWS in 2021 zodanig op orde is c.q. was, dat een 
goedkeurende verklaring kan worden afgegeven. Zij vragen of de (ernstige) 
onvolkomenheden daadwerkelijk zijn weggewerkt. Zij vragen daarbij ook welke 
(ernstige) onvolkomenheden nog resteren.” 
 
Antwoord:  
De verantwoording over 2021, de daarbij behorende controleverklaring van de 
ADR en de onvolkomenheden die de Algemene Rekenkamer constateert worden 
op Verantwoordingsdag (18 mei 2022) aan uw Kamer verzonden. Daarbij geldt 
dat bij het wegnemen van een onvolkomenheid de Algemene Rekenkamer 
aantoonbaar verbetering moet constateren, alvorens ze besluiten het oordeel van 
een (ernstige) bevinding aan te passen. Doorgaans kan een onvolkomenheid 
mede daarom niet in één jaar worden weggenomen. Gegeven de 
voortgangsrapportage verbetering financieel beheer over 2021 tot en met oktober 
is de verwachting dat er nog onrechtmatigheden resteren (financieel beheer, 
staatssteun bij subsidies), die zullen resulteren in onvolkomenheden over 2021. 
De zwaarte van de onvolkomenheden wordt bepaald door de Algemene 
Rekenkamer. Op het moment van schrijven hebben we hier nog geen duidelijkheid 
over. 
 
Pagina 1 van 18

 
beheer). Een audit of vraag gestuurd onderzoek vanuit de Auditdienst Rijk kan 
dan ook overwogen worden.  
 
Vraag 6: “Deze leden vragen verder wat gedaan zal worden aan een betere 
aansturing op financieel beheer vanuit de top, meer betrokkenheid en bewustzijn 
ten aanzien van financieel beheer in de breedte van de organisatie en de 
verbetering in het tussentijds monitoren.” 
 
Antwoord:  
Het concept auditrapport over 2021 is reeds besproken met de ambtelijke en 
politiek top. Het definitieve auditrapport en het verantwoordingsonderzoek van de 
Algemene Rekenkamer ontvangt uw Kamer op Verantwoordingsdag. Er zullen naar 
aanleiding van de bevindingen en onvolkomenheden zoals die op 
Verantwoordingsdag worden gepresenteerd door het ministerie ook verdere 
monitoringsafspraken gemaakt (zowel inhoud als proces).   
 
Vraag 7: “De leden van de VVD-fractie lezen in de voorliggende brief dat in 98% 
van de corona-gerelateerde verplichtingen het parlement tijdig is geïnformeerd. 
Dat is natuurlijk mooi. Maar van 116 miljoen euro is nog niet definitief bekend of 
het parlement tijdig is geïnformeerd. Hoe is dit mogelijk?” 
 
Antwoord: 
De genoemde 116 miljoen euro bestond uit vele kleine overeenkomsten. Deze zijn 
op een later moment alsnog gecontroleerd voor de oplevering van het VWS-
jaarverslag 2021. Hieruit bleek dat het parlement ook tijdig is geïnformeerd over 
deze middelen, waardoor deze onzekerheid is komen te vervallen en er over deze 
middelen geen aanvullende bevinding zal worden gerapporteerd in het VWS-
jaarverslag 2021. 
 
Vraag 8: “De leden van de VVD-fractie lezen dat met het rapport Van Berkel 
Professionals de voorraadadministratie op orde kan worden gebracht. Wanneer is 
dit daadwerkelijk op orde?” 
 
Antwoord:  
Het rapport van Van Berkel Professionals betreft de aankopen van het ministerie 
van VWS van persoonlijke beschermingsmiddelen. Met dit rapport kan de 
resterende aansluiting worden gemaakt met hetgeen nu in beheer is bij het 
bureau LCH (Cibg). Dit rapport is inmiddels vastgesteld. Voor de persoonlijke 
beschermingsmiddelen is daarmee de administratie op orde.   
 
Vraag 9: “De leden van de VVD-fractie vragen voorts hoe de tekst in de 
voortgangsrapportage over de zorgbonus gezien moet worden in relatie tot het 
1
bericht van RTL Nieuws van 27 december 2021  over fraude met de zorgbonus 
door spookpersoneel en dubbele premie voor directeuren. Waarom wordt in de 
voortgangsrapportage niet gesproken over de mogelijkheden van fraude met de 
zorgbonus?” 
 
 
 
 
 
1 Pagina 2 van 18
 RTL Nieuws, 27 december 2021, ‘Fraude met zorgbonus: spookpersoneel en dubbele premie voor 
directeuren’ 

 
Vraag 10: “De leden van de VVD-fractie constateren dat nog steeds veelvuldig 
gebruik wordt gemaakt van de spoedprocedure, dat wil zeggen dat er reeds geld 
is uitgegeven voordat dit is goedgekeurd door het parlement. Hoe kan dit in de 
toekomst (verder) worden beperkt?” 
 
Antwoord: 
De Comptabiliteitswet 2016 voorziet in een mogelijkheid om voorafgaand aan de 
goedkeuring van het parlement reeds verplichtingen aan te kunnen gaan. Het 
betreft nieuw beleid waarbij onder verwijzing van art. 2.27, tweede lid CW 2016 
met een toelichting van deze mogelijkheid gebruik kan worden gemaakt. Het 
ministerie van VWS heeft hier met name voor corona gerelateerde uitgaven in 
2021 gebruik van gemaakt. Daarbij is gebruik gemaakt van een interne 
handleiding, zodat wordt voldaan aan de Comptabiliteitswet 2016, artikel 2.27, 
tweede lid. Met een adequate toepassing zien we dat er een verbetering is 
opgetreden en dat het parlement wel voorafgaand is geïnformeerd (voordat een 
verplichting is aangegaan). Door het parlement vooraf te informeren is het ook 
aan het parlement om bezwaar te maken tegen het nieuwe beleid, zodat een 
verplichting alsnog niet aangegaan kan worden. Uiteraard is er het besef dat 
toepassing van 2.27, tweede lid CW niet ongebreideld kan en van een deugdelijke 
motivatie moet worden voorzien indien hier bij nieuw beleid gebruik van wordt 
gemaakt. 
 
Vraag 11: “De financiële administratie komt niet altijd overeen met de 
werkelijkheid. Verplichtingen en betalingen zijn niet altijd goed te koppelen. Het 
ministerie van VWS kan dit zelf corrigeren. Waarom is dit nog niet op orde? Welke 
verbeteracties worden hierop gezet?”  
 
Antwoord: 
Het ministerie heeft in de financiële administratie een verbeterslag gemaakt door 
in de administratie gebruik te maken van speciale projectcodes voor corona-
gerelateerde budgetten en uitgaven. Deze projectcodes waren nog niet ingevoerd 
in 2020 en betekende veel handmatig werk om verplichtingen en facturen die 
corona-gerelateerd waren toe te wijzen aan de verschillende posten (GGD’en en 
veiligheidsregio’s, onderzoek, testcapaciteit etc). Met de projectcodes kan voor de 
realisatie sneller een overzicht worden gegenereerd en de aansluiting met de 
begroting worden gemaakt. 
 
Vraag 12: “De leden van de VVD-fractie vragen voorts naar de stand van zaken en 
voortgang met betrekking tot de risicoregeling en de daarvoor vooraf benodigde 
toetsingskaders. De ADR concludeert dat hierover nog geen duidelijkheid is.” 
 
Antwoord: 
Het ministerie van VWS is verplicht om het parlement voortijdig te informeren als 
de Staat een risicoregeling aangaat met derden. Het parlement wordt hierover 
geïnformeerd door middel van een toetsingskader. Er is in 2021 gebleken dat, bij 
de afwikkeling van een garantie, het parlement niet adequaat is geïnformeerd. Het 
betreft de garantie van € 7,1 miljoen voor het produceren van mondkapjes 
(meltblownmachine) in Nederland. Deze overeenkomst met een garantstelling is 
in 2020 aangegaan door het ministerie van VWS. Het parlement is weliswaar 
geïnformeerd over de gesprekken die met partijen werden gevoerd over productie 
van beschermingsmiddelen in Nederland, maar niet separaat over de afgegeven 
Pagina 2 van 18
garantie. Voor de overige garanties is het parlement geïnformeerd. Het betreft 

 
verbeteren en helpt hen ook concreet bij het voldoen aan de wettelijk verplichte 
NEN 7510 over informatieveiligheid in de zorg.  
 
Vraag 14: “Wat wordt gedaan om de frauderisico’s te beheersen? Hoe ziet het 
fraudebeleid eruit bij het ministerie van VWS?” 
 
Antwoord:  
Het fraudebeleid van VWS kent twee onderdelen: fraudebestrijding in de interne 
organisatie en bestrijding van fraude door leveranciers of subsidieontvangers. De 
fraudebestrijding bij subsidies is onderdeel van het misbruik en oneigenlijk 
gebruik (M&O)-beleid. Voor de uitvoering hiervan is het M&O-beleid uitgewerkt in 
het Handboek Subsidies. Dit vormt het uitgangspunt voor de Dienst Uitvoering 
Subsidies aan instellingen (DUS-I). In dit handboek wordt om misbruik en 
oneigenlijk gebruik tegen te gaan (waaronder beheersing van frauderisico’s) 
onderscheid gemaakt in 5 elementen: 
1. Er wordt een risicoanalyse uitgevoerd en schriftelijk vastgelegd bij de 
totstandkoming van elke subsidieregeling. De M&O-risico’s (frauderisico’s) 
maken onderdeel uit van deze risicoanalyse. 
2. Er wordt beoordeeld of de verantwoording voldoet aan de voorwaarden. Op 
basis van risicoanalyses voert de subsidieverstrekker eventueel aanvullende 
administratieve of fysieke controles uit. 
3. Er vindt een actieve en consistente toepassing plaats van de beschikbare 
handhavingsmogelijkheden. 
4. Er wordt departementaal een overzicht bijgehouden van misbruik bij 
subsidieverstrekking (M&O-register). 
5. Er vindt een periodieke evaluatie van subsidieregelingen plaats.   
 
Binnen het ministerie is fraudebestrijding een onderdeel van het integriteitsbeleid. 
Er is een meldingsprocedure voor signalen van integriteitsschendingen en er zijn 
integriteits- en beveiliging coördinatoren aangewezen. De expliciete aandacht voor 
frauderisico’s binnen het integriteitsbeleid krijgt sinds enig tijd meer aandacht.  
 
Vraag 15: “De leden van de VVD-fractie hebben eerder aangegeven het 
opmerkelijk te vinden dat de kennis over inkoop, subsidie, staatssteun, 
aanbesteding, financieel beheer en de Comptabiliteitswet 2016 bij het ministerie 
van VWS beperkt gebleken is. Wat is hier in de afgelopen periode aan gedaan? 
Wat zal hier nog aan gedaan worden?” 
 
Antwoord:  
In 2020 en 2021 zijn veelvuldig situaties ontstaan waarbij er zeer snel gehandeld 
moest worden door het ministerie van VWS en waarbij niet altijd compliant is 
gehandeld. In deze snelheid is het niet gelukt om altijd volgens de geldende wet- 
en regelgeving te handelen. In 2021 is ten opzichte van 2020 meer aandacht 
geweest voor de geldende wet- en regelgeving rond inkoop, subsidiebeheer en 
financieel beheer, maar is ook nog niet altijd compliant gehandeld. Kennis en 
kunde hierover is meer gedeeld onder meer door het opstellen van richtlijnen. 
Daarnaast is vanuit project ‘herstel’ ook ingezet op herstel van fouten en 
bevindingen uit 2020 (die een vervolg in 2021 hadden) en vanuit het project 
‘kraan dicht’ advies over deze aspecten in relatie tot nieuw beleid voor de corona 
gerelateerde uitgaven. Het bestendigen van de opgedane kennis binnen de gehele 
organisatie wordt zowel vanuit de bestaande lijnorganisatie als vanuit het project 
‘structurele borging’ verder opgepakt.     
 
Pagina 2 van 18

 
Vraag 3: “De leden van de D66-fractie vragen wanneer de minister de Kamer kan 
informeren over de uitkomsten van de twee onderzoeken van EY naar de voorraad 
inzake medische hulpmiddelen.” 
 
Antwoord: 
Ik verwacht de Kamer hierover in het tweede kwartaal van dit jaar te informeren.  
 
Vraag 4: “De leden van de D66-fractie vragen de minister om toe te lichten 
waarom de Kamer pas opnieuw na de afsluiting van de verantwoording over het 
jaar 2021 (na 15 maart 2022) geïnformeerd zal worden over de voortgang van de 
maatregelen bij VWS. Vooral als volgens de ADR de eerste resultaten van de 
maatregelen reeds in het vierde kwartaal van 2021 werden verwacht. Kan de 
minister vóór het opstellen van de verantwoording over 2021 nogmaals 
rapporteren over de voortgang die wordt geboekt bij de verbeteringen in het 
7
financieel beheer? ” 
 
Antwoord: 
Ik heb uw kamer niet nogmaals gerapporteerd over de voortgang van de 
verbeteringen in het financieel beheer vóór 15 maart 2022. Zoals toegezegd zal ik 
uw Kamer binnenkort een tweede voortgangsrapportage sturen. De verwachte 
resultaten zijn meegenomen in de verantwoording over 2021 en opgenomen in 
het VWS-jaarverslag 2021, omdat het moment is dat de cijfers definitief worden 
en ook de resultaten zichtbaar en gecontroleerd door de ADR. Het jaarverslag 
2021 ontvangt u op Verantwoordingsdag met het Auditrapport van de ADR en het 
verantwoordingsonderzoek van de Algemene Rekenkamer. 
 
Vraag 5: “De leden van de D66-fractie vragen de minister aan te geven tot 
wanneer er tijdelijke uitzonderingsregels rond het financieel beheer, bedoeld om 
crisismaatregelen te faciliteren en tekortkomingen en onrechtmatigheden te 
voorkomen, acceptabel zijn en wanneer de reguliere processen hier weer van 
toepassing zullen zijn.” 
 
Antwoord:  
Er is geen sprake van tijdelijke uitzonderingsregels. De wet- en regelgeving voor 
het financieel beheer zijn ook van toepassing gebleven tijdens corona. Als er 
wordt afgeweken van de geldende wet- en regelgeving worden fouten en 
onzekerheden (onrechtmatigheden) geconstateerd, zoals dit over 2020 en over 
2021 het geval is. Wel wordt er aan gewerkt om dit zoveel mogelijk te 
voorkomen, onder andere vanuit het programma ‘Verbetering financieel beheer 
VWS’. Evenwel kan worden geconstateerd dat in een crisis de geldende wet- en 
regelgeving kan knellen. Overeenkomsten moesten soms met spoed tot stand 
komen. Dit is vanuit de geldende wet- en regelgeving mogelijk onder bepaalde 
voorwaarden en hiervan heeft het ministerie van VWS ook gebruik gemaakt. Zo is 
vanuit dwingende spoed geen volledige marktverkenning uitgevoerd waardoor 
overeenkomsten sneller gegund konden worden. Vanwege het ontbreken van 
jurisprudentie is niet met zekerheid vast te stellen dat hier volledig juist is 
gehandeld en daarmee is dit bij enkele overeenkomsten als onzeker aangemerkt 
over 2021. De snelheid van handelen vanuit de crisis zou moeten afnemen 
naarmate de crisis geen onverwachte wending meer krijgt. Daarmee zou ook het 
 
7 Pagina 2 van 18
 Kamerstuk 35 830, nr. 9 
Https://www.tweedekamer.nl/kamerstukken/detail?id=2021Z10332&did=2021D22646  

 
in 2021 is uiteindelijk € 209 miljoen niet tijdig gemeld aan uw parlement, zo is 
gebleken uit de interne controle over 2021. Hierover wordt gerapporteerd in het 
jaarverslag 2021.   
 
Vraag 9: “Deze leden vragen of tekortkomingen in het financieel beheer en 
onrechtmatigheden in de uitgaven en/of verplichtingen over het jaar 2021 verder 
kunnen worden teruggedrongen door verdere (tijdelijke) uitbreiding van het 
aantal fte in de financiële functie op het ministerie van VWS. Zo nee, waarom 
niet? Zo ja, waarom heeft de minister daartoe (nog) niet besloten?”    
 
Antwoord:  
Er zijn de afgelopen tijd zowel structureel als tijdelijk extra fte bijgekomen in de 
financiële functie. Deze uitbreiding is structureel nodig om het financieel beheer 
structureel te borgen. Vanuit het project ‘structurele borging’ zal voorts worden 
bekeken op welke wijze de financiële functie adequaat wordt ingevuld. 
 
Vraag 10: “De leden van de D66-fractie vragen voorts of de minister de Kamer 
kan informeren over de vraag of de Kamer bij alle risicoregelingen vooraf het 
benodigde toetsingskader heeft ontvangen, en wat de actuele stand van zaken is 
van openstaande garanties.”  
 
Antwoord:  
Uw kamer heeft met de negende incidentele suppletoire begroting (Kamerstukken 
II 2020/21, 35884, nr. 1) de toetsingskaders ontvangen van de Stichting Open 
Nederland en garanties in het kader van testen die op dit moment nog van 
toepassing zijn. Daarnaast zijn voor Mediq (inkoop beschermingsmiddelen vanuit 
het Landelijk Consortium Hulpmiddelen) en voor beschikbaarheid van 
geneesmiddelen garanties afgegeven. De actuele stand van zaken van de 
openstaande garanties is € 297 miljoen. In het VWS-jaarverslag 2021 wordt dit 
bedrag geheel toegelicht, voor benoem ik kort de grootste. Het gaat hierbij om    
€ 116 miljoen voor voorzieningen ten behoeve van ziekenhuizen, € 35 miljoen 
voor voorzieningen voor instellingen gehandicapten, € 23 miljoen voor garantie 
NRG Petten en € 75 miljoen voor garantie testmaterialen.  
 
Vraag 11: “De leden van de D66-fractie vragen wat de uitkomst is van het overleg 
met de minister van Financiën over de tijdelijke ontheffing van de noodzakelijke 
bankgaranties voor voorschotten van meer dan 500.000 euro. Kan de minister 
aangeven wat hiervan naar zijn mening de risico’s zijn?”  
 
Antwoord:  
De uitkomst van dit overleg is dat de tijdelijke ontheffing is verleend voor 2021. 
Mijns inziens zijn de risico’s, die kunnen optreden door het niet vragen van een 
bankgarantie, afdoende gemitigeerd door de afspraken die zijn gemaakt met de 
verschillende zakenpartners. Het grootste risico bij het verlenen van een 
voorschot is het niet leveren van de producten of diensten. De zakenpartners 
waarvoor een ontheffing is gevraagd zijn betrouwbare partners gebleken waar al 
in 2020 mee is samengewerkt en/of in 2021 is bewezen dat hier sprake is van een 
betrouwbare partner. De ingeschatte risico’s zijn niet geeffectueerd in 2021.  
 
 
Pagina 2 van 18

 
 
Antwoord:  
Er is binnen de ambtelijke en politieke top blijvende aandacht nodig voor het 
financieel beheer. Deze aandacht is er en wordt door de concerncontroller (directie 
FEZ) de komende periode blijvend benadrukt. Dit gebeurt onder andere vanuit de 
aangescherpte procedure voor afwijkingen van geldende- wet en regelgeving 
omtrent inkoop en staatssteun. Daarnaast gebeurt dit bij de inzet van risico- en 
controle-instrumenten in de Planning & Control-cyclus. 
 
Beantwoording vragen en opmerkingen CDA-fractie 
Vraag 1: “De ADR constateert dat de eerste resultaten van de maatregelen in het 
vierde kwartaal van 2021 worden verwacht. De leden van de CDA-fractie vragen 
of de minister daar nu wat over kan antwoorden, aangezien het vierde kwartaal 
van 2021 inmiddels voorbij is.” 
 
Antwoord:  
De verwachte resultaten zijn meegenomen in de verantwoording over 2021 en het 
opstellen van het VWS-jaarverslag 2021 van het ministerie van VWS, omdat dit 
het moment is dat de cijfers definitief worden. Dan worden ook de resultaten 
zichtbaar. Op Verantwoordingsdag (18 mei 2022) ontvangt u het VWS-jaarverslag 
2021, het Auditrapport van de ADR en het Verantwoordingsonderzoek van de 
Algemene Rekenkamer.     
 
Vraag 2: “De minister schrijft op bladzijde 4 van de voorliggende brief dat er 
onder andere een handleiding externe inhuur komt en een handleiding om te 
voldoen aan de Comptabiliteitswet 2016, artikel 2.27, tweede lid. De leden van de 
CDA-fractie vragen of de handleidingen inmiddels inderdaad beschikbaar zijn en of 
deze ook worden toegepast. Zo ja, hoe wordt dat gemonitord?” 
 
Antwoord:  
De genoemde handleidingen zijn beschikbaar en worden toegepast. De genoemde 
handleidingen worden ook besproken binnen de VWS-organisatie. De monitoring 
zit in de gebruikelijke controles die worden uitgevoerd in het controlebestel van 
VWS.  
 
Vraag 3: “De minister schrijft op bladzijde 6 van de voorliggende brief dat de 25 
grootste corona-gerelateerde verplichtingen in 2021, met een totale omvang van 
circa 7 miljard euro, gecontroleerd zijn. De leden van de CDA-fractie begrijpen uit 
deze brief, op bladzijde 5, dat de totale verplichtingen voor corona-gerelateerde 
uitgaven in 2021, 14,3 miljard euro zijn. Dat betekent dat dus slechts circa 50% 
gecontroleerd is. Deze leden vragen wanneer de controle compleet zal zijn 
uitgevoerd. Om hoeveel organisaties gaat het bij de resterende 50%? Uit het 
zorgbonus overzicht blijkt immers dat met name kleinere organisaties er 
oneigenlijk gebruik dan wel misbruik van hebben gemaakt.”  
 
Antwoord:  
Vanuit het project ‘herstel’ is voor de 25 grootste verplichtingen in beeld gebracht 
wat de gerealiseerde uitgaven (factuur betaling of voorschot) is geweest, zodat in 
de financiële administratie een getrouwe weergave kon worden opgenomen. In 
het jaarverslag dient voor alle aangegane verplichtingen de juiste weergave te zijn 
opgenomen. Daarnaast zijn verantwoordingsafspraken bekeken, waaronder de 
Pagina 2 van 18
zorgbonus, waar de voorschotten nog (groten)deels in 2022 moeten worden 

 
Antwoord:  
Een centrale regie over alle voorraden ontbrak. Decentraal bestond wel inzicht per 
categorie van goederen. Op basis hiervan is het wel degelijk mogelijk om te 
bepalen wanneer er opnieuw besteld moet worden en wanneer een expiratiedatum 
nadert van bepaalde goederen. Momenteel werkt het ministerie om de centrale 
regie vorm te geven zoals de regeling materieel beheer roerende zaken van het 
Rijk voorschrijft. Er is reeds een aanwijzing materieel beheer gemaakt vanuit het 
project ‘herstel’ dat in 2022 verder wordt uitgewerkt.   
 
Vraag 7: “De ADR constateert dat de financiële administratie niet altijd 
overeenkomt met de werkelijkheid en dat verplichtingen en betalingen niet altijd 
goed zijn te koppelen. In hoeverre is dit gecorrigeerd, zo vragen de leden van de 
CDA-fractie. Wanneer zal een ict-systeem actief worden zodat dit niet meer kan 
gebeuren?” 
 
Antwoord:  
De financiële administratie wordt vanuit SAP gevoerd. Er is reeds een ICT-systeem 
beschikbaar voor de financiële administratie. Vanuit het project ‘herstel’ is een 
handleiding getrouwe weergave financiële administratie opgesteld en in 2022 
wordt verder gewerkt aan interne controle zodat de financiële administratie voor 
de controle van de ADR meer aansluit op de werkelijkheid.  
 
Vraag 8: “Begrijpen de leden van de CDA-fractie het goed dat de omvang van de 
financiële functies 184,9 fte bedroeg in 2009 en 359,0 fte in 2021? Concluderen 
deze leden terecht dat er nog zeer veel handmatig gebeurt, want indien zoals bij 
andere organisaties processen geautomatiseerd zouden zijn, dat tot een 
vermindering van het aantal fte zou moeten leiden?” 
 
Antwoord: 
De groei van het aantal fte’s is niet toe te schrijven aan handmatig werk, maar 
met name door het oprichten van de Dienst Uitvoering Subsidies aan instellingen 
(DUS-I). DUS-I is de uitvoerder van subsidies en tegemoetkomingen voor het 
ministerie van OCW en VWS. Met een toename van het aantal subsidieregelingen 
is ook de uitvoering en de rol als expertisecentrum van DUS-I versterkt.  
 
Vraag 9: “De leden van de CDA-fractie vragen of gewerkt wordt aan een 
crisishandboek zoals KPMG adviseert. Zo ja, wanneer is dat gereed?” 
 
Antwoord: 
De lessons learned worden vanuit de projecten ‘herstel’ en ‘kraan dicht’ opgehaald 
en besproken binnen de lijnorganisatie en indien nodig ook structureel geborgd. 
 
Vraag 10: “De leden van de CDA-fractie vragen of de minister verder enige inzage 
kan geven in de vraag hoe de benodigde cultuurverandering wordt aangepakt.” 
 
Antwoord:  
Hoe de cultuurverandering wordt opgepakt is opgenomen in het plan voor het 
project ‘structurele borging’. Daarnaast is aandacht vanuit de politieke en 
ambtelijke top nodig om de verandering de benodigde aandacht te geven. 
Hiervoor is recentelijk een managementconferentie binnen het ministerie geweest 
met als thema het financieel beheer.    
Pagina 2 van 18
 

 
Vraag 2: “De leden van de SP-fractie vragen de regering hoe het momenteel staat 
met de verkenning naar de zorgbonus voor pgb-zorgverleners, die enkel zorg 
verlenen via de Zorgverzekeringswet. Is inmiddels al meer bekend over de vraag 
hoe zij aanspraak kunnen maken op een zorgbonus?” 
 
Antwoord: 
Naar aanleiding van de motie-Van Kooten-Arissen c.s. (Kamerstukken II 2019/20, 
25 295, nr. 171) heeft het kabinet in 2020 middels de subsidieregeling bonus 
zorgprofessionals COVID-19 een bonus beschikbaar gesteld van netto € 1.000,-
aan zorgprofessionals die een uitzonderlijke prestatie hebben geleverd in de strijd 
tegen COVID-19. Ook in 2021 heeft het kabinet een netto bonus beschikbaar 
gesteld van netto € 384,71. In deze rondes zijn pgb-zorgverleners die 
werkzaamheden verrichtten bekostigd uit de Zorgverzekeringswet (Zvw) niet 
meegenomen. In de voortgangsrapportage ben ik nader ingegaan op de reden 
hiervan en de vraagstukken die zich bij de uitwerking van een regeling voor deze 
groep zorgprofessionals voordoen. Ik heb u meegenomen in de constatering dat 
de uitgangspunten van het pgb-domein Zvw (leidend principe dat gegevens van 
zorgverleners niet kenbaar zijn) en van het subsidierecht (harde voorwaarde is 
kenbaarheid ontvanger) elkaar uitsluiten. Een zorgvuldige uitwerking van de 
mogelijkheden van een pgb-zorgbonus Zvw kost daardoor tijd. Doordat circa de 
helft van de groep zorgprofessionals die werkzaamheden verricht voor een 
budgethouder, bekostigd uit de Zvw, niet bekend is bij de Sociale 
VerzekeringsBank (SVB) - zij declareren de kosten voor pgb-Zvw zorg 
rechtstreeks bij zorgverzekeraars – spelen er bij de ontwikkeling en uitvoering van 
de regeling verschillende vraagstukken op het gebied van privacy. Op dit moment 
wordt nader onderzocht op welke wijze een regeling zou kunnen voldoen aan de 
geldende privacy vereisten. Daarnaast werken we aan beleid om misbruik en 
oneigenlijk gebruik tegen te gaan, en onderzoeken we wat nog meer nodig is om 
te komen tot een uitvoerbare regeling. Indien deze aspecten tot een positief 
resultaat leiden, kan de regeling met mijn akkoord worden gepubliceerd. Begin 
2023 kan dan tot openstelling van het aanvraagloket voor beide bonussen (2020 
en 2021) worden overgegaan. 
 
Vraag 3: “De leden van de SP-fractie lezen in de monitor op het gebied van de 
kwaliteit van het financieel beheer en de voortgang van het programma dat er ten 
opzichte van 2020 in 2021 verbeteringen in gang zijn gezet, maar dat betreffende 
het financieel beheer, het subsidiebeheer, het inkoopbeheer en de structurele 
borging op veel punten nog niet wordt voldaan aan de norm. Wanneer verwacht 
de minister dat wel weer aan deze norm voldaan wordt?” 
 
Antwoord: 
In 2021 is inderdaad inzet gepleegd om in opzet het financieel beheer te 
verbeteren. Dit wil echter nog niet zeggen dat het bestaan en de werking kan 
worden aangetoond. Zo is bijvoorbeeld voor het subsidiebeheer besloten om met 
een meerjarenaanpak te bevinding rond staatssteun weg te nemen. Hierdoor 
wordt enkele jaren een bevinding meegenomen.  
 
Pagina 2 van 18

