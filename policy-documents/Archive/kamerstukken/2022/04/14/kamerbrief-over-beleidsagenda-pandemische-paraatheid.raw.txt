> Retouradres Postbus 20350 2500 EJ  Den Haag
Bezoekadres
De Voorzitter van de Tweede Kamer
Parnassusplein 5
der Staten-Generaal
2511 VX  Den Haag
Postbus 20018 T 070 340 79 11 
F 070 340 78 34
2500 EA DEN HAAG
www.rijksoverheid.nl
Kenmerk
3354837-1027994-PDPP
Uw brief
-
Bijlage(n)
Datum 14 april 2022
-
Betreft Beleidsagenda pandemische paraatheid
Correspondentie uitsluitend 
 
richten aan het retouradres 
met vermelding van de datum 
 
en het kenmerk van deze 
 
brief.
Geachte voorzitter, 
 
We zitten in de staart van een ongekende pandemie, die de wereld en Nederland 
hard heeft geraakt. Over de aanpak in komende periode en de komende winters in 
1
de COVID-19-pandemie schreef het kabinet u onlangs een brief . Daarnaast werkt 
het kabinet met het oog op de toekomst aan een versterkte pandemische 
paraatheid. De huidige pandemie leert ons dat als we in de toekomst onverhoopt 
weer met een pandemie te maken krijgen, we daar beter op voorbereid moeten 
zijn. We leven samen met ziekteverwekkers in een complexe omgeving. Die 
omgeving en ziekteverwekkers veranderen continu en dat maakt ons kwetsbaar. 
We moeten er rekening mee houden dat er ineens een nieuwe infectieziekte 
opkomt. We willen daar zo goed mogelijk op reageren. Zodat de maatschappij zo 
min mogelijk ontregeld raakt en de effecten op het maatschappelijk welzijn en de 
economie zo veel mogelijk beperkt blijven. Pandemisch paraat zijn omvat meer 
dan het beperken van ziekte en sterfte. We kunnen vanuit de overheid veel doen 
om de kans op en impact van een pandemie te beperken, maar we kunnen een 
uitbraak nooit uitsluiten. Een effectieve bestrijding van een pandemie is daarbij 
altijd een gezamenlijke inspanning tussen de samenleving als geheel en de 
overheid. Dat reikt verder dan de invloed van deze beleidsagenda. 
 
Een versterkte pandemische paraatheid vraagt om het vizier (ver) vooruit. We 
weten immers niet wanneer een volgende pandemie zich aandient en van wat 
voor aard die zal zijn. In deze beleidsagenda schetst het kabinet de eerste lijnen 
voor de visie op een versterkte pandemische paraatheid van de zorg en 
infectieziektebestrijding. De agenda is gericht op de voorbereiding op een  
  
 
1
 Kamerstuk II, 2021/22, 25 295, nr. 1780, Lange termijn aanpak COVID-19 d.d. 1 april 2022   
 
Pagina 1 van 14

infrastructuur en voorbereiding kwalitatief en kwantitatief voldoende sterk zijn. We 
Kenmerk
3354837-1027994-PDPP
moeten ons er ook op voorbereiden dat verschillende fasen in een pandemie 
verschillende eisen stellen aan de aanpak en paraatheid. Daarbij weet het kabinet 
dat het reëel is dat er een volgende pandemie zal komen, het is alleen niet zeker 
wanneer en hoe groot de impact zal zijn. Een visie en strategie voor de lange 
termijn is nodig, die voorziet in denkbare scenario’s. 
 
De proef op de som nemen: schokbestendigheid 
Naarmate we de huidige pandemie stap voor stap achter ons zullen laten en het 
leven weer normaler wordt, zal ook het urgentiegevoel over een pandemie kleiner 
worden. Dit vanwege de behoefte terug te keren naar het oude normaal en vanuit 
de wens dat een nieuwe pandemie vast lang op zich zal laten wachten. Dit kabinet 
heeft de opdracht om de pandemische paraatheid te versterken en daarna 
structureel op een hoog niveau te houden. Het aanjagen van de bewustwording 
over en blijvende urgentie van dit vraagstuk staat hoog op de agenda van dit 
kabinet, zowel in eigen land als internationaal. Dit betekent ook dat we onszelf 
systematisch en herhaaldelijk op de proef moeten stellen en bevragen. Niet omdat 
de Wereldgezondheidsorganisatie (WHO) ons dat vraagt, maar omdat we moeten 
toetsen of we de volgende pandemie aan kunnen. Een nieuwe aanpak kan dus niet 
zonder serieuze schokproeven en andere vormen van continue interne en externe 
reflectie op ons systeem van paraatheid. Dit vraagt ook om regelmatig evalueren 
en aanpassen van de diverse pandemische scenario’s waarmee we onszelf op de 
proef stellen.  
 
Strategische samenwerking over de grenzen heen 
Grote gezondheidsdreigingen kennen geen grenzen. Ziekteverwekkers profiteren 
van de hoge bevolkingsdichtheid en de groeiende mobiliteit wereldwijd. Met 
Nederland zijn ook andere landen en Europese en internationale instituties bezig 
met het ontwerpen van een toekomstbestendig plan voor de pandemische 
paraatheid. Voor het scherp stellen van ons nationale plan, maar ook met het oog 
op de strategische samenwerking, coherentie en een verbeterde coördinatie in 
geval van een pandemie kijkt het kabinet daar ook nadrukkelijk naar.  
 
We houden als land met een open economie alleen een ziekteverwekker niet 
tegen. Het kabinet wil daarom investeren in intensievere Europese en 
internationale samenwerking op het brede domein van pandemiebestrijding en 
pandemische paraatheid. Onze beste verdediging tegen dit type 
grensoverschrijdende gezondheidsbedreigingen is de voorwaartse verdediging. De 
kans is immers groter dat een pandemie in een ander land ontstaat dan in een 
klein land als Nederland. Samenwerken doen we voor onze eigen gezondheid en 
veiligheid, maar ook omdat we andere landen willen en kunnen ondersteunen. In 
Europees verband streven we naar open strategische autonomie, die ons meer 
waarborgen moet geven om ook de beschikking te hebben over de middelen die 
nodig zijn bij een aanpak.  
 
  
Pagina 21 van 22

DE BELEIDSOPGAVEN 
Kenmerk
3354837-1027994-PDPP
 
De navolgende paragrafen gaan in op de drie beleidsopgaven voor de 
pandemische paraatheid. We pakken deze opgaven op in de wetenschap dat we 
ons nog in de nasleep van de huidige COVID-19-pandemie bevinden. Alle 
betrokken organisaties waaronder de GGD, RIVM en vele andere zorgorganisaties 
hebben zich enorm ingespannen voor de bestrijding hiervan. Ik realiseer me dat 
we hierbij veel van hen hebben gevraagd. Door nu in te zetten op deze 
beleidsopgaven en te werken aan de beoogde versterkingen, dragen we eraan bij 
dat we samen meer wendbaar zijn bij een volgende pandemie. 
 
I VERSTERKTE PUBLIEKE GEZONDHEIDSZORG EN 
INFECTIEZIEKTEBESTRIJDING 
 
De eerste beleidsopgave waar het kabinet mee aan de slag gaat, is de versterking 
van de publieke gezondheidszorg en infectieziektebestrijding. Voor een 
slagvaardige bestrijding van een pandemie zijn beide cruciaal. In het rapport van 
7
het Verwey-Jonker Instituut werd onder andere aandacht gevraagd voor 
versterking van de capaciteit bij de GGD’en, een structuur om snel op te kunnen 
schalen, betere sturingsmogelijkheden om effectief en eenduidig landelijke regie 
te kunnen voeren en meer regie en samenwerking in een complex en 
gefragmenteerd zorglandschap. Deze aanbevelingen onderschrijf ik en bovenal 
erken ik de urgentie om hier voortvarend mee aan de slag te gaan.  
 
Versterking capaciteit 
Een kwantitatieve en kwalitatieve versterking voor de infectieziektebestrijding 
begint bij meer beschikbare artsen en verpleegkundigen infectieziektebestrijding. 
Daarom zijn vanaf 2022 extra opleidingsplekken beschikbaar voor artsen 
infectieziektebestrijding, in lijn met de nieuwe ramingen van het 
Capaciteitsorgaan. In 2022 wordt geïnventariseerd hoe de middelen voor de 
daaropvolgende jaren beschikbaar kunnen worden gesteld. 
 
Een sterke GGD 
Het versterken van de basis op GGD-niveau is noodzakelijk. In het notadebat over 
de initiatiefnota “Nu investeren in de GGD” heeft de staatssecretaris al 
aangegeven op welke manier wij daar vanuit pandemische paraatheid aan willen 
bijdragen. In lijn met de aanbevelingen in het Verwey-Jonker rapport, willen we 
de kwaliteit en kwantiteit van de uitvoering versterken. Dit betekent onder meer 
dat er voldoende capaciteit is voor infectieziektebestrijding (artsen en andere 
professionals), dat de informatievoorziening en ICT-infrastructuur worden 
versterkt en dat er sprake is van een meer uniforme manier van werken die de 
samenwerking en bredere inzetbaarheid op landelijk niveau vergroot. Daarbij is 
het van belang dat we bevorderen dat GGD’en onderling van elkaar kunnen leren. 
De komende maanden werk ik deze plannen en de bijbehorende investeringen 
verder uit in nauwe samenspraak met GGD GHOR Nederland en de GGD’en.  
 
 
7
 Kamerstuk II, 2020/21, 25 295, nr. 1297. 
Pagina 21 van 22

Versterking vaccinatiestelsel  
Kenmerk
3354837-1027994-PDPP
Vaccinaties kunnen tijdens een pandemie een belangrijk onderdeel zijn in het 
tegengaan van verspreiding van een infectieziekte en in het verkleinen van de 
kans dat mensen (ernstig) ziek worden. De huidige inrichting van de 
vaccinatiezorg belemmert een snelle implementatie van nieuwe vaccinaties 
waardoor gezondheidswinst blijft liggen. De Raad voor Volksgezondheid & 
Samenleving (RVS) heeft, op verzoek van het vorige kabinet, een verkenning 
9
uitgevoerd naar de toekomstbestendigheid van het huidige vaccinatiestelsel . Een 
van de conclusies van de RVS is dat het inregelen van nieuw vaccinatieaanbod én 
van het vaccinatie-aanbod buiten de vaccinatieprogramma’s verre van optimaal 
verloopt. Het implementeren van nieuwe vaccinaties kost vaak veel tijd, omdat er 
veelal uitgebreide gesprekken met potentiële uitvoerders gevoerd worden over 
randvoorwaarden. Een snelle implementatie van nieuwe vaccinaties wordt 
belemmerd, omdat er geen eenduidige uitvoerder is. Daarnaast worden medische 
risicogroepen met vaccinaties onvoldoende bereikt. Ook constateert de RVS dat er 
op het gebied van informatievoorziening en gegevensuitwisseling verbeteringen 
mogelijk zijn. Door de vaccinatiezorg in Nederland anders te organiseren en de 
uitvoering van de bulk van de vaccinaties bij één partij te beleggen kan de 
uitvoering van de vaccinatiezorg worden vereenvoudigd. Nieuwe vaccinaties 
kunnen snel aan de bevolking worden aangeboden, er hoeft immers niet steeds 
gezocht te worden naar een nieuwe uitvoerder. Op deze manier kunnen we in 
Nederland ook beter voorbereid zijn op het bestrijden van toekomstige 
pandemieën. De staatssecretaris van VWS komt voor de zomer met een 
beleidsreactie op de verkenning van de RVS en zal daarin ook ingaan op de 
organisatie van vaccinatiezorg tijdens een pandemie. 
 
Versterking monitoring en surveillance infectieziektebestrijding 
Het is van belang een sterke basis te hebben in de verschillende fasen van de 
bestrijding: detectie, signalering, monitoring en surveillance. Dit richt zich als 
eerste op het zo snel mogelijk oppikken van de mogelijke opkomst en 
ontwikkeling van een infectieziekte, ook als deze zich voor het eerst in het 
buitenland voordoet. Voorop staat dat we goed zijn aangesloten op ontwikkelingen 
in het buitenland zoals diverse internationale systemen vanuit de WHO en het 
Europees centrum voor ziektepreventie en -bestrijding (ECDC).  
 
Gezondheidsdreigingen stoppen niet bij grenzen. Internationale samenwerking is 
daarom belangrijk voor de paraatheid in en van Nederland, passend bij de 
afspraken in het kader van de voorziene aanpassingen van de Internationale 
Gezondheidsregeling (IHR) van de WHO. De basis van monitoring en surveillance 
is in Nederland een goed vertrekpunt om verder te versterken en verfijnen. In 
2022 bepalen we hoe het structurele landschap van monitoring en surveillance in 
de verschillende fasen van een uitbraak eruit kan zien. We bouwen voort op de 
lessen en vernieuwingen tijdens de COVID-19-pandemie. Denk aan 
rioolwatersurveillance, uitbreiding van surveillance via de eerste en tweede lijn  
  
 
9
 Kamerstuk II, 2020/2021, 32 793, nr. 547. 
Pagina 21 van 22

Uitgangspunten informatievoorziening 
Kenmerk
3354837-1027994-PDPP
In een pandemisch paraat IZB-domein werken partijen met én voor elkaar samen 
aan het bestrijden van infectieziekten. Het IV-landschap en de bijbehorende ICT-
middelen moeten hierbij optimale ondersteuning bieden. Het IV-landschap moet 
de basis vormen voor effectieve uitvoering van de primaire bestrijdingsprocessen 
zoals testen, traceren, vaccineren en scenario analyses, maar ook voor afgeleide 
processen zoals signalering, surveillance, modellering en het ondersteunen van 
(beleids)beslissingen. Belangrijk is hierbij de link met andere relevante disciplines, 
zoals gedrag en communicatie (zie thema C. Kennis, innovatie en ontwikkeling).  
 
Maximale interoperabiliteit, eenheid in taal en techniek, schaalbaarheid, 
wendbaarheid, het borgen van cyberveiligheid en de privacy van burgers zijn 
relevante aspecten die eisen stellen aan de ICT-applicaties in het beoogde 
gezamenlijke IV-landschap. Naast al deze inhoudelijke, technische en juridische 
eisen die kaderstellend worden, zijn een goede besturing en onderhoud van het 
beoogde IV-landschap van belang. De ontwikkeling en inrichting van een 
toekomstige landelijke functionaliteit als crisisorganisatie voor de 
infectieziektebestrijding zal hierin een belangrijke drijvende kracht vormen. 
Aangezien dit landschap voornamelijk in de koude fase gebruikt zal worden, zal de 
ontwikkeling hiervan een gezamenlijke inspanning zijn tussen de uitvoerende 
partijen (waaronder GGD’en, GGD GHOR Nederland en RIVM).  
 
Tijdens de COVID-19-pandemie is regelmatig gebleken dat de wettelijke 
grondslagen voor data-uitwisseling tussen de diverse betrokken partijen, die 
noodzakelijk waren om de pandemie te voorspellen en te bestrijden, onvoldoende 
ingeregeld zijn om deze uitwisselingen rechtmatig te kunnen laten plaatsvinden. 
Deze knelpunten neem ik mee bij de uitwerking van het beleid rondom 
pandemische paraatheid en de vertaling daarvan in onder meer de Wpg.  
 
Hoewel we aan het begin staan van een meerjarige opgave, is duidelijk dat de 
keuzevrijheid die partijen in het verleden hadden bij het (laten) ontwikkelen van 
hun ICT-systemen belemmerend werken voor adequaat en voortvarend handelen 
tijdens een pandemie. Er zullen gezamenlijk eisen, criteria en uitgangspunten 
doordacht moeten worden. Op die manier werken we samen aan de ambitie dat 
elk onderdeel van het beoogde IV-landschap in het IZB-domein bijdraagt aan het 
functioneren van een pandemisch paraat geheel. 
 
II ZORG: GOED VOORBEREID, FLEXIBEL EN OPSCHAALBAAR  
 
De tweede beleidsopgave is gericht op een goed voorbereide zorg, die wendbaar 
en opschaalbaar is tijdens een pandemische uitbraak. Het kabinet wil stappen 
zetten in de crisisbestendigheid van ons zorglandschap. Hieronder schets ik de 
belangrijkste lijnen daarin. Hiermee geef ik tevens uitvoering aan de motie van 
het lid Marijnissen c.s. over het ontwikkelen van een opbouwplan om de zorg te 
11
versterken .  
 
 
11
 Kamerstuk II, 2020/21, 25 295, nr. 1008. 
Pagina 21 van 22

(medische) hulpmiddelen en daar waar nodig ook psychische ondersteuning. We 
Kenmerk
3354837-1027994-PDPP
moeten ons – samen met gemeenten - ook voorbereiden op een goede 
ondersteuning van vrijwilligers en wat dat specifiek vraagt bij een volgende 
pandemie. Het is juist die groep mensen die de essentiële onderdelen van de 
samenleving draaiend houden. 
 
Versterkte pandemische paraatheid langdurige zorg  
De komende periode zetten we in het kader van de versterkingen voor nieuwe 
uitbraken van COVID-19, ook belangrijke stappen voor de versterkte pandemische 
paraatheid in de langdurige zorg. We benutten daarbij ook de uitkomsten van het 
genoemde OvV-rapport. De OvV wees erop dat de verpleeghuizen tijdens de 
eerste golf hard zijn geraakt door het virus en dat het voor de aanpak van een 
14
crisis van groot belang is om aandacht te hebben voor alle kwetsbare groepen . 
De OvV wijst terecht op de kwetsbare ouderen die wonen in verpleeghuizen. 
Evenzeer is het belangrijk om aandacht te hebben voor mensen met een 
verstandelijke beperking. Ik verken daarom ook hoe ik een structurele 
infrastructuur kan inrichten waarmee de sociale impact/effecten van een 
pandemie gemeten kunnen worden. Ook de veldpartijen in de langdurige zorg 
brengen in hun notitie ‘Stip op de horizon’ samen in beeld wat er nodig is bij een 
(pandemische) uitbraak in geclusterde woonvormen in de ouderenzorg en de 
gehandicaptenzorg. Het kabinet gaat daarover graag in gesprek. 
 
Positionering en zicht op langdurige zorg tijdens pandemie 
Bij een toekomstige pandemie moet de langdurige zorg goed gepositioneerd zijn 
en goed en aangesloten zijn op de crisisstructuur. Dit gaat om advisering 
(bijvoorbeeld via de inbreng van expertise uit de langdurige zorg in het OMT), 
beleidsvorming (bijvoorbeeld een goede aansluiting bij de crisisstructuur binnen 
VWS) en uitvoering (bijvoorbeeld een goede aansluiting bij de structuur van de 
Regionale Overleggen Acute Zorgketen (ROAZ) in de regio). Dit vergt daarnaast 
vooral bewustzijn en een brede blik bij alle betrokkenen dat een crisis iedereen 
kan raken. Tijdens de COVID-19-pandemie is de positionering van de langdurige 
zorg in regionale verbanden zoals de ROAZ beter geworden. Het kabinet zet zich 
ervoor in om deze verbinding te behouden en te versterken. Met de partijen in de 
gehandicaptenzorg, verpleegzorg en thuiszorg, de GGD’en en RIVM bezien we hoe 
we beter zicht houden op de ontwikkeling van het virus en van nieuwe 
grootschalige uitbraken van infectieziekten in de toekomst in deze sectoren. Het is 
noodzakelijk dat de informatiesystemen hiervoor op orde zijn.  
 
Infectiepreventie in verpleeghuizen en gehandicaptenzorg 
Eén van de geleerde lessen in de huidige pandemie is dat de hygiënebevordering 
en infectiepreventie in de verpleeghuizen en gehandicaptenzorg versterkt moeten 
worden. Kennis en gedrag hierover zijn van groot belang bij het bestrijden van 
een uitbraak en het beschermen van cliënten en zorgverleners. Dit is door het  
  
 
14
 Kamerstuk II, 2021/22, 2 5295, nr. 1827. 
Pagina 21 van 22

verschillende partijen in de keten, bijvoorbeeld bij huisartsen en wijkverpleging. 
Kenmerk
3354837-1027994-PDPP
Waar mogelijk wordt aangesloten bij bestaande monitoring. Ik ga daarbij ook 
verkennen wie de regisseur kan zijn van deze cijfers op zowel regionaal als 
landelijk niveau. Inzicht in capaciteit is niet alleen in de warme fase relevant, 
maar ook in de reguliere situatie. Als er inzicht is in capaciteit kan er namelijk ook 
zo goed mogelijk worden samengewerkt om patiënten zo snel mogelijk naar de 
juiste plek te helpen. Daarom zet ik ook in op het versnellen en uitbreiden van 
zorgcoördinatie in de regio’s en op het inrichten van het Landelijk 
Coördinatiecentrum Patiënten Spreiding (LCPS) als een structurele voorziening. 
Zoals ik in mijn brief lange termijn aanpak COVID-19 benoem, is het zicht op 
17
zorgbrede capaciteit belangrijk om tijdig te kunnen sturen . Dit zicht op 
zorgbrede capaciteit zal ik benutten bij de verdere doorontwikkeling van 
modellering, zoals ook benoemd onder thema C . Kennis, innovatie en 
ontwikkeling.  
 
Aansluiten op de resultaten uit het expertteam  
Versterking van de zorgketen bij nieuwe uitbraken van COVID-19, is ook relevant 
voor de versterkte pandemische paraatheid. In dat licht is ook het advies van het 
expertteam COVID-19 van belang dat eind mei verwacht wordt. Het advies zal 
flexibele oplossingsrichtingen bevatten voor de optimalisatie van de hele keten 
van zorg. Voorbeelden waaraan gedacht wordt zijn de inzet van (meer) zorg thuis 
en versnelde doorstroming naar de VVT. In het advies wordt ook stilgestaan bij 
wat er nodig is aan randvoorwaarden, bijvoorbeeld in termen van governance en 
financiering, om dit alles ook daadwerkelijk in de praktijk te brengen. De 
adviezen, alsmede de implementatie hiervan door de ROAZ-regio’s richting 
komende winter, zijn belangrijke lessen die worden meegenomen in het traject 
om beter voorbereid te zijn op een toekomstige, maar onbekende pandemische 
opleving. De instrumenten en infrastructuur die zijn aangepast en opgebouwd 
tijdens de COVID-19-pandemie, worden hierbij immers benut. De ontwikkeling 
van de middellange en lange termijn strategie lopen in elkaar over. Daarom zie ik 
toe op goede onderlinge verbinding en versterking. 
 
III VERSTERKTE LEVERINGSZEKERHEID VAN EN TOEGANG TOT 
MEDISCHE PRODUCTEN 
 
In de COVID-19-pandemie bleken onderdelen in de zorgketen voor medische 
producten kwetsbaar voor verstoringen door de pandemie (logistieke blokkades, 
verhoogde vraag, verstoorde productie). Daarom zet ik nu versneld in op het 
verminderen van bepaalde kwetsbaarheden door te investeren in 
18
leveringszekerheid van medische producten . Het is niet mogelijk alle 
kwetsbaarheden in de keten weg te nemen, wel kunnen en moeten we nu onze 
uitgangspositie op bepaalde punten versterken, om de noodzakelijke zorg te 
kunnen blijven leveren tijdens een volgende pandemie of (gezondheids-)crisis. 
Met mijn inzet sluit ik zoveel mogelijk aan bij relevante EU-initiatieven.  
 
 
17
 Lange termijn aanpak COVID-19 d.d. 1 april 2022 
18
 Kamerstuk II, 2021/22, 29 477, nr. 731. 
Pagina 21 van 22

Productie en inkoop dicht bij huis 
Kenmerk
3354837-1027994-PDPP
Op nationaal niveau doe ik verder onderzoek naar de kwetsbaarheden in de 
productie- en distributieketens, en naar welke instrumenten er zijn om 
(duurzame) productie dicht bij huis te stimuleren en in welke situaties dit 
wenselijk is. Hieronder valt ook een mogelijke rol van inkoopbeleid, waarmee bij 
inkoop rekening wordt gehouden met de geografische productielocatie, of 
diversificatie van aanbieders. Rond de zomer verwacht ik de uitkomsten van de 
uitgezette onderzoeken en meer zicht op resultaten van genoemde EU-initiatieven. 
Op basis hiervan geef ik het beleid over productie dicht bij huis verder vorm. 
 
Bredere internationale samenwerking 
Naast de inzet op open strategische autonomie zetten we ook in op samenwerking 
met andere landen die een belangrijke rol spelen in de productie van grondstoffen 
en eindproducten. Het is immers niet realistisch om alle medische producten van 
grondstof tot eindproduct in de EU te produceren. Daarom verken ik ook de rol 
van strategische partnerschappen tussen Nederland en landen zoals India, China 
en de VS, die een belangrijke rol spelen in de ketens van medische producten.  
 
Versterken opschaalbare productie van geneesmiddelen en technologie 
Schaarste van bepaalde medische producten kan ontstaan door piekverbruik of 
onderbrekingen in de productie- en toeleveringsketen als gevolg van een 
gezondheidscrisis. Inzet op opschaalbare productie, eventueel met beperkte 
noodvoorraden, kan dit gedeeltelijk opvangen. Voor geneesmiddelen is besloten 
21
tot een minimale voorraadverplichting . Voor persoonlijke beschermingsmiddelen 
(PBM) en kritische medische hulpmiddelen verken ik wat de voor- en nadelen van 
22
eventuele voorraadvorming zijn voor PBM en kritische medische hulpmiddelen . 
Ik zet mij in het kader van pandemische paraatheid daarom in Nederland verder 
primair in op het investeren in opschaalbare productie van essentiële medische 
producten, met waar nodig een noodvoorraad van basismaterialen (API’s) van een 
beperkt aantal lang houdbare producten. Voor een gerichte inzet op waar 
opschaalbare productie in Nederland nodig is, volg ik met belangstelling de 
genoemde EMA-overzichten van kritische medische producten, en neem ik de 
ervaringen uit de nationale zorgpraktijk mee. Ook vind ik het van belang goed aan 
te sluiten bij het bredere EU-productielandschap. Voor vaccins kent Nederland 
nationale opschaalbare productiecapaciteit. Hier onderzoek ik of ik conform het 
advies van de Special Envoy vaccins kan inzetten op behoud van deze 
opschaalbare productie in Nederland en op voldoende capaciteit, door het trainen 
23
van personeel . Verder bekijk ik de mogelijkheden voor het investeren in 
opschaalbare productiecapaciteit van enkele PBM. Ik vind het belangrijk de kennis 
en kunde die we in Nederland tijdens de COVID-19-pandemie hebben opgedaan 
voor PBM te behouden, zodat we bij een pandemie niet weer ‘koud’ moeten 
opstarten.  
 
  
 
21
 Kamerstuk II, 2021/22, 29 477, nr. 735. 
22
 Kamerstuk II, 2020/21, 32 805, nr. 114. 
23
 Kamerstuk II, 2020/21, 25 295, nr. 1063.  
Pagina 21 van 22

A STURING EN REGIE 
Kenmerk
3354837-1027994-PDPP
 
Een centraal thema binnen het versterken van de pandemische paraatheid is 
sturing en regie. Eerder in deze brief kwamen al meerdere sturingsvraagstukken 
aan bod, zoals de landelijke functionaliteit infectieziektebestrijding en de Nationale 
Zorgreserve, monitoring en opschaling van productie en inkoop en verdeling van 
kritische genees- en hulpmiddelen, het belang van goed zicht op de zorgcapaciteit 
en doorstroming in de keten, flexibele inzet van personeel en de positionering van 
de langdurige zorg in de crisisstructuur. Daarnaast zal het expertteam COVID zich 
buigen over wat nodig is om vanaf september 2022 de zorgketen dusdanig te 
optimaliseren dat, bij een nieuwe opleving van COVID-19, de kritiek planbare zorg 
binnen zes weken geleverd kan worden en de reguliere ziekenhuiszorg zoveel 
mogelijk door kan gaan. Het expertteam zal ook adviseren wat hiervoor nodig is in 
termen van governance. De uitkomsten van dit traject kunnen ook voor de 
langere termijn bruikbaar zijn. 
 
Spreiding 
In de COVID-19-pandemie is veel samenwerking en instrumentarium in de zorg 
tot stand gebracht die het kabinet ook voor de toekomst wil behouden. Zo ben ik 
bijvoorbeeld aan het verkennen of de landelijke functie rond spreiding van 
patiënten en inzicht in ziekenhuiscapaciteit die het Landelijk Coördinatiecentrum 
Patiëntenspreiding nu in het kader van de COVID-19-zorg doet, structureel kan 
worden voortgezet. En door in te zetten op het behouden en versterken van 
inzicht in beschikbare zorgcapaciteit, zorgvraag en andere data, zowel in 
ziekenhuizen als in bijvoorbeeld de thuiszorg en verpleeghuizen.  
 
Crisisstructuur zorgveld 
Bij crises met regio-overstijgende of landelijke gevolgen voor de gezondheid of 
gezondheidszorg vervult de minister van VWS een belangrijke regisserende rol, 
naast de coördinerend minister van Justitie en Veiligheid en de voorzitters 
veiligheidsregio’s die verantwoordelijk zijn voor de integrale crisisbeheersing. Om 
hier invulling aan te geven is een goede inrichting van de regie en sturing in de 
gezondheidszorg noodzakelijk, met duidelijkheid over taken, rollen en 
verantwoordelijkheden voor de verschillende partijen in de uitvoering en heldere 
regie en sturingsmechanismen die bijdragen aan sluitende samenwerkingsketens, 
met doorzettingsmacht als dat nodig is. De COVID-19-pandemie maakte zichtbaar 
dat in een decentraal en deels privaat georganiseerd zorglandschap het aan 
instrumentarium ontbreekt om op landelijk niveau vanuit het belang van publieke 
gezondheid en zorgcontinuïteit te kunnen sturen wanneer een uitbraak de hele 
gezondheidszorg raakt. Dit wordt ook gesignaleerd in het eerste deel van het 
onderzoek naar de COVID-19-pandemie van de Onderzoeksraad voor Veiligheid. 
De OvV beveelt aan de crisisstructuur voor het zorgveld aan te passen, zodat de 
minister van VWS de bevoegdheid heeft om sector-, regio- of instelling 
overstijgende problemen effectief te kunnen aanpakken, waaronder in elk geval 
met rechtstreeks bindende aanwijzingen. In afstemming met de ministeries van  
  
Pagina 21 van 22

gezondheidsbedreigingen beter en sneller gedetecteerd en aangepakt kunnen 
Kenmerk
3354837-1027994-PDPP
worden. Hierbij zal het onze inzet onder meer zijn om het Europese en mondiale 
systeem van vroege detectie, monitoring en informatiedeling voor uitbraken van 
besmettelijke ziekten verder te versterken en waar mogelijk te stroomlijnen. 
Daarnaast zal, zoals ik eerder aangaf, er in het kader van de open strategische 
autonomie ook verkend worden welke afspraken kunnen worden gemaakt over de 
leveringszekerheid van medische producten en andere tegenmaatregelen, in geval 
van een pandemie. Daarbij verken ik welke kennis, expertise en datastromen 
essentieel zijn in het kader van de pandemische paraatheid. Ook kijkt het kabinet 
welke afhankelijkheden c.q. handelingsperspectieven er bestaan op het vlak van 
bijvoorbeeld handel, vervoer en op het vlak van informatie uitwisseling, 
ontwikkeling en (wederzijdse) erkenning van relevante internationale veiligheid- 
en kwaliteitsnormen. Met de WHO zal worden gewerkt aan het opzetten van het 
Local Production Forum; een wereldwijd platform voor het verbeteren van de 
beschikbaarheid van medische producten in de wereld. De bijeenkomst van het 
Local Production Forum zal eind 2022 of in 2023 in Nederland plaatsvinden. 
 
C KENNIS, INNOVATIE EN ONTWIKKELING 
 
Absoluut voorwaardelijk voor een goede pandemische paraatheid is een versterkte 
kennis-en expertisebasis en meer samenwerking hierop. Dit is het derde thema 
dat over de hele linie van de aanpak aandacht vraagt. We zetten in op een goed 
‘ecosysteem’; een kennis en een innovatieklimaat in Nederland dat de 
infectieziektebestrijding en pandemiebestrijding naar een hoger plan brengt. Het 
vergroten van expertise en kennis is gebaat bij meer gestructureerde 
samenwerking over de hele linie van alle partijen. Dat begint bij beter zicht op 
expertise die we in Nederland in huis hebben in de wetenschap, in het onderwijs, 
bij bedrijven, bij kennisinstellingen en bij de overheid. Ook hierbij is het 
samenwerken in internationaal verband essentieel; het delen en benutten van 
elkaars kennis zorgt voor efficiënte kennisvermeerdering. Het stimuleren van 
netwerkvorming en bundeling van krachten - juist ook multidisciplinair – is daarbij 
van belang.  
 
Multidisciplinaire kennissamenwerking 
De wetenschap speelt een grote rol in de pandemische paraatheid. Goed 
georganiseerde samenwerking tussen verschillende disciplines in de wetenschap 
kan de brede aanpak van een pandemie versterken. Meer multidisciplinaire 
samenwerking tussen experts kan kennishiaten oplossen en zorgen voor een meer 
kennisgefundeerde aanpak bij een pandemie. De ervaringen en data van de 
COVID-19-pandemie vormen waardevolle input, bijvoorbeeld in kennisopbouw 
over ventilatie of immuniteit. We zetten bijvoorbeeld in op verdere ontwikkeling 
en bredere inzet van modellen, meer kennis over effecten van interventies en 
instrumenten, over virusverspreiding en detectie en over gedrag en communicatie 
tijdens een pandemie. Betere en heldere communicatie over die kennis en 
inzichten is essentieel gebleken voor draagvlak voor maatregelen en zorgt ervoor 
dat de individuen beter in staat zijn om een bijdrage te leveren aan het collectief 
belang. Naast de effecten op fysieke gezondheid zijn ook de sociale en mentale 
gevolgen groot tijdens een pandemie. Om bij een volgende pandemie voldoende 
Pagina 21 van 22

 
Kenmerk
3354837-1027994-PDPP
Gezamenlijke techniek, taal en afspraken 
Een goede informatievoorziening in de verschillende domeinen die samenkomen 
onder de brede opgave van pandemische paraatheid, is gestoeld op een duurzaam 
ingericht IV-landschap met bijbehorende ICT-systemen. Dit vergt niet alleen 
afspraken over taal, techniek en interoperabiliteit maar ook een passende 
bestuurlijke omgeving die de (her)inrichting en (door)ontwikkeling van het 
bestaande IV-landschap en de bijbehorende ICT-applicaties faciliteert. Het vergt 
bovendien dat alle onderdelen van het beoogde IV-landschap bijdragen aan de 
pandemische paraatheid van het geheel, dat in tijden van een pandemie makkelijk 
opschaalbaar, flexibel, wendbaar, betrouwbaar en veilig is.  
 
Aanvullende aandachtsgebieden 
Tenslotte wil ik drie onderwerpen benoemen die ook betrokken worden in de 
beleidsprogrammering rond pandemische paraatheid. 
 
De arbeidsmarkt 
Schaarste aan personeel in zorg en welzijn is al geruime tijd de dagelijkse 
realiteit. De COVID-19-pandemie heeft dit extra zichtbaar en voelbaar gemaakt. 
Het tekort aan zorgmedewerkers is ook de komende jaren een belangrijke 
uitdaging. Het is een sectorbreed probleem dat zeker niet alleen in de acute zorg 
of verpleeghuiszorg speelt, maar bijvoorbeeld ook in de publieke gezondheidszorg. 
Maar met een voortdurend stijgende zorgvraag is het van belang dat de 
professionals die nu in de zorg werken, ook behouden blijven. Om medewerkers te 
behouden is het essentieel dat het werken in de zorg aantrekkelijk is en blijft. Dit 
vraagt om modern werkgeverschap en prettige werkomstandigheden waarin de 
zorgmedewerker centraal staat en zijn werk zo goed mogelijk kan doen met 
voldoende autonomie, vitaliteit, uitdaging en loopbaanperspectief. 
 
Inspectie en toezicht 
Ook waar het gaat om toezicht door de Inspectie Gezondheidszorg en Jeugd op de 
pandemische paraatheid en tijdens een volgende pandemische uitbraak wordt 
verkend wat nodig is. Dit richt zich op de kwaliteit, veiligheid en continuïteit van 
de zorg. Bijvoorbeeld op het gebied van infectieziektebestrijding, 
opschaalbaarheid van zorg en leveringszekerheid van medische producten. De 
ervaringen op basis van het toezicht gedurende de COVID-19-pandemie vormen 
daarvoor een goed vertrekpunt.  
 
Caraïbisch deel van ons Koninkrijk 
Deze beleidsagenda handelt over de pandemische paraatheid in en van Nederland. 
Ook voor het Caribisch deel van ons Koninkrijk ligt er een complexe opgave voor 
het versterken van de pandemische paraatheid, met daarbij specifieke uitdagingen 
verbonden aan de inrichting van de zorg in brede zin en de context, schaal en 
locatie. Hier heeft het kabinet aandacht voor. Hierbij heeft het kabinet een directe 
verantwoordelijkheid voor het doorvertalen van de beleidsagenda in Caribisch 
Nederland en bekijkt met de autonome landen binnen het Koninkrijk hoe 
samengewerkt kan worden. Hiervoor stelt het kabinet kennis, expertise en in 
overleg andere zaken ter beschikking.  
Pagina 21 van 22

