31 524   Beroepsonderwijs en Volwassenen Educatie 
 
Nr.    Verslag van een schriftelijk overleg 
 
Vastgesteld d.d. … 
 
Binnen de vaste commissie voor Onderwijs, Cultuur en Wetenschap 
hebben enkele fracties de behoefte om vragen en opmerkingen voor te 
leggen over de brief van de minister van Onderwijs, Cultuur en 
Wetenschap d.d. 1 april 2022 inzake de voorhang van het 
1
ontwerpbesluit tot wijziging van het uitvoeringsbesluit WEB , 
2
houdende maatstaven voor studiesucces in het mbo (Kamerstuk 31 
524, nr. 505). 
Bij brief van ... heeft de minister deze beantwoord. Vragen en 
antwoorden zijn hierna afgedrukt.  
  
Voorzitter van de commissie 
Michon-Derkzen 
 
Adjunct-griffier van de commissie 
Arends 
 
   Inhoud 
 
I Vragen en opmerkingen uit de fracties 
 Inbreng van de leden van de D66-fractie 
 Inbreng van de leden van de CDA-fractie 
 Inbreng van de leden van de PvdA-fractie 
II Reactie van minister van Onderwijs, Cultuur en Wetenschap 
 
I  Vragen en opmerkingen uit de fracties 
 
Inbreng van de leden van de D66-fractie 
 
De leden van de D66-fractie hebben kennisgenomen van de voorhang inzake het 
ontwerpbesluit tot Wijziging van het uitvoeringsbesluit WEB, houdende maatstaven voor 
studiesucces in het mbo. Zij hebben nog enkele vragen die zij willen voorleggen aan de 
minister. 
 
De leden van de D66-fractie zijn van mening dat het zeer belangrijk is dat alle studenten 
kwalitatief goed onderwijs ontvangen. Kan de minister toelichten welke extra stappen hij gaat 
zetten om studiesucces voor elke student te bewerkstelligen? Op welke wijze draagt dit 
ontwerpbesluit daaraan bij? Tot slot vragen zij welke implicaties dit wetsvoorstel heeft voor 
niet-bekostigde opleidingen. 
 
  
 
                                                 
1
 WEB: Wet educatie en beroepsonderwijs 
2
 mbo: middelbaar beroepsonderwijs 

elke student de instelling verlaat met een diploma op ten minste mbo-2 niveau. Dit is de 
basis voor het meten van het studiesucces in het mbo. Dit ontwerpbesluit regelt volgens 
welke maatstaven het studiesucces van een bekostigde beroepsopleiding wordt gemeten 
en beoordeeld. Op basis daarvan wordt het mogelijk om opleidingen het oordeel zeer 
zwak toe te kennen op een eenduidige wijze, welk oordeel zo nodig bij de rechter kan 
worden getoetst. Op deze wijze kan de kwaliteit van het mbo hoog worden gehouden, 
omdat de stok achter de deur is, dat de rechten op bekostiging en diplomering kunnen 
worden ontnomen. Dit draagt bij aan studiesucces voor de student.   
 
Tot slot vragen de leden van de D66-fractie welke implicaties het ontwerpbesluit heeft 
voor niet-bekostigde opleidingen. Het ontwerpbesluit heeft geen betrekking op en 
daarmee geen gevolgen voor niet-bekostigde opleidingen. Het niet-bekostigd 
beroepsonderwijs heeft echter alleen recht op diploma-erkenning als zij zich houdt aan in 
de wet vastgelegde eisen, waaronder die over de kwaliteit van dat onderwijs en de 
examinering. Op de kwaliteit van niet-bekostigde beroepsopleidingen en de naleving van 
de wettelijke eisen die zijn verbonden aan de diploma-erkenning houdt de Inspectie van 
het onderwijs ook toezicht. De uitwerking van de kwaliteitseisen is vastgelegd in het 
onderzoekskader van de inspectie. In het geval van onvoldoende kwaliteit kunnen 
instellingen die deze opleidingen verzorgen, ook waarschuwingen of herstelsancties 
krijgen. Bij onvoldoende herstel binnen de gestelde tijd kan ik het recht op diploma-
erkenning intrekken.  
 
De leden van de CDA-fractie stellen enkele vragen over de inschrijving voor een 
entreeopleiding. Ten eerste willen deze leden weten hoe vaak het voorkomt dat 
studenten worden geweerd voor een entreeopleiding, omdat ze al een schooldiploma 
bezitten en om welke diploma’s dit dan gaat. Ik heb geen informatie over hoe vaak een 
weigering voorkomt. De entreeopleiding is op grond van artikel 8.1.1b WEB drempelloos 
toegankelijk voor degenen die niet ten minste voldoen aan de vooropleidingseisen voor 
3
mbo-2 niveau en niet langer leerplichtig zijn. ‘Drempelloos’ houdt in dat er geen 
vooropleidingseisen voor de entreeopleiding zijn. Zoals gezegd mogen echter degenen 
die voldoen aan de toelatingsvoorwaarden voor opleidingen op mbo-2 niveau of hoger, 
niet tot de entreeopleiding worden toegelaten. Dit geldt met name en kort gezegd voor 
4
personen met een vmbo-diploma. Een weigering van toelating vanwege al behaalde 
diploma’s kan dus wel rechtmatig zijn. Personen zonder Nederlands vmbo-diploma of die 
afkomstig zijn uit het praktijkonderwijs of voortgezet speciaal onderwijs in het 
arbeidsmarktgerichte uitstroomprofiel of het uitstroomprofiel dagbesteding, moeten dus 
wel tot de entreeopleiding worden toegelaten, mits zij ten minste 16 jaren oud zijn of ten 
minste 12 volledige schooljaren heeft doorgebracht op een school die voldoet aan de 
voorwaarden van de Leerplichtwet 1969.  
 
Dezelfde leden vragen ook hoe vaak studenten of hun ouders in bezwaar gaan tegen een 
negatieve toelatingsbeslissing voor de entreeopleiding en hoe vaak een dergelijk bezwaar 
gegrond wordt verklaard. Ook dit soort informatie is mij niet bekend, omdat dit binnen 
de instelling blijft. Een instelling hoeft dit ook niet te registreren. Ook een toelating of 
weigering na een bezwaar dient echter binnen de hierboven beschreven wettelijke kaders 
te passen.  
 
De leden van de PvdA-fractie vragen naar de consequenties van het ontwerpbesluit voor 
beroepsopleidingen die niet worden bekostigd. Zoals hierboven aangegeven bij het 
antwoord op een vergelijkbare vraag van de D66-fractie heeft dit ontwerpbesluit 
daarvoor geen gevolgen.  
 
                                                 
3
 De leerplicht duurt tot en met het schooljaar waarin een jongere 16 wordt of 12 volledige schooljaren heeft 
doorlopen (niet te verwarren met de kwalificatieplicht).  
4
 Zie art. 8.2.1, vierde lid, WEB voor alle vooropleidingseisen voor aspirant-studenten voor mbo-2 opleidingen.  

