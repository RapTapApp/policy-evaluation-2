 
 
 
Aa n de Voorzitter van de 
Rijnstraat 8
Tw eede Kamer der Staten-Generaal
2515 XP Den Haag 
Prinses  Irenestraat 6
Postbus 20061
De n Haag
Nederland
 
www.rijksoverheid.nl
 
 
 
Onze Referentie
 
BZDOC-249989530-60
 
 
 Bijlage(n)
 
Datum 21 april 2022
 
Betreft Stand van zaken sanctienaleving en implementatie
 
 
 
 
 
Geachte voorzitter, 
 
Zoals toegezegd aan uw Kamer informeer ik u hierbij graag mede namens de 
ministers van Financiën, van Economische Zaken en Klimaat, van Infrastructuur 
en Waterstaat, van Justitie en Veiligheid, de ministers voor Buitenlandse Handel 
en Ontwikkelingssamenwerking, voor Rechtsbescherming en voor 
Volkshuisvesting en Ruimtelijke Ordening en namens de staatssecretarissen van 
Toeslagen en Douane en van Fiscaliteit en Belastingdienst over de stand van 
zaken omtrent de naleving en handhaving van de EU-sancties tegen Rusland in 
Nederland. 
 
Allereerst wil ik benadrukken dat het kabinet veel belang hecht aan het 
eensgezind blijven opleggen van zo streng mogelijke EU-sancties tegen Rusland. 
Het kabinet heeft zich sinds 24 februari steeds ingespannen om de opeenvolgende 
sanctiepakketten zo breed en effectief mogelijk te laten zijn. Het kabinet is 
gecommitteerd aan de volledige naleving van de sancties en de handhaving ervan. 
 
Vanaf het moment dat de sancties tegen Rusland werden ingevoerd, hebben 
financiële instellingen financiële tegoeden van (rechts-)personen op de sanctielijst 
bevroren. Ook is het vanaf de instelling van de sancties verboden transacties te 
faciliteren voor gesanctioneerde personen en entiteiten, zoals de verkoop van 
vastgoed. Jachten in aanbouw mogen niet verkocht worden aan personen en 
entiteiten op de sanctielijst. Daarnaast is het niet meer toegestaan om allerlei 
goederen naar Rusland te exporteren. Een overtreding van de sancties betreft een 
economisch delict en bij vermoedens van overtreding wordt onderzoek gedaan 
door de handhavende instanties. Deze brief gaat allereerst in op de bevindingen 
en resultaten van de op 4 april jl. aangestelde nationaal coördinator 
sanctienaleving en handhaving. Op 8 april jl. stelde de EU een nieuwe ronde 
sancties in, waarin onder meer sectorale verboden voor de transportsector zijn 
ingevoerd. Deze brief gaat daarom ook kort in op de uitvoering van deze nieuwe 
maatregelen. 
 
 
 
1 

  
betrokken instanties. Dit werk gaat onverminderd voort; daartoe is een Datateam 
Onze Referentie
opgericht waar meer dan 20 overheidsorganisaties bij zijn aangesloten. Grote 
BZDOC-249989530-60
uitdaging daarbij blijft het ontwarren van de genoemde complexe 
eigendomsstructuren, vooral die met een grensoverschrijdende component. 
In een aantal sectoren zoals vastgoed, eigendomsstructuren van bedrijven en 
kunst en erfgoed zijn in aangepaste nationale sanctieregelingen bevoegde 
autoriteiten aangewezen. De behoefte aan verdere aanpassingen aan wet- en 
regelgeving om het toezicht op de naleving van sancties beter te verankeren 
wordt geïnventariseerd.  
 
De afgelopen periode heeft de coördinator gesproken met direct betrokkenen 
zoals ministeries, uitvoeringsinstanties en toezichthouders, maar ook met 
beroepsgroepen en marktpartijen die direct betrokken zijn bij de naleving van 
sancties. Uit deze gesprekken en de beschikbare data komt het beeld naar voren 
dat de omvang van de bevroren activa zich goed laat verklaren door de structuur 
van de Nederlandse economie. Op basis van de gesprekken, de data-analyses en 
het werk van de stuur- en taakgroep zal de coördinator een rapport opstellen met 
aanbevelingen omtrent de organisatorische verankering van (het toezicht op) de 
naleving van sancties, evenals nodige en/of mogelijke veranderingen aan wet- en 
regelgeving. 
 
Deze brief biedt hierna per sector een overzicht van de stand van zaken omtrent 
sanctienaleving vanuit de daarvoor aangewezen instantie. Aan het einde van dit 
stuk volgt een eerste internationale vergelijking, gebaseerd op openbare 
(nieuws)bronnen. Vooralsnog bestaat er geen officieel document op internationaal 
of EU-niveau voor een dergelijke vergelijking. Ten slotte bevat deze brief een 
nadere uiteenzetting van het werk van het Datateam en de daaruit voortvloeiende 
gegevensverstrekking. 
 
Nationaal coördinator sanctienaleving en handhaving 
 
Op 4 april jl. is de nationaal coördinator sanctienaleving en handhaving begonnen. 
Hij zit de Rijksbrede stuurgroep voor die bestaat uit deelnemers op DG- en 
directeurenniveau en die op hoogambtelijk niveau de naleving van sancties en het 
toezicht daarop stroomlijnt. Tevens is hij direct betrokken bij de aansturing van de 
taakgroep waarin alle betrokken ministeries en instanties op werkniveau een 
persoon hebben vrijgemaakt om knelpunten te identificeren, deze zo snel mogelijk 
weg te nemen en mogelijke verbeteringen op gebied van organisatie en 
regelgeving op de middellange termijn aan te wijzen en uit te werken. 
 
Voor sectoren waar dat voorheen nog niet gedaan was (o.a. vastgoed, 
eigendomsstructuren van bedrijven, kunst en erfgoed) is een bevoegde autoriteit 
aangewezen. Deze aanwijzing is vastgelegd in een aantal sanctieregelingen van 
de Minister van Buitenlandse Zaken. In deze regelingen is eveneens 
gegevensverstrekking mogelijk gemaakt tussen Belastingdienst, Kamer van 
Koophandel, Kadaster en het Ministerie van EZK (Bureau Toetsing Investeringen, 
BTI) om te zien of er zaken zijn gemist bij de implementatie van de sancties. 
Inmiddels werken er zoals hierboven genoemd meer dan 20 organisaties samen in 
een Datateam. Hiermee is met terugwerkende kracht (sinds het instellen van de 
sancties) geverifieerd dat er ook op basis van deze gegevensverstrekking geen 
zaken gemist zijn in de sanctienaleving. Het beeld bij toezichthouders, 
uitvoeringsdiensten en betrokken marktpartijen is dat snel na het publiceren van 
de sanctielijst verwerking in hun signaleringssystemen heeft plaatsgevonden en 
15 

  
sprake van een grensoverschrijdende keten van juridische entiteiten, waar de 
Onze Referentie
Nederlandse toezichthouders niet altijd zicht op hebben en waarbij het overgrote 
BZDOC-249989530-60
deel van de reële activa niet fysiek in Nederland aanwezig is. 
 
Trustkantoren spelen een belangrijke rol bij de dienstverlening aan 
doorstroomvennootschappen. Ze verlenen verschillende diensten aan 
doorstroomvennootschappen, zoals het aanbieden van een geregistreerd adres in 
combinatie met administratieve diensten en het aanbieden van een directeur van 
een vennootschap. Uit het rapport van de commissie doorstroomvennootschappen 
blijkt dat circa 65 procent van de doorstroomvennootschappen gebruik maakt van 
2
de diensten van een trustkantoor. Het kabinet heeft in Europees verband gepleit 
voor sancties gericht op trustdienstverlening. Recentelijk zijn er sancties op dit 
terrein opgenomen in het vijfde sanctiepakket, maar deze sancties betreffen niet 
alle trustdienstverlening. Daarom heeft de minister van Financiën op 13 april jl. 
een spoedwetsvoorstel bij uw Kamer aanhangig gemaakt om alle dienstverlening 
door trustkantoren gericht op Rusland te verbieden. Daarnaast heeft het kabinet 
zorgen in bredere zin over de vraag of de integriteitsrisico’s die samenhangen met 
trustdienstverlening voldoende te mitigeren zijn. Daarom wordt nu onderzoek 
uitgevoerd naar de toekomst van de trustsector in Nederland. De resultaten, 
voorzien van een appreciatie, worden deze zomer aan uw Kamer aangeboden. 
 
Het feit dat veel van de fysieke activa zich buiten Nederland bevinden, leidt ertoe 
dat het effectieve bereik van de uitvoering door Nederland en Nederlandse 
partijen van het EU-sanctiebeleid aan grenzen onderhevig is. In zulke gevallen 
valt er in Nederland weinig te bevriezen. Weliswaar dient de Nederlandse eigenaar 
de aandelen en andere rechten van gesanctioneerde personen in deze 
houdstermaatschappijen en tussenhoudstermaatschappijen te bevriezen, maar de 
effectiviteit daarvan is beperkt als de fysieke vermogensbestanddelen verderop in 
de keten zijn ondergebracht in een rechtspersoon gevestigd buiten Nederland. 
 
 
Stand van zaken sanctienaleving, toezicht en handhaving 
 
Het vijfde EU-sanctiepakket van 8 april jl. is geïmplementeerd door middel van 
een wijziging van de Sanctieregeling territoriale integriteit Oekraïne 2014 en een 
wijziging van de Sanctieregeling Belarus 2006. Sinds 13 april jl. is het strafbaar de 
meest recente sanctiemaatregelen te overtreden. Tot de nieuwe 
sanctiemaatregelen behoren onder andere verdergaande financiële sancties en 
handelsbeperkingen voor de import van kolen en luxegoederen, sancties op het 
gebied van scheepvaart en wegtransport, en op voorspraak van Nederland een 
verbod op trustdienstverlening. De sancties betreffen daarnaast een verbod op het 
gunnen van overheidsopdrachten aan zowel Russische partijen als 
dochterondernemingen van Russische partijen. Ook moeten alle lopende 
contracten met Russische partijen of dochterondernemingen worden stopgezet 
voor 10 oktober 2022. 
 
Er staan nu 1.110 personen en 83 entiteiten op de sanctielijst. Terwijl in eerdere 
correspondentie met uw Kamer een overzicht is gegeven van het totaalpakket aan 
 
2
 Op weg naar acceptabele doorstroom · Commissie Doorstroomvennootschappen · 3 
oktober 2021  
15 

  
uitvoering te geven aan het havenverbod. De Kustwacht informeert de havens 
Onze Referentie
met regelmaat over in aantocht zijnde schepen die onder het havenverbod of de 
BZDOC-249989530-60
uitzonderingsgronden vallen. Op grond van eerste signalen verloopt deze 
werkwijze goed. Schepen die op grond van die uitzonderingsgronden worden 
toegelaten, worden gerapporteerd aan de Europese Commissie waarna deze 
informatie wordt gedeeld met andere lidstaten.  
De Inspectie Leefomgeving en Transport (ILT) voert tijdens haar reguliere 
inspecties aan boord van schepen tevens het toezicht uit in het kader van de 
Sanctiewet 1977. Bovendien bevraagt de ILT alle bij haar onder toezicht staande 
scheepvaartbedrijven actief naar activiteiten die mogelijk strijdig zijn met de 
sanctiemaatregelen. Waar nodig worden ondernemingen bezocht en bij 
vermoeden van mogelijke strafbare feiten wordt de casus overgedragen aan de 
maritieme politie. In Kustwachtverband wordt mede door de ILT ingezet op het 
verbeteren van de informatiepositie. Op basis van die verbeterde informatiepositie 
worden schepen geselecteerd voor gerichte inspecties die de ILT uitvoert. Tevens 
prioriteert de ILT zo veel mogelijk om haar inspecties te richten op schepen onder 
Russische vlag die op basis van ontheffingsgronden uit het vijfde EU-sanctiepakket 
toch de havens in mogen. Bij constatering van overtredingen licht de ILT de 
bevoegde handhavende instanties in. 
 
Luchtvaart 
Op 6 april jl. bent u geïnformeerd over het Russische vliegtuig dat op Schiphol 
4
staat als gevolg van het luchtvaartverbod . U bent ook op 6 april jl. door de 
minister van Infrastructuur en Waterstaat geïnformeerd over de ‘ingepakte’ 
5
vliegtuigen op Twente en Maastricht Airport. De geschatte nieuwwaarde van deze 
vliegtuigen samen is circa 400 miljoen euro. De daadwerkelijke marktwaarde is 
echter afhankelijk van een groot aantal factoren.  
De ILT heeft een onderzoek gestart naar bovengenoemde vliegtuigen op 
Maastricht Airport. Dit onderzoek is overgedragen aan de Douane die momenteel 
nader onderzoekt of er sprake is van overtreding van de sanctiewet. Bovendien 
bevraagt de ILT alle bij haar onder toezicht staande luchtvaartbedrijven actief 
naar activiteiten die mogelijk strijdig zijn met de sanctiemaatregelen. Waar nodig 
worden ondernemingen bezocht en bij vermoeden van mogelijke strafbare feiten 
wordt de casus overgedragen aan de bevoegde handhavende instanties. 
 
Wegvervoer 
De afgekondigde Europese sancties hebben geen betrekking op Nederlandse 
vervoerders die naar Rusland of Wit-Rusland wensen te vervoeren, maar wel op in 
Rusland en Wit-Rusland gevestigde wegvervoerondernemingen. Het is deze 
ondernemingen verboden om op het grondgebied van de Europese Unie goederen 
over de weg te vervoeren. Voertuigen van wegvervoerondernemingen die zich op 
9 april jl. reeds op het grondgebied van de Unie bevonden, hadden tot 16 april 
2022 de tijd om terug te keren naar Rusland of Wit-Rusland. Op basis van eerdere 
observaties is het totaal aantal Russische en Wit-Russische vrachtwagens dat zich 
nog in Nederland bevindt klein. 
 
Sinds de inwerkingtreding van de sancties is de ILT tijdens haar reguliere 
inspecties langs de weg extra alert op zowel vrachtwagens met een Russisch en  
Wit-Russisch kenteken als op het vervoer van goederen en producten waarop op 
 
4
 Kamerstuk 2022D13602 
5
 Kamerstuk 2022D13842 
15 

  
 
Onze Referentie
Er zijn op 8 april veel nieuwe namen aan de sanctielijst toegevoegd. Deze 
BZDOC-249989530-60
toegevoegde namen zijn al wel direct maar nog niet indirect tegen de BRK 
aangehouden. Bij het Handelsregister is het verzoek gedaan om ook voor de 
nieuw toegevoegde namen de indirecte relaties (Ultimate Beneficial Owner, UBO) 
te leveren. Kanttekening hierbij is wel dat het UBO-register nog niet compleet is. 
Volgens de KvK is momenteel ongeveer 60% van de opgaven binnen, waarvan 
een deel nog in de komende maanden moet worden verwerkt.  
Daarnaast wordt ook via alternatieve wegen gekeken of er verbindingen kunnen 
worden gelegd met andere basisregistraties om eigendom van personen en 
entiteiten op de sanctielijst te achterhalen. Naast de BRK en het Handelsregister 
zijn er nog andere basisregistraties zoals de Basisregistratie Personen (BRP), 
waarin informatie staat over ingezetenen en niet-ingezetenen. EZK en de 
Rijksdienst voor Identiteitsgegevens bezien of langs de weg van het BRP een 
relatie kan worden gelegd tussen enerzijds de BRK en anderzijds de sanctielijst.  
Als er via het Handelsregister of het BRP geen relaties kunnen worden gelegd, wil 
dat niet zeggen dat die relaties er niet zijn. Het is aannemelijk dat personen op de 
sanctielijst gebruik maken van doelbewust complexe eigendomsconstructies om te 
verhullen dat zij eigenaar zijn. Als een deel van deze constructies buiten 
Nederland is geregistreerd, blijven deze veelal buiten beeld. Indien er entiteiten in 
Nederland zijn waarvan de UBO wel een gesanctioneerde persoon is, maar dit niet 
uit data in NL af te leiden is, zijn deze entiteiten in overtreding. Zij hebben dan of 
geen of een onjuiste UBO opgegeven. Voor het doorgronden van dergelijke 
constructies zijn andere partijen nodig zoals bijvoorbeeld BD/AMLC en FIU. Voor 
de initiatieven die op dit vlak lopen, wordt verwezen naar het kopje 
Gegevensverstrekking en Datateam.  
 
Douane 
De Douane houdt toezicht op de gesanctioneerde goederenstroom. In de brieven 
van 31 maart en 5 april jl. is een uitgebreide stand van zaken opgenomen. Hier 
volgt een update van de huidige stand van zaken met betrekking tot het toezicht 
op de vaartuigen, de vracht en vergunningafgifte.  
De Douane heeft op dit moment 20 werven en handelaren in beeld in verband met 
de sanctiemaatregelen op vaartuigen. Daarvan zijn er 18 bezocht. De andere twee 
handelaren worden op korte termijn bezocht. Er zijn 20 vaartuigen in beeld die de 
huidige sanctiemaatregelen raken (vaartuigen met een Russische UBO bij negen 
werven/handelaren, waarvan veertien in aanbouw, twee in opslag en vier in 
onderhoud). Ten aanzien van twee van de vaartuigen in onderhoud is inmiddels 
een link met een op de Europese sanctielijsten genoemde persoon vastgesteld. 
Deze zijn dan ook bij het onderhoudsbedrijf bevroren. Dat betekent dat er niets 
met het vaartuig mag gebeuren. Deze vaartuigen hebben een gezamenlijke 
waarde van ongeveer 1 miljoen euro; het betreft relatief kleine vaartuigen. Voor 
de andere 18 vaartuigen geldt dat zij onder toezicht staan en – vanwege de 
sancties - niet mogen worden overgedragen, geleverd of uitgevoerd naar hun 
Russische UBO’s. Het totaal van de waarde van de 20 jachten schat de Douane bij 
benadering op tenminste 1,2 miljard euro. Ten aanzien van drie vaartuigen (twee 
in aanbouw en een in onderhoud) wordt de relatie met op de Europese 
sanctielijsten genoemde personen onderzocht. Van de twintig vaartuigen zijn er 
drie “vaar-gereed”. Deze vaartuigen staan ook onder toezicht van de Douane. 
Daarnaast wordt de AIS (Automatic Identification System) gemonitord door de 
Kustwacht. Bij mutaties (zoals uitzetten of vaarbewegingen) wordt hier direct op 
gehandeld. Eventuele proefvaarten gebeuren onder nog verder verscherpt toezicht 
van de Douane en de Kustwacht. 
15 

  
De Inspectie Overheidsinformatie en Erfgoed heeft een belangrijke rol bij de 
Onze Referentie
naleving van de sancties op het gebied van kunst en cultuurgoederen. Het toezicht 
BZDOC-249989530-60
op de naleving van de sanctiemaatregelen wordt met extra alertheid opgevolgd. 
De inspectie is onder andere in nauwe samenwerking met de douane en de 
Centrale Dienst voor In- en Uitvoer (CDIU) verantwoordelijk voor de in- en uitvoer 
van kunst- en cultuurgoederen conform de vigerende wet- en regelgeving. 
 
Bedrijfseigendom 
Voor de uitvoering van het toezicht op de naleving van de sanctieregeling door het 
ministerie van Economische Zaken en Klimaat (EZK) ten aanzien van het 
eigendom van niet-beursgenoteerde ondernemingen is het Bureau Toezicht 
Investeringen (BTI) sinds 5 april 2022 aangewezen als toezichthouder. BTI kan 
sinds 5 april 2022 toezicht houden op de ingevoerde Europese sanctieregelingen, 
waarbij het kan kijken of natuurlijke personen of entiteiten die genoemd worden 
eigenaar zijn, controle hebben over of een deelbelang hebben in Nederlandse 
ondernemingen. BTI kan gebruik maken van onder andere gegevens uit het 
handelsregister, de basisregistratie kadaster en andere openbare registers.  
BTI is thans proactief onderzoek gestart en zal ook op verzoek van andere 
departementen (inclusief uitvoeringsorganisaties en zelfstandige bestuursorganen) 
inzicht geven in eigendomsstructuren. Ook kunnen bedrijven zelf contact 
opnemen met het BTI wanneer er twijfels zijn over te nemen stappen.   
Het kan zijn dat een bedrijf of aanbestedende dienst, al dan niet ergens in de 
keten, te maken krijgt met de Europese sanctieregelgeving en stappen moet 
ondernemen. Bedrijven dienen bijvoorbeeld rechten verbonden aan het 
aandelenbelang te bevriezen of contracten op te zeggen. Dat betekent dat 
informatierechten, vergaderrechten, agenderingsrecht, stemrecht en recht op 
dividend en uitkering uit de reserves verbonden aan deze aandelenbelangen 
worden bevroren. Ook mag het bestuur van een Nederlandse onderneming geen 
gevolg geven aan instructies of verzoeken van de aandeelhouder of eigenaar van 
de onderneming over de vermogensbestanddelen of tegoeden van deze 
Nederlandse ondernemingen.  
Voor de uitvoering van deze taak zijn vanuit de reguliere EZK-organisatie drie 
extra medewerkers aan BTI toegevoegd om onderzoek te doen en toezicht te 
kunnen houden. Benadrukt moet worden dat bedrijven zelf verantwoordelijk zijn 
voor het naleven van de sancties. Dat betekent dat zij altijd zelf moeten kijken of 
zich ergens in hun bedrijf een gesanctioneerde persoon of entiteit bevindt en zelf 
vervolgens de juiste stappen moeten zetten.  
 
Financieel 
De stand van zaken qua meldingen, bevriezingen en tegengehouden transacties in 
de financiële sector is als volgt: 
 
Sector  Aantal Bedrag aan Bedrag aan 
meldingen bevroren bevroren / 
tegoeden tegengehouden 
transacties 
Banken  613 €400.161.161 €273.973.632 
Trustkantoren  141 €227.555.481 - 
Verzekeraars  21 - €358 
15 

  
spant zich maximaal in om de informatieverstrekking aan vragende partijen voor 
Onze Referentie
elkaar te krijgen. Daarbij doen zich wel drie complicerende factoren voor: de 
BZDOC-249989530-60
fiscale geheimhoudingsplicht, de noodzaak van een deugdelijke rechtsgrond om 
aan andere autoriteiten informatie te mogen verstrekken, en het feit dat de 
Belastingdienst nauwelijks relevante actuele informatie heeft. Er is en wordt hard 
gewerkt om de eerste twee hobbels weg te nemen. Allereerst is namens de 
staatssecretaris van Financiën - Fiscaliteit en Belastingdienst op 25 maart jl. 
ontheffing verleend van de geheimhoudingsplicht van artikel 67 van de Algemene 
wet inzake rijksbelastingen en de Invorderingswet 1990. Deze 
geheimhoudingsplicht staat dus niet langer aan de verstrekking in de weg.  
Daarnaast zijn verschillende wijzigingen van de Sanctieregeling territoriale 
integriteit Oekraïne 2014 en de Sanctieregeling Belarus 2006 gepubliceerd, waarin 
verstrekkingsverplichtingen voor de Belastingdienst zijn opgenomen. Er is 
inmiddels één verzoek tot verstrekking van uitwisseling van informatie door de 
Belastingdienst ontvangen en deze uitwisseling heeft op 11 april jl 
plaatsgevonden. 
In aanvulling hierop wordt nu gewerkt aan een wijziging van artikel 43c van de 
Uitvoeringsregeling AWR. Op deze manier wil de Belastingdienst de ontheffing van 
de fiscale geheimhoudingsplicht en de verstrekkingsverplichting op basis van de 
genoemde sanctieregelingen nader wettelijk regelen. Een concept van deze 
wijziging is op 15 april 2022 ingediend bij de Autoriteit Persoonsgegevens (AP) 
voor een spoedadvies. 
 
FIOD 
De FIOD is op zijn taakgebieden uitsluitend verantwoordelijk voor de 
strafrechtelijke handhaving van overtredingen van de Sanctiewet en de daarop 
gebaseerde sanctieregelingen. De FIOD heeft niet de taak om vermogen te 
traceren en vervolgens te bevriezen. 
Er is op 24 februari 2022, de dag van de inval door Rusland in Oekraïne, een 
projectteam gestart dat bestaat uit verschillende onderdelen van de FIOD. De 
nieuw ingerichte structuur heeft tot doel ervoor te zorgen dat de FIOD snel kan 
reageren op directe (concrete) meldingen van mogelijke schendingen van 
sanctiemaatregelen (bijvoorbeeld de Douane) en dat er verder gebouwd wordt 
aan een informatiepositie om mogelijke schendingen van sanctiemaatregelen in 
beeld te krijgen die niet direct zichtbaar zijn.  
Eén team is belast met de coördinatie binnen de FIOD en fungeert als 
aanspreekpunt. Het team verzorgt tevens snelle interventies en heeft de 
opvolging van signalen van schending van sanctiemaatregelen geborgd in 
samenspraak met het Openbaar Ministerie/Functioneel Parket.  
Een tweede team bestaat uit intelligence-medewerkers en data scientists. Het 
team verzamelt en veredelt informatie ten behoeve van eventueel strafrechtelijke 
handhaving en ondersteuning van andere diensten. Een derde team verzamelt 
intelligence en verricht interventies op het gebied van cryptocurrency. Ten slotte 
is een vierde team betrokken bij de (heimelijke) informatie-inwinning van 
mogelijke schendingen van de sanctiemaatregelen. 
 
De FIOD kent vier actielijnen, te weten interventie (inclusief snelle interventies 
waarin bij verdenking van een overtreding eerst beslag gelegd om kapitaalvlucht 
te voorkomen en pas daarna een uitvoerig onderzoek ingesteld), preventie (o.a. 
bijstand aan andere (buitenlandse) opsporingsdiensten en toezichthouders), 
opbouw van kennis- en informatiepositie en delen van opgebouwde kennis en 
informatie met diensten in binnen- en buitenland binnen de wettelijke 
mogelijkheden. 
 
15 

  
 
Onze Referentie
Direct na de start van de nationaal coördinator is het Datateam Sanctiebeleid 
BZDOC-249989530-60
gestart. Naast diverse ministeries participeren in dit team organisaties als 
Belastingdienst, Douane, FIOD, iCOV, Kadaster, KvK en RVO. tot voor kort 
zochten organisaties vanuit de sanctielijst met name in eigen bestanden en 
werden bilateraal gegevens verstrekt, bijvoorbeeld tussen Kadaster en KvK. Een 
eerste analyse van het datateam laat zien dat wat één op één gedaan kon worden 
tussen de betrokken partijen is gedaan of op dit moment nog handmatig wordt 
onderzocht. Hiermee is duidelijk geworden dat op basis van de huidige informatie 
geen namen op de sanctielijst zijn gemist. 
 
Hoofddoel van het Datateam Sanctiebeleid is daarom om gegevens tussen 
meerdere organisaties te verstrekken en daar dwarsdoorsnedes op te maken. 
Gegevensverstrekking vereist een juridische grondslag. Zoals eerder in deze brief 
aangegeven is middels een aanpassing van de sanctieregelingen voor Oekraïne en 
Belarus gegevensverstrekking tussen KvK, Kadaster, Belastingdienst en EZK 
(Bureau Toetsing Investeringen) mogelijk gemaakt. Op basis hiervan heeft de 
Belastingdienst recentelijk informatie verstrekt. Analyse van het Datateam geeft 
aan dat het verwerken van gegevens uit verschillende databronnen naar 
verwachting geen nieuwe directe ‘hits’ zal opleveren. Om mogelijke extra hits te 
genereren is extra handmatig uitzoekwerk nodig, waarbij moet worden 
aangetekend dat zulk werk tijd en capaciteit kost en niet altijd resultaten oplevert. 
 
Daarnaast is het Datateam begonnen in kaart te brengen wat aanvullend gedaan 
kan worden. Er wordt gedacht aan structurele en regelmatige 
gegevensverstrekking tussen organisaties in een ketenopzet, verbeterde 
coördinatie tussen de betrokken instanties en een geïntegreerde 
onderzoeksmethodologie. Daarbij dient opgemerkt te worden dat veel van wat 
momenteel mogelijk is binnen de wettelijke kaders al gebeurt. Voor sommige 
voorstellen zal op de lange termijn mogelijk een aanpassing van die wettelijke 
kaders noodzakelijk zijn. Wanneer een dergelijke aanpassing aan de orde komt, 
zal uw Kamer daarover nader worden bericht. 
 
Vervolgtraject 
 
Medio mei zal ik uw Kamer op basis van de bevindingen van de nationaal 
coördinator informeren over de kabinetsvoornemens met betrekking tot praktische 
verbeteringen in het sanctieproces op nationaal en EU-niveau, eventueel 
benodigde aanpassing van wet- en regelgeving, de organisatorische verankering 
van het sanctie-instrumentarium binnen de overheid en de samenwerking met en 
informatieverstrekking aan betrokken marktpartijen. 
 
 
 
 
De minister van Buitenlandse Zaken,  [Ondertekenaar 2] 
 
 
 
 
 
 
W. B. Hoekstra 
15 

