21 501-34 Raad voor Onderwijs, Jeugd, Cultuur en Sport 
 
Nr.    Verslag van een schriftelijk overleg 
 
Vastgesteld d.d. … 
Binnen de vaste commissie voor Onderwijs, Cultuur en Wetenschap 
hebben enkele fracties de behoefte om vragen en opmerkingen voor te 
1
leggen over :  
 de brief van de minister van Onderwijs, Cultuur en Wetenschap 
d.d. 24 maart 2022 inzake de geannoteerde agenda van de 
OJCS-Raad (cultuur/AV en onderwijs) van 4 en 5 april 2022 
(Zaaknummer 2022Z05614); 
 de brief van de staatssecretaris van Onderwijs, Cultuur en 
Wetenschap d.d. 9 maart 2022 inzake de solidariteitsverklaring 
van de Europese ministers voor Oekraïne en uitgangspunten 
t.b.v. culturele samenwerking met de Russische Federatie en 
Belarus (Zaaknummer 2022Z04366);  
 de brief van de minister van Onderwijs, Cultuur en Wetenschap 
d.d. 11 februari 2022 Nederlandse inzet inzake EU-voorstel: 
Richtlijn verbeteren gendergelijkheid in besturen van 
beursgenoteerde bedrijven (COM (2017 16433/12)  (Kamerstuk 
22 112, nr. 3287); 
 de brief van de minister van Buitenlandse Zaken d.d. 25 
februari 2022 inzake het Fiche: Raadsaanbeveling betreffende 
leren voor ecologische duurzaamheid (Zaaknummer 
2022Z03771). 
 
Bij brief van ... heeft het kabinet deze beantwoord. Vragen en 
antwoorden zijn hierna afgedrukt. 
De voorzitter van de commissie, 
Michon-Derkzen 
 
Griffier van de commissie, 
De Kler 
 
Inhoud 
I Vragen en opmerkingen uit de fracties 
 Inbreng van de leden van de VVD-fractie 
 Inbreng van de leden van de D66-fractie 
 Inbreng van de leden van de PvdD-fractie 
 
                                                                 
1
 Op de agenda van het schriftelijk overleg stonden meer brieven vermeld; over onderstaande brieven zijn 
vragen gesteld.  

kunstenaars en culturele en creatieve professionals, en door meertaligheid in het digitale 
tijdperk’ zal steunen. De coronapandemie heeft gezorgd voor een belemmering van de 
ontwikkeling van de creatieve sector. Het aanjagen en vasthouden van innovatie juichen de 
leden toe. Is de staatsecretaris bereid om best practices die zij vanuit andere lidstaten 
verneemt op het gebied van het aanjagen van innovatie actief te inventariseren en te delen met 
de Kamer? 
Tot slot hebben de leden met interesse kennisgenomen van de Nederlandse inzet in het 
beleidsdebat over het verbeteren van de toegang tot en de participatie van burgers, met name 
jongeren, in het cultuuraanbod van de EU. De leden onderschrijven dat cultuurdeelname 
ongelofelijk belangrijk is voor jongeren, dat het bijdraagt aan hun persoonlijke ontwikkeling, 
ze zich erdoor kunnen uiten, elkaar kunnen ontmoeten. Cultuur kan hen dus uit hun corona-
isolement halen. Is de staatsecretaris bereid om ook t.a.v. dit onderwerp best practices die zij 
vanuit andere lidstaten verneemt actief te inventariseren en te delen met de Kamer, zo vragen 
de leden. 
Solidariteitsverklaring van de Europese ministers voor Oekraïne 
De leden van de VVD-fractie hebben met interesse kennisgenomen van de 
Solidariteitsverklaring van de Europese ministers voor Oekraïne. De leden zijn in het 
bijzonder benieuwd naar de wijze waarop de staatssecretaris voornemens is enkele proposities 
in deze verklaring vanuit Nederland gestand te doen. Het gaat dan met name om: 
-        “Highlighted their support for Ukrainian artists, journalists, and cultural and media 
professionals, and expressed their readiness to assist them together with their international 
partners; 
-        Committed themselves in particular to exchanging, combining their efforts and sharing 
best practices in order to stand in solidarity with and welcome Ukrainian artists, journalists 
and cultural and media professionals, and assess ways forward regarding cultural cooperation; 
-        Expressed their commitment to supporting institutions willing to host Ukrainian artists, 
journalists and cultural and media professionals, in order to allow them to continue their 
activity and thus preserve their freedom of creation and expression; 
-        Expressed their support for all media and journalists who are striving to cover the 
ongoing military aggression against Ukraine in an independent and impartial manner, and 
stressed the need for guaranteeing their physical protection”. 
Brief regering over Nederlandse inzet inzake EU-voorstel: Richtlijn verbeteren 
gendergelijkheid in besturen van beursgenoteerde bedrijven 
Naar aanleiding van de Nederlandse inzet inzake EU-voorstel: Richtlijn verbeteren 
gendergelijkheid in besturen van beursgenoteerde bedrijven (COM (2017 16433/12) hebben 
de leden van de VVD-fractie nog de volgende vragen.  
De leden lezen dat de minister meent dat Nederland waarschijnlijk succesvol een beroep kan 
doen op de uitzonderingsclausule van de richtlijn, waarbij hij ervan uit lijkt te gaan dat bij de 
uitzonderingsclausule alleen hoeft te worden uitgegaan van toepassing op raden van 
commissarissen.  

het herstellen van Europees cultureel erfgoed of opgaven zoals klimaatadaptatie? De leden 
vragen zich af wat voor plek de jonge makers specifiek binnen deze Europese strategie 
krijgen. Aangezien zij hard geraakt zijn door de coronapandemie en we hun talenten voor het 
herstel van de creatieve sector dringend nodig hebben, vinden de D66-leden het passend dat er 
in een Europese strategie voor het ecosysteem van de culturele en creatieve industrie 
voldoende aandacht voor de jonge makers is. De leden lezen in de inzet dat specifiek 
verwijzing wordt gemaakt naar de nog in te voeren investeringsplicht voor grote 
streamingsdiensten. Kan de minister een tijdlijn geven wanneer verwacht wordt dat hier 
stappen op gezet gaan worden? Wat voor andere voorstellen verwacht de minister dat er nog 
uit deze strategie gaan komen die Nederland nog niet in de praktijk heeft gebracht? Welke 
onderdelen van de strategie heeft Nederland nog niet in gebruik waarop op Europees niveau 
kan worden samengewerkt en hoe en wanneer verwacht de minister dit wel te gaan doen? 
Beleidsdebat over het verbeteren van de toegang tot en de participatie van burgers, met 
name jongeren, in het cultuuraanbod van de EU 
De leden van de D66-fractie ondersteunen de inzet van Nederland met betrekking tot het 
opdoen van werkervaring voor jonge cultuurmakers en jonge professionals in de 
cultuursector. Hoe zou de EU volgens de minister het opdoen van werkervaring onder jonge 
creatieve makers moeten stimuleren? Welke instrumenten heeft de EU daarvoor tot haar 
beschikking? Zij vragen zich wel of alle jongeren de weg naar de Europese 
financieringsprogramma goed kunnen vinden. Hoeveel wordt er door jonge makers gebruik 
gemaakt van Creative Europe fondsen of Erasmus+? Zijn deze financieringsprogramma ’s 
juist voor jonge makers wel laagdrempelig genoeg? Specifiek deze jonge doelgroep kan met 
relatief weinig middelen al een heel eind geholpen zijn in de eerste stappen van hun carrière. 
Zal de minister in de Raad pleiten voor het zo laagdrempelig mogelijk maken van deze 
fondsen? Ziet de minister mogelijkheden om een speciaal fonds op te richten voor de jonge 
makers die door de coronapandemie hard geraakt zijn op Europees niveau? Een fonds waar zij 
zonder grote administratieve moeilijkheid bij moeten kunnen?  
Raadsconclusies over een Europese strategie voor universiteiten en Raadsaanbeveling 
over bruggen bouwen voor doeltreffende Europese samenwerking in het hoger 
onderwijs 
De leden van de D66-fractie hebben met belangstelling kennisgenomen van de Nederlandse 
inzet op de Raadsconclusies en de Raadsaanbeveling. Europese samenwerking vergroot de 
horizon van studenten in het onderwijs en versnelt de kennisontwikkeling. Zij vragen de 
minister toe te lichten wat de gedachte en de mogelijke meerwaarde van een “European 
degree label” is. Tevens vragen zij welke problemen een mogelijke juridische status voor 
hoger onderwijsinstellingen moet oplossen.  
De leden lezen dat het Europese Universiteiten initiatief vanuit verschillende bestuurslagen 
(lokaal, regionaal en nationaal) financiële ondersteuning moeten krijgen. Deze leden vragen 
de minister hoeveel Nederlandse universiteiten en hogescholen op dit moment in een 
Europese Universiteiten initiatief deelnemen en of er op nationaal niveau middelen 
beschikbaar zijn gesteld voor onderwijsinstellingen die deelnemen. Tevens vragen zij of het 
klopt dat andere landen zoals Duitsland wel op nationaal niveau specifiek middelen 
beschikbaar stellen voor onderwijsinstellingen die deelnemen aan een Europees Universiteiten 
initiatief. 

waaruit blijkt dat Nederland zich in voldoende mate heeft ingezet om duurzaamheid in het 
onderwijs te bevorderen? 
 
 In het BNC-fiche staat genoteerd dat de Nederlandse overheid, net zoals de Europese 
Commissie nu van plan is, zelf ook al goede voorbeelden kan ontsluiten die als inspiratie 
kunnen dienen en dat het kabinet ondersteuning kan bieden indien scholen en 
onderwijsinstellingen dit wensen. Wat bedoelt het kabinet hiermee? Is dit in het verleden al 
gedaan? Zo nee, waarom niet?  
 
Zo ja, kan het kabinet daar voorbeelden van geven, liefst via een zo volledig mogelijk 
overzicht?  Welke uitgangspunten en beoordelingskaders hanteert het kabinet om te boordelen 
of een bepaald voorbeeld daadwerkelijk als duurzaam en/of inspirerend gepromoot kan 
worden in het onderwijs? Wie is er eindverantwoordelijk voor deze beoordeling? Kan de 
minister aangeven welke uitgangspunten en beoordelingskaders de Europese Commissie zal 
hanteren bij de beoordeling van lesmaterialen? Zijn er verschillen tussen de 
beoordelingskaders van het kabinet en de beoordelingskaders van de Europese Commissie? 
Zo ja, welke, vragen de leden.  
 
De leden van de Partij voor de Dieren-fractie lezen in de Raadsaanbeveling betreffende leren 
voor ecologische duurzaamheid dat de Europese Commissie aanbeveelt om partnerschappen 
met o.a. het bedrijfsleven en specifiek landbouwbedrijven te ondersteunen. De leden van deze 
fractie hebben hier grote bezwaren tegen. Waar is deze aanbeveling van de Europese 
Commissie op gebaseerd? Is het kabinet het met de leden van de Partij voor de Dieren-fractie 
eens dat we de autonomie van scholen en leraren kunnen bevorderen door het bedrijfsleven 
juist wat meer op afstand te houden? Zo nee, waarom niet? Is het kabinet het met deze leden 
eens dat er veel meer tijd en ontwikkelruimte gemaakt moet worden voor leraren om hen in 
staat te stellen meer tijd te besteden aan de ontwikkeling van lesmaterialen en het beoordelen 
van lesmaterialen die door derden aan hen worden aangeboden? Zo nee, waarom niet? Zo ja, 
wat is daarop de inzet van het kabinet? 
 
Kan het kabinet uitsluiten dat door Nederland en/of de Europese Commissie lesmaterialen 
gepromoot zullen worden, of in het verleden gepromoot zijn, die zijn opgesteld door 
organisaties buiten het onderwijs met een commercieel belang? Zo ja, waar blijkt dat uit? Zo 
nee, om welke organisaties gaat het hier dan? Is het kabinet het met voornoemde leden eens 
dat lesmaterialen afkomstig van de fossiele industrie, jagers, sportvisserij, vlees- en 
zuivelindustrie of andere potentieel ontwrichtende sectoren in ieder geval geweerd moeten 
worden uit het onderwijs? Zo nee, waarom niet? 
 
Is het kabinet van plan om in Europa te pleiten voor het weren van lesmaterialen die gemaakt 
zijn met steun van dergelijke ontwrichtende sectoren? Zo nee, waarom niet? Is het kabinet 
bereid om tijdens de aankomende OJCS-Raad (d.d. 4 en 5 april 2022) te pleiten voor scherpe 
en professionele beoordelingskaders voor de lesmaterialen die de Europese Commissie wil 
gaan promoten? Is het kabinet het met de leden van de Partij voor de Dieren eens dat daarbij 
onder andere het uitgangspunt gehanteerd zou moeten worden dat er geen ruimte mag zijn 
voor lesmaterialen van organisaties die belangen hebben die haaks staan op de Europese 
klimaat-, natuur- en milieudoelstellingen? Zo nee, waarom niet?  

II Reactie van de minister van Onderwijs, Cultuur en Wetenschap 
 
Met interesse heb ik kennisgenomen van de vragen van de fracties van uw Kamer. Ik dank hen 
voor hun inbreng. De antwoorden houden dezelfde volgorde aan zoals in de inbreng van de 
fracties. Ik heb hierbij de vragen cursief overgenomen. 
 
Beantwoording van de inbreng van de leden van de VVD-fractie 
 
Hoger onderwijs 
Er wordt aangegeven dat het Europese Universiteiten initiatief vanuit verschillende bestuurslagen 
(lokaal, regionaal en nationaal) financiële ondersteuning zou moeten krijgen, maar dat de nationale 
stelsels hiervoor leidend zijn. De leden van deze fractie zien graag dat in een vroeg stadium 
duidelijk wordt dat bijdragen van partners evenredig zijn. 
 
Voor Nederland gaat het in deze context over financiering op nationaal niveau. Er wordt vooralsnog 
geen aanvullende financiering in Nederland geboden. Vanuit de lumpsum bekostiging van het 
hoger onderwijs kunnen instellingen op eigen initiatief besluiten om een deel van de rijksbijdrage 
toe te kennen aan de deelname aan een alliantie. 
 
Tegelijk zien de leden ook dat de mobiliteit van EER-studenten voor wat Nederland betreft volledig 
uit balans is: Nederlandse studenten zijn relatief weinig mobiel waardoor wij netto-importeur zijn. 
Europese studenten voelen zich begrijpelijkerwijs aangetrokken tot ons goede onderwijs. De leden 
van voornoemde fractie zien graag dat de minister betere afspraken hierover maakt in brede zin 
maar ook specifiek voor dit initiatief, om te voorkomen dat binnen dit initiatief dezelfde disbalans 
ontstaat. 
 
Voor afspraken in brede zin over mobiliteit verwijs ik graag naar de Kamerbrief die ik heb 
toegezegd tijdens het commissiedebat internationalisering en kennisveiligheid op 9 februari 2022. 
Hierin ga ik nader in op het onderwerp internationale instroom en het wetsvoorstel taal en 
toegankelijkheid. Deze brief stuur ik binnenkort naar Uw Kamer. 
 
Leraren 
De leden van de VVD-fractie zijn het eens met de Nederlandse inzet ten aanzien van leermobiliteit 
van leraren. Dit kan inderdaad bevorderlijk zijn voor het Europese onderwijs en de loopbanen van 
leraren. Maar lerarenmobiliteit is geen doel op zich; de autonomie van scholen, lerarenopleidingen 
en leraren is bepalend. Er moeten dus geen streefpercentages voor leermobiliteit van leraren 
binnen de EU worden afgesproken. 
 
Dat is op dit moment niet het geval, ik ga mij er, samen met de minister voor primair en 
voortgezet onderwijs, voor inzetten dat dit ook in de toekomst niet gebeurt. 
 
Cultuur 
De leden van de VVD-fractie zijn blij te lezen dat Nederland de raadsconclusies betreffende ‘het 
versterken van interculturele uitwisselingen door middel van de mobiliteit van kunstenaars en 
culturele en creatieve professionals, en door meertaligheid in het digitale tijdperk’ zal steunen. De 
coronapandemie heeft gezorgd voor een belemmering van de ontwikkeling van de creatieve sector. 
Het aanjagen en vasthouden van innovatie juichen de leden toe. Is de staatsecretaris bereid om 
best practices die zij vanuit andere lidstaten verneemt op het gebied van het aanjagen van 
innovatie actief te inventariseren en te delen met de Kamer? 
 
Tijdens de OJCS-Raad zijn de Raadsconclusies vastgesteld, zonder interventies van de andere 
lidstaten. Er zijn dus geen best practices uitgewisseld om te delen met de Kamer. In het algemeen 
vindt via diverse netwerken uitwisseling plaats over innovatie in relatie tot de creatieve industrie en 
het aanjagen daarvan. Dit zal ook ondersteund worden vanuit Horizon Europe door een EIT Kennis 
en Innovatie Communities (KIC) Cultuur en Creativiteit. De deadline voor indienen van voorstellen 

Beantwoording van de inbreng van de leden van de D66-fractie 
 
De leden ondersteunen de inzet van Nederland op de raadsconclusies over het versterken van 
interculturele uitwisselingen door middel van de mobiliteit van kunstenaars en culturele en 
creatieve professionals, en door meertaligheid in het digitale tijdperk. Zij vragen wel aan de 
minister of en hoe het Caribisch deel van ons koninkrijk ook wordt meegenomen in deze 
uitwisselingen. Wat deze leden betreft zou onder dit initiatief ook mobiliteit en uitwisselingen 
tussen Caribische kunstenaars en Europese kunstenaars verstaan moeten worden, aangezien er in 
die culturele uitwisseling ook nog veel van elkaar te leren valt.  
 
Met de Nederlandse inzet zijn de Raadsconclusies zodanig geformuleerd dat deze ook betrekking 
hebben op het Caribisch deel van het koninkrijk. Subsidieregelingen van Creative Europe staan 
open voor het Caribisch deel van het Koninkrijk. De Creative Europe Desk gevestigd bij Dutch 
Culture brengt Creative Europe al onder de aandacht in het Caribisch gebied. De Desk werkt daarin 
samen met de EU Desk Curaçao. 
 
De leden kunnen ook de inzet van Nederland op de raadsconclusies “Bouwen aan een Europese 
strategie voor het ecosysteem van de culturele en creatieve industrie” goed volgen. Volgens deze 
leden is de culturele en creatieve industrie essentieel voor het verder brengen van de Europese 
maatschappij, en zou de culturele en creatieve sector ook betrokken moeten worden bij grote 
maatschappelijke vraagstukken in de EU. Deelt de minister die mening? 
 
Ja, de staatssecretaris en ik delen deze mening. Bijna alle grote maatschappelijke opgaven zijn 
‘ontwerpopgaven’. Oplossingen voor ruimtelijke opgaven zoals de energietransitie, de woonopgave 
en de stijgende zeespiegel en bodemdaling vragen om de inzet van ontwerpers en ontwerpend 
onderzoek. Denk hierbij aan de inzet van architecten, stedenbouwkundigen, landschapsontwerpers, 
digitale ontwerpers en andere makers in de creatieve industrie.  
Ontwerpend onderzoek (ook wel ontwerpaanpak genoemd of ‘design thinking’) als instrument voor 
de aanpak van transitie-opgaven wordt in de huidige praktijk nog te weinig en nog niet goed 
genoeg ingezet. Dit terwijl het bij uitstek geschikt is om complexe opgaven aan te pakken die om 
een integrale benadering vragen.  
 
Met deze ervaringen vanuit Nederland wil de staatssecreatis verder invulling geven aan de 
aangenomen Raadsconclusies om aan een Europese strategie voor het ecosysteem van de culturele 
en creatieve industrie te bouwen. Hier zijn zowel voor de Commissie als lidstaten vervolgstappen 
voorzien om de culturele en creatieve industrie mee te laten werken aan maatschappelijke 
vraagstukken in Europa. 
 
Op welke manier zou op Europees niveau bijvoorbeeld de creatieve sector betrokken kunnen 
worden bij het herstellen van Europees cultureel erfgoed of opgaven zoals klimaatadaptatie? 
 
Het op Europees niveau betrekken van de creatieve sector bij klimaatadaptatie zou kunnen door de 
Culturele en Creatieve Industrie te laten aansluiten bij initiatieven zoals het New European 
Bauhaus, inclusief projecten in dit kader gefinancierd vanuit het EU-onderzoeksprogramma Horizon 
Europe en de European Green Deal.  
 
In het Creative Europe programma is duurzaamheid van de culturele en creatieve sector een 
belangrijk aandachtspunt, mede in het licht van de doelstelling dat 30% van de EU-uitgaven 
gericht moet zijn op klimaatgerelateerde projecten. Met betrekking tot duurzaamheid voert de 
Europese Commissie een studie uit om klimaatacties te integreren in Creative Europe, onder 
andere gericht op het beoordelen van duuzaamheidsaspecten in projectvoorstellen. De resultaten 
van het onderzoek zullen in 2023 worden meegenomen in richtsnoeren met betrekking tot de 
Creative Europe-calls for proposals. Het onderdeel MEDIA van Creative Europe bevat financiële 
incentives voor duurzaamheid, waaronder vermindering van vliegreizen en stimulering van 

jonge mensen. Hoewel dit programma zich niet specifiek op de cultuursector en (jonge) 
cultuurmakers richt, kan het programma wel gebruikt worden voor opleiding of uitwisseling op dit 
gebied. Ook kan cultuur een thema zijn in internationale samenwerkingsprojecten.  
 
Een van de prioriteiten van het programma Erasmus+ voor de periode 2021-2027 is inclusie. Het 
programma zet er op in om zo toegankelijk mogelijk te zijn voor alle doelgroepen en zo 
internationale ervaringen mogelijk te maken. Ook het Nederlandse Nationaal Agentschap 
Erasmus+, dat het programma voor Nederland uitvoert, heeft inclusie als één van de prioriteiten. 
Het debat in de Raad hierover heeft, zoals eerder genoemd, niet plaatsgevonden, waardoor ik 
hierover geen inbreng heb kunnen leveren. 
 
De Creative Europe Desk (onderdeel van DutchCulture) geeft advies over de subsidieregelingen 
van het Creative Europe programma en biedt begeleiding bij het doen van een aanvraag. De 
Creative Europe Desk onderhoudt nauwe contacten met makers, ook met jonge makers. Zij kunnen 
bij de Desk terecht voor informatie over de regels, procedures en deadlines van de diverse 
regelingen voor de culturele en audiovisuele sector. Ook geeft de Desk advies en begeleiding bij 
het aanvragen van subsidie en hulp en/of bemiddeling bij het zoeken naar specifieke informatie en/ 
of samenwerkingspartners uit andere Europese landen. Daarnaast informeert de Desk (jonge) 
makers over andere Europese fondsen en aanvullende financiering.  
 
De Desk organiseert regelmatig activiteiten waar (jonge) professionals van kunnen profiteren. Via 
een nieuwsbrief informeert de Desk onder andere over de openstaande oproepen, het Europese 
audiovisueel en cultureel beleid, lopende activiteiten en nieuws aangaande het Creative Europe 
programma. Naar mijn mening is het Creative Europe programma door de adviserende en 
begeleidende taken van de Desk voldoende laagdrempelig, ook voor jonge makers. Er zijn geen 
data voorhanden over hoeveel jonge makers gebruik maken van Creative Europe. Wel kan ik tot 
mijn vreugde melden dat Nederland al vele jaren in de top tien staat van de landen die middelen 
uit het Creative Europe programma ontvangen. Ook jonge makers profiteren hiervan. In het MEDIA 
onderdeel van Creative Europe is bijvoorbeeld in veel calls for proposals via de beoordelingscriteria 
aandacht voor talentontwikkeling. Dit wil zeggen dat aanvragers extra punten krijgen als ze 
aantonen dat ze jong talent stimuleren. 
 
Ziet de minister mogelijkheden om een speciaal fonds op te richten voor de jonge makers die door 
de coronapandemie hard geraakt zijn op Europees niveau? Een fonds waar zij zonder grote 
administratieve moeilijkheid bij moeten kunnen?  
 
Het kabinet is er in beginsel geen voorstander van om nieuwe fondsen op Europees niveau op te 
richten. Wel bekijkt het kabinet welke mogelijkheden er zijn binnen de bestaande kaders van he t 
Meerjarig Financieel Kader en bestaande programma’s, ook voor jonge makers. 
 
De leden van de D66-fractie hebben met belangstelling kennisgenomen van de Nederlandse inzet 
op de Raadsconclusies over een Europese strategie voor universiteiten en Raadsaanbeveling over 
bruggen bouwen voor doeltreffende Europese samenwerking in het hoger onderwijs en de 
Raadsaanbeveling. Zij vragen de minister toe te lichten wat de gedachte en de mogelijke 
meerwaarde van een “European degree label” is. Tevens vragen zij welke problemen een mogelijke 
juridische status voor hoger onderwijsinstellingen moet oplossen.  
 
Als eerste stap werkt de Commissie in samenspraak met lidstaten, instellingen voor hoger 
onderwijs en relevante stakeholders aan de ontwikkeling van Europese criteria voor de toekenning 
van een Europees diplomalabel. Een dergelijk label zou kunnen worden afgegeven op nationaal 
niveau als aanvullend certificaat bij de kwalificatie van studenten die afstuderen aan gezamenlijke 
programma’s geleverd in het kader van transnationale samenwerking tussen instellingen voor 
hoger onderwijs. Het gebruik van een Europees diplomalabel is vrijwillig. De ambitie van de 
Commissie is om op termijn te komen tot een gezamenlijk Europees diploma gebaseerd op een 

In het kader van de motie-Van Raan wordt momenteel onderzocht op welke wijze het beste 
tegemoet kan worden gekomen aan de behoefte van leraren aan kennis en lesmaterialen over 
duurzaamheid, en de samenwerkende non-profitorganisaties voor duurzaam onderwijs daarbij te 
betrekken. Bij dit onderzoek zijn de sectorraden van het primair en het voortgezet onderwijs ook 
betrokken. Coöperatie Leren voor Morgen voert dit project uit in opdracht van het ministerie van 
LNV.  
 
Over stand van zaken rond duurzaamheid in middelbaar beroepsonderwijs, hoger onderwijs en het 
wetenschappelijk onderwijs is onderzoek gedaan door Groene Brein en Leren voor Morgen. Met 
name in MBO worden grote stappen gezet in de kwalificatiedossiers, mede doordat bedrijven daar 
om vragen. 
 
8
De uitvoering van deze motie zou onderdeel worden van een NRO-onderzoeksprogramma. We zijn 
inmiddels bijna twee jaar verder. Hoe staat het met dit onderzoek? 
 
Stichting het Groene Brein en de Coöperatie Leren voor Morgen hebben in opdracht van Vereniging 
Hogescholen (VH), de Vereniging van Universiteiten (VSNU), MBO Raad en IenW opnieuw het 
9
onderzoek naar de stand van zaken van duurzaamheid in het onderwijs in het MBO, HO en WO 
uitgevoerd en in november 2021 gepubliceerd. Het onderzoek naar PO en VO is in uitvoering door 
Coöperatie Leren voor Morgen en zal in de zomer van 2022  beschikbaar komen. Een onderzoek 
10
naar het concept ‘Whole School Approach’ is in 2019 gepubliceerd .  
 
Hoe verhoudt de Raadsaanbeveling betreffende leren voor ecologische duurzaamheid zich tot de 
laatste stand van zaken van de curriculumherziening? In hoeverre is er sprake van inhoudelijke 
overlap tussen de Raadsaanbeveling en de stukken uit de curriculumherziening? Waar zitten de 
inhoudelijke verschillen, zo vragen deze leden. 
 
In het proces rond curriculumontwikkeling zoals we dat in Nederland kennen ligt de focus op de 
‘wat’ van de leerinhouden. Duurzaamheid zit daarbij zowel in diverse vakinhouden verweven en 
door als doorsnijdend thema op te vatten. In de curriculumontwikkeling komt duurzaamheid als 
thema terug in diverse clusters als mens en natuur, mens en maatschappij, en burgerschap. Ook in 
vakken als economie is duurzaamheid een element. 
 
De aanbevelingen in het EU stuk gaan breder dan curriculumontwikkeling: er staan ook doelen ten 
aanzien van het ‘hoe’ van de implementatie van duurzaamheid in het onderwijs en over de 
competenties van leraren. In de Nederlandse situatie zijn deze aanbevelingen niet passend in een 
‘top-down’ benadering als opgelegd door onderwijswetgeving. Er is een grote verantwoordelijkheid 
bij scholen en docenten om het ‘hoe’ zelf vorm te geven. 
 
Dat wil niet zeggen dat deze elementen in Nederland geen aandacht krijgen, maar de Nederlandse 
beleidsaanpak is veel meer van het faciliteren, beschikbaar stellen van good-practices, bevorderen 
van netwerken van scholen en docenten die hieraan werken, het ontsluiten en delen van kennis. 
Hieraan wordt interdepartementaal vorm gegeven. 
 
Erkent het kabinet dat ook Nederland op het vlak van de bevordering van duurzaamheid in het 
onderwijs steken heeft laten vallen? Zo nee, waaruit blijkt dat Nederland zich in voldoende mate 
heeft ingezet om duurzaamheid in het onderwijs te bevorderen? 
 
Het is niet zo dat er in Nederland de afgelopen jaren géén aandacht is geschonken aan het 
ontwikkelen en implementeren van duurzaamheid in het onderwijs. Er is in het kader van de 
actualisatie van het curriculum bij de ontwikkelde bouwstenen aandacht voor duurzaamheid 
                                                                 
8
 Kamerstuk: 31 293, nr. 547, d.d. 9 september 2020. 
9
 O nderwijs over de energietransitie en de circulaire economie | Rapport | Rijksoverheid.nl 
10
 O nderzoek  whole-school-approach.pdf (nro.nl) 

hebben hier grote bezwaren tegen. Waar is deze aanbeveling van de Europese Commissie op 
gebaseerd?  
 
De Europese Commissie heeft voorafgaand aan de publicatie van de Raadsaanbeveling een 
openbare consultatie ondernomen. Het stond alle partijen vrij om te reageren op deze consultatie. 
Het is mogelijk dat de genoemde aanbeveling is gebaseerd op de opbrengst van deze consultatie.  
 
Is het kabinet het met de leden van de Partij voor de Dieren-fractie eens dat we de autonomie van 
scholen en leraren kunnen bevorderen door het bedrijfsleven juist wat meer op afstand te houden? 
Zo nee, waarom niet?  
 
Het is niet bekend waar de EU zijn aanbevelingen voor samenwerking met bedrijfsleven op baseert. 
Het is echter een groot verschil of dergelijke relaties worden aangegaan voor Primair of Voortgezet 
Onderwijs of voor MBO en Hoger Onderwijs. Voor PO en VO is het onwenselijk dat bedrijven zich 
bezighouden met invloed op scholen, zeker niet als kindermarketing in geding zou komen, of 
beïnvloeding van specifieke producten, bedrijven of diensten. Iets anders is dat scholen baat 
(kunnen) hebben bij bijvoorbeeld (educatieve) excursie gastlessen of kennis van specifieke 
innovaties. Inhoudelijk hebben scholen en leraren de autonomie om zelf het curriculum in de 
praktijk vorm te geven en lesmaterialen te kiezen en  gebruiken. Desgewenst kunnen zijn daarbij 
ook gebruik maken van specifiek aanbod van bedrijven of (maatschappelijke) organisaties.  
 
Voor MBO en HO is het aangaan van relaties ook essentieel in verband met stageplekken, 
arbeidsmarktverkenning, excursies en gastlessen, en inzicht in de nieuwste technieken en 
materialen. Dit ook om studenten goed voorbereid in de maatschappij en beroep te kunnen laten 
functioneren. Om duurzaamheid integraal te kunnen verweven in het onderwijs, is het belangrijk 
om ook te investeren in relaties met lokale/regionale maatschappelijke organisaties, NGO’s en ook 
het bedrijfsleven kan hierbij een positieve bijdrage aanleveren, mits in een passende rol. De 
plekken buiten de school kunnen als waardevolle creatieve leeromgevingen dienen. 
 
Is het kabinet het met deze leden eens dat er veel meer tijd en ontwikkelruimte gemaakt moet 
worden voor leraren om hen in staat te stellen meer tijd te besteden aan de ontwikkeling van 
lesmaterialen en het beoordelen van lesmaterialen die door derden aan hen worden aangeboden? 
Zo nee, waarom niet? Zo ja, wat is daarop de inzet van het kabinet? 
 
We hebben, via de vrijheid van onderwijs, grondwettelijk verankerd dat scholen het onderwijs zelf 
mogen inrichten en daarbij leermiddelen van hun keuze mogen gebruiken. Dat past bij de 
autonomie van scholen en de professionele ruimte van leraren om daarin eigen afwegingen te 
maken. Zie hiervoor ook de antwoorden die vorig jaar nog naar de Tweede Kamer gestuurd zijn 
12
i.v.m. soortgelijke vragen (zie ook verdere voetnoten 13,14,15). 
 
Kan het kabinet uitsluiten dat door Nederland en/of de Europese Commissie lesmaterialen 
gepromoot zullen worden, of in het verleden gepromoot zijn, die zijn opgesteld door organisaties 
buiten het onderwijs met een commercieel belang? Zo ja, waar blijkt dat uit? Zo nee, om welke 
organisaties gaat het hier dan? 
 
Vrijheid van onderwijs, autonomie van scholen en professionele ruimte van leraren zijn 
fundamenten van het Nederlandse onderwijs (-beleid). De Rijksoverheid is daarom zeer 
terughoudend in het stimuleren of juist ontmoedigen van het gebruik van bepaalde materialen in 
het onderwijs. Als een school of leraar meerwaarde ziet in het uitnodigen van partijen (bedrijven 
en/of commerciële en maatschappelijke organisaties) van buiten de school, dan ligt de 
verantwoordelijkheid hiervoor op het niveau van de school. De rol van de voorgenoemde sectoren 
is beperkt tot het leveren van bijdrage aan het onderwijs, als dat op initiatief, onder regie en onder 
verantwoordelijkheid van de betreffende school en leraren plaatsvindt.  
                                                                 
12
 A ntwoord op vragen van het lid Wassenberg over “de aanhoudende kindermarketing en onderwijsbeïnvloeding door de 
fossiele industrie” https://www.tweedekamer.nl/kamerstukken/kamervragen/detail?id=2021Z15844&did=2021D46969 

Het is met name van belang dat het convenant scholen helpt om de samenwerking op te zoeken 
met partijen die passen bij het onderwijs dat zij geven passen. Op die manier kan de vrijheid van 
onderwijs geborgd worden en kan gezorgd worden dat de eventuele samenwerking tussen het 
bedrijfsleven en scholen bij de visie van de gemeenschap van de school past. 
 
Erkent het kabinet dat er op scholen te weinig tijd en ontwikkelruimte is voor leraren om, o.a. met 
in achtneming van het sponsorconvenant, in alle rust te werken aan de ontwikkeling van het 
lesmateriaal? Zo nee, waarom niet?  Wat gaat het kabinet hieraan doen? 
 
Het Sponsorconvenant onderwijs bevat, aanvullend op de wetgeving over sponsoring, spelregels 
voor scholen op het moment dat een school in ruil voor een materiële of geldelijke bijdrage een 
tegenprestatie aan een derde (commerciële) partij levert. Bij het gebruik van informatie van 
bedrijven en (maatschappelijke) organisaties is het belangrijk dat een school hierover de regie 
heeft. Het is aan de school om te beoordelen of het lesmateriaal past binnen de kaders van de wet 
en het programma van de school, de professionele ruimte van leraren en of het doel en de 
betrokkenheid van derde partij transparant is voor alle betrokkenen. De wetgeving en het 
convenant zijn er dan ook niet op gericht om op voorhand bepaalde lesmaterialen of informatie 
categorisch te verbieden, maar om ervoor te zorgen dat scholen zorgvuldige en transparante 
besluiten nemen, bijvoorbeeld in overleg met de medezeggenschapsraad. 
 
Hoe zal de Kamer betrokken worden bij de eerstvolgende evaluatie van dit sponsorconvenant? Wat 
kan het kabinet alvast zeggen over dit evaluatieproces? Welke vragen zullen er in deze evaluatie 
naar voren komen? Zal de vraag of wetgeving omtrent het tegengaan van ongewenste 
beïnvloeding nodig is aan bod komen? Zo nee, waarom niet? En wordt er een koppeling gemaakt 
met de voorliggende plannen van de Europese Commissie? Zo ja, welke, zo vragen de leden. 
 
Het huidige sponsorconvenant loopt eind 2022 af. Voorafgaand aan de vernieuwing van het 
sponsorconvenant vindt een evaluatie plaats. In die evaluatie wordt gekeken naar de 
doelmatigheid van het convenant en eventuele verbreding van het sponsorconvenant met thema’s 
als digitalisering. Dit gebeurt samen met de partijen van het sponsorconvenant. Bij de gesprekken 
met de convenantpartijen zullen de aanbevelingen van de Onderwijsraad worden meegenomen. De 
Kamer wordt over de evaluatie geïnformeerd. In het kader van de verdere informatie over de 
evaluatie zal ook worden aangeven of en hoe een koppeling gemaakt zal worden met de plannen 
van de Europese Commissie. 
 

