36042 Goedkeuring van het Besluit houdende de vijfde verlenging van de 
geldingsduur van bepalingen van de Tijdelijke wet maatregelen covid-19 (Stb. 
2022, 76) (Goedkeuringswet vijfde verlenging geldingsduur Tijdelijke wet 
maatregelen covid-19) 
 
 
NOTA NAAR AANLEIDING VAN HET VERSLAG 
 
Met belangstelling hebben wij kennisgenomen van de vragen van de fracties van VVD, D66, PVV, 
CDA, SP, GroenLinks, ChristenUnie, JA21, SGP, BBB, BIJ1 en het lid Omtzigt, in het verslag 
over het voorstel van wet houdende goedkeuring van het Besluit houdende de vijfde verlenging van 
de geldingsduur van bepalingen van de Tijdelijke wet maatregelen covid-19 (Stb. 2022, 76) 
(Goedkeuringswet vijfde verlenging geldingsduur Tijdelijke wet maatregelen covid-19). Wij danken 
de leden voor hun inbreng. Graag gaan wij hieronder in op de gestelde vragen. Daarbij wordt de 
volgorde van het verslag aangehouden. De vragen uit het verslag zijn letterlijk overgenomen, met 
daaronder de antwoorden steeds cursief weergegeven. 
 
I. Algemeen deel 
 
Inleiding  
 
De leden van de VVD-fractie hebben kennisgenomen van de Goedkeuringswet vijfde verlenging 
geldingsduur Tijdelijke wet maatregelen covid-19. Zij hebben hierbij nog enkele vragen.  
 
De leden van de D66-fractie zijn verheugd dat vrijwel alle coronaregels in Nederland niet meer 
van toepassing zijn. Dit is naast ontzettend fijn, ook goed voor de economie en voor de mentale 
gezondheid van Nederlanders. Zij constateren echter ook dat corona nog niet endemisch is en dat 
bijvoorbeeld nog steeds veel mensen besmet raken, waardoor zij alsnog in isolatie moeten. Daarbij 
kunnen mensen, en vooral de tien- tot honderdduizenden patiënten met een niet goed werkend 
immuunsysteem, nog altijd ernstig ziek worden van corona. Tot slot bestaat de blijvende dreiging 
van een nieuwe variant die met name richting het najaar kan opspelen. Zij steunen daarom de 
verlenging van deze wet. Zij merken op dat de Tijdelijke wet maatregelen covid-19 (Twm) 
momenteel, op enkele artikelen na, slapend is omdat de noodzaak van maatregelen niet meer 
aanwezig is. Dit is ook in lijn met de Twm, waarbij maatregelen niet mogelijk zijn in het geval deze 
disproportioneel zouden zijn en dat te allen tijde beide Kamers worden geïnformeerd. Genoemde 
leden pleiten er echter wel voor dat snel duidelijkheid komt over de lange termijn en daarmee een 
eventuele vaste verankering in de Wet publieke gezondheid (Wpg). Zij hebben om die reden nog 
een enkele vraag. 
 
De leden van de PVV-fractie hebben kennisgenomen van de Goedkeuring van het Besluit 
houdende de vijfde verlenging van de geldingsduur van bepalingen van de Tijdelijke wet 
maatregelen covid-19 en hebben daarover nog enkele vragen en opmerkingen. Genoemde leden 
zijn niet voor verlenging van deze “tijdelijke” wet en betwijfelen inmiddels de tijdelijkheid van deze 
wet die sinds 1 december 2020 in werking is getreden en voor de vijfde keer verlengd zal gaan 
worden. 
 
De leden van de CDA-fractie hebben kennisgenomen van de Goedkeuringswet vijfde verlenging 
geldingsduur Tijdelijke wet maatregelen covid-19. Deze leden delen de opvatting van de Afdeling 
advies van de Raad van State dat het op dit moment te begrijpen is dat de Twm nogmaals verlengd 
wordt, maar dat het moment dat deze tijdelijke wet niet meer verlengd kan worden, steeds 
dichterbij komt. Op 7 juli 2021 hebben genoemde leden in het debat met de minister van 
Volksgezondheid, Welzijn en Sport dit al aangegeven. Zij vragen daarom wanneer de Kamer 
geïnformeerd wordt over de reikwijdte, de inhoud en de planning van een permanent wettelijk 
kader.  
 
  

De leden van de SGP-fractie hebben kennisgenomen van het besluit van de regering om de Twm 
voor de vijfde keer te verlengen. Zij vinden het periodiek verlengen van deze vergaande wetgeving 
ongewenst. Zij hebben hierover daarom enkele vragen. 
 
Het lid van de BBB-fractie heeft kennisgenomen van het bovengenoemde besluit.  
 
Het lid van de BIJ1-fractie heeft met gemengde gevoelens kennisgenomen van de intentie om de 
Twm voor een vijfde maal te verlengen. Het lid is van mening dat, kijkende naar de 
epidemiologische situatie, de middelen om in te kunnen grijpen absoluut nog noodzakelijk zijn. Het 
lid constateert echter ook dat deze middelen bij deze regering in onverantwoordelijke - en dus de 
verkeerde - handen zijn. 
 
Het lid Omtzigt is verbaasd over het voorstel van de regering om deze wet wederom te verlengen. 
De titel van de wet is duidelijk: het is een tijdelijke wet en het is een noodmaatregel. Het lid nodigt 
de regering uit om een nieuwe wet te maken waarin democratie en mensenrechten beter geborgd 
zijn en alleen de zeer noodzakelijke mogelijkheden tot ingrijpen geborgd zijn. 
De wet gaat nog steeds uit van de A-status van corona. Dat verbaast het lid Omtzigt. Immers, er is 
niet eens een isolatieplicht bij een besmetting. Hoe rijmt het feit dat iemand die corona heeft en 
besmettelijk is en gewoon mag rondlopen en anderen mag besmetten, zich met de A-status van 
corona, zo vraagt het lid. Ook vraagt hij wanneer de herevaluatie van de A-status die de minister 
van Volksgezondheid, Welzijn en Sport in de Kamer heeft toegezegd, wordt uitgevoerd.  
 
Er geldt nog steeds een advies voor mensen die covid-19 hebben om in isolatie te gaan. Het 
1
kabinet heeft uw Kamer met zijn brief van 15 maart 2022 het advies van het Outbreak 
Management Team (OMT) gestuurd waarin het OMT heeft geadviseerd de meldingsplicht in groep A 
voorlopig te handhaven omdat landelijke regie voorlopig nodig blijft. Het OMT adviseert wel de 
meldplicht in te perken. In de langetermijnbrief die uw Kamer op zeer korte termijn zal ontvangen 
meldt het kabinet dat het advies van het OMT over de inperking van de meldplicht nadere 
uitwerking vraagt. 
 
Vijfde verlenging van de werkingsduur van bepalingen van de Twm 
 
De leden van de VVD-fractie stellen dat het toenemend aantal besmettingen, in combinatie met 
de uitval van zorgmedewerkers en mantelzorgers, maken dat de situatie in de zorg nog steeds 
onzeker is. Zij ontvangen graag een nadere duiding van de situatie gehele zorgketen. Waar 
bevinden zich op dit moment de grootste knelpunten? Met welke signaalwaarden wordt beoordeeld 
of de geconstateerde onzekerheid of zorgwekkendheid van bepaalde situaties om maatregelen 
vragen?   
 
LCPS, NZa en GGD GHOR monitoren met de Landelijke Ketenmonitor Zorg tweewekelijks de druk 
op de brede zorgketen. Het laatste meetmoment (18 maart 2022.) laat zien dat er sprake is van 
een lichte stijging van de algeheel ervaren druk in de ROAZ-regio’s. De druk die de verschillende 
sectoren ervaren blijft stabiel of stijgt licht. Het hoge ziekteverzuim onder het personeel blijft 
hierbij de belangrijkste factor. In onderstaande overzichten wordt de situatie per zorgsector 
getoond op 3 maart 2022 en 18 maart 2022.  
  
                                                
1
 Kamerstukken II 2021/22, 25295, nr. 1819. 

Genoemde leden danken de regering voor het toesturen van alle maatregelen die gestoeld zijn op 
de Twm. Zij hebben gelezen dat er nog een aantal verplichtingen van kracht is, waaronder de 
ventilatienorm in de horeca. Hoe wordt ervoor gezorgd dat zowel de betrokken ondernemers als 
ook de gasten en klanten op de hoogte zijn dat deze maatregel van kracht blijft? Hoe wordt de 
handhaving vormgegeven? 
 
Dit is een continuering van bestaande maatregelen en goede ventilatie blijft onderdeel uitmaken 
van de basismaatregelen. Er zijn daarom geen aanvullende campagnes voorzien. 
Wel wordt in gesprekken met sectoren over de langetermijnstrategie ventilatie meegenomen. 
Daarbij staat aandacht voor belang van ventilatie centraal, alsmede aandacht voor goed gebruik 
van bestaande ventilatiesystemen. Een onderdeel van deze gesprekken vormt ook de inzet van 
CO meting als instrument om gebrekkige ventilatie te detecteren. 
2-
Toezicht en handhaving van deze maatregelen uit de Twm wordt uitgevoerd door het bevoegd 
gezag en dat geldt ook voor de ventilatie-eisen in de horeca. In casu is het bevoegd gezag de 
burgemeester. 
 
Met betrekking tot de handhaving vragen deze leden ook of zicht is op de besteding van de extra 
middelen die gemeenten hebben gekregen om de handhaving van het coronatoegangsbewijs te 
ondersteunen. Hoe wordt de doelmatigheid van deze middelen in kaart gebracht, ook met het oog 
op eventuele toekomstige noodzaak van maatregelen en de bijbehorende handhaving?  
 
De verantwoording over deze middelen zal plaatsvinden in 2023. Daarna zal de besteding 
inzichtelijk worden. De middelen van de specifieke uitkering voor coronatoegangsbewijzen (ctb) 
kunnen alleen ingezet worden om het controleren van het ctb te bevorderen. Nu er geen ctb-plicht 
geldt, worden er ook geen kosten meer gemaakt die aan dit doel voldoen. De ongebruikte middelen 
zullen terugvloeien naar het Rijk. 
 
Voorts zijn de leden van de VVD-fractie benieuwd of de regering voornemens is de Twm van kracht 
te laten zijn, tot dat de aangekondigde aanpassing van de Wet publieke gezondheid van kracht is. 
Welke overwegingen liggen hieraan ten grondslag? Hoe ziet de tijdslijn eruit als het gaat om zowel 
de Tijdelijke wet als de aanpassingen in de Wet publieke gezondheid? 
 
Ik heb uw Kamer, alsook de Eerste Kamer, gelijktijdig met de verzending van deze nota naar 
aanleiding van het verslag, bij brief geïnformeerd over het juridisch instrumentarium op de langere 
termijn. In die brief schets ik mede namens de minister van Justitie en Veiligheid en de minister 
van Binnenlandse Zaken en Koninkrijksrelaties een drietal opties voor een wettelijke grondslag 
voor verplichtende maatregelen ter bestrijding van de epidemie van covid-19 of een directe 
dreiging daarvan op de lange termijn. In dit kader wordt met lange termijn bedoeld de periode tot 
het moment dat de Wpg is herzien voor toekomstige pandemieën of tot het moment dat gezien de 
ontwikkeling van het virus het niet langer noodzakelijk en proportioneel is om specifieke 
bevoegdheidsgrondslagen te behouden voor de bestrijding van de epidemie van covid-19 of een 
directe dreiging daarvan. In die brief licht ik toe waarom het kabinet van oordeel is dat juridisch 
afdwingbare maatregelen noodzakelijk kunnen blijven ter bestrijding van de epidemie van covid-19 
of een directe dreiging daarvan.  
De eerste optie is om bepalingen van de Twm in afgeslankte vorm te blijven verlengen tot de Wpg 
is herzien voor toekomstige pandemieën of tot het moment dat gezien de ontwikkeling van het 
virus het niet langer noodzakelijk en proportioneel is om de Twm te behouden. De tweede optie is 
om de daarvoor in aanmerking komende huidige tijdelijke bepalingen ‘structureler’ te maken door 
deze op te nemen in de Wpg via een ‘overbruggingswet’, waarbij de reikwijdte van deze bepalingen 
beperkt blijft tot de bestrijding van de covid-19-epidemie of de directe dreiging daarvan. De derde 
optie is om de Twm te laten vervallen en pas als scenario drie of vier zich daadwerkelijk voordoet 
of dreigt voor te doen én juridisch verplichtende maatregelen noodzakelijk blijken te kunnen zijn, 
een spoedwetgevingstraject in gang te zetten om te voorzien in een wettelijke grondslag voor 
verplichtende maatregelen.  
  

juridisch instrumentarium op de langere termijn. In dit kader wordt met lange termijn bedoeld de 
periode tot het moment dat de Wpg is herzien voor toekomstige pandemieën of tot het moment 
dat gezien de ontwikkeling van het virus het niet langer noodzakelijk en proportioneel is om 
specifieke bevoegdheidsgrondslagen te behouden voor de bestrijding van de epidemie van covid-19 
of een directe dreiging daarvan. In die brief schets ik mede namens de minister van Justitie en 
Veiligheid en de minister van Binnenlandse Zaken en Koninkrijksrelaties een drietal opties voor een 
wettelijke grondslag voor verplichtende maatregelen ter bestrijding van de epidemie van covid-19 
of een directe dreiging daarvan op de lange termijn. In die brief licht ik toe waarom het kabinet 
van oordeel is dat juridisch afdwingbare maatregelen noodzakelijk kunnen blijven ter bestrijding 
van de epidemie van covid-19 of een directe dreiging daarvan.  
 
Eén van de geschetste opties in bovengenoemde brief is om de wettelijke grondslag voor 
verplichtende maatregelen uit de Twm helemaal te laten vervallen. In deze optie dient, in het geval 
van een scenario waarbij de volksgezondheid ernstig wordt bedreigd en er juridisch verplichtende 
maatregelen noodzakelijk zijn om een opleving van het virus effectief te bestrijden, direct gestart 
te worden met een spoedwetgevingstraject om een wettelijke grondslag te creëren voor juridisch 
verplichtende maatregelen. Gelet op de ervaringen met de Twm is de inschatting dat een dergelijk 
wetsvoorstel binnen enkele weken bij de Tweede Kamer kan worden ingediend. Hierbij geldt wel 
dat het, gelet op de spoed, niet mogelijk is om een regulier traject van wetgeving te volgen 
waaronder een brede consultatie van partijen met een reguliere consultatietermijn. Het is na 
indiening van het wetsvoorstel vervolgens aan het parlement om te bepalen op welke termijn de 
behandeling van deze spoedwetgeving plaats zal vinden. Alhoewel het kabinet er alles aan zal doen 
om dit te voorkomen, heeft deze optie daarmee als groot risico in zich dat, indien zich een scenario 
voltrekt waarbij de volksgezondheid ernstig wordt bedreigd, er gedurende weken of zelfs maanden 
geen wettelijke grondslag voorhanden kan zijn om acuut juridisch bindende maatregelen te nemen 
ter bestrijding van het virus, met alle ernstige gevolgen voor de volksgezondheid van dien. Dit 
risico moet uitdrukkelijk bij de afwegingen worden betrokken. 
 
Deze leden willen nogmaals benadrukken dat een dreiging van een nieuwe variant op dit moment 
nog altijd actueel is. Zij vragen de regering of zij het hiermee eens is en of iets gezegd kan worden 
over de kans dat op Nederlands grondgebied een nieuwe variant opduikt. Deze leden zien dat in 
China significante uitbraken zijn met de omikron-variant. Alhoewel deze variant momenteel in 
Nederland al dominant is, vragen genoemde leden de regering wel om kort te reflecteren op de 
situatie in China en in welke mate dit van impact kan zijn voor Nederland (bijvoorbeeld omdat daar 
er een reservoir kan komen van nieuwe varianten). 
 
Hoe meer verspreiding van het virus plaatsvindt, des te groter de kans is dat er nieuwe varianten 
ontstaan. Door de snelle verspreiding van de omikronvariant in China, maar ook in andere landen, 
neemt de kans op het ontstaan van nieuwe varianten toe. Indien er een variant ontstaat die zich 
makkelijker verspreidt dan de omikronvariant, of de immuniteit van vaccins en eerdere 
besmettingen makkelijker ontduikt dan de omikronvariant, kan die variant zich verspreiden en 
dominant worden.  
 
De leden van de D66-fractie vragen wanneer de regering verwacht dat de lange termijn strategie 
naar de Kamer wordt gestuurd en hoe concreet hierin, eventueel artikelsgewijs, de toekomst van 
de Twm wordt meegenomen. Zij stellen deze vraag in lijn met het advies van de Afdeling 
advisering van de Raad van State die stelde: hoe kijkt de regering daar nu naar? 
 
De brief over de langetermijnaanpak covid-19 wordt op zeer korte termijn naar uw Kamer 
gestuurd. Zoals ook in het nader rapport op het advies van de Afdeling advisering van de Raad van 
4
State en in de nota van toelichting bij het vijfde verlengingsbesluit is aangegeven, onderkent de 
regering dat naarmate gedurende een langere periode maatregelen nodig kunnen zijn ter 
bestrijding van de epidemie van covid-19 of een directe dreiging daarvan, meer duidelijkheid 
geboden is over een meer permanent wettelijk kader ten behoeve van de bestrijding van een 
grootschalige epidemie. In het nader rapport alsook in de nota van toelichting bij het vijfde 
                                                
4
 Kamerstukken II 2021/22, 36042, nr. 6, p. 4 en Stb. 2022, nr. 76, p. 19. 

 
De regering geeft aan dat veel geleerd is over het virus en het virus daardoor minder 
onvoorspelbaar is dan twee jaar geleden, maar dat een dreiging blijft bestaan waardoor 
maatregelen noodzakelijk kunnen zijn ter afwending van die dreiging. Heeft de regering ook veel 
geleerd over de maatregelen uit deze tijdelijke wet? Kan de regering de effectiviteit per maatregel 
aangeven, zo nee, waarom niet?  
 
Het kabinet houdt alleen de wettelijke grondslagen voor verplichtende maatregelen waarvan geacht 
wordt dat deze effectief zijn. Omdat maatregelen zelden los worden ingevoerd, is het niet mogelijk 
om de precieze effectiviteit per maatregel te benoemen. Het gaat altijd om de som van de 
maatregelen die de uiteindelijke effectiviteit van het pakket bepaalt. Daarnaast kan de effectiviteit 
van een maatregel ook verschillen door de tijd heen. Het gedrag van mensen is immers van grote 
invloed op de effectiviteit van een maatregel. 
 
Geleerd over het virus is onder andere de aerogene transmissie. Op welke manier is deze aerogene 
transmissie van invloed op de inzet van de maatregelen? Op welke manier wordt aerogene 
transmissie meegenomen in de langetermijnstrategie voor covid-19? Ook is geleerd dat transmissie 
ondanks vaccinatie nog steeds plaatsvindt, op welke manier is dit van invloed op de inzet van de 
maatregelen? Op welke manier wordt transmissie na vaccinatie meegenomen in de 
langetermijnstrategie voor covid-19? 
 
Goede ventilatie is belangrijk voor een gezond binnenklimaat en ventilatie draagt bij aan het 
voorkomen van respiratoire infecties, zoals covid-19. Verse buitenlucht vervangt dan namelijk 
steeds een deel van de lucht die vervuild is. In gesprekken met sectoren over de 
langetermijnstrategie wordt ventilatie meegenomen. Daarbij staan drie punten centraal: 1. 
aandacht voor belang van ventilatie; 2. aandacht voor goed gebruik van bestaande 
ventilatiesystemen; 3. inzet van CO -meting als instrument om gebrekkige ventilatie aan te tonen. 
2
Met de sectoren wordt gekeken waar de meeste winst te behalen valt. Denk hierbij aan 
hoogrisicosituaties, zoals bijvoorbeeld plekken waar veel mensen gedurende langere tijd actief 
bezig zijn in een binnenruimte of locaties waar de gevolgen van besmettingen groot zijn, zoals in 
de ouderenzorg. 
Ook het onderwijs is een sector waar goede ventilatie belangrijk is. De minister voor Primair en 
Voortgezet Onderwijs, de VNG, de PO-raad en de VO-raad hebben daarom onlangs een 
gezamenlijk actieplan gepresenteerd voor snelle verbetering van ventilatie op scholen. Tevens zijn 
deze partijen met elkaar in gesprek over wat nodig is om verouderde schoolgebouwen te 
verbeteren en te verduurzamen. 
 
Bovendien zetten we ook in de langetermijnstrategie voor covid-19 in op het verhogen van de 
vaccinatiegraad om zo de kans op ernstige ziekte en sterfte tegen te gaan. Dat is op advies van de 
Gezondheidsraad steeds de primaire doelstelling van de vaccinatiecampagne geweest. Daarnaast 
weten we uit wetenschappelijke literatuur uit het buitenland dat vaccinatie bijdraagt aan het 
verminderen van de snelheid waarmee het virus in de populatie rondgaat (transmissie), omdat het 
besmettingen deels voorkomt en omdat het besmette mensen minder besmettelijk maakt. De 
exacte mate hiervan is in Nederland niet te bepalen vanwege de afschaling van het bron-en 
contactonderzoek (BCO). In hoeverre vaccinatie bijdraagt aan het verminderen van transmissie bij 
een opleving van het virus op een later moment is ook lastig te zeggen. Dit hangt ook af van de 
dan circulerende virusvariant en de mate waarin vaccins daartegen beschermen. 
 
Het Outbreak Management Team (OMT) geeft aan dat een stijging in het aantal ziekenhuis en 
Intensive Care (IC)-opnames voornamelijk verwacht wordt voor patiënten ouder dan 60 jaar. Kan 
de regering aangeven of dit van invloed is op de vaccinatiestrategie? 
 
Ja. Dit is een van de redenen dat de Gezondheidsraad op 25 maart 2022 heeft geadviseerd ook 
mensen vanaf 60 jaar een herhaalprik aan te bieden. Dat past binnen de doelstellingen van de 
vaccinatiestrategie om mensen te beschermen tegen ernstige ziekte en sterfte door covid-19. Met 
name oudere mensen en mensen met een verhoogd medisch risico lopen bij een teruglopende 
vaccineffectiviteit meer kans om (ernstig) ziek te worden na besmetting met het coronavirus. Hier 
houden we al rekening mee bij het uitvoeren van de herhaalprik voor mensen van 60 jaar en 

bekend zijn. Het verlengingsbesluit was op het moment dat de motie was aangenomen reeds 
8
ondertekend door de Koning en gepubliceerd. Het zou wel mogelijk zijn geweest het 
verlengingsbesluit in werking te laten treden en onverwijld te laten opvolgen door een 
verlengingsbesluit met een beperkter strekking conform de motie-De Boer c.s. In het debat met de 
Eerste Kamer heb ik echter op de vraag van het lid Janssen (SP) reeds aangegeven dat de motie-
9
De Boer c.s. niet kan worden uitgevoerd omdat er dan inhoudelijk problemen ontstaan. Tevens 
gaf ik in dat debat aan dat het kabinet een gecalculeerd risico tot versoepeling (in stappen) heeft 
genomen. Ik zal uw Kamer half april informeren over de reikwijdte van de volgende verlenging en 
hoe in dat verband met de motie-De Boer c.s. is omgegaan. 
 
De leden van de SP-fractie vragen de regering waarom zij de bepalingen over het CTB ook 
verlengen. Is zij het ermee eens dat dit middel niet proportioneel is, gezien de geringe maximale 
impact van het CTB, die beschreven is in het rapport van de TU Delft?  
Deze leden vragen daarnaast onder welke omstandigheden de regering het CTB eventueel nog zou 
willen gebruiken. Ook vragen zij hoe lang zij van plan zijn de bepalingen over het CTB nog te 
verlengen. Zullen deze bij de volgende verlenging weer worden meegenomen? 
 
Het aantal besmettingen wordt bepaald door het aantal contacten keer het risico van het contact. 
Waar de meeste maatregelen zien op het verlagen van het aantal contacten, is het ctb een middel 
om het risico per contact te verlagen. Als het aantal besmettingen op zo’n manier dreigt toe te 
nemen dat de toegankelijkheid van de zorg onder druk komt te staan, kan het ctb als middel 
gebruikt worden. Dat kan bijvoorbeeld als de algemene immuniteit in de bevolking over tijd 
afneemt of als er nieuwe varianten dominant worden. De effectiviteit is mede afhankelijk van de 
aard van de variant die dominant is. Het is denkbaar dat er opnieuw een variant dominant wordt 
waarbij ctb een effectief middel kan zijn om overdracht van het virus te beperken.  
 
Het kabinet is voornemens de bepalingen over het ctb bij de volgende verlenging weer op te 
nemen. Bij ernstige oplevingen biedt het ctb de mogelijkheid om contacten veiliger te maken, en 
zo de noodzaak tot een reductie in het aantal contacten te verkleinen. Als de inzet van het ctb niet 
meer mogelijk is, is de kans groter dat bij ernstige oplevingen (meer) contactbeperkende 
maatregelen moeten worden toegepast. De eventuele inzet van het ctb zal altijd op 
proportionaliteit gewogen moeten worden, waarbij zowel het perspectief van de burger als van de 
ondernemer van belang is. Bij die weging is ook het type ctb van belang (1G of 3G), waarbij 
bewijzen op basis van herstel of vaccinatie alleen worden ingezet indien daarbij een gelijke kans op 
overdracht bestaat als bij negatieve testbewijzen. Deze afwegingen worden ook meegenomen in 
gesprekken met sectoren in het kader van de langetermijnstrategie, als wordt onderzocht hoe 
risico’s bij oplevingen kunnen worden gemitigeerd. 
 
De leden van de GroenLinks-fractie willen graag weten of, en zo ja, hoe bij het opstellen van 
deze vijfde verlenging van de Tijdelijke wet maatregelen covid-19 rekening is gehouden met de 
10
aangenomen motie De Boer c.s. van 22 februari 2022. Op welke manier is uitvoering gegeven 
aan de beide onderdelen die in deze motie benoemd worden (beperken tot basismaatregelen en 
het bekend zijn van de hoofdlijnen van een definitieve wetgeving)?  
 
In het debat met de Eerste Kamer over de vierde verlenging van de Twm is de hier aangehaalde 
11
motie-De Boer c.s. ingediend, die met brede steun is aangenomen. De motie spreekt uit dat de 
vijfde verlenging van de Twm slechts dan kan worden goedgekeurd mits, in het licht van een 
ongewijzigd gunstig beloop van de pandemie, de verlenging zich beperkt tot basismaatregelen 
zoals afstand, mondkapjes en hygiëne en daarnaast de hoofdlijnen van een definitieve wetgeving 
bekend zijn. Het verlengingsbesluit was op het moment dat de motie was aangenomen reeds 
                                                
8
 Handelingen I 2021/22, nr. 18, item 6, p. 2, en nr. 19, item 17, p. 2.. 
9
 Handelingen I 2021/22, nr. 18, item 6, p. 13-14. 
10
 Eerste Kamer, vergaderjaar 2021–2022, 35 979, G. Eerste Kamer der Staten-Generaal, Gewijzigde motie-De 
Boer (GroenLinks) c.s. over de vijfde verlenging van de Tijdelijke wet maatregelen covid-19 
(https://www.eerstekamer.nl/motiedossier/35979_g_gewijzigde_motie_de_boer). 
11
 Kamerstukken I 2021/22, 35979, G.  

Als het goedkeuringswetsvoorstel door een van beide Kamers wordt verworpen binnen de 
verlengingstermijn (dus vóór 1 juni 2022), vervalt de Twm met ingang van de tweede dag na de 
verwerping (artikel VIII, vijfde lid Twm). Met ingang van de tweede dag na verwerping vervallen 
dan derhalve ook de op de basis van de grondslagen van toepassing zijnde maatregelen. Het 
vervallen van de Twm heeft geen (rechts)gevolgen voor maatregelen die golden tot de dag waarop 
de Twm vervalt. Tot die tijd was de Twm immers van kracht, op basis van het met ingang van 1 
maart 2022 in werking getreden vijfde verlengingsbesluit. Het vervallen van de Twm betekent 
eveneens dat het bij een opleving van het virus niet mogelijk is om juridisch bindende maatregelen 
te treffen. Als de volksgezondheid ernstig wordt bedreigd, kan de situatie ontstaan dat er 
gedurende weken of zelfs maanden geen wettelijke grondslag voorhanden is, wegens het 
ontbreken van spoedwetgeving, om acuut juridisch bindende maatregelen te nemen ter bestrijding 
van de epidemie. Het kabinet acht het onwenselijk om in een dergelijke situatie terecht te komen. 
 
Hoe kijkt de regering naar een vijfde verlenging van deze wet tot 1 juni 2022, nu de meeste 
maatregelen inmiddels zijn opgeheven? Is een vijfde verlenging tot 1 juni nog nodig? Zo ja, 
waarom?  
 
Op dit moment kunnen we, door goede naleving van de basismaatregelen en adviezen, met een 
beperkt aantal juridische maatregelen het virus beheersen, maar dat wil niet zeggen dat er 
helemaal geen maatregelen meer nodig zijn. Daarnaast valt niet uit te sluiten dat er weer nieuwe 
juridische maatregelen nodig zullen blijken, bijvoorbeeld door een heftige opleving van het virus of 
door de introductie van een nieuwe zorgwekkende virusvariant. Mede daarom is verlenging van de 
Twm noodzakelijk. 
 
De leden van de GroenLinks-fractie zijn ook benieuwd hoe het staat met de lange termijn aanpak 
covid-19. Er zou een brief hierover aan de Kamer worden gestuurd in maart, wanneer komt deze 
brief? Wordt in die brief ook ingegaan op de plannen van de regering met de wet Tijdelijke 
maatregelen covid-19? Wil de regering deze wet handhaven of hebben zij definitievere wetgeving 
in gedachten? Wanneer wordt de brief over pandemische paraatheid naar de Kamer gestuurd?  
 
De brief over de langetermijnaanpak covid-19 wordt op zeer korte termijn naar uw Kamer 
gestuurd. Ik heb uw Kamer, als ook de Eerste Kamer, gelijktijdig met de verzending van deze nota 
naar aanleiding van het verslag, bij brief geïnformeerd over het juridisch instrumentarium op de 
langere termijn. In die brief schets ik mede namens de minister van Justitie en Veiligheid en de 
minister van Binnenlandse Zaken en Koninkrijksrelaties een drietal opties voor een wettelijke 
grondslag voor verplichtende maatregelen ter bestrijding van de epidemie van covid-19 of een 
directe dreiging daarvan op de lange termijn. In dit kader wordt met lange termijn bedoeld de 
periode tot het moment dat de Wpg is herzien voor toekomstige pandemieën of tot het moment 
dat gezien de ontwikkeling van het virus het niet langer noodzakelijk en proportioneel is om 
specifieke bevoegdheidsgrondslagen te behouden voor de bestrijding van de epidemie van covid-19 
of een directe dreiging daarvan. 
In die brief licht ik toe waarom de regering van oordeel is dat juridisch afdwingbare maatregelen 
noodzakelijk kunnen blijven ter bestrijding van de epidemie van covid-19 of een directe dreiging 
daarvan. Zoals aangegeven in deze brief, bespreekt het kabinet graag de genoemde opties met u 
om te komen tot een gedragen wettelijk instrumentarium voor verplichtende maatregelen op de 
lange termijn.  
 
In het voorjaar ontvangt de Tweede Kamer een beleidsagenda gericht op de pandemische 
paraatheid van de zorg en infectieziektebestrijding. Aanpassing van de Wpg met het oog op 
toekomstige pandemieën maakt onderdeel uit van dit traject. 
 
De leden van de ChristenUnie-fractie onderschrijven de opmerking van de Raad van State dat 
door de huidige ontwikkelingen, en gezien de strikte clausulering in de Twm (‘directe dreiging’), het 
moment waarop (een groot deel van) deze wet redelijkerwijs niet meer verlengd kan worden, 
geleidelijk dichterbij komt. Zij hebben begrip voor het feit dat een juridisch kader nodig is zolang 
covid-19 niet endemisch is en hebben meermaals gevraagd om ten aanzien van de endemische 

regering dat de verdere ontwikkeling van de pandemie onzeker is. Volgens normaal Nederlands 
taalgebruik is de epidemie voorbij, gelet op het klinisch zeer milde verloop, de mate dus van ‘ziek’ 
zijn, ondanks de hoge besmettelijkheid. Het afschalen van de maatregelen vormt daarvan een 
praktische bevestiging. Genoemde leden vragen waarom de overgang naar de endemische fase ten 
onrechte aan onzekerheid over de toekomst (wanneer komt er een nieuwe variant en wat betekent 
dat) wordt gekoppeld in plaats van dat de huidige situatie als uitgangspunt wordt genomen. Als 
onzekerheid over de toekomst de regering ervan weerhoudt om te kunnen vaststellen dat de 
epidemie voorbij is, zijn zelfs de pestepidemieën van de veertiende tot en met de negentiende 
eeuw in Europa nog niet over.  
 
Op dit moment leidt de verspreiding van het virus SARS-CoV-2 niet tot grote problemen in de 
samenleving. De twee doelen die het kabinet nastreeft staan nu niet onder druk en daarmee is er 
geen sprake van een acute crisis. Hoewel er nog steeds een aanzienlijke belasting is van de zorg en 
er sprake is van een hoog ziekteverzuim. Tegelijkertijd is het virus in de afgelopen twee jaar grillig 
gebleken. Dat maakt dat we nog niet kunnen stellen dat de crisis voorbij is. Ik heb uw Kamer, 
alsook de Eerste Kamer, gelijktijdig met de verzending van deze nota naar aanleiding van het 
verslag, bij brief geïnformeerd over het juridisch instrumentarium op de langere termijn. In die 
brief schets ik mede namens de minister van Justitie en Veiligheid en de minister van Binnenlandse 
Zaken en Koninkrijksrelaties een drietal opties voor een wettelijke grondslag voor verplichtende 
maatregelen ter bestrijding van de epidemie van covid-19 of een directe dreiging daarvan op de 
lange termijn. Overigens verdient opmerking dat de Twm staatsrechtelijk geen onderdeel uitmaakt 
van het noodrecht en ik neem dus graag het kennelijk gerezen misverstand weg dat hier sprake 
zou zijn van een noodwet of van noodbevoegdheden. In het voorjaar ontvangt u een beleidsagenda 
gericht op de pandemische paraatheid van de zorg en infectieziektebestrijding. Aanpassing van de 
Wpg met het oog op toekomstige pandemieën maakt onderdeel uit van dit traject en in die brief 
wordt u nader geïnformeerd over het tijdspad.  
 
Een ziekte is endemisch als er duurzaam zonder ingrijpende maatregelen sprake is van een 
aanvaardbare ziektelast. Bij de verzamelbrief covid-19, die ik uw Kamer op 22 maart 2022 heb 
15 e
gestuurd, heb ik u het tweede deel van het 144 advies van het OMT over meldplicht, testen, 
BCO en surveillance in de transitieperiode gestuurd. Het OMT geeft daarbij aan dat SARS-CoV-2 
‘endemisch’ is te noemen wanneer het virus zich voorspelbaar gedraagt, met bijvoorbeeld jaarlijks 
een seizoensgebonden opleving. We bevinden ons nu in de transitiefase: een fase waarin er nog 
veel onzekerheden zijn over het verloop van de pandemie. Voor wat betreft de maatregelen nemen 
we de huidige situatie als uitgangspunt. Voor de voorbereiding op een opleving moeten we 
rekening houden met onzekerheden in de toekomst. 
 
Deze leden vragen de regering dan ook om heldere, harde criteria om te kunnen vaststellen 
wanneer sprake is van het einde van de epidemie. Dat zijn criteria voor het hier en nu, om te 
voorkomen dat historici pas na verloop van jaren officieel kunnen verklaren wanneer de 
epidemische fase precies in de endemische fase overging. Onzekerheid over de toekomst kan nooit 
een criterium zijn om in alle redelijkheid te kunnen bepalen of een epidemie voorbij is. Waarbij 
genoemde leden beseffen dat onzekerheid altijd een rol zal spelen bij de afweging. Maar niet in die 
mate dat deze factor, zoals de regering nu motiveert, in feite allesbepalend is.  
 
Er zijn helaas geen echt harde criteria die bepalen wanneer een ziekte endemisch is. In principe is 
een ziekte endemisch als er duurzaam zonder ingrijpende maatregelen sprake is van een 
aanvaardbare ziektelast. Gelet op de definitiebepaling in artikel 1, aanhef en onder i, Wpg is een 
epidemie een in korte tijd sterke toename van het aantal nieuwe patiënten. In verband met de 
Twm gaat het dus om een dergelijke epidemie van covid-19 of van een directe dreiging daarvan. 
 
Met dank voor de aanstaande beantwoording is dit de inbreng van de leden van de JA21-fractie op 
onderhavig wetsvoorstel. 
 
  
                                                
15
 Kamerstukken II 2021/22, 25295, nr. 1822. 

Ik heb uw Kamer, alsook de Eerste Kamer, gelijktijdig met de verzending van deze nota naar 
aanleiding van het verslag, bij brief geïnformeerd over een drietal opties voor een wettelijke 
grondslag voor verplichtende maatregelen ter bestrijding van covid-19 op de lange termijn. In dit 
kader wordt met lange termijn bedoeld de periode tot het moment dat de Wpg is herzien voor 
toekomstige pandemieën of tot het moment dat gezien de ontwikkeling van het virus het niet 
langer noodzakelijk en proportioneel is om specifieke bevoegdheidsgrondslagen te behouden voor 
de bestrijding van de epidemie van covid-19 of een directe dreiging daarvan.   
 
Zij vragen de regering om aan te geven of de Twm (bedoeld als tijdelijke wet!) redelijkerwijs voor 
een zesde keer verlengd zou kunnen worden.  
 
Voor de verlengingsbevoegdheid van de regering (artikel VIII, derde lid, Twm) geldt dat deze 
slechts mag worden toegepast voor zover dat noodzakelijk en evenredig is voor de bestrijding van 
17
de epidemie van covid-19 of een directe dreiging daarvan in Europees of Caribisch Nederland. In 
de in het vorige antwoord aangehaalde brief licht ik toe waarom het kabinet van oordeel is dat 
juridisch afdwingbare maatregelen noodzakelijk kunnen blijven ter bestrijding van de epidemie van 
covid-19 of een directe dreiging daarvan. In die brief geef ik daarom een drietal opties voor een 
wettelijke grondslag voor verplichtende maatregelen ter bestrijding van covid-19 op de lange 
termijn. Een van deze opties is verlenging van de Twm. 
In die brief kondig ik ook aan dat, gelet op het belang dat het kabinet eraan hecht te kunnen 
blijven beschikken over juridisch instrumentarium, ambtelijk wordt gestart met de voorbereidingen 
van een zesde verlenging van de Twm. Het ontwerp voor het zesde verlengingsbesluit dient 
ingevolge artikel VIII, vierde lid, Twm te worden voorgehangen bij beide Kamers. Het kabinet 
verwacht in dat verband begin april 2022 advies te vragen aan de Afdeling advisering van de Raad 
van State over de geldende maatregelen (artikel 58t Wpg). U wordt dan ook geïnformeerd over de 
voorgenomen reikwijdte van de verlenging van de Twm. 
 
Wanneer is volgens de regering het moment dat de Twm redelijkerwijs niet meer verlengd kan 
worden? Tot slot vragen genoemde leden of de regering nogmaals heel kritisch wil kijken of, indien 
het overweegt om de Twm opnieuw te verlengen, dan wel onderdelen van de Twm kunnen worden 
geschrapt. 
 
De vraag wat het moment is waarop de Twm redelijkerwijs niet meer verlengd kan worden is niet 
in algemene zin te beantwoorden. In bovengenoemde brief licht ik toe waarom de regering van 
oordeel is dat juridisch afdwingbare maatregelen noodzakelijk kunnen blijven ter bestrijding van de 
epidemie van covid-19 of een directe dreiging daarvan voor een langere termijn. Bepalingen die 
naar verwachting op langere termijn niet meer nodig zullen zijn, komen in de periodieke 
verlengingen te vervallen. Zoals tenslotte ook aangekondigd in de hiervoor aangehaalde brief wordt 
ambtelijk gestart met de voorbereidingen van een zesde verlenging van de Twm. U wordt medio 
april geïnformeerd over de reikwijdte van de voorgenomen verlenging. 
 
De leden van de SGP-fractie zien dat de Raad van State erop wijst dat verlenging van de Twm 
uitsluitend heeft betrekking op de bestrijding van de epidemie of een directe dreiging daarvan. De 
Raad van State werpt de vraag op wanneer nog sprake is van een ‘directe dreiging’ en op welk 
moment de huidige crisis overgaat in een (min of meer) normale situatie. Genoemde leden vinden 
het onbevredigend dat in de hele wetsgeschiedenis van de Twm hier nooit een duidelijk antwoord 
op is geformuleerd. Zij menen dat de regering hierover in deze fase van de pandemie echt meer 
duidelijkheid over zou moeten verschaffen en verzoeken de regering om dit dan ook te doen. 
Wanneer is er nog sprake van een ‘directe dreiging’ en wanneer niet meer? Kan de regering 
bevestigen dat ‘directe dreiging’ niet kan worden opgevat als een ‘mogelijke’ dreiging in 
bijvoorbeeld de komende winterperiode, maar dat het moet gaan over een directe dreiging op dit 
moment of binnen het tijdsbestek van drie maanden waarop verlenging van de wet ziet? 
 
                                                
17
 Kamerstukken II 2020/21, 35526, nr. 23 (antwoorden op vragen 121 en 122). 

e
tweede deel van het 144 advies van het OMT over meldplicht, testen, BCO en surveillance in de 
transitieperiode gestuurd. Het OMT geeft daarbij aan dat SARS-CoV-2 ‘endemisch’ is te noemen 
wanneer het virus zich voorspelbaar gedraagt, met bijvoorbeeld jaarlijks een seizoensgebonden 
opleving. We bevinden ons nu in de transitiefase: een fase waarin er nog veel onzekerheden zijn 
over het verloop van de pandemie. 
De brief over de langetermijnaanpak covid-19 wordt op zeer korte termijn naar uw Kamer 
gestuurd. Ik heb uw Kamer, als ook de Eerste Kamer, gelijktijdig met de verzending van deze nota 
naar aanleiding van het verslag, bij brief geïnformeerd over het juridisch instrumentarium op de 
langere termijn. In die brief schets ik mede namens de minister van Justitie en Veiligheid en de 
minister van Binnenlandse Zaken en Koninkrijksrelaties een drietal opties voor een wettelijke 
grondslag voor verplichtende maatregelen ter bestrijding van de epidemie van covid-19 of een 
directe dreiging daarvan op de lange termijn. In die brief licht ik toe waarom de regering van 
oordeel is dat juridisch afdwingbare maatregelen noodzakelijk kunnen blijven ter bestrijding van de 
epidemie van covid-19 of een directe dreiging daarvan. Zoals aangegeven in deze brief, bespreekt 
het kabinet graag de genoemde opties met u om te komen tot een gedragen wettelijk 
instrumentarium voor verplichtende maatregelen op de lange termijn.  
 
Het lid van de BIJ1-fractie is op de hoogte van de duidelijke taal die terugkomt in het 142e 
(OMT)-advies, over de concrete en directe dreiging die de covid-19-pandemie nog altijd met zich 
meebrengt. Het lid is het dan ook volmondig eens met de constatering dat de noodzaak van 
maatregelen ook nu nog absoluut relevant en nodig zijn. Het lid vindt het daarom des te meer 
pijnlijk dat de regering via deze route - begrijpelijkerwijs - vraagt om dit mandaat langer te 
handhaven, om deze vervolgens op geen enkele manier in te (willen) zetten ter bescherming van 
de volksgezondheid.  
Is de regering voornemens deze koers te wijzigen? Is de regering voornemens op basis van het in 
dit voorstel aangevraagde mandaat verantwoordelijkheid te nemen, mede op basis van het OMT-
advies, door bijvoorbeeld enkele basismaatregelen, zoals de mondkapjesplicht in het OV, nog wel 
degelijk te handhaven, om op deze manier mensen niet volledig af te sluiten van een samenleving 
waarin het virus door bewust overheidsbeleid rijkelijk om zich heen slaat? 
 
Het kabinet dringt er bij eenieder nadrukkelijk op aan om rekening met elkaar te houden en extra 
oog te hebben voor mensen met een kwetsbare gezondheid. Daarom is het advies om een 
mondkapje te dragen op drukke plekken nog steeds van kracht. Het kabinet zet er op in om de 
bron- en basismaatregelen te verheffen tot de norm om zo het coronavirus en andere 
infectieziekten aanzienlijk minder kans te geven. 
 
Het genoemde lid leest de bewering dat de ziekmakendheid van de omikron-variant zou meevallen 
en verzet zich hier ten zeerste tegen. Dergelijke validistische beweringen, die uitgaan van een 
bepaalde gezondheidsnorm, zijn ontzettend schadelijk en verspreiden ten onrechte het idee dat er 
geen reden is tot zorg. Het lid houdt de regering verantwoordelijk voor het creëren van dit valse 
frame, en de schrijnende gevolgen die dit voor veel mensen heeft, bijvoorbeeld door het oplopen 
van long-covid, of hart- en vaatklachten naar aanleiding van een al dan niet ‘milde’ besmetting. 
Het lid van de BIJ1-fractie vraagt tevens of de regering eindelijk tot een vorm van erkenning kan 
komen voor het feit dat een zogenaamd ‘mild’ ziekteverloop dat leidt tot long-covid, niet 
daadwerkelijk als dusdanig bestempeld zou moeten worden. Het lid wijst hierbij op het feit dat 
long-covid-patiënten, ook als zij in deze situatie terecht zijn gekomen op basis van een besmetting 
van wat volgens de regering een ‘milde’ variant is, zich dankzij dit feit direct en indirect in een 
risicogroep (kunnen) bevinden. Dit maakt dat de omikron-variant niet alleen nog altijd een direct 
gevaar vormt voor mensen uit risicogroepen, maar actief mensen in risicogroepen plaatst, óók na 
een milde besmetting.  
 
De Gezondheidsraad heeft de wetenschappelijke literatuur over het post-covidsyndroom in kaart 
20
gebracht. Hierin worden uiteenlopende klachten beschreven, die soms maanden aanhouden, en 
na verloop van tijd kunnen afnemen. De beschikbare onderzoeken bevatten nog veel 
onzekerheden. Het is nog niet duidelijk welke factoren het risico op post-covid verhogen. De groep 
                                                
20
 Langdurige klachten na covid-19 (Gezondheidsraad, februari 2022)  

Het klopt dat artikel 58j, eerste lid, onder e, Wpg niet meer in de Wpg staat, omdat dit onderdeel 
met ingang van 1 maart 2022 vervallen is. Dit is vastgelegd in het Besluit van 21 februari 2022, 
houdende de vijfde verlenging van de geldingsduur van bepalingen van de Tijdelijke wet 
e
maatregelen covid-19 (Stb. 2022, 76). De regering heeft hiermee het 139 OMT-advies gevolgd, 
waarin geadviseerd is deze grondslag te laten vervallen. 
 
Deze nota naar aanleiding van het verslag wordt uitgebracht mede namens de Minister van Justitie 
en Veiligheid en de Minister van Binnenlandse Zaken en Koninkrijksrelaties.  
 
De minister van Volksgezondheid,  
Welzijn en Sport, 
 
 
 
 
 
 
Ernst Kuipers 
 

