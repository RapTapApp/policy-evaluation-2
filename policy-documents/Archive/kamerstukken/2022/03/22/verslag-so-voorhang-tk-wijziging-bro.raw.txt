34 878  Bundeling en aanpassing van regels over de registers met 
betrekking tot onderwijsdeelnemers (Wet register 
onderwijsdeelnemers) 
 
 
Nr.    Verslag van een schriftelijk overleg 
 
Vastgesteld d.d. … 
 
Binnen de vaste commissie voor Onderwijs, Cultuur en Wetenschap 
hebben enkele fracties de behoefte om vragen en opmerkingen voor te 
leggen over de brief van de minister van Onderwijs, Cultuur en 
Wetenschap d.d. 1 februari 2022 over de Voorhang ontwerpbesluit tot 
wijziging van het Besluit register onderwijsdeelnemers in verband met 
het uitbreiden van de wettelijke grondslagen voor de verwerking van 
gegevens in het kader van het register onderwijsdeelnemers (Kamerstuk 
34 878, nr. 17). Bij brief van ... heeft de minister deze beantwoord. 
Vragen en antwoorden zijn hierna afgedrukt.  
  
De voorzitter van de commissie 
Michon-Derkzen 
 
Adjunct-griffier van de commissie 
Bosnjakovic 
 
   Inhoud 
 
I Vragen en opmerkingen uit de fracties 
 Inbreng van de leden van de VVD-fractie 
 Inbreng van de leden van de D66-fractie 
 Inbreng van de leden van de PvdA-fractie 
II Reactie van de Minister van Onderwijs, Cultuur en 
Wetenschap  
 
I Vragen en opmerkingen uit de fracties 
 
Inbreng van de leden van de VVD-fractie 
 
De leden van de VVD-fractie hebben met interesse kennisgenomen van de Voorhang 
ontwerpbesluit tot wijziging van het Besluit register onderwijsdeelnemers in verband met het 
uitbreiden van de wettelijke grondslagen voor de verwerking van gegevens in het kader van 
het register onderwijsdeelnemers en hebben hierover nog enkele vragen.  
 
De leden van de VVD-fractie lezen dat het wetsvoorstel onder andere het volgende regelt: 
uitbreiding van de grondslagen voor het verstrekken van gegevens uit het register 
onderwijsdeelnemers aan (overheids)organisaties ten behoeve van de uitvoering van diverse 
taken van deze organisaties (onder andere samenwerkingsverbanden passend onderwijs, 
sectorraden, pensioenuitvoerders en de Belgische toezichthouder op de Belgische 
leerplichtwetgeving). De leden vragen hoe de minister erop toeziet dat de gegevens die door 
(overheids)instanties uit het register onderwijsdeelnemers worden gehaald doelgericht en 

 
Als het gaat om het doelgebonden gebruik van de gegevens uit het register 
onderwijsdeelnemers zijn in de eerste plaats de bepalingen in de Wet register 
onderwijsdeelnemers (WRO) en het Besluit register onderwijsdeelnemers (BRO) van belang. 
Hierin zijn de gegevensverwerkingen in het kader van het register gekoppeld aan doelen en 
2
taken. Een belangrijk uitgangspunt van de WRO is het gesloten verstrekkingenregime: in de 
wet en de onderliggende amvb (BRO) is uitputtend geregeld aan wie en voor welke 
doeleinden persoonsgegevens uit het register kunnen worden verstrekt. Verstrekking van 
persoonsgegevens uit het register aan een instantie of voor doeleinden die niet in de WRO of 
3
het BRO zijn benoemd is niet toegestaan. Dit betekent dat instanties gegevens alleen mogen 
gebruiken voor de doelen die bij of krachtens de WRO zijn bepaald. De voorgestelde 
uitbreiding van de verstrekkingsgrondslagen in het wetsvoorstel is overeenkomstig dit 
uitgangspunt. 
 
Naast de WRO en het BRO is de AVG van belang voor het doelgebonden gebruik van 
gegevens. Artikel 5 AVG bepaalt dat persoonsgegevens voor welbepaalde, uitdrukkelijk 
omschreven en gerechtvaardigde doeleinden moeten worden verzameld en dat zij vervolgens 
niet verder mogen worden verwerkt op een wijze die onverenigbaar is met die doeleinden 
(beginsel van doelbinding). De organisaties die gegevens ontvangen uit het register 
onderwijsdeelnemers zijn verwerkingsverantwoordelijke in de zin van de AVG. Zij hebben 
zelf de verantwoordelijkheid om aan het doelbindingsbeginsel van de AVG te voldoen. De 
Autoriteit Persoonsgegevens houdt daarop toezicht. 
 
Daarnaast zijn voor een zorgvuldige en doelmatige omgang met gegevens extra waarborgen 
ingebouwd in het wetsvoorstel voor de gegevensverstrekking aan aangewezen private 
organisaties. In de aanvraagprocedure wordt getoetst voor welke specifieke doelen de 
gegevens worden gevraagd. Verder verbindt de minister aan zijn verstrekkingsbesluit 
voorschriften en beperkingen. Zo kan de voorwaarde worden gesteld dat medewerking aan 
privacy-audits moet worden verleend. De minister kan het verstrekkingsbesluit intrekken als 
de betreffende private organisatie de gegevens voor andere doelen gebruikt of de 
4
voorschriften en beperkingen die aan het verstrekkingsbesluit zijn verbonden niet naleeft. 
 
Over de belangen van onderwijsdeelnemers in relatie tot het gebruik van de gegevens uit het 
register onderwijsdeelnemers merk ik het volgende op. Het belang van de betreffende 
onderwijsdeelnemers is soms op directe wijze betrokken bij het gegevensgebruik in het kader 
van het register onderwijsdeelnemers. Te denken valt aan het gebruik van 
inschrijvingsgegevens voor de verstrekking van studiefinanciering aan studenten of het 
gebruik van diplomagegevens voor de beoordeling of iemand in aanmerking komt voor 
opname in het BIG-register voor de medische beroepen. Soms is het belang van de 
betreffende onderwijsdeelnemers op een meer indirecte wijze betrokken, bijvoorbeeld bij het 
gebruik van gegevens voor beleidsvoorbereiding. Aangezien in de WRO en het BRO wordt 
vastgelegd voor welke doelen gegevens mogen worden gebruikt, hebben de formele wetgever 
en de regering, alsook beide Kamers vanwege de voorhangprocedure bij wijzigingen van het 
                                                 
2
 Artikel 5 WRO benoemt de doelen waarvoor gegevens uit het register kunnen worden verstrekt. Vervolgens 
geven de verstrekkingsartikelen (artikel 15 t/m 24) hier verdere uitwerking aan. In deze artikelen en in het BRO 
staat voor welke taken de betreffende (overheids)instanties welke gegevens uit het register mogen ontvangen.  
3
 Tenzij de verstrekking voortvloeit uit een andere wettelijke regeling (zie artikel 24 WRO en de toelichting 
daarop, Kamerstukken II 2017/18, 34 878, nr. 3, p. 37). 
4
 Het voorgestelde artikel 23 WRO. 

Vervolgens vragen deze leden welke invloed dit uitstel heeft op de registratie van de 
diploma’s die scholieren in Caribisch Nederland behalen, mede in verband met de 
inschrijving van Caribische gediplomeerden bij hbo- en mbo-instellingen in Europees 
Nederland.  
 
Na aansluiting op het register onderwijsdeelnemers zijn de basisgegevens omtrent 
inschrijving en de behaalde resultaten (zoals resultaten van toetsen of eindexamens) van 
Caribische onderwijsdeelnemers beschikbaar om de aanmelding en inschrijving bij 
instellingen in Europees Nederland te ondersteunen. Daarvoor worden door DUO de 
vooropleidinggegevens van leerlingen verstrekt aan de instelling van aanmelding om de 
toelaatbaarheid te toetsen. Hierdoor kan het administratieve proces van aanmelding en 
inschrijving plaatsvinden zonder dat aankomende studenten papieren bewijsstukken hoeven te 
overleggen. Dit zal voor de leerlingen afkomstig uit het voortgezet onderwijs op Bonaire 
mogelijk worden bij aanmelding en inschrijving voor het studiejaar 2023-2024. Voor Sint 
Eustatius en Saba zal dit een jaar later mogelijk zijn. Zo worden aankomende studenten uit 
Caribisch Nederland ontzorgd en zal de overgang naar het vervolgonderwijs in het Europese 
deel van Nederland soepeler kunnen verlopen. Ik hecht daar groot belang aan. In dit verband 
wil ik ook vermelden dat op 1 september 2022 een wijziging van de Regeling register 
onderwijsdeelnemers met betrekking tot vooropleidingsgegevens hoger onderwijs in werking 
10
zal treden. Als sprake is van een vooropleiding afgerond in de openbare lichamen Bonaire, 
Sint Eustatius of Saba of in de landen Aruba, Curaçao of Sint Maarten, zullen ho-instellingen 
aan DUO het gegeven aanleveren in welk openbaar lichaam of autonoom land binnen het 
Koninkrijk de vooropleiding is afgerond. Hierdoor wordt het mogelijk om, met het oog op 
beleid ter ondersteuning van studenten uit het Caribisch gebied, in beleidsanalyses specifiek te 
kijken naar deze groep studenten. 
 
Tot slot vragen deze leden wat er kan worden gedaan om de registratie van diploma’s in het 
diplomaregister te versnellen. 
 
Bij de totstandkoming van de WRO en het BRO in 2020 is er voor gekozen om vooralsnog 
alleen de bepalingen over basisgegevens van toepassing te laten zijn op Caribisch 
11
Nederland. Achtergrond hiervan was dat voor 1 juli 2020 voor Caribisch Nederland alleen 
bepalingen over het basisregister onderwijs (BRON) tot stand waren gebracht (deze waren 
nog niet in werking getreden vanwege de uitvoerbaarheid). De bepalingen over het 
diplomaregister, meldingsregister relatief verzuim of register vrijstellingen en vervangende 
leerplicht waren niet van toepassing op de BES. De pilots die vanaf 2020 zijn gedaan op de 
BES voor de aansluiting van scholen op het register onderwijsdeelnemers hebben daardoor 
alleen betrekking gehad op de basisgegevens, niet op diplomagegevens, verzuimgegevens of 
vrijstellingsgegevens. Het registreren en ontsluiten van diplomagegevens van Caribische 
onderwijsdeelnemers (via Mijn Diploma’s) in het register onderwijsdeelnemers vraagt 
hierdoor om een wijziging van zowel de WRO als het BRO. De mogelijkheden hiertoe en de 
uitvoeringsgevolgen daarvan (voor zowel DUO als de BES-scholen) zal ik de komende tijd 
onderzoeken. Dit onderzoek staat het verstrekken van basisgegevens van Caribische 
                                                 
10
 Regeling van de Minister van Onderwijs, Cultuur en Wetenschap van 18 juni 2021, nr. WJZ/28350725 
(12603), houdende wijziging van de Regeling register onderwijsdeelnemers in verband met de levering van 
vooropleidingsgegevens aan het register onderwijsdeelnemers en de verstrekking van die gegevens uit dat 
register (Stcrt. 2021, 33002). 
11
 Zie Kamerstukken II 2017/18, 34878, nr. 3, p. 25. De BES-scholen maken geen deel uit van de 
begripsbepaling van ‘bestuur’ in artikel 1 WRO voor zover het betreft diplomagegevens en verzuimgegevens. De 
Leerplichtwet BES maakt geen deel uit van de bepalingen over vrijstellingsgegevens. 

