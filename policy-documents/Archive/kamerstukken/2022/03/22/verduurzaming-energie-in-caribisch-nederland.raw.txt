 
 
 
 
> Retouradres Postbus 20401 2500 EK Den Haag 
 
Directoraat-generaal Klimaat 
  
en Energie 
De Voorzitter van de Tweede Kamer  
Directie Elektriciteit 
der Staten-Generaal 
Bezoekadres 
Prinses Irenestraat 6  
Bezuidenhoutseweg 73 
2594 AC Den Haag 
2595 BD  DEN HAAG 
Postadres 
Postbus 20401 
2500 EK Den Haag 
Overheidsidentificatienr 
00000001003214369000 
T 070 379 8911 (algemeen) 
F 070 378 6100 (algemeen) 
www.rijksoverheid.nl/ezk 
 
 
Datum 22 maart 2022 
Ons kenmerk  
DGKE-E / 22011048 
Betreft Verduurzaming energie in Caribisch Nederland 
Bijlage(n) 
1 
Geachte Voorzitter, 
 
Het Koninkrijk der Nederlanden heeft grote uitdagingen op het gebied van 
klimaatmitigatie, -adaptatie en verduurzaming van de energievoorziening. Dat 
geldt voor Europees Nederland, maar ook voor de autonome landen Curaçao, 
Aruba en Sint Maarten en de drie openbare lichamen van Caribisch Nederland: 
Bonaire, Saba en Sint Eustatius. De zes eilanden zijn elk uniek en verschillend, 
maar hebben op het terrein van klimaat en energie te maken met soortgelijke 
vraagstukken. Het gaat daarbij om verduurzaming van de elektriciteitsproductie, 
duurzame vormen van koeling van gebouwen, een veilig drinkwatervoorziening en 
meer zelfstandige voedselproductie. Een goede aanpak van deze vraagstukken is 
niet alleen in het belang van het klimaat, maar biedt ook kansen om de 
leefbaarheid te vergroten, de kosten van nutsvoorzieningen te verlagen en de 
economieën te vergroenen.  
 
Het kabinet heeft de ambitie om met het Koninkrijk een showcase te zijn voor de 
verduurzaming van kleine eilandstaten (small island states). Hiervoor is een goede 
samenwerking tussen de verschillende departementen van het Rijk, de besturen 
van de openbare lichamen van Caribisch Nederland en de regeringen van de 
autonome landen belangrijk. De komende jaren draag ik hier als minister voor 
Klimaat en Energie onder de coördinerende rol van de staatssecretaris van 
Koninkrijksrelaties en Digitalisering graag aan bij.  
 
In deze brief informeer ik uw Kamer allereerst over de aanleiding en de kern van 
het TNO-advies voor de verduurzaming van Caribisch Nederland. Daarna ga ik in 
op de mogelijkheden om op korte termijn forse stappen te zetten in de 
verduurzaming van de elektriciteitsproductie op Bonaire, Saba en Sint Eustatius. 
Per eiland geef ik een schets van de huidige situatie, benoem ik de maatregelen 
die de komende jaren samen met het eilandsbestuur en de nutsbedrijven te 
nemen zijn om het percentage duurzame energie flink te vergroten en beschrijf ik 
het proces om daarna de laatste stap van verduurzaming te zetten. Tot slot ga in 
deze brief in op de wijze waarop ik de komende jaren de samenwerking met 
Curaçao, Aruba en Sint Maarten wil vormgeven en de rol van het kabinet namens 
het Koninkrijk bij de uitvoering van het Klimaatakkoord van Parijs.  
 
Deze brief bied ik u mede namens de staatssecretaris van Koninkrijksrelaties en 
Digitalisering aan. 
 Pagina 1 van 9 
 

 
 
 
Directoraat-generaal Klimaat 
 
en Energie 
 
Directie Elektriciteit 
 
 
 
Ons kenmerk 
(wereld)olieprijs. De elektriciteitstarieven die sinds 1 januari 2022 in Caribisch 
DGKE-E / 22011048 
 
Nederland gelden heeft ACM gebaseerd op een (wereld)olieprijs van begin 
december 2021 van ongeveer USD 75 per vat. Sindsdien is de prijs zeer volatiel. 
Bij verduurzaming heb je te maken met de financieringskosten, afschrijving en 
operationele kosten van de duurzame productiemiddelen. Deze zijn op het 
moment van het aangaan van een contract voor de bouw van deze middelen in 
tegenstelling tot de kosten voor brandstof wel voorspelbaar. Na de bouw lopen 
deze kosten steeds verder terug, omdat er jaarlijks afgeschreven wordt. 
 
1. Bonaire 
 
1.1 Bonaire: Huidige situatie 
De elektriciteitsproducent ContourGlobal Bonaire beschikt over windturbines die 
goed zijn voor 25% van de productie. De overige productie is op basis van 
generatoren op (fossiele) brandstof. Het aantal black-outs is het laatste 
decennium sterk afgenomen, inclusief een periode van 5 jaar zonder black-out. De 
voorzieningszekerheid wordt vooral upstream bedreigd door de problemen in de 
aanvoer, overslag en opslag van brandstof. Het elektriciteitstarief bij de 
eindgebruiker bedraagt sinds 1 januari 2022 0,34 USD/kWh. De totale jaarlijkse 
energierekening van een gemiddeld huishouden bedraagt USD 1.309, waarbij ook 
gas (per fles) is meegerekend (ter vergelijking, volgens CBS bedraagt de modale 
energierekening van een Europees Nederlands huishouden USD 3.164 (2.800 
euro), waarbij ook gas is meegerekend). Doordat het modale inkomen op Bonaire 
laag is, is het aandeel van het inkomen dat aan nutskosten wordt besteed erg 
hoog. 
 
1.2 Bonaire: Verduurzaming op korte termijn, het hybride plan 
De eerste stap naar een klimaat neutrale energievoorziening bestaat uit het 
zogenoemde hybride plan waarmee het aandeel duurzame elektriciteit stijgt van 
25% nu, richting 80%. Dit plan heeft TNO gevalideerd. Dit plan bestaat uit twee 
fasen van grote investeringen. In de eerste fase wordt een zonneweide gebouwd 
en in de tweede fase worden windturbines geplaatst in combinatie met een 
batterij-opslag en vermogenselektronica. Hoewel subsidie niet nodig is om het een 
rendabel project te maken, heeft mijn ambtsvoorganger een storting in het eigen 
vermogen van de beleidsdeelneming Bonaire Brandstof Terminals (BBT) van USD 
11 mln. (10 mln. euro) gedaan voor de verduurzaming van elektriciteit. BBT kan 
hiermee, na het aantrekken van nog meer vreemd vermogen, tegen lage 
financieringslasten een groot deel financieren. De verduurzaming leidt hierdoor bij 
de huidige olieprijzen (USD 80 per vat Brent en hoger) bovendien tot een 
tariefdaling voor de eindconsument. Deze verduurzaming draagt zodoende ook bij 
aan de ambitie van het kabinet om de levensstandaard te verbeteren en om de 
hoge kosten van levensonderhoud te verlagen voor de inwoners van Caribisch 
Nederland. 
 
Met deze inzet van BBT wordt uitvoering gegeven aan de motie van het lid Kuiken 
(Kamerstuk 35420, nr. 322) waarin de regering verzocht werd het openbaar 
lichaam Bonaire c.q. WEB actief te faciliteren bij het spoedig verkrijgen van 
voldoende middelen/subsidies om het verduurzamingsplan uit te voeren op een 
wijze die bijdraagt aan een structurele verlaging van de tarieven. 
 
 Pagina 2 van 9 

 
 
 
Directoraat-generaal Klimaat 
 
en Energie 
 
Directie Elektriciteit 
 
 
 
Ons kenmerk 
 
DGKE-E / 22011048 
 
2.1 Saba: huidige situatie 
Het eilandelijke elektriciteitsbedrijf, Saba Electric Company N.V. (SEC), is de 
geïntegreerd producent en distributeur van elektriciteit. Op de meeste dagen is er 
zo veel zon dat overdag de voorziening geheel duurzaam is. Pas na 20.00 gaan de 
generatoren weer aan. De productie bestaat op jaarbasis voor 40% uit zon (met 
batterijopslag) en voor 60% uit generatoren op fossiele brandstof. De voorziening 
is stabiel; het netwerk ligt vrijwel geheel ondergronds. Het elektriciteitstarief bij 
de eindgebruiker is met 0,41 USD/kWh sinds 1 januari 2022 het hoogste in het 
Koninkrijk. Door de structurele subsidie en een eenmalige subsidie wordt de totale 
energierekening van een gemiddeld huishouden in 2022 verlaagd tot het niveau 
van Bonaire (USD 1309) dus ruim onder de energierekening in Europees 
Nederland. 
 
2.2 Saba: Verduurzaming op korte termijn 
Saba ligt afgelegen en is bergachtig en klein. Dit betekent dat projecten hier naar 
verhouding duur zijn door ligging en schaalnadelen. Hierom is het veel goedkoper 
om één grote verduurzamingsslag te maken dan meerdere kleine stappen te 
nemen. Het eilandsbestuur, SEC en mijn ministerie hebben in constructief overleg 
gezamenlijke plannen ontwikkeld voor verduurzaming door middel van 
windenergie en batterijopslag. Op Saba volstaat één middelgrote windturbine van 
4,2 MW op land met batterijopslag voor een verduurzamingsslag van de huidige 
40% tot ruim boven de 90% duurzame elektriciteit. Een splitsing in meerdere 
kleine projecten voor kleine windturbines of zonneweiden zou relatief grote 
technische en schaalnadelen hebben en enorme uitvoeringslasten met zich 
meebrengen. 
 
Deze verduurzamingsstap leidt ertoe dat de elektriciteit 100% duurzaam is op 
dagen met gebruikelijke wind en zon: dagenlang gaan de generatoren op 
brandstof niet meer aan. Voor de dagen met weinig zon en wind blijven de 
generatoren nodig. 
 
De kosten voor het project worden geraamd op 11 à 13 miljoen dollar. Deze 
schatting is gebaseerd op kosten van de investeringsgoederen en algemene 
aannames op basis van projecten op afgelegen eilanden. Het is raadzaam met een 
hoger uiteindelijk bedrag rekening te houden. De werkelijke toets wordt de 
openbare aanbesteding waarna een biedende partij zich contractueel vastlegt. 
 
De zonneweide op Saba is extra sterk gefundeerd waardoor deze bestendig is 
tegen orkanen tot en met klasse 4 op de schaal van Saffir-Simpson. Er zijn ook 
windturbines op de markt met gegarandeerde bestendigheid tegen klasse 4. Er 
blijft echter een risico op een orkaan van de grootste klasse. Zo een orkaan van 
klasse 5, Irma, trof Sint Maarten in 2017, maar op het 40 km. zuidelijker gelegen 
Saba was de hoogste kracht van Irma klasse 1. Op Saba zelf is nog geen 
orkaankracht van klasse 5 gemeten (mogelijk had de orkaan van 1780 ook op 
Saba deze verwoestende kracht). Een orkaan van klasse 5 kan zich dus voordoen.  
 
Het eilandsbestuur en SEC hebben met een studie naar windenergie en het 
aantrekken van netto USD 3,8 mln. (3,5 miljoen euro) aan investeringssubsidie 
 
 Pagina 2 van 9 

 
 
 
Directoraat-generaal Klimaat 
 
en Energie 
 
Directie Elektriciteit 
 
 
 
Ons kenmerk 
De derde fase van de zonneweide is begroot op USD 7,85 mln. Het bedrijf is door 
DGKE-E / 22011048 
 
haar reserves heen en kan voor het project vrijwel geen eigen vermogen 
inbrengen. Deze financiële situatie is er het gevolg van dat het bedrijf sinds de 
oprichting in 2014 structureel verlies maakt op de drinkwatervoorziening. TNO 
beschrijft dan ook dat Sint Eustatius financiële steun van het Rijk nodig heeft. Ik 
ben bereid met het eilandsbestuur en het eilandelijke elektriciteitsbedrijf in 
overleg te gaan over de vorm van financiële ondersteuning. Hierbij acht ik het 
volgende van belang. Ten eerste is het van belang dat de plannen voor de beide 
zonneweides, zowel van Stuco als van de private partij, tot een consistent en 
financieel-technologisch geoptimaliseerd plan worden geïntegreerd, om 
afschakeling van zonnepanelen of ondoelmatige investeringen in batterijopslag te 
voorkomen. Ten tweede is van belang dat Stuco een einde maakt aan het 
structurele verlies op de drinkwatervoorziening, of de drinkwatervoorziening 
anders in te richten. Het ministerie van Infrastructuur en Waterstaat is hierbij 
betrokken. Ook hebben de Autoriteit Consument en Markt en de Inspectie 
Leefomgeving en Transport uitgebreide toezichts- en reguleringstaken waardoor 
zij Stuco hierbij kunnen helpen.  
 
Sint Eustatius had in 2017 een wereldprimeur met een eilandelijke 
elektriciteitsvoorziening die op zonnige dagen 10 uur lang 100% duurzame 
elektriciteit leverde. Het bedrijf dat deze technologie als eerste heeft ontwikkeld, 
gebruikt Sint Eustatius wereldwijd als showcase.  
 
 
 
3.3 Sint Eustatius: Perspectief lange termijn 
In de scenario’s van TNO voor de verdere verduurzaming boven 52-60% zijn er 
verschillende opties. Een optie vormt het scenario waarin de laatste 48% 
verduurzaming plaatsheeft door middel van biodiesel. Biodiesel betekent echter 
een onrealistische verdubbeling van het eindgebruikerstarief.  
Een realistischere optie, maar wel met hoge investeringskosten betreft 
windenergie.  Net als op Saba hebben het Rijk en het eilandsbestuur in de periode 
2012-2015 samengewerkt aan de voorbereiding van windenergie. RVO heeft 
meetmasten geplaatst waaruit bleek dat windenergie goed mogelijk is. Deze zeer 
geschikte locatie is in het eilandelijke bestemmingsplan al gereserveerd. Er 
worden op Sint Eustatius inmiddels ook nadelen gezien aan windenergie, vooral 
het risico op schade bij een orkaan waarvoor hetzelfde geldt als hierboven voor 
Saba beschreven. Mede op basis van de eigen studie van Stuco rapporteert TNO 
dat verduurzaming tot (minstens) 80% mogelijk is door plaatsing van enkele 
windturbines (in totaal 2,4 MW) en batterij-opslag tegen extra investeringskosten 
van USD 11,32 mln. Ook is het mogelijk om net als op Saba door te pakken naar 
een voorziening die op de meeste dagen 100% duurzaam is, maar in periodes van 
weinig wind en zon nog generatoren op brandstof nodig heeft. Hiervoor is nog 
eens USD 9,4 mln. nodig. Om een stijging van het eindgebruikerstarief te 
voorkomen is investeringssubsidie nodig; terwijl een deel van de financiering 
geleend kan worden, bij voorkeur tegen lagere rente dan gangbaar in de Cariben. 
De komende tijd werk ik met het Stuco en het bestuur van Sint Eustatius de 
opties en financieringsmogelijkheden verder uit. Voor de middellange termijn 
wordt het vervolggesprek gevoerd over windenergie. 
 
 Pagina 2 van 9 

 
 
 
Directoraat-generaal Klimaat 
 
en Energie 
 
Directie Elektriciteit 
 
 
 
Ons kenmerk 
het in lijn brengen van het energiebeleid met de doelen van de Overeenkomst 
DGKE-E / 22011048 
 
van Parijs is dus een gezamenlijke verantwoordelijkheid van het land Nederland 
en de autonome Caribische landen. In het voorgaande van deze brief is 
beschreven dat op Bonaire forse stappen worden gezet om de 
elektriciteitsopwekking te verduurzamen en dat ik samen met de bedrijven en 
eilandsbesturen van Sint Eustatius en Saba de bestaande plannen ga uitvoeren. 
Voor wat betreft de autonome Caribische landen is in het coalitieakkoord 
opgenomen dat dit Kabinet de Caribische landen wil ondersteunen bij het 
verduurzamen en het versterken van de economie. Hiertoe zal ook SDE++-budget 
voor verduurzaming in de Caribische Landen ter beschikking komen en krijgen de 
autonome landen toegang tot fondsen zoals InvestNL, het Groeifonds en het 
Klimaatfonds. Mijn ministerie is bereid om mee te denken met de ambities van de 
landen op het terrein van reductie van fossiele CO2-uitstoot en hierin waar 
mogelijk te faciliteren. 
 
 
 
 
 
R.A.A. Jetten 
Minister voor Klimaat en Energie 
 
 
 Pagina 2 van 9 

