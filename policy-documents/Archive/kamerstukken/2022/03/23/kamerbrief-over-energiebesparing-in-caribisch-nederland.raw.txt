> Retouradres Postbus 20011 2500 EA  Den Haag
Ministerie van 
 
Binnenlandse Zaken en 
Aan de Voorzitter van de Tweede Kamer
Koninkrijksrelaties
der Staten-Generaal
Turfmarkt 147
Postbus 20018
Den Haag
Postbus 20011
2500 EA  DEN HAAG
2500 EA  Den Haag
Kenmerk
2022-0000155949
Uw kenmerk
Datum 23 maart 2022
Betreft Verzoek n.a.v. reactie op brief aan het openbaar lichaam 
Bonaire omtrent energiebesparing in Caribisch Nederland
 
Op vrijdag 15 oktober jl. heeft mijn ambtsvoorganger, de “Aanbiedingsbrief bij 
evaluaties Nationaal Energiebespaarfonds en Subsidie energiebesparing eigen 
huis” aan de Kamer verzonden. In die brief is ook ingegaan op de toezegging aan 
de Kamer om voorlichtingsorganisatie Milieu Centraal opdracht te geven 
onderzoek te doen naar kansen omtrent praktische verduurzamingsmaatregelen 
in woningen voor Caribisch Nederland.  
 
Op 19 oktober jl. heeft mijn ambtsvoorganger een brief ontvangen van twee 
gedeputeerden van het openbaar lichaam Bonaire, waarin kanttekeningen worden 
geplaatst bij het onderzoek van Milieu Centraal en het belang wordt benadrukt 
van aanvullende investeringen in hernieuwbare energievoorziening. De 
voormalige minister van BZK heeft op 11 november jl. een reactie verzonden op 
deze brief. In deze reactie wordt de achtergrond en verloop van het onderzoek 
van Milieu Centraal geschetst, waarbij wordt aangegeven dat het onderzoek in 
samenwerking met de openbare lichamen is uitgevoerd en dat gezamenlijk is 
afgesproken dat de openbare lichamen zelf bezien of en hoe ze de communicatie 
ten aanzien van energiebesparing gaan uitvoeren. Ook wordt in deze brief 
verwezen naar de bredere maatregelen van het Rijk op het gebied van 
bestaanszekerheid, armoedebestrijding, verduurzaming en verlagen van de 
kosten van levensonderhoud op Bonaire.  
 
Energiebesparing in de gebouwde omgeving is belangrijk in zowel Europees als 
Caribisch Nederland, en mede door de enorm gestegen energieprijzen, heeft dit 
volop mijn aandacht en die van het kabinet. In het Regeerakkoord staat dat het 
kabinet zich inspant om Bonaire, Saba en Sint Eustatius een gelijkwaardig deel 
van Nederland te laten zijn. Dit brengt met zich mee dat beleidsambities en 
investeringen die er in Europees Nederland plaatsvinden, ook voor Caribisch 
Nederland dienen te gelden. Vanuit het principe comply or explain zal ik de 
komende periode met mijn collega’s in het kabinet bezien hoe wij op het terrein 
van energiebesparing en verduurzaming verdere stappen kunnen zetten in 
Caribisch Nederland. Een concreet voorbeeld hiervan is de specifieke uitkering die 
gemeenten recent hebben ontvangen voor een energiearmoede aanpak, waarbij 
nu gezamenlijk met de eilanden wordt verkend op welke wijze een vergelijkbare 
aanpak opgezet zou kunnen voor de Caribische gemeenten (Bonaire, Saba en St. 
Pagina 1 van 2

