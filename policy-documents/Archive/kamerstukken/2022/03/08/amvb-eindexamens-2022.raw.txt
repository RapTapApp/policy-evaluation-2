 
                                                                                                                                                                                                                                                                                                                                                                                                                                                                                                                        
Besluit van 7 maart 2022, nr. 2022000337 
tot wijziging van het Eindexamenbesluit VO, het Eindexamenbesluit VO BES, 
het Staatsexamenbesluit VO, het Staatsexamenbesluit VO BES en het 
Uitvoeringsbesluit WVO 2020 houdende aanvullende en afwijkende bepalingen 
inzake het eindexamen en het staatsexamen voortgezet onderwijs in het 
schooljaar 2021-2022 en het examenjaar 2022 in verband met de gevolgen die 
de maatregelen ter bestrijding van de covid-19 epidemie hebben gehad op het 
onderwijs (Besluit eindexamens 2022) 
 
Op de voordracht van Onze Minister voor Primair en Voortgezet Onderwijs, van  
25 februari 2022, nr. WJZ/31504343 (13531), directie Wetgeving en Juridische Zaken; 
 
Gelet op de artikelen 29, vierde lid, en 60, vijfde lid, van de Wet op het voortgezet 
onderwijs, de artikelen 7.3.4, tweede lid, en 7.4.11, derde lid, van de Wet educatie en 
beroepsonderwijs, de artikelen 72, vierde lid, 116, vijfde lid, en 117, tweede lid, 
onderdeel b, van de Wet voortgezet onderwijs BES, de artikelen 7.3.3, tweede lid, en 
7.4.13, derde lid, van de Wet educatie en beroepsonderwijs BES en de artikelen 2.57, 
derde lid, onderdeel a, 2.78, derde lid, onderdeel a, 2.79, vierde lid, onderdelen a en b, 
2.80, vierde lid, onderdeel a, van de Wet voortgezet onderwijs 2020; 
 
De Afdeling advisering van de Raad van State gehoord (advies van 2 maart 2022, nr. 
W05.22.0032/I); 
 
Gezien het nader rapport van Onze Minister voor Primair en Voortgezet Onderwijs van  
7 maart 2022, nr. WJZ/31684430 (13531), directie Wetgeving en Juridische Zaken;  
 
Hebben goedgevonden en verstaan: 
 
 
ARTIKEL I. WIJZIGING EINDEXAMENBESLUIT VO  
 
Het Eindexamenbesluit VO wordt als volgt gewijzigd: 
 
A 
 
In het opschrift van hoofdstuk VIa, in artikel 60a en in artikel 60f, eerste lid, wordt 
‘2020-2021’ telkens vervangen door ‘2021-2022’.  
 
                                                  B13531.K-2  1 
   
 

 
 
ARTIKEL II. WIJZIGING EINDEXAMENBESLUIT VO BES 
 
Het Eindexamenbesluit VO BES wordt als volgt gewijzigd: 
 
A 
 
In het opschrift van hoofdstuk VIa, in artikel 47b en in artikel 47g, eerste lid, wordt 
‘2020-2021’ telkens vervangen door ‘2021-2022’.  
 
B 
 
Artikel 47c komt te luiden: 
 
Artikel 47c. Wijziging examenreglement  
1. Het bevoegd gezag van een school voor voortgezet onderwijs respectievelijk de 
examencommissie vavo wijzigt het examenreglement, bedoeld in artikel 18, eerste lid, 
indien dat ter uitvoering van dit hoofdstuk noodzakelijk is. 
2. Artikel 18, tweede, derde en het zesde lid, zijn van overeenkomstige toepassing op de 
wijziging bedoeld in het eerste lid. 
3. De wijziging, bedoeld in het eerste lid, wordt schriftelijk gemotiveerd en na 
vaststelling onverwijld door het bevoegd gezag van een school voor voortgezet 
onderwijs respectievelijk de examencommissie vavo aan de inspectie gezonden en 
verstrekt aan de kandidaten. 
 
C 
 
Artikel 47d wordt als volgt gewijzigd: 
1. In het tweede lid wordt ’23 april’ vervangen door ’22 april’. 
2. In het derde lid wordt ’30 april’ vervangen door ’29 april’. 
3. In het vierde lid wordt na ‘door te voldoen,’ ingevoegd ‘aan de verplichting 
opgenomen in artikel 58nh van de Wet publieke gezondheid, of’. 
 
D 
 
In artikel 47e wordt onder vernummering van het vierde tot en met vijfde lid tot vijfde 
tot en met zesde lid een lid ingevoegd, luidende: 
4. Het eerste lid is ook van toepassing op het centraal examen, bedoeld in artikel 26, 
eerste lid.  
 
E 
 
In artikel 47f, eerste lid, wordt ’23 juli’ vervangen door ’22 juli’.  
 
F 
 
Artikel 47h wordt als volgt gewijzigd: 
1. In het eerste lid wordt ‘directeur en secretaris van het eindexamen’ vervangen door 
‘directeur en de examensecretaris’. 
2. In het eerste en het vijfde lid vervalt ‘of de kwalificatie’.  
 
 
B13531.K-2 3 

In het opschrift van hoofdstuk Va, in artikel 34a, in artikel 34d, eerste lid en in artikel 
34e, vierde lid onderdeel a, wordt ‘2021’ telkens vervangen door ‘2022’.  
 
B 
 
Artikel 34c wordt als volgt gewijzigd: 
1. In het tweede lid wordt ’23 april’ vervangen door ’22 april’. 
2. In het derde lid wordt ’30 april’ vervangen door ’29 april’. 
3. In het vierde lid wordt na ‘door te voldoen,’ ingevoegd ‘aan de verplichting 
opgenomen in artikel 58nh van de Wet publieke gezondheid, of’. 
 
C  
 
In artikel 34e, eerste en vijfde lid, vervalt ‘of de kwalificatie’.  
 
D 
 
Na artikel 35a wordt een artikel ingevoegd, luidende: 
 
Artikel 35b. Cijfer profielvak beroepsgerichte leerwegen en gemengde leerweg 
vmbo behaald in het schooljaar 2021 –2022 
Het cijfer van het profielvak van het schoolexamen, bedoeld in artikel 47f, derde lid, van 
het Eindexamenbesluit VO BES, zoals dat artikel luidde op 1 mei 2022, wordt betrokken 
bij de berekening van het rekenkundig gemiddelde, bedoeld in artikel 24, eerste lid, 
onderdeel a. 
 
 
ARTIKEL V. WIJZIGING UITVOERINGSBESLUIT WVO 2020  
 
Het Uitvoeringsbesluit WVO 2020 wordt als volgt gewijzigd: 
 
A 
 
Artikel 10.5 komt te luiden: 
 
Artikel 10.5. Overgangsrecht cijfer profielvak beroepsgerichte leerwegen en 
gemengde leerweg vmbo behaald in het schooljaar 2020-2021 of 2021-2022 
1. Het eindcijfer van het profielvak, behaald in het schooljaar 2020-2021 of 2021-2022, 
wordt betrokken bij de berekening van het rekenkundig gemiddelde, bedoeld in artikel 
3.35, eerste lid, onderdeel a, of artikel 4.21, eerste lid, onderdeel a.  
2. De kandidaat, bedoeld in artikel 2.56, vierde lid, van de wet, of artikel 3.56, die in het 
schooljaar 2020-2021 of 2021-2022 het eindexamen in het profielvak heeft afgerond, 
behoudt het recht op herkansing van het cspe, bedoeld in artikel 3.38, eerste lid. 
3. Het eerste lid is uitsluitend van toepassing indien na het jaar waarin het eindcijfer is 
vastgesteld, nog geen 10 jaren zijn verstreken. 
4. Deze bepaling vervalt met ingang van 1 januari 2033. 
 
B 
 
Na artikel 10.5 wordt een artikel ingevoegd, luidende: 
 
Artikel 10.6. Overgangsrecht staatsexamens examenjaar 2022  
B13531.K-2 5 

 
 
Nota van toelichting  
 
I. ALGEMEEN DEEL 
 
1. Doel en inhoud regeling 
 
1.1 Inleiding 
Sinds de eerste schoolsluitingen in maart 2020 heeft de covid-19 epidemie een grote 
impact gehad op het onderwijs en dus ook op de (voorbereiding van de) eindexamens. 
Als gevolg van de toen acute uitbraak van het coronavirus zijn de centrale examens in 
het examenjaar 2020 volledig komen te vervallen. In het daaropvolgende examenjaar 
2021 hebben zowel het centraal- als het school- en college-examen weer vrijwel in zijn 
geheel plaatsgevonden (m.u.v. het centraal examen in het beroepsgerichte profielvak in 
het vmbo). Om een zo normaal mogelijke afname van het examen mogelijk te maken 
was het noodzakelijk verschillende aanvullende maatregelen te treffen die recht deden 
aan de omstandigheden waaronder examenkandidaten zich moesten voorbereiden op en 
deelnemen aan het eindexamen. Dit examenjaar (2022) zijn de omstandigheden 
waaronder kandidaten naar hun eindexamens toewerken en de examens zullen moeten 
afleggen eveneens anders dan normaal. Als gevolg van lokale corona-uitbraken, op 
school en thuis, en de daarmee samenhangende quarantaineverplichtingen was het voor 
examenkandidaten niet altijd mogelijk fysiek onderwijs te volgen en was er soms geen 
onderwijs mogelijk vanwege de uitval van docenten. Als gevolg van de besmettelijke 
omikronvariant van het coronavirus komen dergelijke lokale corona-uitbraken nog altijd 
veel voor. Ook is er dit examenjaar wederom sprake geweest van een landelijke 
schoolsluiting. Het ministerie van OCW heeft de voorbije maanden verschillende signalen 
uit het onderwijsveld ontvangen waaruit blijkt dat er sprake is van leervertraging bij de 
eindexamenkandidaten. Uit die signalen volgt dat ook het examencohort van dit jaar op 
1
achterstand staat ten opzichte van examenkandidaten in een regulier examenjaar. 
Tevens blijkt uit onder meer de Voortgangsrapportage van het Nationaal Programma 
2
Onderwijs dat er op scholen grote zorgen leven over het welbevinden van vo-leerlingen 
waaronder eindexamenkandidaten.  
 
Het voorgaande maakt dat de regering het van belang acht om in het huidige 
examenjaar wederom maatregelen te treffen ten aanzien van de vormgeving van het 
eindexamen. Deze maatregelen zijn eerder onder andere aangekondigd in de 
3 4 5
Kamerbrieven van 17 december 2021 , 24 januari en 16 februari 2022.  
 
1.2 Evaluatie maatregelen eindexamen 2021 
De ervaringen met de maatregelen in 2021 vormden het vertrekpunt voor de 
totstandkoming van het maatregelenpakket voor 2022. Terugkijkend op de 
examenperiode van 2021 en de toen genomen maatregelen kan worden geconstateerd 
dat het bieden van meer tijd en flexibiliteit in de voorbereiding op en de afname van het 
examen van meerwaarde is geweest.  
 
Hoewel de meerderheid van de leerlingen geen gebruik heeft gemaakt van de 
6
mogelijkheid tot het spreiden van de centrale examens over twee tijdvakken blijkt uit 
de gesprekken met het onderwijsveld dat deze mogelijkheid wel heeft geleid tot een 
verlichting van de druk bij leerlingen en scholen. Als het nodig bleek kon de 
voorbereidingstijd op het centraal examen verlengd worden door (een deel van) de 
                                                 
1
 Deze worden onder meer ontvangen via bestuurlijke partners, zoals de vo-raad. 
2
 Kamerstukken II 2021/22, 35 925 VIII, nr. 15. 
3
 Kamerstukken II 2021/22, 31 289, nr. 506. 
4
 Kamerstukken II 2021/22, 31 289, nr. 507. 
5
 Kamerstukken II 2021/22, 31 289, nr. 512. 
6
 Kamerstukken II 2021/22, 31 289, nr. 499. 
B13531.K-2 7 
 

 
 
kwam. Lessen vielen uit door ziekte van leraren en leerlingen en door 
quarantaineverplichtingen. Ook werd er in een poging de verdere verspreiding van de 
omikronvariant een halt toe te roepen besloten tot een schoolsluiting. Hoewel bij alle 
maatregelen getracht is eindexamenkandidaten zo veel mogelijk te ontzien, moesten 
ook deze leerlingen in quarantaine als dat volgens de RIVM-richtlijnen voorgeschreven 
was. Deze ontwikkeling leidde tot onzekerheid over het verdere verloop van de 
voorbereiding op het eindexamen. Vanuit verschillende hoeken kwamen er in januari  
signalen uit onderwijsveld binnen die erop wezen dat er sprake was van veel fysieke 
lesuitval door ziekte of quarantaineverplichtingen van leraren en dat ook 
examenkandidaten als gevolg van onder andere de quarantaineverplichtingen lang niet 
altijd in staat waren (optimaal) onderwijs te volgen, dan wel zich voor te bereiden op het 
examen. Deze veranderde omstandigheden hebben niet alleen effect gehad op de 
onderwijsorganisatie en continuïteit van het onderwijs, maar ook op het mentale 
10
welbevinden van leerlingen. Zoals toegelicht in de kamerbrief van 24 januari is daarom 
door het nieuwe kabinet besloten om aanvullende maatregelen te treffen bovenop het 
eerder aangekondigde pakket aan maatregelen en daar zo snel als mogelijk helderheid 
over te bieden richting examenkandidaten. Dit besluit is op 26 januari besproken met de 
Tweede Kamer. Hieruit bleek dat de Kamer begrip had voor het treffen van aanvullende 
maatregelen als gevolg van de veranderende omstandigheden. Wel was er discussie 
over het besluit tot invoering van de duimregeling vanwege de hierboven benoemde 
neveneffecten van deze maatregel. Ook vroeg de Tweede Kamer in dit debat aandacht 
voor een specifieke doelgroep examenkandidaten, namelijk staatsexamenkandidaten die 
in 2022 deelcertificaten behalen en daarmee dit examenjaar geen recht hebben op de 
extra herkansing en duimregeling. Over dit onderwerp is een aparte technische briefing 
georganiseerd. Naar aanleiding hiervan wordt gewerkt aan een vorm van compensatie 
voor deze groep examenkandidaten, die niet in dit besluit is opgenomen. 
 
Bij de totstandkoming van het maatregelenpakket dat met dit besluit juridisch is 
verankerd, wordt beoogd om de kwaliteit van het examen en de maatschappelijke 
functie van het diploma te borgen en tegelijkertijd recht te doen aan de situatie waarin 
examenkandidaten zich voorbereiden op en deelnemen aan het examen in 2022. Deze 
uitgangspunten zijn gelijk aan de uitgangspunten die in 2021 als leidraad zijn gebruikt 
bij de totstandkoming van het pakket aan maatregelen. Vanuit de hiervoor genoemde 
uitgangspunten is ook dit jaar gezocht naar een balans tussen de belangen van alle 
examenkandidaten (vo, vso, vavo en staatsexamen), de belangen van de scholen en 
instellingen en de belangen van het vervolgonderwijs. Op basis van deze afweging en de 
ervaringen met vorig examenjaar zijn de maatregelen er dit examenjaar wederom op 
gericht om scholen en examenkandidaten zo veel mogelijk tijd en flexibiliteit te bieden in 
de voorbereiding op en de afname van het eindexamen. Dit geeft ruimte om eventuele 
leervertragingen (deels) in te lopen en kan zorgen voor meer (mentale) rust voor 
eindexamenkandidaten in de voorbereiding op het eindexamen. Daarnaast beoogt het 
maatregelenpakket examenkandidaten die dit jaar zijn toegelaten tot het eindexamen 
ook, in ieder geval gedeeltelijk, te compenseren voor het verschil in uitgangspositie ten 
opzichte van kandidaten in reguliere examenjaren.  
 
Bij de totstandkoming van het maatregelenpakket heeft de specifieke situatie van dit 
examenjaar voortdurend centraal gestaan. Het definitieve maatregelenpakket voor dit 
examenjaar verschilt niet van het maatregelenpakket van vorig jaar. Om die reden 
konden de bepalingen die toen in het Eindexamenbesluit VO, het Eindexamenbesluit VO 
BES, het Staatsexamenbesluit VO en het Staatsexamenbesluit VO BES zijn ingevoegd, 
behouden blijven. Door dit besluit worden dan ook vooral de data en jaartallen uit de 
betreffende bepalingen aangepast. Hierdoor worden de bepalingen op het examenjaar 
2022 van toepassing. Het overgangsrecht is daarnaast met dit besluit een jaar verlengd.  
                                                 
10
 Kamerstukken II 2021/22, 31 289, nr. 507. 
B13531.K-2 9 
 

 
 
 
Kandidaten die een of meerdere vakken dit jaar vervroegd afsluiten, maar voor wie dit 
jaar nog geen uitslag kan worden bepaald, hebben geen recht op een extra herkansing. 
Net als in een regulier examenjaar geldt voor kandidaten die vervroegd examen doen in 
één of meerdere vakken dat zij toegang hebben tot de herkansingsmogelijkheid van het 
examenjaar waarin zij hun eindexamen afsluiten en opgaan voor het gehele diploma. Zij 
behouden om die reden het reguliere recht op één mogelijkheid tot herkansing van een 
centraal examen. 
 
De kandidaat die gespreid examen doet en in het examenjaar 2022 in het eerste jaar 
van het gespreid examen zit, heeft recht op alle herkansingsmogelijkheden die gelden in 
het jaar waarin die kandidaat examen doet. In een normaal examenjaar mogen deze 
kandidaten in elk jaar van hun gespreid examen één herkansing maken. In lijn met dit 
uitgangpunt hebben deze kandidaten dit jaar recht op twee herkansingen en volgend 
jaar onder normale omstandigheden recht op nog één herkansing. 
 
Om de extra herkansing van het eindexamen op scholen te faciliteren, wordt door de 
scholen ook dit jaar een derde tijdvak georganiseerd. Kandidaten kunnen er zelf voor 
kiezen of zij in het tweede of derde tijdvak gebruikmaken van hun recht op herkansing. 
Een kandidaat die een deel van zijn centrale examens in het eerste tijdvak maakt, en de 
rest in het tweede tijdvak, kan er ook voor kiezen om één of twee examens die de 
kandidaat in het eerste tijdvak heeft afgesloten in het tweede tijdvak te herkansen. Ook 
kan de kandidaat er voor kiezen om met één of beide herkansingen te wachten tot het 
derde tijdvak op de school. De kandidaat moet zich daarbij realiseren dat het derde 
tijdvak de laatste mogelijkheid biedt om vakken te herkansen. Staatsexamenkandidaten 
leggen, net als in een regulier jaar, hun herkansingen in augustus af. Dat gebeurt in het 
derde tijdvak ten overstaan van het CvTE. 
 
De mogelijkheid om vakken in het derde tijdvak door het CvTE te laten examineren staat 
dus ook dit examenjaar in beginsel alleen open voor staatsexamenkandidaten. Zij 
kunnen het (reguliere) derde tijdvak in augustus benutten om gemiste examens in te 
halen of, indien zij opgaan voor hun diploma, examens te herkansen. De mogelijkheid 
om te herkansen staat voor staatsexamenkandidaten alleen open als zij daardoor 
kunnen slagen. Daarmee wordt de reguliere systematiek gevolgd. Omdat 
staatsexamenkandidaten het college-examen afsluiten na het centraal examen, weten zij 
ook pas na het afsluiten van het college-examen welke vakken zij moeten herkansen om 
alsnog te slagen. Alle herkansingen worden door staatsexamenkandidaten daarom in het 
derde tijdvak gemaakt.  
 
Aangepaste uitslagbepaling 
De uitslagbepaling van het examen wordt opnieuw aangepast. Daarmee wordt 
tegemoetgekomen aan de achterstanden die kandidaten buiten hun schuld om hebben 
opgelopen en die zij door een verslechtering van de onderwijscontinuïteit in de laatste 
fase van de voorbereiding op het eindexamen niet meer hebben kunnen inlopen. Het 
biedt examenkandidaten, naast de mogelijkheid tot spreiding van de centrale examens 
en de extra herkansing, compensatie voor de gevolgen die de maatregelen ter 
bestrijding van de covid-19 epidemie op hun onderwijs hebben gehad. Tevens vervult 
deze maatregel een rol bij het verlichten van de mentale druk en het gevoel van stress 
bij eindexamenkandidaten in de voorbereiding op het examen. Mede daarom kan deze 
maatregel naast de extra herkansing worden ingezet en is er geen sprake van een 
volgordelijkheid.  
 
 
 
B13531.K-2 11 
 

 
 
voortgezet onderwijs betekent dat bijvoorbeeld dat het bevoegd gezag een gewijzigd 
Examenreglement vaststelt naar aanleiding van een voorstel van de examencommissie. 
Het gewijzigde Examenreglement wordt vervolgens ter instemming voorgelegd aan de 
MR. Met instemming van de MR wordt het Examenreglement opnieuw vastgesteld door 
het bevoegd gezag en vervolgens aan de kandidaten en de inspectie gezonden. 
Daarnaast geldt dat het Staatsexamenbesluit VO en het Staatsexamenbesluit VO BES, 
anders dan het Eindexamenbesluit VO en het Eindexamenbesluit VO BES geen reguliere 
wijzigingsbevoegdheid bevatten voor wijziging van het PTA na 1 oktober. De bepalingen 
die deze wijzigingsbevoegdheid regelen (artikel 38 Stex VO en 34b Stex VO BES) en die 
vorig jaar reeds in het Staatsexamenbesluit VO en het Staatsexamenbesluit VO BES 
waren opgenomen (Besluit eindexamens 2021, Stb. 2021,36) zijn daarom met dit 
besluit ook van toepassing geworden op het examenjaar 2022.  
 
Het beroepsgerichte profielvak wordt als schoolexamen afgerond  
Alle onderdelen van het beroepsgerichte profielvak in de beroepsgerichte leerwegen 
(vmbo-bb en -kb) en de gemengde leerweg (vmbo-gl) van het vmbo worden normaliter 
afgesloten met een centraal examen: het cspe. In sommige gevallen, afhankelijk van de 
invulling van de school, wordt dit aangevuld met een schoolexamen. Uit onderzoek van 
Stichting Platforms VMBO (SPV) naar de vertragingen onder vierdejaars vmbo-leerlingen 
blijkt dat er ten aanzien van het onderwijs in de beroepsgerichte profielvakken flinke 
achterstanden zijn opgelopen. Een meerderheid van de ondervraagde docenten en 
leidinggevenden (75-80%) geeft aan in meer of mindere mate vertragingen te zien bij 
de vierdejaars leerlingen. Mede op basis van de uitkomsten van het onderzoek van SPV 
wordt de vorm van de afsluiting van het beroepsgerichte profielvak dit jaar weer 
aangepast. Het beroepsgerichte profielvak in het vmbo wordt dit schooljaar voor alle 
deeltaken middels een schoolexamen afgesloten. Daarbij geldt dat de examenstof niet is 
gewijzigd, maar alleen de afnamewijze. De aanpassing van een centraal examen naar 
een schoolexamen beoogt vooral meer flexibiliteit te bieden in de wijze waarop het 
beroepsgerichte profielvak wordt afgesloten. Scholen kunnen met het schoolexamen 
optimaal aansluiten bij de organisatie en inrichting van hun onderwijsproces. Het cspe 
wordt beschikbaar gesteld aan de scholen door het CvTE. Scholen kunnen gebruikmaken 
van (onderdelen van) het cspe voor het schoolexamen. Verder moeten scholen hun 
examenkandidaten de mogelijkheid bieden om (een significant onderdeel van) het 
schoolexamen van het beroepsgerichte profielvak te herkansen. Daarmee is bedoeld dat 
bij de inrichting van de herkansingsmogelijkheid scholen leerlingen een reële 
mogelijkheid moeten bieden om hun eindcijfer te verbeteren.  
 
1.4 Noodzaak en doeltreffendheid 
Hoewel er geen kwantitatieve gegevens beschikbaar zijn over de precieze 
leervertragingen bij examenkandidaten, blijkt uit verschillende peilingen die in het 
onderwijsveld zijn uitgevoerd wel dat er in de afgelopen periode, sinds de start van de 
covid-19 epidemie, leervertragingen zijn ontstaan bij de huidige eindexamenkandidaten 
die nog niet zijn ingelopen. Zo volgt uit de Voortgangsrapportage van het Nationaal 
11
Programma Onderwijs dat een aanzienlijk deel van de scholen zich in algemene zin 
zorgen maakt over de opgelopen leervertragingen bij hun leerlingen. Ook schoolleiders 
geven aan zich expliciet zorgen te maken over de leervertragingen bij de huidige 
examenleerlingen. SPV concludeert op basis van een eigen onderzoek dat de 
meerderheid van de ondervraagde leraren en schoolleiders in het vmbo in meer of 
mindere mate vertragingen ziet bij de huidige vierdejaars leerlingen 
(eindexamenkandidaten). Uit onderzoek van de Inspectie van het Onderwijs (Inspectie) 
naar de gevolgen van 16 maanden corona voor het voortgezet onderwijs blijkt dat bijna 
de helft van de vo-leerlingen zich zorgen maakt over opgelopen vertragingen.  
 
                                                 
11
 Kamerstukken II 2021/22, 35 925, nr. 15 
B13531.K-2 13 
 

 
 
gedurende tien jaar worden ingezet als een kandidaat dit schooljaar niet slaagt. Die 
kandidaat kan immers alsnog een diploma behalen via het staatsexamen of het vavo. 
Ook komt het regelmatig voor dat kandidaten hun beroepsgerichte profielvakken al 
eerder dan in het laatste schooljaar afsluiten. Deze kandidaten kunnen het behaalde 
eindcijfer in 2021-2022 in het volgende schooljaar inzetten om een diploma te behalen.. 
 
3. Lasten voor scholen, instellingen en kandidaten 
 
De uitvoering van dit besluit vraagt een extra inspanning van scholen en 
examenkandidaten. In totaal ondervinden circa 200.000 examenleerlingen en 1500 vo-
scholen gevolgen van dit besluit. Aangezien er in 2022 dezelfde maatregelen genomen 
worden als in examenjaar 2021 zijn de inspanningen om kennis te nemen van de 
maatregelen beperkter in omvang dan vorig jaar. De eenmalige administratieve lasten 
worden geschat op € 10,8 mln. Aanvullend worden de eenmalige inhoudelijke 
nalevingskosten geschat op € 0,76 mln. Hoe deze bedragen zijn opgebouwd wordt in de 
alinea hieronder toegelicht. In totaal komen deze eenmalige regeldrukkosten voor 
scholen, instellingen en kandidaten uit op afgerond € 11,5 mln. 
 
Bij de administratieve lasten worden de kosten voor kandidaten en scholen om kennis te 
nemen van de nieuwe maatregelen geschat op € 0,27 mln. De administratieve 
werkzaamheden voor de school en kandidaat, zodat kandidaten hun eerste afname van 
het centraal examen kunnen spreiden over het eerst tijdvak en het verlengde tweede 
tijdvak, inclusief het ondersteunen van kandidaten in hun keuze, komen uit op een extra 
last van € 8,8 mln. Daarbij zijn de administratieve lasten voor zowel de scholen als 
kandidaten voor de extra herkansing inclusief het extra herkansingstijdvak 
georganiseerd door de eigen school € 1 mln. Ervan uitgaand dat scholen door de 
maatregelen hun PTA en examenreglement moeten aanpassen komt hier nog een last 
van € 0,02 mln. bij. De eenmalige inhoudelijke nalevingskosten om het beroepsgerichte 
profielvak dit jaar af te ronden als een schoolexamen worden geschat op € 0,76 mln.  
 
Scholen en het personeel worden gecompenseerd voor onder andere de bovengenoemde 
extra werkzaamheden die ontstaan door de uitbreiding van het examenrooster, en de 
overige in dit besluit omschreven maatregelen. Daarbij wordt bekeken op welke wijze 
docenten, onderwijsondersteunend personeel, directeuren en andere betrokkenen 
binnen de school in regio Midden en op de BES, die in hun eerste vakantieweek 
doorwerken, zo goed mogelijk kunnen worden gecompenseerd. 
 
Doenvermogen 
Dit besluit heeft beperkte gevolgen voor het doenvermogen van examenkandidaten. 
Kandidaten hebben dit jaar de keuze om de afname van het centraal examen te spreiden 
over het eerste tijdvak en het verlengde tweede tijdvak. Daarnaast hebben zij dit jaar 
recht op een extra herkansing en kunnen zij ervoor kiezen dit herkansingsrecht in te 
zetten in het tweede of derde tijdvak. Kandidaten dienen de directeur dan wel het CvTE 
in kennis te stellen van hun keuze. Bij deze keuze kunnen zij geholpen worden door de 
mentor of betreffende vakdocent. Samen kunnen zij tot de beste afweging komen voor 
de kandidaat. Wanneer de examenkandidaten geen keuze maken zal de directeur van de 
school of het CvTE de kandidaten in een van de tijdvakken indelen. Daarbij worden zij 
geacht het belang van de kandidaat mee te wegen. 
 
4. Advies ATR 
 
Het Adviescollege toetsing regeldruk (ATR) heeft het dossier niet geselecteerd voor een 
formeel advies, omdat het geen (nieuwe) gevolgen voor de regeldruk heeft.  
 
 
B13531.K-2 15 
 

 
 
Wel wordt afgeweken van de vaste verandermomenten. Dat is noodzakelijk, omdat 
publicatie en inwerkingtreding anders zouden plaatsvinden na de periode waarop de 
inhoud van dit besluit ziet. Bovendien was het niet mogelijk om dit besluit voorafgaand 
aan 1 januari 2022 te publiceren, omdat in de besluitvorming over de inhoud van de 
afwijkende bepalingen zoveel mogelijk rekening gehouden moest worden met de actuele 
omstandigheden.  
  
B13531.K-2 17 
 

 
 
artikelen 58nb (voor Europees Nederland) en 58nh (voor Caribisch Nederland) van de 
Wet publieke gezondheid opgenomen. Daarmee wordt geregeld dat indien de kandidaat 
aan de quarantaineplicht uit deze wet moet voldoen en daardoor niet in staat is om een 
of meerdere toetsen van het centraal examen af te leggen door de directeur in de 
gelegenheid moet worden gesteld om deze toetsen alsnog in het eerstvolgende tijdvak 
af te leggen. 
 
Artikel I, onderdeel D, Artikel II, onderdeel D [wijziging artikelen 60d EB VO en 47e EB 
VO BES] 
 
Deze wijziging beoogt duidelijk te maken dat leerlingen die vervroegd eindexamen doen 
in één of meerder vakken toegang hebben tot het derde tijdvak, dat onder 
verantwoordelijkheid van het bevoegd gezag wordt afgenomen in het jaar waarin zij 
vervroegd examen doen. 
 
Artikel I, onderdeel E, Artikel II, onderdeel E [wijziging artikelen 60e EB VO en 47f EB 
VO BES] 
 
Deze wijziging regelt dat de schoolexamens van het beroepsgerichte profielvak en het 
beroepsgerichte keuzevak, in afwijking van artikel 32 EB VO en artikel 19 EB VO BES, 
uiterlijk 22 juli worden afgesloten. Deze bepaling geldt zowel voor het beroepsgerichte 
profielvak als voor het beroepsgerichte keuzevak, omdat het voor scholen niet praktisch 
zou zijn om deze vakken verschillend te behandelen. 
 
Artikel I, onderdeel F, Artikel II, onderdeel F, Artikel III, onderdeel C en Artikel IV, 
onderdeel C [wijziging artikel 60g EB VO,47h EB VO BES, 41 Stex VO, 34e Stex VO BES] 
 
Eerste lid  
In lijn met het Besluit van 25 maart 2021 tot wijziging van het Eindexamenbesluit VO en 
het Eindexamenbesluit VO BES in verband met versterking van de kwaliteit van de 
schoolexaminering in het voortgezet onderwijs en het voortgezet algemeen volwassenen 
onderwijs (Stb. 2021, 206) wordt ‘directeur en secretaris van het eindexamen’ gewijzigd 
in ‘directeur en de examensecretaris’.  
 
Tweede lid 
Een kwalificatie kan alleen bestaan uit een ‘voldoende’ of ‘goed’. Aangezien voldoendes 
bij de uitslagbepaling niet buiten beschouwing kunnen worden gelaten, is de zinssnede 
‘of de kwalificatie’ in het Besluit eindexamens 2021 (Stb. 2021, 136) abusievelijk 
toegevoegd aan de genoemde artikelen. Deze wijziging schrapt die toevoeging.  
 
Artikel I, onderdeel G, Artikel II, onderdeel G, Artikel III, onderdeel D, Artikel IV, 
onderdeel D [invoeging artikelen 63 EB VO, 48b EB VO BES, 43c Stex VO, 35b Stex VO 
BES] 
 
Eerste lid  
Deze bepaling regelt dat het eindcijfer van het profielvak dat een kandidaat bedoeld in 
artikel 37a EB VO, artikel 59 EB VO, artikel 26 EB VO BES of artikel 47 EB VO BES heeft 
behaald in het schooljaar 2021-2022 meegenomen wordt in de vaststelling van de 
uitslag en in het rekenkundig gemiddelde van de bij het centraal examen behaalde 
cijfers. Deze bepaling is alleen van toepassing indien het profielvak in een later 
schooljaar of examenjaar kan worden betrokken bij de uitslagbepaling op grond van 
artikel 48 EB VO, artikel 36 EB VO BES, artikel 25 Staatsexamenbesluit VO of artikel 23 
Staatsexamenbesluit VO BES. 
 
 
 
 
B13531.K-2 19 
 

