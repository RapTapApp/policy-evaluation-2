Voorstel van wet houdende wijziging van de Participatiewet in verband met het 
eenmalig categoriaal verstrekken van een energietoeslag aan huishoudens met een 
laag inkomen  
 
Allen, die deze zullen zien of horen lezen, saluut! doen te weten: 
 
Alzo Wij in overweging genomen hebben, dat het wenselijk is om in de Participatiewet 
een bevoegdheid voor gemeenten op te nemen om in het jaar 2022 een eenmalige 
energietoeslag te verstrekken aan personen met een laag inkomen; 
Zo is het dat Wij, de Afdeling advisering van de Raad van State gehoord, en met 
gemeen overleg der Staten-Generaal, hebben goedgevonden en verstaan, gelijk Wij 
goedvinden en verstaan bij deze: 
 
 
ARTIKEL I WIJZIGING PARTICIPATIEWET 
 
De Participatiewet wordt als volgt gewijzigd: 
 
A 
 
In artikel 31, tweede lid, wordt na onderdeel n een onderdeel ingevoegd, luidende: 
o. de eenmalige energietoeslag, bedoeld in artikel 35, vierde lid;. 
 
B 
 
Artikel 31, tweede lid, onderdeel o, vervalt. 
 
C 
 
Artikel 35 wordt als volgt gewijzigd: 
1. Het vierde en vijfde lid worden vernummerd tot het zesde en zevende lid. 
2. Na het derde lid worden twee leden ingevoegd, luidende: 
4. In afwijking van het eerste lid kan in het jaar 2022 bijzondere bijstand ook aan een 
alleenstaande of een gezin worden verleend in de vorm van een eenmalige 
energietoeslag, zonder dat wordt nagegaan of die alleenstaande of dat gezin in dat jaar 
een sterk gestegen energierekening had.  
5. De in het vierde lid bedoelde toeslag kan in afwijking van artikel 43, eerste lid, 
ambtshalve worden vastgesteld. 
 
 
 
 

MEMORIE VAN TOELICHTING 
 
I ALGEMEEN 
 
1. Inleiding 
Op 10 december 2021 heeft het kabinet besloten om een eenmalige energietoeslag voor 
1
huishoudens met een laag inkomen mogelijk te maken. Het kabinet reserveert daarvoor 
2
een eenmalig budget van 200 miljoen euro in 2022. Deze eenmalige energietoeslag 
voor zelfstandige huishoudens met een inkomen op of net boven het sociaal minimum 
komt bovenop de op 15 oktober 2021 aangekondigde eenmalige verlaging van de 
3
energiebelasting die voor alle huishoudens in Nederland geldt. Bij dit laatste gaat het 
om een extra belastingkorting op de energierekening én daar bovenop een verlaging van 
het belastingtarief op elektriciteit in 2022. Als gevolg van deze verlaging betaalt een 
huishouden met een gemiddeld gas- en stroomverbruik in 2022 zo'n 400 euro minder 
belasting dan in 2021. 
 
Met de energieprijzen van januari 2022 betaalt een huishouden met een gemiddeld 
energieverbruik bij een nieuw contract 2.800 euro aan energie per jaar, zo verwacht het 
4
Centraal Bureau voor de Statistiek (CBS). Dat is 1.321 euro (86 procent) meer dan in 
het jaar ervoor. Met de verlaging van de energiebelasting wordt een deel van de stijging 
van de gemiddelde energierekening gecompenseerd. Omdat het hier gaat om een 
gemiddelde energierekening, en de energierekening sterk verschilt per huishouden door 
verschillen in het verbruik en de afgesloten contractvorm, zal de verlaging van de 
energiebelasting niet kunnen voorkomen dat er toch huishoudens in de financiële 
problemen zullen komen als gevolg van een sterk gestegen energierekening. Het gaat 
dan naar verwachting vooral om huishoudens met een laag inkomen, die woonachtig zijn 
in slecht geïsoleerde woningen met als gevolg daarvan een hoge energierekening. 
Huishoudens met een inkomen op of net boven het sociaal minimum hebben in normale 
omstandigheden al moeite om rond te komen en weinig ruimte om geld te reserveren 
voor onverwachte uitgaven. Regelmatig is er zelfs sprake van schuldenproblematiek. 
Voor veel huishoudens is de energierekening een substantiële kostenpost in het 
levensonderhoud. De onverwachte en ongekend sterke stijging van de energieprijzen 
komt vanwege het ontbreken van een financiële buffer bij huishoudens met een laag 
inkomen dan ook extra hard aan. 
 
Ook vanuit de Tweede Kamer is aandacht gevraagd voor de groep huishoudens met een 
5
laag inkomen. Bij motie van de leden Hammelburg en Inge van Dijk is het kabinet 
verzocht om samen met de Vereniging van Nederlandse Gemeenten (VNG) en 
gemeenten te onderzoeken hoe huishoudens met een laag inkomen via bestaande 
regelingen een energietoelage kunnen ontvangen om te voorkomen dat deze groep 
huishoudens als gevolg van de sterk gestegen energierekening ernstig in de problemen 
raakt. Uit het onderzoek is gebleken dat de Participatiewet de mogelijkheid biedt om 
huishoudens met een sterk gestegen energierekening via de individuele bijzondere 
bijstand financieel tegemoet te komen. De groep huishoudens die door de stijging van 
 
1
 Kamerstukken II 2021/22, 35925-XV, nr. 84. 
2
 Van dit budget is € 1 miljoen gereserveerd voor een mogelijke energietoeslag voor Caribisch 
Nederland.  
3
 Kamerstukken II 2021/22, 29023, nr. 272. 
4
 CBS, 2022, De energierekening in januari 2022: hogere leveringstarieven en lagere belastingen, 
Centraal Bureau voor de Statistiek, Den Haag. 
5
 Kamerstukken II 2021/22, 35925, nr. 129. 

De Participatiewet kent twee vormen van bijzondere bijstand: individuele bijzondere 
bijstand en categoriale bijzondere bijstand. De keuze voor het instrument van de 
categoriale bijzondere bijstand is niet vanzelfsprekend. In het kader van de bestrijding 
van armoede in Nederland hecht de regering groot belang aan het maatwerkprincipe van 
de individuele bijzondere bijstand. Dit is ook de reden geweest dat met ingang van 2015 
de mogelijkheden voor het verlenen van categoriale bijzondere bijstand aan categorieën 
personen bij wie niet is vastgesteld of de desbetreffende kosten daadwerkelijk 
6
noodzakelijk of gemaakt zijn, zijn beperkt. Op dat moment is alleen de categoriale 
bijzondere bijstand in de vorm van een collectieve aanvullende zorgverzekering, dan wel 
een tegemoetkoming in de premie van een dergelijke verzekering, gehandhaafd. 
 
Zoals aangegeven is de groep huishoudens die door de stijging van de energierekening 
mogelijk in de knel komt, dermate groot dat het voor gemeenten niet uitvoerbaar is om 
al deze huishoudens via het maatwerk van de individuele bijzondere bijstand financiële 
ondersteuning te bieden. Het instrument van de categoriale bijstand kent vergeleken 
met het instrument van de individuele bijzondere bijstand een aantal belangrijke, 
uitvoeringstechnische voordelen. Anders dan bij de individuele bijzondere bijstand 
behoeft de ontvanger de kosten niet daadwerkelijk te maken. De gemeente hoeft dus 
geen individuele noodzakelijkheidstoets uit voeren. Om voor categoriale bijzondere 
bijstand in aanmerking te komen, volstaat het dat het huishouden tot een door het 
college van burgemeester en wethouders (hierna: het college) vastgestelde doelgroep 
behoort. 
 
De regering is van mening dat dit wetsvoorstel de enige, snel uitvoerbare oplossing is 
voor het acute probleem dat huishoudens op of net boven het sociaal minimum de sterk 
gestegen energierekening financieel niet kunnen dragen. Daarbij acht de regering het 
onverminderd van belang dat de gemeenten de bijzondere bijstand zo gericht mogelijk 
inzetten voor vergoeding van de daadwerkelijke kosten van mensen die hierin echt zelf 
niet kunnen voorzien, en deze aanvullende ondersteuning echt nodig hebben. 
Individueel maatwerk geldt bij het verlenen van aanvullende inkomensondersteuning 
dan ook nog steeds als belangrijkste uitgangspunt. 
 
Beleidsvrijheid voor gemeenten 
Met het wetsvoorstel krijgen gemeenten de bevoegdheid om in het jaar 2022 een 
eenmalige energietoeslag toe te kennen aan huishoudens met een laag inkomen. Het 
feit dat de eenmalige energietoeslag onderdeel zal uitmaken van de categoriale 
bijzondere bijstand, betekent dat gemeenten beleidsvrijheid hebben ten aanzien van de 
vormgeving: 
- het college bepaalt binnen het wettelijke kader de doelgroep van de eenmalige 
energietoeslag, hetgeen betekent dat het college bepaalt wat er onder een “laag 
inkomen” moet worden verstaan; 
- het college bepaalt bij de formulering van de doelgroep of er groepen moeten 
worden uitgesloten van het recht op een eenmalige energietoeslag (bijvoorbeeld 
groepen waarvan vaststaat dat zij geen energierekening hebben, zoals personen die 
in een inrichting verblijven en dak- en thuislozen); 
- het college bepaalt welk inkomen in aanmerking wordt genomen (waarbij de 
inkomsten bedoeld in artikel 31, tweede lid, van de Participatiewet in ieder geval 
buiten beschouwing worden gelaten); 
 
6
 Wet maatregelen Wet werk en bijstand en enkele andere wetten (Kamerstukken II 2013/14, 
33801, nr. 3). 

huishoudens maatwerkoplossingen mogelijk zijn via het bestaande kader van de 
individuele bijzondere bijstand.  
 
Omvang van de potentiële doelgroep 
De gemeente bepaalt de doelgroep van de eenmalige energietoeslag. De cijfers in het 
navolgende overzicht zijn dan ook slechts ter illustratie. Volgens het CBS zijn er in 2019 
in Nederland circa 971.700 huishoudens met een inkomen tot 120 procent van het 
sociaal minimum. Dit is 13,0 procent van het totaal aantal huishoudens in Nederland. De 
doelgroep van de eenmalige energietoeslag bestaat ten minste uit de huishoudens met 
een minimumuitkering. Het betreft (jaargemiddelden 2019): 
- 360.510 huishoudens met een bijstandsuitkering (tot AOW-gerechtigde leeftijd); 
- 46.940 huishoudens met een Aio-uitkering (Aanvullende inkomensvoorziening 
ouderen, vanaf AOW-gerechtigde leeftijd); 
- 22.550 huishoudens met een uitkering op grond van de IOAW (Wet 
inkomensvoorziening oudere en gedeeltelijk arbeidsongeschikte werkloze 
werknemers); 
- 1.850 huishoudens met een uitkering op grond van de IOAZ (Wet 
inkomensvoorziening oudere en gedeeltelijk arbeidsongeschikte gewezen 
zelfstandigen); 
- 3.140 huishoudens met een uitkering op grond van het Bbz 2004. 
 
Het kabinet heeft met VNG en Divosa afgesproken dat wordt ingezet op het bereiken van 
maximaal 800.000 huishoudens met een eenmalige energietoeslag van 200 euro als 
richtbedrag. 
 
2.3 Vormgeving in de Participatiewet 
Gelet op de specifieke doelgroep die de regering bij de eenmalige energietoeslag op het 
oog heeft, namelijk huishoudens met een laag inkomen, stelt de regering voor om het 
verstrekken van deze eenmalige energietoeslag mogelijk te maken met een wijziging 
van de Participatiewet. Huishoudens die zijn aangewezen op (aanvullende) bijstand, 
vormen immers in belangrijke mate de doelgroep voor de eenmalige energietoeslag. 
Door het opnemen van een wettelijke grondslag voor het verstrekken van een eenmalige 
energietoeslag in de Participatiewet kunnen gemeenten op eenvoudige wijze 
gebruikmaken van het reeds bestaande stelsel van de Participatiewet. In dit verband 
wijst de regering op de regelgeving omtrent de bepaling van de kring van 
rechthebbenden, het vaststellen van de toepasselijke bijstandsnorm, de middelentoets, 
de eventuele bezwaar- en beroepsprocedures en de mogelijkheden tot terugvordering 
van een onterecht verstrekte energietoeslag. 
 
De aansluiting bij de kring van rechthebbenden, zoals omschreven in paragraaf 2.2 van 
de Participatiewet, betekent, zoals is opgenomen in artikel 11 van de Participatiewet, dat 
het recht op een eenmalige energietoeslag is beperkt tot Nederlanders en daarmee 
gelijkgestelden die woonachtig zijn en rechtmatig verblijven in Nederland. In artikel 13 
van de Participatiewet zijn groepen aangewezen die zijn uitgesloten van het recht op 
bijstand, en dus ook van het recht op de eenmalige energietoeslag. Het gaat daarbij 
onder andere om personen in detentie en personen jonger dan 18 jaar. In artikel 12 van 
de Participatiewet is aangeven dat personen van 18, 19 en 20 jaar alleen recht kunnen 
doen gelden op bijzondere bijstand, en dus ook op de eenmalige energietoeslag, als 
geen beroep op de onderhoudsplicht van de ouders kan worden gedaan.  
 

Omdat de eenmalige energietoeslag onderdeel uitmaakt van de bijzondere bijstand, is 
verstrekking van deze energietoeslag door de SVB aan de Aio-gerechtigden zonder 
wetswijziging niet mogelijk. De regering heeft op dit punt echter de wet niet willen 
wijzigen, omdat op grond van de Participatiewet de uitvoering van de bijzondere bijstand 
is voorbehouden aan gemeenten, die hierop ook lokaal beleid formuleren, inbegrepen 
beleid ten aanzien van de bijzondere bijstandsverlening aan personen vanaf de AOW-
gerechtigde leeftijd. Het toekennen van een taak ten aanzien van de verstrekking van de 
eenmalige energietoeslag aan de SVB zou ertoe kunnen leiden dat er binnen één 
gemeente verschillende bedragen worden toegekend, hetgeen de regering onwenselijk 
acht. 
 
Ambtshalve verstrekking van de eenmalige energietoeslag aan Aio-gerechtigden is 
mogelijk, maar gemeenten hebben daarbij wel een praktisch obstakel te overwinnen. 
Gemeenten weten weliswaar op basis van maandelijkse gegevensuitwisseling met de 
SVB via het Inlichtingenbureau wie van hun inwoners Aio-gerechtigd zijn, maar 
beschikken niet over de bankrekeningnummers van deze Aio-gerechtigden, hetgeen 
noodzakelijk is om tot ambtshalve toekenning te kunnen overgaan. Vanwege die 
noodzaak kan de gemeente op grond van artikel 64, eerste lid, onderdeel b, van de 
Participatiewet de SVB verzoeken deze bankrekeningnummers te verstrekken. 
 
2.5 Bevordering van een uniforme uitvoering 
Zoals hiervoor aangegeven betekent het feit dat de eenmalige energietoeslag onderdeel 
uitmaakt van de bijzondere bijstand, dat gemeenten beleidsvrijheid hebben ten aanzien 
van de vormgeving ervan. De gemeentelijke beleidsvrijheid ten aanzien van de 
formulering de doelgroep bevordert het doel van het wetsvoorstel, namelijk een snelle 
ondersteuning van huishoudens die als gevolg van de sterk gestegen energieproblemen 
in de financiële problemen dreigen te raken. Gemeenten kunnen op deze wijze bij de 
formulering van de doelgroep aansluiten bij doelgroep van de bijzondere bijstand en het 
lokaal minimabeleid, waardoor een snelle ambtshalve verstrekking van de eenmalige 
energietoeslag aan een zo’n groot mogelijk deel van de doelgroep kan worden 
gerealiseerd. 
 
De gemeentelijke beleidsvrijheid betekent onvermijdelijk dat er verschillen tussen 
gemeenten in de uitvoering zullen ontstaan. De regering hecht eraan dat het 
wetsvoorstel zoveel mogelijk uniform wordt uitgevoerd, ook gezien de landelijke aard 
van de huidige energieproblematiek. Om die reden zal het kabinet samen met de VNG 
en Divosa een uniforme uitvoering zoveel mogelijk bevorderen door het opstellen van 
(niet-bindende) richtlijnen ten aanzien van de doelgroep en het uit te keren bedrag. Met 
deze richtlijnen wil de regering bevorderen dat in ieder geval huishoudens met een 
inkomen tot circa 120% van het sociaal minimum in aanmerking komen voor de 
eenmalige energietoeslag, waarbij het richtbedrag voor de hoogte van de toe te kennen 
eenmalige energietoeslag - op grond van het verwachte aantal van circa 800.000 
toekenningen en de budgettaire randvoorwaarden - wordt gesteld op 200 euro per 
huishouden. 
 
2.6 Onbelaste verstrekking van de eenmalige energietoeslag 
Onbelaste verstrekking van de eenmalige energietoeslag is mogelijk, omdat deze 
energietoeslag geen periodieke uitkering betreft, als bedoeld in afdeling 3.5 van de Wet 
inkomstenbelasting 2001. Een eenmalige uitkering kan onbelast worden verstrekt mits 
op voorhand vaststaat dat de uitkering geen onderdeel is of kan zijn van een reeks 
uitkeringen en geen onderdeel vormt van een complex van rechten en verplichtingen. 

Ten aanzien van de voornoemde doelgroepen geldt dat zij bij de gemeente bekend zijn. 
De vraag is of gemeenten de beschikbare informatie mogen gebruiken om de eenmalige 
energietoeslag toe te kennen. Van verwerking van persoonsgegevens is op grond van de 
10
algemene verordening gegevensbescherming (AVG) onder andere sprake als gegevens 
worden opgevraagd, geraadpleegd, gebruikt of verstrekt. Gegevens mogen worden 
verwerkt voor een ander doel als dat doel verenigbaar is met het oorspronkelijke 
verzameldoel. Daarvoor gelden de voorwaarden van artikel 6, vierde lid, van de AVG. 
Die voorwaarden worden hieronder behandeld. 
 
Voor zover het gaat om huishoudens met een door de gemeente verstrekte 
minimumuitkering, geldt dat de gegevens voor zowel het nieuwe doel als het 
oorspronkelijke doel worden gebruikt voor de verlening van bijstand. Er is dus een sterk 
verband tussen beide doelen en de verwerkingsdoeleinden zijn vergelijkbaar, namelijk 
het voorzien in bijstand. Ook vergelijkbaar zijn het kader waarin de persoonsgegevens 
zijn verzameld en de verhouding tussen de betrokkenen en de 
verwerkingsverantwoordelijke. Van bijzondere persoonsgegevens of persoonsgegevens 
over strafrechtelijke veroordelingen en strafbare feiten is geen sprake. De gevolgen van 
de verwerking zijn begunstigend voor de betrokkenen, Zij ontvangen immers een 
eenmalige energietoeslag. Ten slotte is het niet nodig om passende waarborgen te 
treffen, omdat de gegevens enkel worden gebruikt in de verhouding tussen de gemeente 
en de betrokkenen. Verwerking van deze gegevens is dus rechtmatig op grond van 
artikel 6, eerste lid, onderdeel c, en vierde lid, van de AVG.  
 
Huishoudens met een laag inkomen kunnen ook om andere redenen bij de gemeente in 
beeld zijn. Voorbeelden zijn huishoudens waarvan gemeentelijke belastingen zijn 
kwijtgescholden of die over een kortingspas beschikken voor inwoners met een laag 
inkomen. Als gemeenten besluiten om deze huishoudens tot de doelgroep van de 
eenmalige energietoeslag te bestempelen, kunnen zij daarvoor de bij hen beschikbare 
informatie gebruiken. Ook hier lijkt het nieuwe doel sterk op het oorspronkelijke doel, 
namelijk het bieden van een helpende hand aan inwoners die het financieel moeilijk 
hebben. Voor de overige voorwaarden valt de toets hetzelfde uit als voor 
bijstandsgerechtigden. Dat betekent dat ook hier verwerking van de gegevens 
rechtmatig is op grond van artikel 6, eerste lid, onderdeel c, en vierde lid, van de AVG. 
 
Zoals aangegeven in paragraaf 2.4 weten gemeenten weten welke inwoners Aio-
gerechtigd zijn, maar niet wat hun bankrekeningnummers zijn. Artikel 64, eerste lid, 
onderdeel b, van de Participatiewet biedt het college een grondslag om de SVB te 
verzoeken deze informatie te verstrekken. Daarmee is deze gegevensverwerking 
rechtmatig op basis van artikel 6, eerste lid, onderdeel c, en vierde lid, van de AVG. 
 
Voor de volledigheid wordt opgemerkt dat de gemeente ook gegevens verwerkt als een 
eenmalige energietoeslag wordt verstrekt op aanvraag. De aanvrager verstrekt in dat 
geval de voor dat besluit benodigde gegevens. De grondslag voor gegevensverwerking is 
artikel 6, eerste lid, onderdeel c, van de AVG. 
 
6. Administratieve lasten 
Het wetsvoorstel zelf heeft geen gevolgen voor de regeldruk. 
 
10
 Verordening (EU) 2016/679 van het Europees Parlement en de Raad van 27 april 2016 
betreffende de bescherming van natuurlijke personen in verband met de verwerking van 
persoonsgegevens en betreffende het vrije verkeer van die gegevens en tot intrekking van Richtlijn 
95/46/EG (algemene verordening gegevensbescherming) (PbEU 2016, L 119). 

vast te stellen dat het huishouden ook daadwerkelijk is geconfronteerd met een sterk 
gestegen energierekening en dat het huishouden deze sterk gestegen energierekening 
financieel niet kan dragen. Dit betekent dat de verstrekking via de categoriale bijzondere 
bijstand aanzienlijk minder complex en arbeidsintensief is dan een verstrekking via de 
individuele bijzondere bijstand. 
De noodzakelijke keuze voor een meer generieke oplossing, waarbij gemeenten niet 
hoeven vast te stellen dat het huishouden ook daadwerkelijk is geconfronteerd met een 
sterk gestegen energierekening die zij financieel niet kunnen dragen, betekent dat niet 
is gekozen voor de meest doeltreffende en doelmatige oplossing. Een meer generieke 
oplossing betekent immers dat naast de huishoudens met een financieel probleem als 
gevolg van de stijging van de energierekening, ook huishoudens worden ondersteund, 
die niet in de financiële problemen zijn gekomen. De regering acht dit acceptabel, omdat 
ook de meer generieke oplossing zal worden beperkt tot huishoudens met een laag 
inkomen.  
Het gebrek aan maatwerk betekent ook dat niet alle huishoudens met een financieel 
probleem als gevolg van de stijging van de energierekening in voldoende mate financieel 
zullen worden ondersteund met de eenmalige energietoeslag. Deze groep blijft 
aangewezen op het aanvullende maatwerk via de individuele bijzondere bijstand. 
Bovendien betekent de inperking tot huishoudens met een laag inkomen dat niet alle 
huishoudens met een financieel probleem als gevolg van de stijging van de 
energierekening recht heeft op een eenmalige energietoeslag. Ook deze groep blijft, 
indien zij aan de gemeentelijke voorwaarden voldoen, aangewezen op het maatwerk via 
de individuele bijzondere bijstand.  
De regering erkent dat de meer generieke oplossing niet ideaal is, maar wel de enige, 
snel uitvoerbare oplossing van een acuut probleem. 
 
9. Overwogen alternatieven 
In het kader van de voorbereiding van dit wetsvoorstel zijn verschillende alternatieven 
onderzocht voor de toekenning van een eenmalige energietoeslag. Het onderhavige 
voorstel biedt een grote mate van beleidsvrijheid aan gemeenten. Er is ook gekeken 
naar een vorm van eenmalige energietoeslag op grond van de Participatiewet met een 
wettelijk voorgeschreven doelgroep. Deze vorm doet weliswaar meer recht aan de 
rechtsgelijkheid van betrokkenen en doelmatigheid van de middelen, maar is een te 
grote opgave voor gemeenten gebleken, omdat deze niet in alle gevallen de aansluiting 
bij het lokale gemeentelijk minimabeleid mogelijk maakt. 
 
Ook is gekeken of het mogelijk is om een ministeriële regeling te maken, gebaseerd op 
de Kaderwet SZW-subsidies. Dat is niet mogelijk gebleken, gelet op de wens om de 
uitvoering aan gemeenten op te dragen. Daarvoor is op grond van de Gemeentewet een 
formeel wettelijke basis nodig en die ontbreekt. Ook de route van een zelfstandige 
algemene maatregel van bestuur is stuk gelopen op dat vereiste. 
 
10. Misbruik, toezicht en handhaving 
In beginsel bestaat er geen risico op misbruik in het geval de eenmalige energietoeslag 
ambtshalve wordt toegekend. Een risico op misbruik is er wel in het geval de eenmalige 
energietoeslag moet worden aangevraagd. 
Om te voorkomen dat de bijstand ten onrechte wordt verstrekt, heeft de aanvrager op 
grond van artikel 17, eerste lid, van de Participatiewet de verplichting om op verzoek 
van het college of onmiddellijk uit eigen beweging melding te doen van alle feiten en 
omstandigheden die van invloed kunnen zijn op het recht op bijstand. Op grond van 
artikel 17, tweede lid, van de Participatiewet, is de bijstandsgerechtigde verplicht om 

wat betekent dat deze jongeren voor de eventuele extra energiekosten eerst een beroep 
moeten doen op hun ouders. Voor studenten geldt dat hun woonsituatie zeer divers is, 
ook voor wat betreft de energiekosten en -rekening. Daarom is een categoriaal 
verstrekte energietoeslag voor deze groep minder geschikt. De reden dat deze uitsluiting 
via de richtlijnen wordt voorgesteld is dat gemeenten zo de mogelijkheid hebben om bij 
hun eigen beleid met betrekking tot deze groepen aan te sluiten. Deze richtlijnen zullen 
ook worden opgenomen en toegelicht in een handreiking voor gemeenten, die 
gemeenten behulpzaam kan zijn bij een snelle uitvoering van de eenmalige 
energietoeslag. 
 
Adviescollege toetsing regeldruk  
Het Adviescollege toetsing regeldruk heeft het dossier niet geselecteerd voor een 
formeel advies, omdat het wetsvoorstel zelf geen gevolgen voor de regeldruk heeft. 
 
Internetconsultatie 
Er heeft geen internetconsultatie plaatsgevonden over deze regeling. Het is een 
begunstigende wijziging, die, zoals in paragraaf 12 is toegelicht, zo snel mogelijk in 
werking moet treden. Gelet op de spoedeisendheid heeft het kabinet besloten 
internetconsultatie achterwege te laten. 
 
12. Inwerkingtreding 
Het wetsvoorstel, eenmaal wet, treedt in werking met ingang van de dag na de datum 
van uitgifte van het Staatsblad waarin deze wordt geplaatst en werkt terug tot en met 
15 maart 2022. Daarmee wordt afgeweken van de vaste verandermomenten en de 
minimuminvoeringstermijn voor regelgeving, zoals neergelegd in aanwijzing 4.17 van de 
Aanwijzingen voor de regelgeving. De reden daarvoor is dat het om een 
spoedwetsvoorstel gaat, om aan huishoudens met een laag inkomen, waarvan een deel 
te maken heeft met een acuut financieel probleem vanwege een sterk gestegen 
energierekening, snel een energietoeslag te kunnen uitkeren. 
 
De stijging van de energieprijzen eind 2021 en begin 2022 is uitzonderlijk en sterker dan 
aanvankelijk gedacht. Met de verlaging van de energiebelasting wordt slechts een deel 
van de stijging van de gemiddelde energierekening gecompenseerd. De verlaging van de 
energiebelasting heeft niet kunnen niet kunnen voorkomen dat er toch huishoudens met 
een laag inkomen in acute financiële problemen zijn gekomen als gevolg van een sterk 
gestegen energierekening. Om die reden zullen gemeenten worden verzocht om 
vooruitlopend op de inwerkingtreding van het wetsvoorstel al tot uitbetaling van de 
eenmalige energietoeslag over te gaan. Dat gebeurt zodra het wetsvoorstel is ingediend 
bij de Tweede Kamer. VNG en gemeenten hebben hierom ook verzocht. Om deze reden 
wordt inwerkingtreding met terugwerkende kracht tot 15 maart 2022 voorgesteld, de 
dag waarop het wetsvoorstel bij de Tweede Kamer wordt ingediend. Het parlement zal 
hierover nader worden geïnformeerd. 
 
II Artikelsgewijs 
 
Artikel I, onderdeel A 
Dit onderdeel stelt voor om de voorgestelde eenmalige energietoeslag toe te voegen aan 
artikel 31, tweede lid, van de Participatiewet. Daarmee wordt de eenmalige 
energietoeslag uitgezonderd van de middelen van de belanghebbende bij het vaststellen 
van het recht op en de hoogte van de bijstand. Dit geldt zowel voor de algemene als de 

