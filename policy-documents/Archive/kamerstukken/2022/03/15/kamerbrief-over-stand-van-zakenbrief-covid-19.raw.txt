> Retouradres Postbus 20350 2500 EJ Den Haag
De Voorzitter van de Tweede Kamer
Bezoekadres
der Staten-Generaal Parnassusplein 5
2511 VX Den Haag
Postbus 20018
T 070 340 79 11 
2500 EA DEN HAAG
F 070 340 78 34
www.rijksoverheid.nl
Kenmerk
3338110-1026399-PDC19
Bijlage(n)
11
Uw brief
 
Datum 15 maart 2022
Correspondentie uitsluitend 
Betreft Stand van Zakenbrief COVID-19 richten aan het retouradres 
met vermelding van de 
datum en het kenmerk van 
deze brief.
 
 
 
 
Geachte voorzitter, 
We hebben te maken met een opleving van het virus, ook onder oudere 
doelgroepen. Deze is met name gerelateerd aan de versoepelingen van 
maatregelen en de opkomst van omikronvariant BA.2. Toch is de verwachting dat 
op korte termijn sprake blijft van een relatief beperkte toename van de 
ziekenhuis- en IC-opnames. Daarom heeft het kabinet besloten dat enkele 
resterende coronamaatregelen kunnen worden afgeschaft. Daarmee wordt 
wederom een risico genomen, gelet op de recente toename van het aantal 
ziekenhuisopnames. Toch vertrouwt het kabinet erop dat met deze versoepelingen 
de toegankelijkheid van de zorg niet in het gedrang komt en dat de 
versoepelingen de maatschappelijke vitaliteit ten goede komen. 
 
Vaccineren blijft van belang. Vaccinaties – inclusief boosters en herhaalprikken- 
beschermen tegen infecties en tegen ziekenhuis- en IC-opnames. Het kabinet blijft 
adviseren verder de basisadviezen na te blijven leven: thuisblijven en testen bij 
klachten, regelmatig handen wassen en ventileren. Daarbij is het ook van belang 
elkaar fysiek de ruimte te geven. Ook bij drukke plekken als dat mogelijk is.  
 
Nu de samenleving verder open gaat en er minder beperkende maatregelen 
gelden, blijft er aandacht voor mensen met een kwetsbare gezondheid in onze 
samenleving. Het kabinet vindt het belangrijk dat er begrip is voor mensen die 
nog steeds extra beschermende maatregelen treffen om zich veilig te voelen. 
 
We houden de situatie voorlopig goed in de gaten. De aanpak van het virus blijft 
een verantwoordelijkheid van ons allemaal. Door verstandig te handelen als we 
klachten hebben, kunnen we ervoor zorgen dat corona niet opnieuw onze 
samenleving ontwricht. 
 
  
Pagina 1 van 25

- De toezegging aan de Kamer om het ook voor jongeren tussen 12 en 17 
jaar mogelijk te maken om een boostvaccinatie te halen indien zij daar, 
Kenmerk
3338110-1026399-PDC19
waar nodig in overleg met hun ouders of verzorgers, voor kiezen; 
- De toezegging aan de Kamer om te informeren over de implicaties van de 
omikronvariant voor de vaccineffectiviteit; 
- De toezegging aan het lid Van der Plas terug te komen op de juridische 
status COVID-19 van A-ziekte en de verhouding tot het wetsvoorstel 
wijziging van de Wet publieke gezondheid tot incorporatie van de Regeling 
2019-nCoV; 
- De toezegging aan het lid Tielen om te informeren over waar Nederlanders 
terecht kunnen voor informatie over reizen;  
- De motie van het lid Bikker c.s. over het bevorderen van de 
beschikbaarheid van eiwitvaccins (Kamerstuk 25 295, nr. 1588); 
- De motie van het lid Omtzigt c.s. over een parlementair voorbehoud op de 
verordening voor verlenging van het digitaal coronacertificaat met een 
jaar (Kamerstuk 25 259, nr. 1782); 
- De motie van het lid Van Esch c.s. om in samenwerking met alle 
belanghebbenden een draaiboek te maken waarbij met grote spoed moet 
worden ingegrepen om de verspreiding van zorgelijke mutaties in 
Nederland zo veel mogelijk te vertragen dan wel te voorkomen 
(Kamerstuk 25 295, nr. 1583); 
- De motie van de leden Van den Berg en Bikker om ervoor in te zetten dat 
overweging 36 van de Europese verordening wordt aangepast, zodanig dat 
duidelijk wordt dat ook voorkomen moet worden dat jongeren van 12 tot 
18 jaar zich gedwongen voelen een booster te laten zetten (Kamerstuk 22 
112, nr. 3327);  
1. Maatregelen  
 
Het kabinet heeft 15 maart 2022 besloten om de geldende maatregelen 
grotendeels los te laten. Hoewel de incidentie hoog is en de ziekenhuisopnames 
toenemen, verwacht het OMT niet dat dit aanleiding zal geven tot zeer hoge 
ziekenhuis- en IC-bezetting. Zij verwacht tevens dat dit van korte duur zal zijn. 
Het kabinet vindt het daarom verantwoord om verder te versoepelen. In lijn met 
het advies van het OMT houdt het kabinet daarbij een aantal basismaatregelen en 
generieke adviezen in stand. Deze blijven, gelet op de hoge incidentie en 
onzekerheid omtrent de druk op de zorg onverminderd van belang.  
 
De volgende (basis)maatregelen en generieke adviezen blijven van kracht: 
  Het dringend advies om thuis te blijven bij klachten en zo snel mogelijk te 
(zelf)testen. 
  Het dringend advies om in isolatie te gaan na een positieve test. 
  Het dringend advies om hygiënemaatregelen (o.a. handen wassen) te 
volgen. 
  Het dringend advies om te zorgen voor voldoende frisse lucht. 
  Het dringend advies om in quarantaine te gaan als je een huisgenoot of 
een nauw contact bent van iemand met corona. Uitgezonderd van het 
quarantaineadvies voor nauwe contacten zijn: 
- Personen die in 2022 positief op corona zijn getest; 
- Personen die langer dan een week geleden een booster hebben 
gehad; 
PaginaPagina 21  1 vanva 25n 25

afspraken te maken om hybride werken blijvend te stimuleren. Het kabinet vraagt 
extra aandacht voor werknemers die zorgen hebben over hun gezondheid. Ook zij 
Kenmerk
3338110-1026399-PDC19
moeten veilig kunnen werken. Voor werknemers met klachten blijft gelden: blijf 
thuis en doe een test. Bij een positieve test: ga in isolatie en werk thuis als het 
kan. Over hybride werken volgt op korte termijn een brief aan uw Kamer van de 
minister van SZW.  
 
Mondkapjesplicht vliegtuigen en luchthaven na de security 
De mondkapjesplicht blijft behouden in het vliegtuig en op de luchthaven na de 
e
security. Hierbij volgt het kabinet het advies naar aanleiding van de 144 
bijeenkomst van het OMT. Hierin wordt gesteld dat het gebruik van mondkapjes 
bij internationale reizen bijdraagt aan het beschermen van kwetsbaren. Hier is 
mede voor gekozen omdat het Aviation Health Safety Protocol (AHSP) van EASA, 
tot stand  gebracht in samenwerking met het European Centre for Disease 
Prevention and Control (ECDC), het gebruik van mondkapjes dringend aanbeveelt 
aan boord van vliegtuigen en op de luchthaven. Aan boord van vliegtuigen van 
luchtvaartmaatschappijen uit andere landen moet veelal ook nog een mondkapje 
worden gedragen. Verder draagt het gebruik van mondkapjes in het luchtvaartuig 
en op de luchthaven na de security bij aan eenduidigheid voor de luchtvaart en de 
reiziger.  
 
Ventilatienormen in de horeca 
Het kabinet volgt het OMT in zijn advies om de ventilatienorm in de horeca 
vooralsnog in stand te houden. Het OMT geeft aan dat het, gezien de huidige 
epidemiologische situatie en de verwachting dat zich de komende maanden tot 
jaren nog regelmatig perioden met een hoog aantal besmettingen zullen 
voordoen, verstandig is om de ventilatie-eisen zoals nu opgenomen in de Trm aan 
te houden voor locaties waar de minimale ventilatie-eisen conform het 
Bouwbesluit lager zijn. 
 
Deze besluiten zijn genomen op basis van het advies van het OMT naar aanleiding 
van de 144e bijeenkomst en de sociaal maatschappelijke en economische reflectie 
die uw Kamer 14 maart 2022 toegezonden heeft gekregen. 
 
Overzicht ingezette maatregelen 
Het verzoek van het lid Tielen (VVD) in het debat van 16 februari jl. was om een 
overzicht te geven van deze maatregelen die de afgelopen twee jaar zijn ingezet 
om het virus te bestrijden. Deze heb ik als bijlage bij deze brief gevoegd. Voor een 
chronologisch overzicht van ingezette maatregelen verwijs ik graag naar de 
1
website waar het RIVM dit bijhoudt. 
2. Testen en traceren 
 
Spoor 1: Testen gericht op opsporen en bestrijden 
GGD testcapaciteit 
In week 10 (7 maart 2022 tot en met 13 maart 2022) zijn circa 90.000 testen per 
dag afgenomen. Het aantal afgenomen testen verschilde vrij sterk per dag, 
schommelend tussen de 65.004 en 112.114 testen. Ter vergelijking: in week 9 
(28 februari 2022 tot en met 6 maart 2022) zijn circa 86.000 testen per dag 
 
1
 https://www.rivm.nl/gedragsonderzoek/tijdlijn-maatregelen-covid 
PaginaPagina 21  1 vanva 25n 25

Spoor 2: Testen ten behoeve van een coronatoegangsbewijs 
Testcapaciteit Stichting Open Nederland (SON) Kenmerk
3338110-1026399-PDC19
In week 9 (28 februari tot en met 6 maart 2022) zijn circa 146.000 testen 
afgenomen bij Testen voor Toegang. In week 10 (7 maart 2022 tot en met 13 
maart 2022) waren dit circa 217.000 testen. Er werd de afgelopen weken tijdens 
het 1G-beleid met name getest voor discotheken, nachtclubs en evenementen. De 
toename in het aantal afgenomen testen van afgelopen week is met name te zien 
in de categorie evenementen. In week 8 (21 februari tot en met 27 februari 2022) 
was een kleine 2% van de testuitslagen bij SON positief. In week 9 was dit een 
kleine 5% en in week 10 ongeveer 4%. De procentuele toename na week 8 heeft 
te maken met het effect van Carnaval en de voorjaarsvakantie.  
 
Afschaffing 1G vanaf 23 maart  
Gezien het huidige verloop van de omikronvariant heeft het kabinet mede op basis 
van het advies van het OMT besloten te stoppen met 1G binnen Nederland. Dit 
betekent dat vanaf 23 maart nergens meer een toegangstest nodig is. Tot deze 
datum blijven de locaties voor Testen voor Toegang geopend. Om te borgen dat er 
snel voldoende capaciteit beschikbaar is indien Testen voor Toegang in de 
toekomst weer nodig blijkt te zijn, onderzoekt het ministerie van VWS samen met 
Stichting Open Nederland of en hoe een ‘stand-by testorganisatie’ ingericht wordt. 
 
Zelftesten 
Verstrekking zelftesten aan het onderwijs 
De Rijksoverheid verstrekt zelftesten aan leerlingen, studenten en docenten in het 
primair en voortgezet onderwijs, middelbaar beroepsonderwijs en hoger 
onderwijs. Deze zelftesten werden tot op heden verstrekt met het advies om twee 
keer per week preventief te testen. Het OMT heeft nu geadviseerd dat het niet 
langer nodig is voor leerlingen, studenten en docenten om twee keer per week 
preventief te testen. Testen bij klachten blijft wel nodig om uitbraken en uitval in 
het onderwijs te beperken en het OMT adviseert daarom om zelftesten voor dit 
doel aan het onderwijs te blijven verstrekken. Het kabinet neemt dit advies over 
en blijft zelftesten aan het onderwijs verstrekken voor gebruik bij klachten. 
Scholen en onderwijsinstellingen kunnen dus nog steeds kiezen voor zelftesten en 
het kabinet zal de komende periode testen blijven verstrekken. Dit geldt in 
principe tot 1 juni. 
 
Het landelijk aanvraagportaal www.zelftestonderwijs.nl maakt het voor studenten 
en medewerkers in het mbo en hoger onderwijs mogelijk om per aanvraag vier 
zelftesten op het thuisadres geleverd te krijgen via brievenbuspostbezorging. De 
overeenkomst voor de fulfilment van dit proces is onrechtmatig vanwege een 
onjuiste aanbestedingsprocedure en leidt tot een onrechtmatigheid op artikel 7 
(wetenschappelijk onderwijs) van de OCW-begroting. Hierover is uw Kamer ook 
4
eerder geïnformeerd. Deze overeenkomst is – gezien de eerdere zeer snelle 
toename van het aantal besmettingen, de hoge zelftestafname en continuïteit van 
het distributieproces –onrechtmatig verlengd tot uiterlijk 1 augustus 2022. Het 
totaal aan fouten en onzekerheden op artikel 7 bleef in 2021 binnen de 
betreffende tolerantiegrenzen. 
 
 
4
 Kamerstuk 25 295, nr. 1179 en Kamerstuk 25 295, nr. 1395. 
PaginaPagina 21  1 vanva 25n 25

vooruitlopend op de lange termijnplannen om dat ook nu de meeste mensen via 
een standaard e-mail worden geïnformeerd over de uitslag van hun test en het 
Kenmerk
3338110-1026399-PDC19
nabellen van alle positief geteste personen met de huidige aantallen niet 
doelmatig is. Mensen in kwetsbare situaties en een aselecte steekproef worden 
wel gebeld. Daarnaast wordt advies en informatie verschaft aan mensen die zich 
met vragen melden. 
3. Reizen  
 
Afschaffing inreisregels voor internationale reizigers 
Op dit moment geldt een testverplichting voor reizigers die vanuit landen buiten 
de Europese Unie/Schengen naar Nederland komen. Voor vertrek dienen zij in 
bezit te zijn van een negatief testbewijs ongeacht hun immuniteitstatus. Reizigers 
die vanuit de EU/Schengen naar Nederland reizen, moeten in bezit zijn van een 
DCC-bewijs. De huidige epidemiologische situatie geeft aanleiding om het 
inreisbeleid te herzien. Het kabinet heeft daarom het OMT gevraagd te reflecteren 
op de inzet van DCC- en testbewijzen. Het OMT ziet kort gezegd op dit moment 
geen meerwaarde in test- en DCC-verplichtingen voor internationale reizigers in 
de huidige situatie met de omikronvariant. 
 
Met het oog op de epidemiologische situatie en het OMT-advies, besluit het 
kabinet om het reisbeleid voor internationale reizigers te herzien. Zowel de DCC-
verplichting voor reizigers vanuit de EU/Schengen als de testverplichting voor 
reizigers uit derde landen kom te vervallen per 23 maart.  
 
Acceptatie van herstelbewijzen op basis van antigeentesten  
Personen die recent hersteld zijn van een COVID-19-infectie kunnen met een 
positieve testuitslag een herstelbewijs als DCC krijgen. Tot op heden mag 
Nederland op grond van de Europese DCC-verordening alleen herstelbewijzen als 
DCC uitgeven op basis van een positieve PCR-test. Op 22 februari 2022 is een 
gedelegeerde handeling aangenomen die het uitgeven van een herstelbewijs ook 
op basis van een positieve uitslag van een antigeentest mogelijk maakt. Het 
kabinet heeft, in lijn met deze gedelegeerde handeling, besloten om met de 
eerstvolgende wijziging van de Trm van 23 maart ook herstelbewijzen uitgegeven 
op basis van positieve antigeentesten voor inreizen te accepteren. Omdat de 
testverplichting voor internationale reizigers (en daarmee de uitzondering daarop 
voor reizigers die over een DCC-herstelbewijs beschikken) vervalt, heeft dit op dit 
moment geen effect op reizigers die met een herstelbewijs naar Nederland willen 
reizen. Indien in de toekomst herstelbewijzen wel weer een rol spelen in het 
reisbeleid, zullen herstelbewijzen op basis van antigeentesten worden 
geaccepteerd. Op korte termijn zal ik ook een besluit nemen over het uitgeven 
van herstelbewijzen op basis van antigeentesten. 
 
Verlenging DCC verordening 
Op 3 februari 2022 heeft de Europese Commissie een voorstel gepubliceerd om de 
verordening inzake het Digitaal Covid Certificaat met een jaar te verlengen en op 
bepaalde onderdelen aan te passen. De verlenging is gericht op het blijven bieden 
van de mogelijkheid om een DCC te gebruiken voor inreizen als de 
epidemiologische situatie daarom vraagt. De huidige verordening loopt op 1 juli 
2022 af. Uw Kamer heeft op 25 februari de appreciatie van het kabinet ontvangen 
PaginaPagina 21  1 vanva 25n 25

4. Vaccinatie 
 
Kenmerk
3338110-1026399-PDC19
Verhogen vaccinatiegraad basisserie 
Tot en met 13 maart jl. heeft ruim 86% van alle 18-plussers de basisserie 
afgerond. Van alle 12-plussers hebben bijna 12,9 miljoen of 84,9% de vaccinaties 
9
uit de basisserie gehad. Voor Nederlanders die zich nog niet hebben laten 
vaccineren zijn er nog steeds laagdrempelige mogelijkheden om de basisvaccinatie 
te halen. Daarnaast kunnen ook kinderen van 5 tot en met 11 jaar een 
basisvaccinatie tegen COVID-19 ontvangen. Op dit moment zijn er 76.440 
vaccinaties bij kinderen gezet. Circa 5,9% van deze leeftijdsgroep heeft daarmee 
tenminste één dosis ontvangen. 
 
Inzet Novavax 
10
Op 24 december jl. is uw Kamer geïnformeerd over het besluit om het 
eiwitvaccin van Novavax beschikbaar te stellen aan mensen die geen mRNA- of 
vectorvaccin willen als basisvaccinatie. Het Novavax-vaccin is volgens het 
Europese Geneesmiddelenbureau (EMA) en de Gezondheidsraad veilig voor 
mensen van 18 jaar en ouder. Het vaccin beschermt in 60 tot 90% van de 
gevallen tegen ziekte. Het vaccin is tot nu toe alleen goedgekeurd voor de 
basisserie, die voor dit vaccin uit twee vaccinaties bestaat, en kan dus niet ingezet 
worden als boostvaccinatie. 
 
Nu de door Nederland bestelde vaccins van Novavax in voldoende mate zijn 
geleverd, kan het vaccin worden ingezet. Sinds 11 maart jl. is het mogelijk om 
hiervoor telefonisch een afspraak te maken bij de GGD en sinds 14 maart jl. wordt 
Novavax op veertien GGD-vaccinatielocaties verspreid door het land aangeboden. 
Omdat de Gezondheidsraad heeft geadviseerd dat bij voorkeur gevaccineerd wordt 
met een mRNA-vaccin, is Novavax beschikbaar op basis van informed consent: bij 
het maken van de vaccinatie-afspraak vraagt de GGD-medewerker of er sprake is 
van een weloverwogen keuze. 
 
Eiwitvaccins 
In het debat van 20 januari jl. heb ik uw Kamer toegezegd te onderzoeken hoe 
groot de groep Nederlanders is die geïnteresseerd is in een eiwitvaccin tegen 
e
COVID-19. In de 18 ronde van het onderzoek van de Corona Gedragsunit van het 
RIVM is specifiek gevraagd naar de bereidheid tot het nemen van eiwitvaccins en 
11
geïnactiveerd virusvaccins. De vragen werden gesteld aan mensen die aangeven 
te twijfelen over vaccinaties, mensen die zich niet willen laten vaccineren en/of 
geen boostvaccinatie willen. In totaal hebben 44.227 deelnemers aan dit 
onderzoek meegedaan. Van de 1568 deelnemers die géén basisvaccinatie willen, 
geeft 78% aan ook geen eiwit- of geïnactiveerd virusvaccin te willen. 18% twijfelt 
over een eiwit- of geïnactiveerd virusvaccin en 4% zou deze vaccins 
(waarschijnlijk) wel nemen. Van de 229 deelnemers die nog twijfelen over een 
basisvaccinatie zouden 71 deelnemers (waarschijnlijk) wel een eiwit- of een 
geïnactiveerd virusvaccin nemen. Daarbij moet worden opgemerkt dat de groep 
deelnemers die nog twijfelt over de basisvaccinatie klein is. Deze groep is mogelijk 
niet representatief voor alle Nederlanders die nog twijfelen over de 
 
9
 https://www.rivm.nl/covid-19-vaccinatie/cijfers-vaccinatieprogramma  
10
 Kamerstuk 25 295, nr. 1707. 
11
 https://www.rivm.nl/gedragsonderzoek/maatregelen-welbevinden/vaccinatie  
PaginaPagina 21  1 vanva 25n 25

Voor mensen die hun basisvaccinatie met het Janssen-vaccin hebben ontvangen 
en daarna een mRNA-booster hebben gehad, is het vanaf woensdag 16 maart 
Kenmerk
3338110-1026399-PDC19
mogelijk een extra vaccinatie met een mRNA-vaccin te ontvangen. Hier heb ik uw 
15
Kamer op 11 maart jl. over geïnformeerd. 
 
16
Op 24 februari jl. heb ik, na het positieve oordeel van het Europees 
Geneesmiddelenbureau (EMA) over het gebruik van het vaccin van 
BioNTech/Pfizer als booster bij jongeren, uw Kamer geïnformeerd over mijn 
besluit om jongeren van 12 tot en met 17 jaar ook de mogelijkheid te bieden om 
een boostvaccinatie te halen. Voor deze groep is het sinds 7 maart jl. mogelijk om 
telefonisch een afspraak te maken voor een boostvaccinatie. Ook hierbij geldt 
informed consent: GGD-medewerkers vragen bij het maken van de afspraak of 
jongeren een weloverwogen keuze hebben gemaakt. Jongeren tot en met 15 jaar 
overleggen samen met hun ouders of verzorgers. Hiermee voldoe ik aan de 
toezegging van mijn voorganger aan uw Kamer uit het debat van 21 december jl., 
om het ook voor deze groep mogelijk te maken om een boostvaccinatie te halen 
indien zij daar, waar nodig in overleg met hun ouders of verzorgers, voor kiezen. 
Er zijn bijna 3000 boostvaccinaties gezet in deze leeftijdsgroep. 
 
Herhaalprik 
17
Op 24 februari jl. heb ik uw Kamer geïnformeerd over mijn besluit alle mensen 
van 70 jaar en ouder, bewoners van verpleeghuizen, volwassenen met een 
ernstige immuunstoornis en volwassenen met het syndroom van Down een 
herhaalprik tegen COVID-19 aan te bieden. Deze groep kan drie maanden na hun 
boostvaccinatie of na een doorgemaakte infectie deze herhaalprik halen, conform 
het advies van de Gezondheidsraad (d.d. 18 februari 2022). Voor de herhaalprik 
komen in totaal circa 2,4 miljoen mensen in aanmerking. Op 26 februari jl. zijn de 
eerste uitnodigingsbrieven op de mat gevallen. Er zijn op de GGD-locaties 
inmiddels ruim 178.000 vaccinaties gezet. Daarnaast staan nog eens circa 
160.000 afspraken gepland. De bewoners van verpleeghuizen met een eigen 
medische dienst worden door hun zorginstelling gevaccineerd. Er zijn door deze 
instellingen al circa 61.000 vaccins besteld.  
 
Vaccineffectiviteit 
Het RIVM heeft vandaag een nieuwe rapportage gepubliceerd over de effectiviteit 
van de in Nederland gebruikte COVID-19-vaccins tegen ziekenhuis- en IC-opname 
18
over de periode van 1 februari tot en met 8 maart 2022. In deze periode is naar 
schatting 99% van de ziekenhuisopnames door de omikronvariant veroorzaakt. De 
bescherming van een boostvaccinatie was ook de afgelopen periode hoog: 87% 
tegen ziekenhuisopname en 94% tegen IC-opname. De vaccineffectiviteit van de 
basisserie is 48% tegen ziekenhuisopname en 60% tegen IC-opname. Hiermee 
heb ik voldaan aan mijn toezegging uit het debat van 15 december jl. om uw 
Kamer te informeren over de implicaties van de omikronvariant voor de 
vaccineffectiviteit.  
 
15
 Kamerstuk 25 295, nr. 1817.  
16
 Kamerstuk 25 295, nr. 1809. 
17
 Kamerstuk 25 295, nr. 1807. 
18
 RIVM (2022). Effectiviteit van COVID-19-vaccinatie tegen ziekenhuis en intensive-care-
opname in Nederland (1 februari tot en met 8 maart 2022). Zie: 
https://www.rivm.nl/documenten/effectiviteit-van-covid-19-vaccinatie-tegen-ziekenhuis-en-
intensive-care-opname-in-8 en Raadpleegbaar via www.tweedekamer.nl.  
PaginaPagina 21  1 vanva 25n 25

Tot slot is deze groep ook altijd zonder afspraak welkom op een GGD-
vaccinatielocatie via prikkenzonderafspraak.nl. Alle vaccinaties in Nederland voor 
Kenmerk
3338110-1026399-PDC19
deze groep kunnen door de GGD’en worden geregistreerd. Oekraïne is 
aangesloten op het DCC-systeem voor eerdere vaccinaties. 
 
In overleg met gemeenten en GGD’en ga ik na hoe het informeren over en 
aanbieden van de vaccinaties voor Oekraïense vluchtelingen zo goed mogelijk 
toegankelijk gemaakt kan worden. Er wordt op dit moment gewerkt aan de 
Oekraïense vertaling van het informatiepakket en alle relevante informatie over 
COVID-19-vaccinatie op Rijksoverheid.nl. 
5. Stand van zaken toegankelijkheid reguliere zorg  
 
In mei 2021 heeft de Nederlandse Zorgautoriteit (NZa) samen met betrokken 
partijen het ‘Kader passende inhaalzorg’ opgesteld. Dit kader is opgesteld om 
ervoor te zorgen dat mensen die zijn geconfronteerd met uitstel van de medisch 
specialistische zorg zo snel mogelijk weer geholpen kunnen worden. Op 1 maart 
2022 is er een addendum Kader ‘inhalen van uitgestelde zorg: MSZ’ vastgesteld. 
Een afschrift hiervan treft u aan bij deze brief. In het addendum worden afspraken 
herbevestigd en op sommige onderdelen aangepast. 
  
De NZa publiceerde op 3 maart jl. de zevende Monitor Toegankelijkheid van Zorg, 
die ik als bijlage bij deze brief meestuur (NZa, ‘Monitor Toegankelijkheid van 
19
Zorg’, maart 2022 ). De monitor geeft gedetailleerd inzicht in de ontwikkeling 
van de wachttijden, de productie en de verwijzingen, om daarmee de druk op de 
medisch specialistische zorg en vervolgzorg en de mate waarin inhaalzorg wordt 
geleverd te monitoren. De monitor van 3 maart jl. laat zien dat de druk op de zorg 
en het ziekteverzuim hoog blijft. Dit geldt ook voor huisartsen en in de 
wijkverpleging, waar de druk hoog is door o.a. het ziekteverzuim en meer Covid-
patiënten die thuis zorg nodig hebben. Wel daalden het ziekteverzuim en de druk 
op de IC licht. De NZa meldt dat het aantal verwijzingen op dat moment nog iets 
lager ligt dan in 2019 (voor de COVID-19-uitbraak), maar verwacht dat dit de 
komende maand weer zal toenemen. De meest recente informatiekaart ‘Druk op 
de zorg’ van de NZa (versie 8 maart 2022) laat zien dat dat alle ziekenhuizen 
weer planbare zorg verlenen, waarvan 27% weer volledig. De productie van 
zelfstandige behandelcentra is met 20% gestegen in het afgelopen jaar en zij 
kunnen deels planbare zorg verlenen. Met het opschalen van de zorg naar normale 
niveaus zal de NZa de aandacht verleggen naar de uitgestelde zorg en monitoren 
in hoeverre de ziekenhuizen in staat zijn toegankelijkheidsknelpunten in de 
planbare zorg op te lossen. Ze vragen daarbij op dit moment met name aandacht 
voor de specialismen met een hoge werkvoorraad, zoals orthopedie en urologie.  
 
NZa geeft verder aan dat ketenbrede afstemming van belang blijft om te 
voorkomen dat opschaling van planbare zorg leidt tot knelpunten in de keten. Het 
Regionaal Overleg Acute Zorg (ROAZ) heeft hierbij een belangrijke rol. De 
toegankelijkheid van de geestelijke gezondheidszorg blijft een aandachtspunt, de 
wachttijden zijn stabiel maar hoger dan de norm. Hierdoor neemt ook de druk bij 
de huisarts (POH-GGZ) toe. 
 
19
 https://www.nza.nl/actueel/nieuws/2022/03/03/alle-ziekenhuizen-leveren-weer-planbare-
zorg  
PaginaPagina 21  1 vanva 25n 25

Het CIBG zal vanaf mei 2022 starten met het aanschrijven van de betreffende 
zorgmedewerkers. Hiermee wordt deze groep tijdig geïnformeerd en hebben zij de 
Kenmerk
3338110-1026399-PDC19
mogelijkheid om hun herregistratie aan te vragen op een voor hen geschikt 
moment. 
 
Evaluatie Nationale Zorgklas 
De Nationale Zorgklas is in 2020 opgericht om verkorte leertrajecten aan te 
bieden tijdens de coronacrisis, om met scholing meer mensen in korte tijd 
beschikbaar te maken voor de zorg. Ook in 2022 is er de mogelijkheid om een 
opleiding te volgen, mits de opleiding uiterlijk op 1 mei 2022 start. 
  
Op 3 februari jl. ontving ik de evaluatie van de opleidingen tot mbo-
deelcertificaten op niveau 2 en 3 die de Nationale Zorgklas (NZK) aanbiedt. Deze 
20
evaluatie vindt u in de bijlage bij deze brief. De evaluatie heeft betrekking op 
2021 en wijst onder meer uit dat: 
1) Zorgorganisaties, opleiders en deelnemers de meerwaarde van mbo-
certificaten zien. 
2) De NZK voor onderwijsinstellingen een goede gelegenheid is om te 
experimenteren met modulair onderwijs.  
3) De vorm van het leertraject en de begeleiding op de werkvloer nog 
aandacht behoeven.  
 
De NZK neemt de onderwijsinhoudelijke aanbevelingen mee in het lesaanbod voor 
2022. 
7. Maatschappelijke ondersteuning 
 
Versoepeling RIVM-advies groepsvervoer ouderen en mensen met een beperking 
Het RIVM heeft eind februari beoordeeld of een aanpassing van het advies voor 
het vervoer van ouderen en mensen met een beperking mogelijk en verantwoord 
is. Het RIVM heeft namelijk eerder, op 15 december 2021, geadviseerd om met 
een bezetting van 2/3 te werken (2 passagiers per bank en geen passagier naast 
de chauffeur). Dit om het risico op besmetting voor inzittenden te beperken. Het 
RIVM concludeert inmiddels dat het in deze fase van de pandemie en in het licht 
van de versoepelingen van de coronamaatregelen, passend is om de beperking in 
het aantal passagiers los te laten. Alle zitplaatsen in de voertuigen kunnen sinds 
eind februari 2022 weer benut worden.  
 
Het RIVM heeft bij het aanpassen van het advies onder andere meegewogen dat 
ouderen en mensen met een verstandelijke beperking de gelegenheid hebben 
gehad om zich te laten vaccineren en een boostvaccin te halen. Daarmee zijn ze 
zo goed als mogelijk beschermd tegen ernstig verloop van een eventuele 
besmetting met COVID-19. Bovendien neemt de vraag naar zorgvervoer, doordat 
er steeds meer versoepelingen in de maatschappij worden doorgevoerd, toe. Met 
het openstellen van de maatschappij leidt de eerder geadviseerde beperkte 
bezetting van 2/3 tot onvoldoende capaciteit om aan de huidige vervoersvraag te 
voldoen. Daardoor dreigen mensen uit kwetsbare groepen beperkt te worden in 
hun deelname aan het maatschappelijk leven.  
 
20
 CINOP (2022), Evaluatie mbo-certificaten via de Nationale Zorgklas. 
PaginaPagina 21  1 vanva 25n 25

e
Op 11 februari jl. heb ik het 31 advies van de Begeleidingscommissie DOBC 
ontvangen. Dit advies is geschreven in de context van de recente inzichten met 
Kenmerk
3338110-1026399-PDC19
betrekking tot de omikronvariant, alsook de ontwikkelingen rondom het Europese 
DCC, en reflecteert op de inzet van het coronatoegangsbewijs (CTB). De 
Begeleidingscommissie kijkt daarnaast vooruit en pleit voor een dynamisch CTB 
afhankelijk van de proportionaliteit.  
 
e
Op 19 februari jl. heb ik het 32 advies van de Begeleidingscommissie ontvangen 
over de groeiende hoeveelheid COVID-19 data van Nederlandse burgers die op 
verschillende plekken onder beheer van verschillende partijen zijn opgeslagen. 
Specifiek benoemen zij hier de (commerciële) testpartijen en de GGD’en. Zij 
ste
pleiten, zoals in het 28 advies al benoemd, voor een grootschalige data clean-
up. 
 
e
De Begeleidingscommissie heeft mij ter afsluiting op 21 februari jl. nog een 33 
slotadvies gestuurd waarin een aantal uiteenlopende thema’s wordt aangehaald 
dat zij van belang acht voor pandemische paraatheid in de toekomst. Met dit 
advies wordt aandacht gevraagd voor de inzet, implementatie, continue 
monitoring, (eind)evaluatie en afbouw van digitale ondersteuningsmiddelen. 
Daarnaast pleit zij voor uiteindelijke dataverwijdering en proactief toezicht hierop 
en trekt zij lessen uit de introductie van CoronaMelder. Ook onderstreept zij het 
belang van inclusiviteit, (digitale) toegankelijkheid en betrouwbare en actuele 
data. 
De genoemde adviezen zijn als bijlage bij deze brief gevoegd. Aansluitend treft u 
in de volgende paragrafen mijn reactie. 
 
Reactie advies 31: CTB en DCC  
Het doel van het CTB is om de samenleving voor iedereen eerder te heropenen en 
langer open te houden. Het CTB wordt alleen ingezet zolang het proportioneel en 
epidemiologisch noodzakelijk is. Vanaf het begin is de inzet van het CTB ook 
steeds zo afgewogen en daarmee ‘dynamisch’ geweest. Recente voorbeelden zijn 
het besluit om het 3G-CTB per 25 februari jl. te laten vervallen en vanaf 23 maart 
ook het CTB op basis van 1G niet meer in te zetten. Het advies van de 
Begeleidingscommissie is dus staand beleid. In de sectorgesprekken over de lange 
termijn strategie wordt ook de inzet van het CTB meegenomen.  
 
Het kabinet deelt daarnaast de opvatting dat het DCC voor reizen alleen moet 
worden ingezet als dat proportioneel is. In dat licht is daarom ook besloten om het 
DCC voor reizen naar Nederland nu niet langer te verplichten. In de toekomst kan 
de epidemiologische situatie zo zijn dat er wel weer noodzaak is om het DCC in te 
zetten.  
 
Op dit moment wordt in Europees verband gesproken over een verlenging van de 
DCC-verordening (Verordening (EU) nr. 2021/953) met 12 maanden. De DCC 
verordening gaat over het technisch kader van het DCC, niet over de manier 
waarop het ingezet wordt. Het kabinet acht het gezien de onvoorspelbaarheid van 
het Coronavirus van belang voorlopig vast te blijven houden aan de mogelijkheid 
om het DCC-bewijs in te zetten voor reizen en Nederlanders te voorzien van de 
mogelijkheid om een DCC te kunnen tonen bij een reis naar het buitenland. 
Daarbij is het kabinet het met de Begeleidingscommissie eens dat deze inzet 
PaginaPagina 21  1 vanva 25n 25

Door onafhankelijke wetenschappers is onderzoek uitgevoerd naar CoronaMelder 
en CoronaCheck. De rapportages van deze onderzoeken zijn eerder met uw Kamer 
Kenmerk
26
3338110-1026399-PDC19
gedeeld en ook terug te lezen op coronamelder.nl en coronacheck.nl. Hierin zijn 
ook aspecten, zoals (digitale) toegankelijkheid en inclusie, maatschappelijk 
draagvlak en effectiviteit in de bestrijding van de pandemie onderzocht. Met 
betrekking tot de werking van CoronaMelder worden nog steeds cijfers en data 
verzameld. Deze zijn te vinden op het online Coronadashboard. Daarnaast zal ook 
het Adviescollege ICT-toetsing de ontwikkeling van CoronaMelder evalueren. Zoals 
aan uw Kamer geïnformeerd in de brief van 19 oktober jl. zal het Adviescollege 
hierover een rapport met de Staatssecretaris voor Koninkrijksrelaties en 
Digitalisering delen, waarna deze ook aan uw Kamer zal worden toegestuurd.  
 
Tot slot heeft ook de Gezondheidsraad een advies uitgebracht over de 
27
verantwoorde inzet van apps voor publieke gezondheid. Deze bevindingen, in 
combinatie met het rapport van het adviescollege ICT-toetsing, dienen als 
startpunt voor het maatschappelijke gesprek over de inzet van dit type apps.  
 
Digitale bewaking 
28
Zoals mijn ambtsvoorganger in de brief van 23 december jl. aan de vaste 
commissie Digitale Zaken al heeft geschreven, zijn ten tijde van de COVID-crisis 
snel en betrouwbaar digitale hulpmiddelen ontwikkeld voor de bestrijding van de 
pandemie. Hierbij was de noodzaak hoog om deze instrumenten op het juiste 
beveiligingsniveau te brengen en ook te houden. Ook nu de focus is verschoven 
naar het doorontwikkelen, borgen en in beheer nemen van de applicaties, blijft de 
beveiliging van de instrumenten onverminderd van belang. Zoals eerder aan uw 
29
Kamer gemeld is er daarom sprake van voortdurende monitoring van het 
CoronaCheck-stelsel en de andere digitale hulpmiddelen die zijn ontwikkeld. De 
bestaande activiteiten op dit terrein worden gebundeld in een Computer Security 
Incident Response Team (CSIRT). Daarbij zal ook gebruik worden gemaakt van de 
Kwetsbaarheden Analyse Tool (KAT) die is ontwikkeld om kwetsbaarheden zo snel 
mogelijk op te kunnen sporen en doorlopend te analyseren of aan de 
beveiligingseisen wordt voldaan.  
9. Communicatie  
 
Maatregelen en adviezen  
We communiceren via de overheidskanalen nog steeds breed over het afschalen 
van de laatste maatregelen. De komende tijd blijft de focus in de communicatie 
gericht op het onder de aandacht brengen van de resterende adviezen. Deze en 
volgende week plaatsen we advertenties in landelijke en regionale kranten en in 
huis-aan-huis bladen. Ook besteden we in de communicatie extra aandacht aan 
mensen die zich zorgen maken over hun gezondheid of de gezondheid van 
anderen.  
 
26
 Eindrapport ‘Evaluatie CoronaMelder: een overzicht na 9 maanden’: 
https://www.coronamelder.nl/nl/faq/40-onderzoek-hoe-weten-we-of-coronamelder-helpt-
tegen-corona/ 
Evaluatierapport ‘CoronaCheck’: https://coronacheck.nl/nl/faq/7-1-onderzoek-hoe-weten-
we-of-coronacheck-werkt/ 
27
 Kamerstuk 27 529, nr. 269 
28
 TK 2021-2022, 25 295, nr. 1703 
29
 TK 2021-2021, 25 295, nr. 1396; TK 2021-2022, 25 295, nr. 1703 
PaginaPagina 21  1 vanva 25n 25

Extra mRNA-prik Janssen 
Vanaf 16 maart jl. kunnen mensen met een Janssen-vaccin en een boostprik een 
Kenmerk
3338110-1026399-PDC19
extra mRNA-prik halen. Deze mogelijkheid is onder de aandacht gebracht via een 
nieuwsbericht en sociale media-uitingen. Meer informatie wordt gegeven op 
coronavaccinatie.nl. Mensen die recent via sociale media geïnformeerd hebben 
naar een extra prik na Janssen, worden door het webcareteam van het ministerie 
van VWS op de hoogte gesteld van de beschikbaarheid.  
 
Vaccinatiegraad verhogen  
Relevante content, zoals een uitlegvideo over de boostprik, wordt geadverteerd op 
sociale media. De GGD werkt onverminderd door aan het verhogen van de 
informatiegraad, bijvoorbeeld via het dialoogplatform vragenovercorona.nl. Ook 
vinden er door het hele land nog voorlichtingsbijeenkomsten plaats om mensen 
die geen Nederlands spreken te informeren over het coronavirus en de 
coronavaccinatie. 
 
Quarantaine en isolatie 
De campagne die op dit moment loopt voor quarantaine en isolatie op de online 
kanalen zoals sociale media en display banners is actueel en hoeft niet te worden 
aangepast. De Quarantainecheck - quarantainecheck.rijksoverheid.nl - staat 
hierbij centraal. De titel van de check – die nu enkel refereert aan de 
quarantainemaatregel terwijl bijbehorend advies voor thuisblijven bij klachten, je 
laten testen en isolatie bij een positieve testuitslag ook onderdeel zijn van het 
geheel – wordt aankomende tijd aangepast. Hiervoor vindt een 
gebruikersonderzoek plaats. Naar aanleiding daarvan worden optimalisaties 
doorgevoerd.  
 
Met het vervallen van de quarantaineplicht per 25 februari jl. is de campagne voor 
de quarantaineplicht beëindigd. De website reizentijdenscorona.rijksoverheid.nl 
speelt nog steeds een rol om reizigers die (terug) komen naar Nederland te 
voorzien van de juiste en persoonlijke informatie in de vorm van een overzicht. De 
website wordt continue geactualiseerd en geoptimaliseerd. 
 
Reizen 
Voor informatie over reizen naar het buitenland kunnen reizigers terecht op 
www.wijsopreis.nl. Via de reisapp worden reizigers actief op de hoogte gehouden. 
De site geeft gedetailleerde informatie per land. Informatie voor (terug)reizen 
naar Nederland is te vinden op www.reizentijdenscorona.nl en op 
www.rijksoverheid.nl/reizen. Hiermee geef ik invulling aan mijn toezegging aan 
het lid Tielen (VVD) om meer informatie te geven over waar Nederlanders terecht 
kunnen met vragen over reizen.  
 
Via de websites en via sociale media communiceren we ook de versoepelingen 
voor reizigers naar Nederland. 
  
PaginaPagina 21  1 vanva 25n 25

12. Openbaarmaking stukken voorbereidende overleggen 
 Kenmerk
3338110-1026399-PDC19
In de brief van 8 december 2020 heeft het kabinet aangegeven de presentaties 
die voorliggen in de informele overleggen over de coronacrisis in het Catshuis 
30 31
openbaar te maken . De stukken worden op de website van Rijksoverheid 
32
gedeeld voor zover daar geen zwaarwegende belangen in de weg staan. Vanaf 
33
heden zijn op Rijksoverheid de stukken die besproken zijn bij de besluitvorming 
van 15 maart 2022 te vinden zijn op Rijksoverheid.nl. 
 
Hoogachtend,  
 
de minister van Volksgezondheid,  
Welzijn en Sport,  
 
 
 
 
 
 
Ernst Kuipers
 
30
 Kamerstuk 25 295, nr. 771. 
31
 https://www.rijksoverheid.nl/onderwerpen/coronavirus-tijdlijn/uitgelicht-
catshuisstukken/openbaarmaking-catshuisstukken. 
32
 Hierbij is onder meer te denken aan derden belang, het belang van de staat, de 
persoonlijke levenssfeer en de internationale betrekkingen.   
33
 https://www.rijksoverheid.nl/documenten/vergaderstukken/2022/03/15/documenten-ter-
ondersteuning-van-besluitvorming-over-coronamaatregelen-15-maart-2022. 
PaginaPagina 21  1 vanva 25n 25

