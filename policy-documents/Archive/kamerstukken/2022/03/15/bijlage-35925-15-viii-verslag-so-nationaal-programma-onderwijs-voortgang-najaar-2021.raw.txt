35 925-VIII Vaststelling van de begrotingsstaten van het Ministerie van 
Onderwijs, Cultuur en Wetenschap (VIII) voor het jaar 2022 
 
Nr.    Verslag van een schriftelijk overleg 
 
Vastgesteld d.d. … 
 
Binnen de vaste commissie voor Onderwijs, Cultuur en Wetenschap 
hebben enkele fracties de behoefte om vragen en opmerkingen voor te 
leggen over de brief van de ministers van Onderwijs, Cultuur en 
Wetenschap en voor Basis- en Voortgezet Onderwijs en Media d.d. 
28 oktober 2021 inzake Nationaal Programma Onderwijs: voortgang 
najaar 2021 (Kamerstuk 35 925-VIII, nr. 15). 
Bij brief van [n.t.b.] hebben de ministers deze beantwoord. Vragen en 
antwoorden zijn hierna afgedrukt.  
  
Voorzitter van de commissie 
Tellegen 
 
Adjunct-griffier van de commissie 
Arends 
 
   Inhoud 
 
I Vragen en opmerkingen uit de fracties 
 Inbreng van de leden van de VVD-fractie 
 Inbreng van de leden van de D66-fractie 
 Inbreng van de leden van de CDA-fractie 
 Inbreng van de leden van de PvdA-fractie 
 Inbreng van de leden van de GroenLinks-fractie 
 Inbreng van de leden van de SP-fractie 
 Inbreng van de leden van de PvdD-fractie 
  Inbreng van de leden van de ChristenUnie-fractie 
 Inbreng van de leden van de Volt-fractie 
 Inbreng van de leden van de SGP-fractie 
 Inbreng van de leden van de DENK-fractie 
 Inbreng van de leden van de Groep Van Haga 
II Reactie van de ministers van Onderwijs, Cultuur en 
Wetenschap en voor Primair en Voortgezet Onderwijs  
 
I  Vragen en opmerkingen uit de fracties 
 
Inbreng van de leden van de VVD-fractie  
 
De leden van de VVD-fractie hebben met interesse kennisgenomen van 'het Nationaal 
Programma Onderwijs: voortgang najaar 2021' en hebben hier nog enkele vragen over. 
1
De leden lezen dat het eerste beeld van de implementatie van het NPO positief is, maar dat 
het nog te vroeg is om uitspraken te kunnen doen over de effectiviteit hiervan. Wanneer is dit 
                                                 
1
 NPO: Nationaal Programma Onderwijs 
1 
 

vernemen en complimenteren scholen ervoor dat zij op zo’n korte termijn te werk zijn gegaan 
om dit voor elkaar te krijgen. Daarbij constateert de inspectie dat scholen zich hebben 
ingespannen om de basisvaardigheden op peil te houden. In het primair onderwijs is de 
grootste vertraging echter te zien bij rekenen, namelijk zo’n tien weken leervertraging. Heeft 
de minister naar aanleiding van dit nieuws nog extra stappen ondernomen om de 
basisvaardigheden te bevorderen? Missen scholen op dit moment bijvoorbeeld nog bepaalde 
zaken in de menukaart? Tevens vragen zij wat de laatste stand van zaken is omtrent de motie 
4
van het lid Van Meenen over pabostudenten de mogelijkheid bieden om kinderen te tutoren.  
 
De voornoemde leden maken zich bovendien zorgen over de negatieve effecten op 
kansengelijkheid. Zo is de meeste vertraging te zien bij bijvoorbeeld ouders met een laag 
inkomen of eenoudergezinnen. Welke stappen heeft de minister gezet, of gaat hij nog zetten, 
om te zorgen dat kansenongelijkheid zo veel mogelijk wordt beperkt door het NPO? Hoe staat 
het bijvoorbeeld met de arbeidsmarkttoelage voor docenten op achterstandsscholen? Zij 
hebben meermaals de minister gevraagd of hij bekend is met het feit dat er besturen zijn die 
besluiten om de arbeidsmarkttoelage voor docenten op achterstandsscholen niet op de juiste 
manier toe te kennen, bijvoorbeeld door het aan hele andere zaken te besteden of aan 
docenten te geven op scholen die daar geen recht op hebben. De leden hebben deze signalen 
nogmaals binnengekregen. Graag ontvangen zij van de minister een laatste stand van zaken 
omtrent de arbeidsmarkttoelage. Ook willen zij graag weten of de minister al een duidelijker 
beeld heeft van hoe vaak dit gebeurt en wat hij hier op dit moment precies actief tegen doet. 
 
De leden van de D66-fractie constateren dat niet alleen in het po grote leerachterstanden te 
zien zijn, maar ook in het vo. Zo is in de onderbouw met name achterstand te bemerken bij 
leesvaardigheid en rekenen. Over de vertragingen in de bovenbouw zijn echter minder 
gegevens beschikbaar. De leden wijzen de minister nogmaals op het feit dat leerlingen in de 
bovenbouw van het vo de laatste 1,5 jaar een uitdagende periode hebben doorgemaakt en zich 
niet optimaal hebben kunnen voorbereiden op de eindexamens. Zij roepen de minister weer 
op om ook dit jaar eindexamenkandidaten een extra herkansing te bieden en hun recht te 
geven op het wegstrepen van een onvoldoende. Zij hopen dat de minister voor de 
kerstvakantie tot dit besluit zal komen om scholen en leerlingen zo snel als mogelijk 
duidelijkheid te bieden. 
  
De voornoemde leden lezen dat schoolleiders in het vo zich het meeste zorgen maken over 
leerlingen in het praktijkonderwijs. Kan de minister toelichten of het NPO genoeg handvatten 
biedt om het welzijn van deze leerlingen te waarborgen? Ook vragen zij welke extra stappen 
hij kan nemen om zorg te dragen voor het welzijn van deze leerlingen. 
 
Tevens hebben zij enkele vragen over het aantal bijles- en uitzendbureaus dat wordt ingezet 
met middelen van het NPO. Zo blijkt dat 60% van de scholen met de NPO- gelden 
commerciële bureaus inhuurt. Hoe verhoudt dit zich tot het advies van de Onderwijsraad 
‘Publiek karakter voorop’? Is de minister van mening dat dit een zorgelijke ontwikkeling is? 
De leden van de D66-fractie vragen hoe de minister hierop kan bijsturen. 
  
(Voortgezet) speciaal onderwijs 
De leden van de D66-fractie maken zich zorgen over het welzijn van leerlingen in het 
(voortgezet) speciaal onderwijs. Hier zitten immers de meest kwetsbare leerlingen. Is de 
minister van mening dat de menukaart goed genoeg toegespitst is op het (v)so? Hoeveel 
                                                 
4
 Kamerstuk 35 570-VIII, nr. 230 
3 
 

andere school, of is overal hetzelfde beeld te zien met even grote vertragingen? Zij vragen of 
de methodes die worden aangeboden via het Nationaal Programma Onderwijs voldoen aan de 
behoeftes van leerlingen met de grootste vertragingen. Kan worden aangegeven voor welke 
methodes deze scholen het meest hebben gekozen? Gaat het dan om een verlengde schooldag 
of andere zaken, zo vragen de voornoemde leden. 
 
De basisscholen hebben over het algemeen zo veel mogelijk kansrijk geadviseerd om 
leerlingen kansen te geven. De leden van de CDA-fractie vragen of bij de monitoring van 
deze groep leerlingen ook wordt gekeken naar de vraag in hoeverre het voortgezet onderwijs 
deze leerlingen ook kansen biedt in plaats van strikt af te rekenen op prestaties. Is dit ook 
onderdeel van de warme overdracht van de basisschool naar de middelbare school? 
  
De leden van de CDA-fractie lezen dat ondanks het lerarentekort, scholen toch vaak kiezen 
voor interventies die meer personeel vereisen. Kan worden aangegeven of dit vooral gebeurt 
op scholen die minder last hebben van het lerarentekort dan andere scholen, of gebeurt dit ook 
op scholen waar al een (groot) tekort aan leraren is? Hoe lossen scholen die inzet van extra 
personeel op? Nemen zij tijdelijk extra mensen aan, wordt het aantal uren in bestaande 
contracten van medewerkers verhoogd, of worden commerciële bureaus ingezet, zo vragen de 
leden.  
 
Vertragingen in het voortgezet onderwijs 
De leden van de CDA-fractie lezen dat de vertragingen in de onderbouw van het voortgezet 
onderwijs groter waren dan in het primair onderwijs: respectievelijk 27 weken 
(leesvaardigheid) en 10 weken (gemiddeld over alle vakken). Is dit te wijten aan de langere 
sluiting van scholen in het voortgezet onderwijs, of zijn hier ook andere factoren voor aan te 
wijzen? Tevens vragen zij of het voortgezet onderwijs in het algemeen in staat in geweest om 
de op de basisschool opgelopen vertragingen (deels) in te lopen. 
 
Mbo en ho 
7
De leden van de CDA-fractie lezen in de brief dat de instellingen in het mbo en ho vooral 
kiezen voor plannen die toezien op de overgangen tussen en binnen onderwijsinstellingen, 
naast plannen om studentenwelzijn te verhogen. Kan de minister toelichten hoe die plannen er 
uitzien, op welke aspecten van die overgangen dit ziet, en in hoeverre dit niet ook zaken zijn 
die ook al speelden voor corona? Zijn bijvoorbeeld ook de toelatingstesten voor numerus 
fixus opleidingen aangepast vanwege de door corona opgelopen achterstanden in het 
voortgezet onderwijs en het mbo? Hebben instellingen ook plannen ingediend om in het 
algemeen opgelopen achterstanden in het halen bij zowel beginnende als zittende studenten? 
Zo ja, hoe zien deze plannen eruit? Zo nee, waarom niet? Zij vragen of de minister hier ook 
mogelijkheden ziet om dit structureel te veranderen en meer in te zetten op het verbeteren van 
die overgangen. 
  
De voornoemde leden vinden het belangrijk dat instellingen inzetten op het verhogen van 
studentenwelzijn, omdat de sluiting van het fysieke onderwijs en de beperkingen bij contact 
tussen leeftijdsgenoten een grote wissel hebben getrokken op het welzijn van jongeren. Kan 
de minister aangeven hoe succesvol de plannen op dit gebied zijn en of studenten tevreden 
zijn over de inzet van deze plannen door hun instelling? Zij vragen of in het algemeen kan 
worden aangegeven of studenten of hun vertegenwoordigende medezeggenschapsorganen 
tevreden zijn met de aanpak van hun instellingen.  
                                                 
7
 Ho: hoger onderwijs  
5 
 

Inzet van derden door scholen 
Bijles- en uitzendbureaus profiteren van de situatie. 60% van de scholen in het voortgezet 
onderwijs huurt met NPO-geld personeel van commerciële bureaus in, zo blijkt uit de enquête 
11
van de AOb. Hoe rijmt de minister dit met het onlangs verschenen advies van de 
Onderwijsraad waarin wordt gewaarschuwd voor het steeds meer verstrengeld raken van 
12
publiek en privaat onderwijs? Hoe is dit te rijmen met de motie van het lid Futselaar c.s. 
13
over waarborgen dat onderwijsgeld niet weglekt naar particuliere bureaus? Op welke wijze 
voert de minister deze motie uit? Kan de minister vooruitlopend op het verdiepende 
implementatieonderzoek inhuur al aangeven hoeveel NPO-geld er naar commerciële 
onderwijsbureaus weglekt en welke diensten deze onderwijsbureaus leveren? Heeft de 
minister inzicht in de kosten die gemaakt worden voor de verslaglegging? Hoeveel 
accountants of boekhouders worden hiervoor extra ingehuurd? Zij vragen of de minister 
bereid is om dit ook mee te nemen in het verdiepende implementatieonderzoek over inhuur, 
aangezien het dat in feite ook is.  
 
De plannen van de instellingen; werken aan herstel 
 
Medezeggenschap en betrokkenheid van stakeholders 
De leden van de SP-fractie maken zich zorgen over de betrokkenheid van de 
medezeggenschap op hogescholen en universiteiten. Deze is minder optimaal geweest door de 
korte termijn waarop de plannen moesten worden ontwikkeld. De plannen moesten daarnaast 
onder hoge druk gemaakt worden, aangezien de bestedingstermijn slechts twee jaar is. 
Sommige plannen zijn mogelijk hierdoor niet van hoge kwaliteit of goed uitgedacht. De leden 
vragen of de bestedingstermijn verlengd kan worden, omdat dat wellicht de kwaliteit van de 
plannen ten goede zal komen. 
 
Specifieke thema’s 
 
Onderzoek 
De voornoemde leden maken zich erg zorgen over de positie van promovendi, en dan met 
name over de verlenging van contracten van de promovendi die werkzaam zijn bij instituten 
die buiten de zogenaamde kennisinstellingen vallen, zoals universiteiten en universitaire 
medische centra. De middelen van het NPO zijn alleen uitgegeven aan kennisinstellingen en 
niet aan onafhankelijke onderzoeksinstellingen en streekziekenhuizen. De leden vragen in 
hoeverre promovendi die werkzaam zijn in deze instituten hun contract verlengd zien worden. 
Ook deze promovendi hebben onderzoeksvertraging opgelopen, maar voor hen is geen geld 
uitgetrokken in het NPO. De leden van de SP-fractie zouden graag willen weten of en hoe er 
naar promovendi die niet direct verbonden zijn aan een universiteit wordt omgekeken en in 
hoeverre hun contracten verlengd worden. 
 
Inbreng van de leden van de PvdA-fractie  
 
De leden van de PvdA-fractie hebben kennisgenomen van de stand van zaken en hebben een 
aantal vragen en zorgen hieronder toegelicht. Deze leden maken zich zorgen over 
achterstanden waar leerlingen mee kampen en de onevenredige manier waarop leerlingen uit 
een lager sociaaleconomisch milieu benadeeld worden door de coronaproblematiek. De inzet 
van deze fractie blijft het bevorderen van de kansengelijkheid.  
                                                 
11
 NPO ‘niet uitvoerbaar’ door lerarentekort, werkdruk en lesuitval | De Algemene Onderwijsbond (aob.nl) 
12
 Publiek karakter voorop | Advies | Onderwijsraad 
13
 Kamerstuk 35 570-VIII, nr. 201 
7 
 

werkdruk ervaart als gevolg van de implementatie van de NPO-interventies. Tevens vragen zij 
wat de minister eraan doet om deze torenhoge werkdruk te verlagen om verdere uitstroom en 
uitval van leraren te voorkomen. 
 
Inzet van derden door scholen 
Voornoemde leden lezen dat de minister de conclusie trekt dat vanwege het lerarentekort 
scholen momenteel tijdelijke krachten willen inhuren. Deze leden delen die conclusie niet. Zij 
wijzen op het incidentele karakter van het NPO, dat als doel heeft incidentele achterstanden 
op te lossen binnen een speelveld dat kampt met diepgewortelde en structurele problemen die 
niet kunnen worden opgelost met eenmalig geld. Erkent de minister dat die redenering 
daarom niet strookt? Deelt hij de mening dat het schaduwonderwijs enorm profiteert van de 
grote vraag die is ontstaan en helaas wel moet worden beantwoord door private 
ondernemingen? Deelt de minister tevens dat hiermee een vicieuze cirkel verder is aangejaagd 
en het tij alleen kan worden gekeerd wanneer men structureel investeert in het onderwijs, 
zodat de basis weer op orde kan worden gebracht, zo vragen deze leden. 
 
Studentenwelzijn 
De leden van de PvdA-fractie zijn blij dat er erkenning is voor het welzijn van studenten 
gedurende deze ingewikkelde tijd. Naast de trajecten waarvoor momenteel extra geld voor 
wordt vrijgemaakt om het welbevinden van studenten te verbeteren, vragen de leden welke 
meer structurele cultuurverandering er nodig zou zijn en wat ervoor nodig is om die te 
behalen, zodat studenten meer voldoening ervaren en minder stress ondervinden.  
 
Aandachtspunten 
De leden constateren dat ook in het mbo en ho het tekort aan docenten niet kan worden 
verholpen met een eenmalig geldbedrag. De minister concludeert dat er veel creativiteit en 
inspanning nodig zal zijn om het benodigde onderwijspersoneel aan te trekken, maar deze 
leden vragen welke oplossing de minister hiervoor in gedachten heeft met incidenteel budget 
dan wel structureel budget. 
 
Inbreng van de leden van de GroenLinks-fractie 
 
De leden van de GroenLinks-fractie hebben met interesse de eerste voortgangsrapportage van 
het Nationaal Programma Onderwijs gelezen. De voornoemde leden zijn tot nu toe steeds 
kritisch geweest op het incidentele karakter van de uitgetrokken 8,5 miljard euro en de korte 
periode waarin dit uitgegeven moet worden. Zij hebben gewaarschuwd dat door al bestaande 
problemen in het onderwijs, zoals het lerarentekort, dit geld mogelijk niet goed terecht zou 
komen. Deze zorgen zijn niet weggenomen na het lezen van deze eerste 
voortgangsrapportage. 
 
De leden lezen dat docenten, schoolleiders en bestuurders de afgelopen periode hard hebben 
gewerkt om de achterstanden en vertragingen in kaart te brengen. Wordt daarbij enkel 
gekeken naar de opgelopen achterstanden in 2020 en de eerste helft van 2021, of wordt dit 
doorlopend gedaan? De voornoemde leden vragen dit omdat het onderwijs ook deze 
november- en decembermaand gevolgen ervaart van de coronacrisis. Klassen worden naar 
huis gestuurd in verband met besmettingen, leraren moeten tijdelijk vervangen worden, 
leerlingen moeten zelf een periode in quarantaine en er komt een extra week kerstvakantie in 
het po. Wordt deze voortdurende onrust in het onderwijs ook meegenomen bij het in kaart 
brengen van de achterstanden en vertragingen? In hoeverre is het mogelijk om überhaupt aan 
achterstanden te werken in deze onrustige onderwijssetting? Wordt de huidige situatie 
9 
 

de zorgen van schoolleiders over het welbevinden en executieve vaardigheden het grootste 
16
zijn in het praktijkonderwijs en het vso. Hoe wordt ervoor gezorgd dat juist deze leerlingen 
niet extra de dupe worden van de coronacrisis? Zij vragen ook of er, zeker binnen dit type 
onderwijs waar al grote tekorten zijn, genoeg personeel voor een-op-eenaandacht is. 
  
De schoolplannen: werken aan het herstel 
De leden van de GroenLinks-fractie lezen dat in september dit jaar op de meeste scholen de 
medezeggenschapsraden hebben ingestemd met de keuze voor interventies. Waar dat nog niet 
is gebeurd, zal dat alsnog gebeuren, zo lezen voornoemde leden. Wordt dit gecontroleerd? In 
17
hoeverre worden ouders in de MR hierin ook meegenomen? Worden individuele ouders 
geïnformeerd over de keuzes voor interventies. Zo ja, is dat beleid, of is dat per school anders, 
zo vragen de voornoemde leden. 
  
De voornoemde leden lezen dat driekwart van de scholen kiest voor interventies voor het 
welbevinden van de kinderen. Is er een beeld van hoe de mentale welgesteldheid van 
leerlingen wordt verbeterd met de interventies van het Nationaal Programma Onderwijs? Is 
dit toereikend, gelet op hoe groot de problemen zijn? Hoe wordt dit bijgehouden en gemeten, 
zo vragen de leden. 
  
De leden van de GroenLinks-fractie lezen dat ongeveer de helft van de scholen verwacht 
tegen knelpunten aan te lopen bij de uitvoering van het programma vanwege het tekort aan 
personeel. Is het mogelijk om te specifiëren over wat voor soort scholen dit gaat? Zijn 
bepaalde type scholen, zoals het speciaal onderwijs of scholen uit bepaalde wijken, hierin 
bovenmatig vertegenwoordigd? In hoeverre wordt het lerarentekort op dit soort scholen juist 
versterkt door het Nationaal Programma Onderwijs, omdat leraren vertrekken naar andere 
(‘makkelijkere’) scholen, omdat daar door het NPO-geld ook een vacature is nu? Is de 
minister bekend met deze signalen? Zij vragen wat de minister hieraan gaat doen en of de 
minister het met voornoemde leden eens is dat dit toch niet de bedoeling kan zijn van het 
Nationaal Programma Onderwijs. Kan de minister reageren op de uitspraak dat het 
lerarentekort juist verder vergroot wordt door het NPO, omdat er meer personeel nodig is voor 
de uitvoering van het programma? Is van tevoren over dit gevolg nagedacht, zo vragen 
voornoemde leden. Zo ja, is hier dan ook een oplossing voor bedacht? Wat betekent dit voor 
de werkdruk van leraren? Bijna 70% van de ondervraagde leden van de AOb in het voortgezet 
onderwijs geeft aan dat het NPO zorgt voor een verdere verhoging van de werkdruk. Kan de 
minister reageren op dit cijfer? In hoeverre zijn leraren betrokken bij de besluitvorming 
rondom het NPO-geld, zo vragen deze leden. 
 
Zij lezen dat de minister de knelpunten van de schoolleiders rondom het personeelstekort 
begrijpt en met hen naar oplossingen gaat zoeken. Op welke termijn denkt de minister die 
gevonden te hebben? Over wat voor oplossingen denkt de minister dan? In hoeverre kan het 
Nationaal Programma Onderwijs goed uitgevoerd worden met een dergelijk groot 
personeelstekort? De voornoemde leden lezen dat veel scholen extra personeel aantrekken en 
dit vanwege het lerarentekort vaak doen via commerciële bureaus. De leden van de 
GroenLinks-fractie hebben steeds gewaarschuwd voor dit effect en zijn teleurgesteld dat er 
geen verdere informatie wordt gegeven in de brief. Waarom zijn er niet meer cijfers bekend 
hierover in deze voortgangsrapportage? Houdt de minister wel voldoende vinger aan de pols 
bij dit probleem? Zeker gezien het feit dat dit gevraagd wordt in de aangenomen motie van 
                                                 
16
 Vso: voortgezet speciaal onderwijs 
17
 MR: medezeggenschapsraad 
11 
 

 
De leden van de PvdD-fractie hebben kennisgenomen van de voorliggende eerste evaluatie 
van het Nationaal Programma Onderwijs en hebben hierbij nog enkele vragen en 
opmerkingen. 
 
Volgens deze leden kent het Nationaal Programma Onderwijs een aantal grote gebreken. Door 
met een eenmalig bedrag op de proppen te komen, maakt het kabinet het de scholen zeer 
lastig om hun personeel een beter langetermijnperspectief te bieden, bijvoorbeeld door meer 
docenten een vaste aanstelling te bieden. Structurele problemen zoals het lerarentekort kun je 
niet oplossen met eenmalige lapmiddelen. Om te voorkomen dat het NPO uiteindelijk tot een 
dure verkiezingsstunt van de coalitiepartijen verwordt, dient het nieuwe kabinet structureel te 
investeren in salarissen, arbeidsmarktpositie, ontwikkelingsmogelijkheden en het tegengaan 
van de zeer hoge werkdruk in het onderwijs. 
Erkent de minister dat al in een vroeg stadium signalen zichtbaar waren die aangaven dat 
indien het NPO niet wordt aangevuld met structureel geld, problemen als het lerarentekort 
zullen blijven bestaan of zelfs toenemen? De minister heeft aangegeven dat met schoolleiders 
het gesprek zal worden aangegaan over de knelpunten die zij ervaren, zoals een krappe 
arbeidsmarkt en het incidentele karakter van het NPO. Ook zal met hen worden gesproken 
over mogelijke oplossingen. Wat kan de minister daar inmiddels concreet over zeggen? Zij 
vragen welke oplossingen de voorkeur van de minister hebben. 
 
De voornoemde leden constateren dat de Kamer in het kader van het verlengen van het NPO 
20
ook twee moties heeft aangenomen. De leden lezen dat de minister pas in de eerstvolgende 
rapportage, in het voorjaar van 2022, in zal gaan op de vraag of het nodig en uitvoerbaar is 
om het NPO te verlengen met één of twee schooljaren. Waarom is daar zo veel tijd voor 
nodig? Spreekt het volgens de minister dan niet voor zich dat er meer structurele 
investeringen nodig zijn, zo vragen zij. 
 
De leden van de PvdD-fractie lezen dat de menukaart van het NPO zal worden 
doorontwikkeld en ook daarna beschikbaar zal blijven voor scholen, waarmee het volgens de 
minister een van de structurele opbrengsten zal zijn van het NPO. Wat zijn volgens de 
minister de andere beoogde structurele opbrengsten van het NPO? Ook vragen deze leden hoe 
de menukaart zal worden ingezet nadat het NPO is afgelopen. Welke ideeën heeft de minister 
hierover? De voornoemde leden constateren dat de minister in deze evaluatie nog niet diep is 
ingegaan op de inzet van derden door scholen. Over dit onderwerp bestaan echter wel grote 
zorgen. Geldverspilling ligt immers op de loer. De leden vragen de minister daarom om 
uitgebreider te reflecteren op dit thema. Recent is het advies ‘Publiek karakter voorop’ door 
de Onderwijsraad gepresenteerd, waarin wordt aangegeven dat de overheid en schoolbesturen 
zich nu onvoldoende bewust lijken van de risico’s van het toenemende private aanbod en de 
21
verstrengeling ervan met het publiek bekostigde aanbod. Zij vragen hoe de minister in dat 
kader kijkt naar de inzet van commerciële bijlesbureaus door scholen met de middelen van het 
NPO. 
 
De leden lezen in de evaluatie dat meer dan driekwart van de scholen kiest voor interventies 
voor het welbevinden van leerlingen en dat dit in het (voortgezet) speciaal onderwijs zelfs 
gaat om 92%. De leden hebben meermaals het belang van het sociaal-emotionele en het 
                                                 
20
 De motie van de leden Peters/Bisschop (Kamerstuk 35 570-VIII, nr. 232) en de motie van de leden Segers/Van 
Meenen (Kamerstuk 35 570-VIII, nr. 236). 
21
 Publiek karakter voorop | Advies | Onderwijsraad  
13 
 

NPO dit schaduwonderwijs weer beperkt toegankelijk gaat zijn? Zij vragen of de minister 
daarop kan reflecteren. 
 
De steunpakketten voor bedrijven en ondernemers zijn zo ingericht dat ze meeademen met de 
epidemiologische ontwikkelingen. Zoals vele anderen hadden ook de leden van de 
ChristenUnie-fractie gehoopt dat de crisis op haar retour zou zijn. Helaas worden de komende 
week de scholen weer gesloten, met alle gevolgen van dien. De leden begrijpen dat het NPO 
voor een vaste tijdsperiode is. Dat vinden zij ook belangrijk. De investeringen moeten immers 
ook daar terechtkomen waar de achterstanden zijn opgelopen. Tegelijkertijd kunnen de leden 
zich voorstellen dat vanwege nieuwe coronagolven en epidemiologische ontwikkelingen 
scholen soms voor nieuwe vraagstukken omtrent het inhalen van achterstanden komen te 
staan. De leden vragen of het NPO ook meeademt. Wordt er in de planning van de uitvoering 
rekening gehouden met onvoorspelbare epidemiologische ontwikkelingen? 
  
Tot slot lezen de leden van de ChristenUnie-fractie dat er op diverse manieren veel aandacht 
is voor studentenwelzijn. Zij zijn blij om te lezen dat er projecten gesteund worden op het 
gebied van mentale gezondheid, sociale verbinding en extra begeleiding. Ze lezen en horen 
ook dat het welzijn van jongere jongeren een klap heeft gekregen door de coronacrisis. Recent 
verscheen de Monitor Mentale gezondheid en Middelengebruik van onder andere het RIVM. 
In de monitor worden diverse implicaties en aanbevelingen voor beleid genoemd. De leden 
vragen de ministers of zij in het NPO ruimte zien om bepaalde aanbevelingen over te nemen 
en of de ministers daarop kunnen reflecteren. 
 
Inbreng van de leden van de Volt-fractie 
 
De leden van de Volt-fractie constateren uit de Kamerbrief dat er veel geld gaat naar derden, 
in de vorm van commerciële bureaus. Heeft de minister een overzicht van hoeveel geld 
inmiddels naar commerciële bureau is gevloeid? Hoe verhoudt de prijs die commerciële 
bureaus rekenen zich tot een situatie waarin dit geld gebruikt zou worden om het onderwijs 
dusdanig te versterken zodat het onderwijs zelf in deze behoefte weet te voorzien (waar de 
commerciële bureaus nu voor worden ingezet)? 
 
De voornoemde leden constateren dat de achterstanden algemeen genomen onder met name 
leerlingen met een niet-westerse migratieachtergrond het grootst zijn. In hoeverre worden de 
middelen uit het NPO exclusief toegespitst op deze leerlingen zonder hierbij de ouders van 
deze leerlingen te betrekken? Ziet de minister een kans om een deel van de NPO-gelden toe te 
spitsen op de ouders? Tevens vragen zij of de minister bekend is met het LeerKansenProfiel 
(hierna: LKP). De gemeente Den Haag gebruikt het LKP om door middel van verplichte 
naschoolse activiteiten (zes uur per week) de kansenongelijkheid te verminderen. Dit wordt 
gedaan door de taal en sociale capaciteiten (met de ouders) van (po-)leerlingen met een 
taalachterstand te verbeteren. De evaluaties van dit beleid zijn positief. Zou het LKP mogelijk 
als voorbeeld kunnen dienen voor besteding van een deel van de NPO-gelden in het meer 
betrekken van de ouders van leerlingen met grote achterstanden? 
 
Zij vragen wat de minister eraan doet om de instellingen gerust te stellen in hun onzekerheid 
omtrent de incidentele aard van de middelen die zij ter beschikking gesteld krijgen uit het 
NPO om de achterstanden in te lopen. Hoe verhoudt de tijdelijkheid van het NPO zich tot de 
structurele vraag naar personeel in het onderwijs? Dat kan evenwel deels worden vermeden 
door (tijdelijk) de aanstellingen van zittend personeel uit te breiden. Ook kan het toepassen 
van zogenoemde dakpanconstructies voor nieuwkomers uitkomst bieden, waarbij wordt 
15 
 

De leden van de SGP-fractie constateren dat veel scholen niet alleen worstelen met het vinden 
van voldoende personeel, maar ook met de vraag hoe ze structureel goed gekwalificeerd 
personeel behouden. Het NPO stelt wat dat betreft voor extra uitdagingen. Scholen uiten de 
zorg hoe ze kunnen voorkomen dat ze straks structureel opgezadeld zitten met het tijdelijk 
personeel dat nu wordt ingezet, maar waarvan de kwaliteit te wensen overlaat. Op welke 
wijze worden scholen ondersteund inzake de arbeidsrechtelijke consequenties van hun 
keuzes? Is aanpassing van de regelgeving overwogen om scholen beter te faciliteren in het 
voorkomen van risico’s? 
 
De voornoemde leden hebben in een eerder stadium aandacht gevraagd voor de verscholen 
positie van ouders in de menukaart en de uitvoering van het NPO. De monitor lijkt dat beeld 
te bevestigen, onder meer doordat de rol van de ouders bij het onderdeel faciliteiten en 
randvoorwaarden eigenlijk niet aan bod komt. Op welke wijze gaat de minister bevorderen 
dat dit belang duidelijker in beeld komt? Tevens vragen zij hoe de ouderorganisaties worden 
ondersteund en ingeschakeld om het NPO tot een succes te maken, bijvoorbeeld als het gaat 
om het inhalen van leesachterstanden thuis. 
 
Mbo en hoger onderwijs 
De leden van de SGP-fractie constateren dat in de plannen veel aandacht uitgaat naar de 
mentale gezondheid van studenten. Deze leden merken op dat in samenhang daarmee ook de 
fysieke gezondheid een belangrijk aspect is. Het lijkt erop dat dit aspect onderbelicht is, 
hoewel ook op dit vlak mooie voorbeelden in instellingen te vinden zijn, zoals het 
aantrekkelijk maken van een gezond voedingspatroon. Welke inzet wil de minister plegen om 
dit aspect meer aandacht te geven en te stimuleren? 
 
De leden van de SGP-fractie vragen of de minister bekend is met het Kennisplein van 
Opleiding naar werk en welke rol dit initiatief kan vervullen in de structuur van het Nationaal 
Programma Onderwijs. Tot slot vragen zij hoe dergelijke initiatieven worden benut om 
structurele verbeteringen te realiseren. 
 
Inbreng van de leden van de DENK-fractie 
 
De leden van de DENK-fractie hebben met grote belangstelling kennisgenomen van de eerste 
voortgangsrapportage van het Nationaal Programma Onderwijs en hebben hierover nog 
enkele vragen. 
 
Wat de leden ten eerste opvalt is dat de vertragingen als gevolg van de coronacrisis het 
allergrootst zijn bij de reeds kwetsbare kinderen. Dit wil zeggen: kinderen met laagopgeleide 
ouders, kinderen van ouders met een laag inkomen en kinderen van ouders met een niet-
westerse migratieachtergrond. De leden vragen wat het kabinet gaat doen met deze 
informatie. Wordt er ook centraal en structureel onderwijsbeleid gevoerd om dit breed 
verspreide probleem bij de wortel aan te pakken? Hoe zorgen wij er in de toekomst voor dat 
niet steeds de meest kwetsbare groepen leerlingen het hardst achteruitgaan bij crises? 
 
De eerdergenoemde leden constateren ook dat de inzet van digitale hulpmiddelen onderdeel 
vormt van de menukaart. De leden vrezen dat deze interventie, mits niet goed uitgevoerd, een 
negatief effect kan hebben op de reeds onder druk staande kansengelijkheid. Wordt deze 
interventie, maar ook andere interventies gemonitord op kansengelijkheid? Zo nee, waarom 
niet? Een ander opvallend feit is dat scholen met reeds een hoge achterstandsscore in 
2020/2021 grotere achterstanden hebben opgelopen. De leden van de DENK-fractie vragen 
17 
 

bedrijven ingezet. Dat is op zich geen bezwaar, maar hoe kunnen we goed letten op de 
kwaliteit die zij leveren? Is er al zicht op een plan van aanpak voor hoe de ruim 8 miljard euro 
aan onderwijs zal worden ingezet? Maatwerk krijgt naar de mening van deze leden te weinig 
aandacht. Worden leerlingen en ouders wel voldoende betrokken bij de inzet van het geld? 
Scholen gebruiken NPO-gelden (deels) voor gaten in de begroting, ook omdat ze steeds meer 
worstelen met incidentele gelden in plaats van structurele gelden. Ook worden NPO-gelden 
opgepot door het schoolbestuur of stichtingen die een of meerdere scholen besturen, waardoor 
verbetering van het onderwijs achterwege blijft. Heeft de minister onderzoek gedaan naar de 
bedragen die worden opgepot en hoe gaat de minister hiermee om? 
 
Sommige scholen nemen tijdelijk meer eigen personeel aan; hierdoor kapen ze capaciteit bij 
andere scholen weg; nieuwe leerkrachten vragen extra tijd waardoor de NPO-gelden niet 
altijd ten goede komen van de leerlingen. Iedere school heeft een andere aanpak. Hoe kunnen 
scholen ervaringen uitwisselen zodat zij van elkaar kunnen leren? De voornoemde leden zijn 
erg bezorgd over de enorme impact die de coronamaatregelen hebben op studenten, 
eenzaamheid en depressie. Zij sluiten zich daarom aan bij de motie van de leden Paternotte en 
Peters om een inventarisatie te maken welke bewezen effectieve maatregelen 
onderwijsinstellingen kunnen nemen ter bevordering van het studentenwelzijn en ervoor te 
22
zorgen dat de instellingen hiervan gebruik kunnen maken. Wat de leden betreft mag dit ook 
gelden voor scholieren in het vo. 
  
De voornoemde leden onderschrijven ten zeerste de motie van het lid Kwint dat fysiek 
onderwijs altijd de norm dient te zijn en digitaal onderwijs voorbehouden moet blijven voor 
23
uitzonderlijke omstandigheden . 
24
Ook de motie van de leden Kwint en Heerema onderschrijven de eerdergenoemde leden. Ze 
denken dat de inzet van gevorderde pabostudenten bij het wegwerken van 
onderwijsachterstanden een win-winsituatie oplevert. Wat deze leden betreft kan dit ook met 
studenten van andere/hogere beroepsopleidingen.     
 
Ten slotte vragen zij of de minister de mening deelt dat een breed opgezette landelijke 
enquête onder onderwijzend personeel dient te worden gehouden zodat uit het veld zelf knel-
en verbeterpunten kunnen worden aangedragen.  
     
II Reactie van de ministers van Onderwijs, Cultuur en Wetenschap en voor Primair 
en Voortgezet Onderwijs 
 
Algemene inleiding 
Wij danken de leden van de fracties VVD, D66, CDA, PvdA, GroenLinks, SP, PvdD, 
ChristenUnie, Volt, SGP, DENK en Groep van Haga voor hun inbreng. We hebben de vragen 
met veel interesse gelezen. 
 
Het Nationaal Programma Onderwijs (NP Onderwijs) is begin 2021 aangekondigd als een 
tijdelijke investering in het onderwijs om corona-gerelateerde leervertragingen, zowel 
cognitief als sociaal-emotioneel (waarbij extra aandacht wordt besteed aan welbevinden), in 
Europees en Caribisch Nederland aan te pakken. Ook richt het programma zich op het 
terugdringen van de door corona toegenomen kansenongelijkheid. Daarnaast willen we met 
het programma een duurzame impact hebben en een stevigere basis voor goed onderwijs 
                                                 
22
 Kamerstukken 2020/21, 35 570-VIII, nr. 260 
23
 Kamerstukken 2020/21, 35 570-VIII, nr. 262 
24
 Kamerstukken 2020/21, 35 570-VIII, nr. 166 
19 
 

Minister voor Primair en Voortgezet Onderwijs (MPVO), ons samen met het veld hard voor 
maken. 
 
Inbreng van de leden van de VVD-fractie 
De leden van de VVD vragen MPVO wanneer het beeld van de implementatie en effectiviteit 
van het NP Onderwijs er is. Ook vragen zij waarom daar nu nog geen uitspraak over is te 
doen, ondanks dat we een half jaar verder zijn.  
Scholen zijn dit schooljaar begonnen met het uitvoeren van de interventies uit de menukaart 
25
van het NP Onderwijs. Voor de eerste voortgangsrapportage zijn schoolleiders in augustus 
en september bevraagd. Het was op dat moment te vroeg om al te vragen naar de eerste 
effecten. De eerste voortgangsrapportage geeft daarom een beeld van het proces dat scholen 
doorlopen hebben, de uitkomsten van de schoolscan en de plannen die scholen gemaakt 
hebben. Bij de tweede voortgangsrapportage dit voorjaar weten we meer over de 
daadwerkelijke implementatie en realisatie van plannen, van de uitvoering van de interventies 
op scholen en de uitdagingen die scholen daarbij tegenkomen. We vragen scholen ook in 
hoeverre zij al een positief effect van de interventies op hun leerlingen zien.  
De eerste voortgangsrapportage geeft een beeld van de leerprestaties van leerlingen rond het 
einde van vorig schooljaar (2020/2021). In het najaar van 2022 beschikken we weer over 
actuele kwantitatieve data met betrekking tot de leerprestaties van leerlingen. We krijgen dus 
jaarlijks een update van de stand van zaken van de leerprestaties. Dit komt doordat we voor de 
monitoring gebruikmaken van bestaande meetinstrumenten en -momenten in het primair en 
voortgezet onderwijs. Op die manier kan ook een goede vergelijking worden gemaakt met de 
prestaties van leerlingen in pre-coronajaren. 
 
De leden van de VVD-fractie vragen MPVO hoe zij inzicht krijgen in de effectiviteit van 
bovenschoolse programma’s die gemeenten organiseren, hoe dit is geborgd en hoe de Kamer 
dit kan controleren.  
Gemeenten hebben binnen de Regeling specifieke uitkering inhalen COVID-19 gerelateerde 
26
onderwijsvertragingen de keuze uit een aantal bestedingsdoelen, één daarvan is het 
organiseren van bovenschoolse programma’s voor het inhalen van leer- en 
ontwikkelvertragingen bij corona. De inzet van de gemeenten sluit aan op hun reguliere taken 
en is bedoeld ter versterking van wat op scholen gebeurt. Gemeenten kunnen ook meer 
organisatorische maatregelen nemen, bijvoorbeeld het versterken van de samenwerking tussen 
jeugdhulp en onderwijs. De specifieke uitkering wordt verstrekt op grond van de Financiële 
27
verhoudingswet. De regels van de Financiële verhoudingswet zijn daarom van toepassing op 
de verantwoording. Die geschiedt via de jaarverslaggeving en gaat enkel in op de wijze van 
besteding. Om achteraf vast te stellen of de specifieke uitkering bijgedragen heeft aan de 
doelen van het programma, wordt daarom in de monitoring aandacht besteed aan de 
maatregelen die gemeenten nemen en de ervaren opbrengsten hiervan. De informatie uit de 
monitoring wordt via de voortgangsrapportages met uw Kamer gedeeld.  
 
De voornoemde leden vragen MPVO ook of er op basis van de eerste ervaringen interventies 
zijn die als best practices kunnen fungeren en het verdienen om breder uitgerold te worden. 
Daarbij vragen ze ook of er al interventies zijn waarvan nu al gezegd kan worden dat ze beter 
gestaakt kunnen worden. De leden vragen de minister of hij bereid is deze bevindingen en 
lessons learned breder onder de aandacht te brengen binnen het onderwijsveld. 
                                                 
25
 Kamerstukken II 2021/22, 35925-VIII, nr. 15 
26
 Regeling specifieke uitkering inhalen COVID-19 gerelateerde onderwijsvertragingen 
27
 Regeling specifieke uitkering inhalen COVID-19 gerelateerde onderwijsvertragingen 
21 
 

wordt het voorlopig schooladvies automatisch het definitieve schooladvies. In schooljaar 
2020/2021 is, zoals de eerste voortgangsrapportage aangeeft, een herstel te zien van de 
definitieve schooladviezen. Deze zijn gemiddeld gezien weer op een niveau vergelijkbaar met 
de situatie vóór de coronapandemie. Ook zien we dat in schooljaar 2020/2021 leerlingen 
gemiddeld genomen minder vaak recht hadden op een heroverweging van het voorlopig 
schooladvies. Kansrijk adviseren is hier een mogelijke oorzaak van, omdat dit ervoor kan 
hebben gezorgd dat de voorlopige schooladviezen al goed passend waren bij de toetsadviezen. 
Van de leerlingen die wel recht hadden op een heroverweging, zijn meer schooladviezen 
bijgesteld: met 26.8% is dit licht gestegen t.o.v. de 23.3% in 2018/2019.  
 
Wel is te zien dat er verschillen zijn tussen groepen leerlingen. Zo lijken jongens vaker 
kansrijk geadviseerd te worden dan meisjes. Meisjes profiteren vervolgens wel vaker van 
bijstelling van het schooladvies. Ook hangt het gemiddelde definitieve schooladvies ieder jaar 
sterk samen met de mate van stedelijkheid van een gebied. Regio’s met een hoge mate van 
stedelijkheid behalen hogere gemiddelde schooladviezen dan regio’s met een lage mate van 
stedelijkheid. In stedelijke regio’s worden adviezen ook vaker bijgesteld bij een 
heroverweging. Deze trend zet zich in 2020/2021 voort. Wel is in alle gebieden herstel te zien 
van de gemiddelde definitieve adviezen naar het niveau vóór corona.  
 
Ook sociaaleconomische status (SES) is een belangrijke factor. Hoe lager de SES van een 
leerling, des te lager het definitieve schooladvies. Door het wegvallen van de eindtoets in 
2020 was dit effect in schooljaar 2019/2020 nog iets groter. Leerlingen met een lage SES 
hebben namelijk vaker recht op een heroverweging van het schooladvies op basis van de 
eindtoetsscore. In het schooljaar 2020/2021 zijn de definitieve schooladviezen voor alle 
leerlingen hersteld naar het niveau van vóór de pandemie. Bij de leerlingen die op basis van 
de eindtoetsscore recht hadden op een heroverweging valt op dat het advies van lage-SES-
leerlingen net zo vaak – ongeveer één op de drie keer - werd bijgesteld als dat van hoge-SES-
leerlingen. Het advies van midden-SES-leerlingen werd het minst vaak bijgesteld: ongeveer 
één op de vier keer.  
 
Dit beeld laat zien wat het belang is van de eindtoets en de mogelijkheid tot bijstelling van het 
schooladvies. Het laat echter ook zien dat er nog altijd verschillen zijn in kansen bij de 
overgang van primair naar voortgezet onderwijs, doordat, ondanks de eindtoets, meisjes, 
leerlingen uit minder stedelijke gebieden en leerlingen met een lage SES, lagere definitieve 
schooladviezen behalen. Het op 8 februari door de Eerste Kamer aangenomen wetsvoorstel 
deze verschillen moeten verkleinen.  
 
De leden van de VVD-fractie vragen of MOCW het signaal vanuit het veld herkent dat 
promovendi die werkzaam zijn in streekziekenhuizen geen recht hebben op de verlenging van 
hun traject. 
Er zijn bij OCW geen signalen binnengekomen over problemen met verlengingen van 
trajecten bij streekziekenhuizen. Bij de vormgeving van het NP Onderwijs is afgesproken dat 
promovendi en andere onderzoekers op een tijdelijke aanstelling aan alle bekostigde 
instellingen voor hoger onderwijs en academische ziekenhuizen, zoals bedoeld in de Wet op 
hoger onderwijs en onderzoek, aanspraak kunnen maken op de middelen die binnen het 
Nationaal Programma Onderwijs zijn vrijgemaakt voor onderzoeksvertraging. (Bio)medische 
promovendi worden begeleid door umc’s en de meeste promovendi in Nederlandse 
ziekenhuizen hebben een arbeidscontract bij een umc. Mocht het zo zijn dat bij 
streekziekenhuizen onderzoekers vertraging oplopen als gevolg van corona, is het belangrijk 
om met elkaar in gesprek te gaan. Ik zal daarom naar aanleiding van uw vraag contact 
23 
 

32
In de Kamerbrief bij de eerste voortgangsrapportage over het Nationaal Programma 
Onderwijs hebben we aangegeven dat we in gesprek zijn met verschillende partijen (UNL, 
VH, LOBO, pabo’s en het platform Student inzet op school) om te kijken welke 
mogelijkheden er zijn om studenten in te zetten in het onderwijs. Er zijn in ieder geval al 
verschillende initiatieven waarbij studenten van de lerarenopleiding worden ingezet. Een 
mooi voorbeeld is het initiatief van de gemeente Rotterdam met een samenwerking tussen 
Hogeschool Rotterdam en de stichting Protestants Christelijk Basisonderwijs. In dit project 
worden studenten als tutors ingezet om rekenbijles te geven in het basisonderwijs en betaald 
uit de middelen van het NP Onderwijs. Ook op een basisschool in Zoetermeer wordt aan 
leerlingen van groep 8 bijwerkhulp gegeven door pabostudenten om door corona opgelopen 
leerachterstanden in te lopen met de middelen van het NP Onderwijs. Ook studenten van 
Universiteit Utrecht worden ingezet op een aantal basisscholen. Hierbij wordt in overleg met 
de scholen besproken op welke specifieke behoeften van de school de studenten worden 
ingezet. Studenten worden hierbij ondersteund door de lerarenopleiding. In het voorjaar zal u 
verder worden geïnformeerd over de voortgang met betrekking tot deze motie. 
 
De leden van de D66-fractie vragen MPVO welke stappen zijn of worden gezet om 
kansenongelijkheid te beperken middels het NP Onderwijs.  
Het NP Onderwijs is er onder andere op gericht om de door corona toegenomen 
kansenongelijkheid te herstellen. Dit doen we door te werken aan de kwaliteit van het 
onderwijs en in te zetten op de basisvaardigheden en sociaal-emotionele ontwikkeling van 
leerlingen. In algemene zin geldt dat kwetsbare kinderen tijdens de coronaperiode zwaarder 
zijn getroffen dan anderen; het inhalen van leervertragingen via het NP Onderwijs draagt 
daardoor in algemene zin bij aan het terugdringen van die door de coronaperiode vergrote 
kansenongelijkheid. Daarbij zien we vanuit de eerste voortgangsrapportage ook dat leerlingen 
met een midden sociaaleconomische status (SES) grotere achterstanden hebben. Daarom 
ontvangen scholen en gemeenten met meer leerlingen met een hoog risico op achterstanden 
(uit gezinnen met een lage SES) en leerlingen uit gezinnen met een midden SES, meer geld 
dan andere scholen. De arbeidsmarkttoelage helpt scholen met meer achterstandsleerlingen bij 
het behouden of aantrekken van personeel.  
 
In het kader van NP Onderwijs wordt met subsidieregelingen een kansrijke overgang van 
33
primair naar voortgezet onderwijs gestimuleerd, door de regeling Heterogene brugklassen en 
34
de regeling Capaciteitentesten . Ook worden via de Gelijke Kansen Alliantie additionele 
afspraken met gemeenten gemaakt over het stimuleren van gelijke kansen. Het aantal 
deelnemende gemeentes in de alliantie wordt komende periode uitgebreid van 50 naar 100 
gemeenten. Op al deze manieren stellen we scholen in staat om voor leerlingen met het 
meeste risico ook de meeste ondersteuning te bieden. Ik heb er vertrouwen in dat dit 
daadwerkelijk bijdraagt aan het herstel van kansengelijkheid. 
 
Er zijn door de D66-fractie aan MPVO verschillende vragen gesteld over de 
arbeidsmarkttoelage.  
Om deze te beantwoorden wil ik allereerst graag kort terugblikken op hoe de maatregel tot 
stand is gekomen. Door het vorige kabinet is geprobeerd de middelen voor de toelage direct 
naar leerkrachten en scholen toe te laten komen via de cao-tafel. Afspraken over 
arbeidsvoorwaarden zijn immers voorbehouden aan de werknemers- en 
werkgeversorganisaties. Met een cao-afspraak over deze € 375 miljoen zou er bovendien 
                                                 
32
 Kamerstukken II 2021/22,  35925-VIII, nr. 15 
33
 Subsidieregeling heterogene brugklassen 
34
 Subsidieregeling capaciteitentesten 2021-2023 
25 
 

vestigingen waarvoor bekostiging werd ontvangen. Dit past ook binnen de regeling en het 
doel van de arbeidsmarkttoelage. Hierover is in goed overleg gesproken. 
 
Helaas heeft mij ook het bericht bereikt dat een PMR in het po de stap heeft moeten zetten 
naar de landelijke geschillencommissie. Binnen het betreffende schoolbestuur kwamen vier 
van de tien vestigingen in aanmerking. In de betreffende PGMR is er echter met een voorstel 
ingestemd om alle tien de vestigingen in aanmerking te laten komen omdat de vier 
vestigingen waarvoor bekostiging is ontvangen in de minderheid waren. Omdat op grond van 
de cao in het po de PGMR moet instemmen (en dus enkel de instemming van een PMR zoals 
in het vo niet voldoende is) kunnen deze situaties zich voordoen.  
 
Naast de signalen die mij bereiken en waarop mijn ministerie in voorkomend geval acteert, 
wordt de arbeidsmarkttoelage op verschillende manieren onderzocht. Om goed inzicht te 
krijgen in de besluitvorming, besteding en effecten van deze middelen is een uitgebreide 
monitoring opgezet. Zo ontvangen schoolbesturen, schoolleiders en docenten in het kader van 
het implementatieonderzoek in januari 2022 een vragenlijst, met onder meer vragen over de 
arbeidsmarkttoelage. Ik verwacht in april 2022 over de eerste uitkomsten te beschikken die 
mee kunnen in de tweede voortgangsrapportage over het NP Onderwijs. Verder doet mijn 
ministerie een analyse op de salaris- en personeelsgegevens die scholen aanleveren bij DUO. 
Daarnaast heb ik het CPB gevraagd onderzoek te doen naar de (causale) effecten van de 
toelage op instroom en behoud van personeel. De eerste resultaten daarvan worden eind 2023 
verwacht. 
 
Tot slot kan ik u met betrekking tot de arbeidsmarkttoelage melden dat in het coalitieakkoord 
is afgesproken de arbeidsvoorwaarden voor schoolleiders en leraren op scholen met veel 
leerachterstanden structureel te verbeteren. Om situaties zoals hierboven geschetst zoveel 
mogelijk te voorkomen, zal ik erop inzetten dat sociale partners hierover een cao-afspraak 
maken. 
 
De leden van de D66-fractie hebben MPVO opgeroepen om ook dit jaar 
eindexamenkandidaten een extra herkansing te bieden en hun recht te geven op het 
wegstrepen van een onvoldoende. De voornoemde leden hopen dat de minister voor de 
kerstvakantie tot dit besluit zal komen. 
Mijn voorganger heeft de Tweede Kamer op 17 december jl. een brief gestuurd over het 
39
besluit voor de aanpassing van het eindexamen voortgezet onderwijs in 2022 . In die brief 
zijn de verschillende maatregelen (waaronder de extra herkansing) toegelicht. Maar sinds dat 
moment is de weg naar het eindexamen opnieuw toch weer hobbeliger en meer 
onvoorspelbaar gebleken dan we hadden gehoopt. Ik heb de Tweede Kamer daarom op 24 
januari jl. geïnformeerd over mijn besluit om leerlingen in examenjaar 2022, net als vorig 
jaar, de mogelijkheid te geven om één vak (niet zijnde een kernvak) niet mee te laten tellen 
voor het kunnen slagen voor het diploma. In het commissiedebat van 26 januari jl. is dit 
besluit besproken met uw Kamer.  
 
Deze leden vragen of het NP Onderwijs genoeg handvatten biedt om het welzijn van 
leerlingen te waarborgen en welke extra stappen MPVO kan nemen om zorg te dragen voor 
het welzijn van leerlingen.  
In de menukaart van het NP Onderwijs zijn verschillende interventies opgenomen die scholen 
kunnen inzetten om het welzijn van leerlingen te vergroten. Er is ook een overzicht gemaakt 
                                                 
39
 Kamerstukken II 2021/22, 31289, nr. 506 
27 
 

De leden van de D66-fractie vragen of MPVO  van mening is dat de menukaart voldoende 
toegespitst is op het (v)so.  
De menukaart bevat interventies die op basis van internationaal onderzoek effectief blijken. 
De interventies in de menukaart zijn geschikt voor alle schooltypen. Veel van de interventies 
in de menukaart worden ook toegepast in het (v)so, zoals het werken in kleine groepen en 
een-op-een-begeleiding. De toepassing van de interventies in het (v)so kan wel verschillen en 
44
specifieke praktijkvoorbeelden kunnen scholen helpen. Daarom is een servicedocument 
ontwikkeld over het toepassen van de interventies uit de menukaart in praktijkgericht 
onderwijs. Dit kan ook behulpzaam zijn voor het (v)so. Tevens gaat het NRO extra materiaal 
voor de specifieke doelgroepen van het gespecialiseerd onderwijs, praktijkonderwijs en 
beroepsgericht vmbo ontwikkelen. Daarnaast ontwikkelt het NRO in het verlengde van de 
menukaart themapagina’s waarop kennis en praktijkgerichte informatie wordt gepresenteerd 
ten behoeve van gespecialiseerd onderwijs en praktijkgericht onderwijs. 
 
De voornoemde leden vragen MPVO hoeveel leerlingen van het (v)so nu gemiddeld in één 
klaslokaal zitten vergeleken met voor de coronacrisis.  
De bekostiging van het (v)so is gebaseerd op een aantal leerlingen per leerkracht in het so en 
vso. Voor het so is de norm gemiddeld 12 (met onderlinge verschillen tussen de verschillende 
schoolsoorten), voor het vso is de norm gemiddeld 7 leerlingen per leerkracht. De middelen 
hiervoor maken deel uit van de lumpsum en scholen zijn vrij om keuzes te maken en klassen 
bijvoorbeeld groter te maken en daar meer onderwijskundig of onderwijsondersteunend 
personeel op te zetten. Op basis van de beschikbare cijfers van 2019/2020, 2020/2021 en 
2021/2022 kunnen we geen conclusies trekken over de stijging van het aantal leerlingen per 
klas in vergelijking met de situatie voor de coronacrisis. In het so zagen we tussen 2019/2020 
en 2021/2022 weliswaar een stijging, echter die stijging doet zich al voor sinds 2016/2017 en 
betreft voornamelijk de instroom van jonge kinderen en is niet toe te rekenen aan de 
coronacrisis. In het vso zien we na een aanvankelijke daling tussen 2019/2020 en 2020/2021 
in 2021/2022 een stijging van bijna 400 leerlingen. Wij beschikken niet over exacte cijfers als 
het gaat om het aantal leerlingen per klas/groep en het aantal zittenblijvers. Op grond van de 
beschikbare cijfers kunnen we niet concluderen dat door de coronacrisis het aantal leerlingen 
in het (v)so sterk is gestegen, hetgeen tot grotere klassen zou kunnen leiden. Als interventie 
wordt klassenverkleining in het (v)so veel minder vaak gekozen dan in het basis- en 
voortgezet onderwijs. Het gaat om circa 20% van de scholen in het (v)so, tegen een kleine 
40% in het po en 60% in het vo. Zie daarvoor het Eerste deelonderzoek implementatiemonitor 
45
NP Onderwijs dat als bijlage bij de eerste voortgangsrapportage was bijgesloten. 
 
Tevens vragen zij MPVO hoeveel leerlingen het afgelopen jaar zijn blijven zitten. 
Cijfers hierover heb ik nog niet, deze informatie volgt in de tweede voortgangsrapportage 
over het NP Onderwijs. 
 
De leden van de D66-fractie vragen of MOCW kan toelichten wat het actuele stagetekort in 
het mbo is. 
Per 25 november 2021 is het aantal stagetekorten 6.284, waarvan 5.837 stages en 447 
leerbanen. Daarna is het stagetekort weer iets opgelopen naar 7.100 stages (januari 2022). Het 
tekort aan leerbanen is wat afgenomen naar 300. Deze laatste ontwikkeling kan samenhangen 
met seizoensinvloeden en uiteraard de recente lockdown. In de voorjaarsrapportage over de 
                                                 
44
 Ontwikkeld door de SPV: https://www.platformsvmbo.nl/wp-content/uploads/2021/06/SPV-Servicedocument-
vmbo-250620214.0.pdf 
45
 Eerste deelonderzoek implementatiemonitor NP Onderwijs 
29 
 

bij het einde van het programma. De vertraging als gevolg van corona kan betrekking hebben 
op de kwalificerende kant van het onderwijs, maar ook op het gebied van sociaal-emotioneel 
welzijn. 
 
Voor onderzoekers is in het Bestuursakkoord NPO onderzoek het doel gesteld om 
onderzoekers met een tijdelijk contract, waarvan het onderzoek vertraging heeft opgelopen 
veroorzaakt door de coronacrisis in 2020, die tot extra kosten leidt in 2021 en 2022, in staat te 
stellen om hun onderzoek af te ronden in het belang van hun wetenschappelijke carrière, de 
continuïteit van het onderzoek en de kwaliteit van het hoger onderwijs in Nederland. 
 
Wat betreft de einddoelen van het NP Onderwijs zijn deze, in de Kamerbrief van onze 
48
voorgangers van 7 juli 2021 , als volgt geformuleerd: 
1) Herstel van de corona-gerelateerde vertraging in de leergroei en ontwikkeling van 
leerlingen en studenten (cognitief, sociaal-emotioneel, welbevinden),  
2) Herstel van de corona-gerelateerde toename van kansenongelijkheid, 
3) Steviger basis voor goed onderwijs (duurzaam leereffect). 
 
De voornoemde leden vragen MPVO of er in het algemeen gesprekken gevoerd worden door 
de inspectie met scholen die het minder goed doen dan vergelijkbare scholen. 
In algemene zin spreekt de inspectie, wanneer de risicoanalyse daar aanleiding toe geeft, met 
schoolbesturen waarvan een of meerdere scholen risico’s in de kwaliteit laten zien. De 
inspectie analyseert jaarlijks alle scholen op basis van de gegevens waarover zij beschikt over 
onder meer de leerresultaten en de voortgang in de ontwikkeling van leerlingen. Als de 
inspectie risico’s ziet, dan voert zij een expertanalyse uit. Deze analyse genereert een beeld 
van de onderwijskwaliteit, sturingskwaliteit en financiën. Als uit de expertanalyse blijkt dat 
de risico’s groot en ernstig zijn, dan wordt het schoolbestuur van de betreffende school 
uitgenodigd voor een gesprek en volgt er mogelijk nader onderzoek naar de risico’s. Ook bij 
risicovolle signalen of andere belangrijke zaken heeft de inspectie doorgaans contact met het 
bestuur van de betreffende school of scholen. De jaarlijkse analyse vormt ook het vertrekpunt 
van het uitgebreide onderzoek dat de inspectie eens in de vier jaar doet bij ieder bestuur en 
zijn scholen. Het gaat bij dit alles niet om de vraag hoe scholen het doen in vergelijking met 
andere scholen, maar om contact over risico’s die de inspectie constateert, gerelateerd aan de 
wettelijke deugdelijkheidseisen die voor de scholen gelden. 
 
In het coalitieakkoord is er ook veel aandacht voor het op peil brengen van de 
basisvaardigheden. Het is belangrijk dat het onderwijs de basis op orde krijgt en de 
onderwijskwaliteit in het algemeen, en basisvaardigheden in het bijzonder, verbeteren. Een 
van de maatregelen die we hiervoor nemen is dat er een Masterplan Basisvaardigheden wordt 
ontwikkeld, waarbij we net als in het NP Onderwijs, bewezen effectieve interventies inzetten. 
Over de hoofdlijnen van dit Masterplan informeer ik uw Kamer over enkele weken. 
 
 
Ook vragen deze leden MPVO of het mogelijk is voor scholen om te leren van elkaar en niet 
zelf het wiel uit te hoeven vinden.  
Op de website van het NP Onderwijs en binnen de kenniscommunity van het NP Onderwijs 
worden goede voorbeelden van scholen in de spotlight gezet. Bijvoorbeeld door deze scholen 
uit te nodigen over hun ervaringen te vertellen tijdens webinars of in videorapportages. Ook is 
er aandacht voor in de ondersteuningsstructuur. Zo biedt het Nationaal Regieorgaan 
                                                 
48
 Kamerstukken II, 2020/21, 35570-VIII, nr. 277 
31 
 

spelling meer leergroei laten zien dan in de periode voor de uitbraak van COVID-19. De 
leergroei die bovenbouwleerlingen bij spelling laten zien, zien we overigens niet bij spelling 
in de onderbouw. 
 
Van de coronacrisis hebben we geleerd hoe belangrijk fysiek onderwijs is en 
afstandsonderwijs geen volwaardig alternatief is, zeker niet voor kwetsbare leerlingen. Uit 
gesprekken met leraren en schoolleiders komt daarbij naar voren dat sommige domeinen meer 
geschikt zijn voor online onderwijs dan andere domeinen. Er zijn geen aanwijzingen dat er 
tijdens de coronacrisis zich wijzigingen hebben voorgegaan in lesmethoden die deze 
verschillen zouden verklaren. Het kabinet zet wel vol in op het stimuleren van bewezen 
effectieve interventies, vandaar de menukaart effectieve interventies voor het wegwerken van 
de vertragingen. 
 
De voornoemde leden vragen MPVO in hoeverre scholen proactief extra inzet hebben 
gepleegd de afgelopen tijd op achterstandsleerlingen om de vertragingen zo veel als mogelijk 
te voorkomen. 
Onderzoek naar de besteding van de subsidies voor Inhaal- en Ondersteuningsprogramma’s 
(IOP) wijst op extra inzet op achterstandsleerlingen. Uit onderzoek van Learn, de Vrije 
52
Universiteit en Universiteit Maastricht blijkt dat de kans op deelname aan inhaal- en 
ondersteuningsprogramma’s significant groter was voor leerlingen met laagopgeleide ouders, 
leerlingen met een niet-westerse migratieachtergrond en (in mindere mate) leerlingen met 
ouders met een laag inkomen. Daarnaast zijn scholen vorig schooljaar gevraagd om voor 
leerlingen in een kwetsbare positie noodopvang te organiseren en hebben zij daar veelal zorg 
voor gedragen. 
 
De leden van de CDA-fractie vragen MPVO of er ook verschillen zijn tussen scholen in het po 
met veel achterstandsleerlingen onderling of dat er overal hetzelfde beeld te zien is met even 
grote vertragingen.  
Voor primair onderwijs geldt dat NCO niet specifiek onderzoek heeft gedaan naar verschillen 
tussen scholen met veel achterstandsleerlingen. Wel constateert NCO in algemene zin in een 
beleidsrapport, dat zij na het verschijnen van de voortgangsrapportage voor OCW opstelde, 
53
dat er (grote) variatie is tussen po-scholen. De variatie lijkt afgaande op de 
betrouwbaarheidsintervallen rondom de puntschattingen overigens vrij stabiel over de 
verschillende achterstandsscore-groepen, en lijkt dus niet systematisch groter bij scholen met 
veel achterstandsleerlingen dan bij scholen met weinig of geen achterstandsleerlingen.  
 
Daarnaast kunnen we voor het vo op dit punt het volgende zeggen. Cito heeft in een eerdere 
54
analyse ,  die gelijktijdig met de eerste voortgangsrapportage naar de kamer is gegaan, laten 
zien dat de verschillen tussen scholen zijn toegenomen. De conclusie was als volgt: “De 
spreiding tussen scholen was in 2020/2021 vaak opmerkelijk groter dan in voorgaande jaren, 
en was dan meestal veel sterker toegenomen dan de spreiding tussen leerlingen binnen 
scholen. Dit duidt op aanzienlijke effecten van hoe verschillende scholen het onderwijs in de 
coronaperiode hebben vormgegeven.” Cito heeft op verzoek van het ministerie ook 
vervolgonderzoek gedaan naar de relatie tussen de achterstandsscore en leervertragingen bij 
                                                 
52
 Onderzoek Learn, De Vrije Universiteit en Universiteit Maastricht:  
https://www.roa.nl/files/deelstudie2factsheetleerwinst-ioplvspdf  
53
 NCO – Vertraging in de leergroei in het basisonderwijs na anderhalf jaar COVID-19-crisis – December 2021 
54
 Cito – Leervertraging door schoolsluitingen in het voortgezet onderwijs – deel 2 publicatie 28 oktober 2021 
33 
 

In het jaar 2020/2021 werden leerlingen in het vo vaker hoger dan hun definitieve 
schooladvies geplaatst en het gemiddelde advies heeft zich hersteld naar het niveau vóór het 
de coronapandemie. Een mooie ontwikkeling is dat leerlingen met een lage 
sociaaleconomische status iets vaker kansrijk worden geplaatst in het vo; zij worden vaker 
boven hun advies geplaatst dan leerlingen met een hoge sociaaleconomische status.  
 
Begin 2022 zullen we po- en vo-scholen opnieuw oproepen leerlingen kansrijk te adviseren en 
te plaatsen. Daarnaast maken wij hen attent op handreikingen, tutorials en subsidieregelingen, 
waar zij bij advisering en plaatsing van gebruik kunnen maken. Daarbij is bijvoorbeeld 
56
aandacht voor de Subsidieregeling capaciteitentesten , die eind 2021 in het kader van het NP 
Onderwijs in werking is getreden. Deze subsidieregeling vergroot kansen voor leerlingen, die 
mogelijk te laag zijn geplaatst, in de onderbouw van het vo. De regeling maakt het voor 
scholen mogelijk om in de eerste twee jaren van het vo testen af te nemen om de capaciteiten 
van hun leerlingen goed in te schatten. Zo kunnen zij het best passende schoolniveau voor hun 
leerlingen bepalen. 
 
De leden van de CDA-fractie vragen MPVO vervolgens of dit ook onderdeel is van de warme 
overdracht van de basisschool naar de middelbare school.  
Het ministerie van OCW moedigt scholen aan om werk te maken van een goede warme 
overdracht. Hier wordt bijvoorbeeld aandacht aan besteed in de handreiking 
57
Schooladvisering. We zien dat de uitwisseling tussen po en vo in de laatste jaren toeneemt. 
Dat is een positieve ontwikkeling, omdat deze persoonlijke overdracht van relevante 
informatie bijdraagt aan een soepele overgang en start in het vo. 
 
De leden van de CDA-fractie vragen MPVO of aangegeven kan worden of met name scholen 
die minder last hebben van het lerarentekort vaak kiezen voor interventies die meer personeel 
vereisen of dat dit ook gebeurt bij scholen met een (groot) lerarentekort.  
58
Een recente rapportage van Centerdata naar aanleiding van de landelijke uitvraag van 
lerarentekorten laat zien dat lerarentekorten groter zijn op scholen met veel 
achterstandsleerlingen (een hoge achterstandsscore).  
 
Nadere analyse van de antwoorden van schoolleiders in het kader van het eerste 
deelonderzoek implementatiemonitor NP Onderwijs laat zien dat ook scholen met een hoge 
achterstandsscore - waar tekorten dus gemiddeld hoger zijn - veelvuldig kiezen voor 
interventies die meer personeel vereisen, zoals het inzetten van onderwijsassistenten, 
klassenverkleining, een-op-een begeleiding en uitbreiding van onderwijs. Voor de inzet van 
onderwijsassistenten en uitbreiding van onderwijs wordt zelfs vaker gekozen door de 20% 
scholen met de hoogste achterstandsscore dan bij scholen met een lagere achterstandsscore.   
 
Het is belangrijk hierbij wel op te merken dat er verschillen kunnen bestaan tussen de 
gemaakte keuzes voor interventies in de plannen voor besteding van de NP 
Onderwijsmiddelen en de mate waarin deze ook daadwerkelijk kunnen worden gerealiseerd. 
59
Zo is in de eerder genoemde rapportage van Centerdata (peildatum 1 oktober 2021) te zien 
dat in de G5 gemiddeld 26% van de openstaande vacatures naar aanleiding van het NP 
Onderwijs niet kan worden ingevuld, tegenover 11% buiten de G5. Dat is een indicatie dat het 
                                                 
56
 Subsidieregeling capaciteitentesten 2021-2023 
57
 https://www.rijksoverheid.nl/documenten/brochures/2020/10/12/handreiking-schooladvisering  
58
 https://www.rijksoverheid.nl/documenten/rapporten/2021/12/14/eindrapport-personeelstekorten-primair-
onderwijs-peildatum-1-oktober-2021 
59
 Rapportage Centerdata – peildatum 1 oktober 2021 
35 
 

Vanaf dit schooljaar ontvangen scholen de NP Onderwijsmiddelen om met gerichte 
interventies te werken aan herstel van zowel de leerlingen die de overstap van po en vo recent 
hebben gemaakt, als de leerlingen die al verder zijn. Zoals hierboven ook aangegeven zullen 
wij de komende periode monitoren hoe leerlingen die in de afgelopen jaren de overstap 
hebben gemaakt van het po naar het vo doorstromen in het vo en vervolgonderwijs. 
 
De leden van de CDA-fractie vragen of MOCW kan toelichten hoe de plannen, die toezien op 
de overgangen tussen en binnen onderwijsinstellingen, eruit zien, op welke aspecten van die 
overgangen de plannen toezien en in hoeverre dit niet ook zaken zijn die al speelden voor 
corona. Daarnaast vragen zij de minister ook of er plannen zijn ingediend om in het algemeen 
opgelopen achterstanden in te halen bij zowel beginnende als zittende studenten en hoe deze 
plannen eruit zagen. Ook vragen zij of de minister hier ook mogelijkheden ziet om dit 
structureel te veranderen en meer in te zetten op het verbeteren van die overgangen. 
In de plannen van instellingen in het mbo en ho zijn er veel activiteiten die zich richten op in- 
en doorstroom, dus op de overgangen. Het gaat dan bijvoorbeeld om extra lessen, zoals 
inhaalprogramma’s en peer-tutoring om studievertraging in te lopen. Verder wordt ingezet op 
extra begeleiding, bijvoorbeeld voor het in kaart brengen van de precieze achterstand van een 
student en het verbeteren van het leerproces van een student. In de plannen gaat het ook om 
begeleiding van nieuw ingestroomde studenten bij keuzes in het onderwijstraject en het 
organiseren van switch-of oriëntatieklassen voor studenten die een ander onderwijstraject 
willen. Ook in reguliere omstandigheden wordt aan studenten die dat nodig hebben extra 
ondersteuning en begeleiding geboden maar het gaat nu om een aanmerkelijk grotere groep 
studenten. Of er nieuwe activiteiten zijn die structureel gemaakt zouden moeten worden is op 
dit moment lastig te bepalen. Door middel van de implementatiemonitor zal in de loop van de 
uitvoering van het NP Onderwijs een beeld kunnen worden gevormd over de bijdrage die de 
activiteiten op dit vlak - ook op de langere termijn - kunnen leveren. Daarnaast zal het 
Nationaal Regieorgaan Onderwijs het programma volgen om opgedane kennis over effectieve 
methoden te delen en verder te verspreiden. 
 
Daarbij vragen de leden MOCW ook of de toelatingstesten voor numerus fixus opleidingen 
aangepast zijn vanwege de door corona opgelopen achterstanden in het voortgezet onderwijs 
en mbo. 
Door de coronacrisis kon de decentrale selectie voor studiejaar 2021/2022 niet op 
gebruikelijke wijze doorgang vinden. Instellingen werd geadviseerd om de selectie zoveel 
mogelijk digitaal te organiseren en eventueel reservedagen in te plannen. In overleg met de 
medezeggenschap kon een instelling besluiten de selectieprocedures en –reglementen aan te 
passen, indien dit noodzakelijk is vanwege de coronamaatregelen. Daarbij moesten de 
wijzigingen passen binnen de wettelijke eis van tenminste twee soorten kwalitatieve 
selectiecriteria. Dat betekende dat een instelling ertoe kon besluiten één of meerdere van de 
selectie-onderdelen te laten vervallen, mits er met de resterende onderdelen nog steeds 
getoetst werd op dezelfde twee soorten kwalitatieve toelatingseisen. 
 
De leden van de CDA-fractie vragen of MOCW kan aangeven hoe succesvol de plannen op 
het gebied van het verhogen van studentenwelzijn zijn en of studenten tevreden zijn over de 
inzet van deze plannen door hun instelling. 
Op basis van de beschikbare informatie kunnen geen concrete uitspraken worden gedaan over 
het succes van de plannen in het mbo en hoger onderwijs. Daar komt bij dat de instellingen en 
hun studenten ondertussen ook weer in een nieuwe lockdown hebben gezeten en de 
herstelwerkzaamheden daar ongetwijfeld door geraakt zullen worden. Verder wil ik u er op 
attenderen dat het pakket aan maatregelen is gelanceerd op een moment dat de pandemie al in 
37 
 

Er bestaan geen data in welke mate er gebruik wordt gemaakt van deze mogelijkheden in het 
funderend onderwijs of in het mbo. Wel is bekend, zoals in de brief over leraren van 
60
december aan de Kamer staat , dat het aantal starters met een vast contract of uitzicht daarop 
groeit in zowel het funderend onderwijs als in het mbo. Gezien de krappe arbeidsmarkt is de 
verwachting dat deze trend doorzet. Ook dit kan een bijdrage leveren aan de aantrekkelijkheid 
om in het onderwijs te gaan werken.  
 
De leden vragen MPVO en MOCW om op basis van de inzichten in de ingediende plannen 
aan te geven of hier veel gebruik van zal worden gemaakt en in hoeverre de mogelijkheid om 
middelen, die niet effectief binnen de looptijd van het programma kunnen worden ingezet, ook 
het collegejaar daarna in te zetten, ook is gecreëerd bij het funderend onderwijs. 
In het mbo en hoger onderwijs zijn er op het moment van de eerste voortgangsrapportage 
twintig instellingen (bijna 20 procent) die in de plannen aangegeven hebben middelen te 
besteden in 2023. Dit aantal kan eventueel nog oplopen wanneer instellingen hun plannen 
aanpassen. Dit hangt natuurlijk ook samen met de coronamaatregelen voor 
onderwijsinstellingen, zoals de recente lockdown. 
 
In het funderend onderwijs is het de bedoeling dat de scholen de middelen uitgeven in de 
schooljaren 2021/2022 tot uiterlijk 2024/2025.  
 
De voornoemde leden vragen of MOCW een meerwaarde ziet om nazorg ook na het NP 
Onderwijs voort te zetten. 
Ik ben er tevreden over dat het Aanvullend Sociaal Pakket en het NP Onderwijs mbo-
instellingen en gemeenten gezamenlijk in staat stellen om schoolverlaters met een moeilijke 
start op de arbeidsmarkt extra te begeleiden naar werk. Dit gebeurt onder de noemer van de 
Aanpak Jeugdwerkloosheid. In het bijzonder voor die jongeren die ook vóór de coronacrisis 
een afstand tot de arbeidsmarkt hadden is deze aanpak van toegevoegde waarde. De lessen uit 
de Aanpak Jeugdwerkloosheid, bijvoorbeeld die over nazorg, zal ik meenemen bij de 
uitwerking van de aanpak van begeleiding van kwetsbare groepen naar de arbeidsmarkt.  
 
Inbreng van de leden van de SP-fractie 
De leden van de SP-fractie vragen wat de reactie van MPVO op de resultaten van de enquête 
61
van de AOb is en of scholen in deze omstandigheden dus wel aan herstel kunnen werken, 
aangezien er volgens onder meer de PO-raad nog steeds sprake is van een crisissituatie in het 
onderwijs.  
Het is evident dat de opleving van het coronavirus in het najaar van 2021 opnieuw voor grote 
uitdagingen zorgt in het onderwijs. Na ontvangst van dit schriftelijk overleg zijn de scholen 
opnieuw (kort) gesloten. Het kabinet vindt het dan ook begrijpelijk dat deze omstandigheden 
er voor zorgen dat het schoolprogramma dat scholen hebben opgesteld om aan herstel te 
werken, niet volledig volgens de planning kan worden uitgevoerd. De focus van scholen ligt 
op het zo goed mogelijk inhalen van de vertragingen en voorkomen dat de vertragingen 
verder oplopen. Daarom heb ik ertoe besloten om de bestedingstermijn van het programma 
met twee jaar te verlengen. In de brief die op 25 februari jl. naar uw Kamer is verzonden, licht 
ik toe dit besluit verder toe.  
 
De leden van de SP-fractie vragen MPVO hoe rekening wordt gehouden met de crisissituatie 
in het onderwijs bij de evaluatie van het NP Onderwijs.  
                                                 
60
 Kamerstukken II, 2021/22, 27 923, nr. 436 
61
 NPO ‘niet uitvoerbaar’ door lerarentekort, werkdruk en lesuitval | De Algemene Onderwijsbond (aob.nl) 
39 
 

Zie hiervoor mijn antwoord op de vragen van de leden van de fractie van D66 over dit 
onderwerp, alsmede de beleidsreactie op dit Onderwijsraadadvies. De beleidsreactie is op 24 
februari naar uw Kamer gestuurd. 
 
Deze leden vragen MPVO vervolgens hoe dit te rijmen is met de motie van het lid Futselaar 
over waarborgen om te voorkomen dat onderwijsgeld weglekt naar particuliere bureaus en 
hoe deze motie wordt uitgevoerd.  
Scholen hebben de ruimte om eigen keuzes te maken in de inzet van het geld. Met het oog op 
de werkdruk en de beschikbaarheid van leraren, kan het tijdelijk nodig of wenselijk zijn om 
62
gebruik te maken externe expertise. Op 7 juli 2021 is een handreiking voor scholen 
gepubliceerd, die helpt bij het maken van een goede afweging bij het inschakelen van derde 
partijen, zodat ‘weglek’ wordt voorkomen en er goede keuzes kunnen worden gemaakt. Ook 
moet de medezeggenschapsraad instemmen met inhuur van externe partijen. 
63
Daarnaast is in december het advies van de Onderwijsraad ‘Publiek karakter voorop’ 
verschenen. Op 24 februari heb ik de beleidsreactie naar uw Kamer gestuurd, waarin ik inga 
64
op mijn visie omtrent de inzet van private partijen. 
 
De leden van de SP-fractie vragen of MPVO vooruitlopend op het verdiepende 
implementatieonderzoek inhuur al kan aangeven hoeveel NPO-geld er naar de commerciële 
onderwijsbureaus gaat en welke diensten deze onderwijsbureaus leveren. 
De eerste indruk is dat schoolleiders vooral voor specifieke taken, zoals training van leraren, 
het verzorgen van workshops voor leerlingen of huiswerkbegeleiding, kiezen voor externe 
inhuur. In de tweede voortgangsrapportage die in het voorjaar naar uw Kamer wordt gestuurd, 
kunnen we een beter beeld geven. Scholen worden hierin bevraagd over de uitvoering van het 
programma en over de inhuur van derden. Scholen zullen in hun jaarverslag ook 
verantwoorden hoeveel procent van de middelen zij hebben ingezet voor personeel niet in 
loondienst. 
 
Leden van de SP-fractie vragen of MPVO inzicht heeft in de kosten die gemaakt worden voor 
de verslaglegging van het gebruik van commerciële bureaus. Voorts vragen zij hoeveel 
accountants of boekhouders hiervoor extra ingehuurd worden. Zij vragen of de minister ook 
bereid is dit mee te nemen in het verdiepende implementatieonderzoek over inhuur, aangezien 
het dat in feite ook is. 
Er is geen precies inzicht in de extra administratieve lasten die gemaakt worden voor deze 
specifieke verslaglegging. Naar verwachting zijn deze extra administratieve lasten beperkt. Er 
is namelijk voor gekozen om de middelen voor het uitvoeren van interventies te verstrekken 
via aanvullende en bijzondere bekostiging en niet via bijvoorbeeld een subsidie op aanvraag. 
Daarmee wordt aangesloten bij het reeds bestaande verantwoordingsinstrumentarium. Naast 
het bestaande verantwoordingsinstrumentarium, waarbij op schoolniveau verantwoording 
wordt afgelegd in het jaarverslag, beantwoorden scholen ook aanvullende vragen op 
schoolniveau in het XBRL-portaal. Het is niet aannemelijk dat er extra accountants hoeven te 
worden aangetrokken. Deze signalen hebben ons ook niet bereikt. 
 
In de tweede voortgangsrapportage die in het voorjaar naar uw Kamer wordt gestuurd, kunnen 
we een beter beeld te geven van de inhuur van derden, op basis van de uitvoering van het 
                                                 
62
 Handreiking externe inhuur 
63
 Publiek karakter voorop | Advies | Onderwijsraad 
64
 Kamerbrief beleidsreactie op advies Onderwijsraad over verstrengeling publiek en privaat aanbod funderend 
onderwijs 
41 
 

gegeven dat scholen met meer achterstandsleerlingen nu een extra grote uitdaging hebben. 
Deze scholen ontvangen meer bekostiging uit het NP Onderwijs. Voor de verdeling van de 
middelen voor het tweede schooljaar is het mijn intentie om een groter deel van de middelen 
naar scholen met veel leerlingen met een risico op een grotere vertraging of achterstand te 
sturen; 22% van het totaal van de middelen voor komende schooljaar, versus 12% van de 
middelen in schooljaar 2021/2022. Hiermee gaan er dus extra middelen naar de scholen toe 
die dit het hardste nodig hebben. Voor een verdere uitleg en onderbouwing van de verdeling 
van de middelen verwijs ik u door naar de Kamerbrief, die op 25 februari jl. naar uw Kamer is 
verstuurd. 
 
De arbeidsmarkttoelage is daarnaast bedoeld om het werk op deze scholen voor 
onderwijspersoneel aantrekkelijker te maken en zo bij te dragen aan het herstel van 
kansengelijkheid. Iedere leerling verdient een goede leraar, maar deze groep leerlingen 
helemaal. Schoolleiders hebben samen met de medezeggenschapsraad de ruimte om het geld 
in te zetten op een manier die aansluit op de problematiek die speelt op de school en om met 
de keuze van interventies aan te sluiten op hun bevindingen uit de schoolscan en deze te 
richten op specifieke groepen die aandacht verdienen en de gebieden waar extra inzet nodig 
is. 
 
De leden van de PvdA vragen of MPVO van mening is dat de NPO-gelden voldoende 
onevenredig worden besteed om de onevenredige achterstanden op te lossen.  
Voor het antwoord op deze vraag verwijzen wij u graag naar het antwoord op een 
vergelijkbare vraag van de SP. 
 
De leden van de PvdA-fractie vragen MPVO wat er aanvullend gedaan kan worden om te 
voorkomen dat leerlingen uit het speciaal onderwijs te kampen krijgen met somberheid en of 
er plannen klaarliggen om te voorkomen dat deze leerlingen bij een mogelijke volgende 
lockdown verder achterraken in hun ontwikkeling.  
Vanwege de specifieke behoeftes van de leerlingen in het speciaal onderwijs wordt er tijdens 
lockdowns door de schoolbesturen veelal voor gekozen om de kwetsbare leerlingen zo veel 
mogelijk fysiek onderwijs te bieden, het geven van afstandsonderwijs is vaak niet mogelijk. 
Gezien de kwetsbaarheid van deze leerlingen is er altijd al aandacht voor de 
sociaalemotionele ontwikkeling en het welbevinden. Een nieuwe scholensluiting hopen we te 
kunnen voorkomen, maar als dit onverhoopt nodig blijkt, zal ik me er voor inspannen dat de 
kwetsbare leerlingen zoveel mogelijk naar school kunnen blijven gaan. 
 
Ook vragen de leden MPVO wat er momenteel voor specifiek deze leerlingen gedaan wordt 
om te zorgen dat hun ontwikkeling weer op peil raakt. 
Scholen kunnen passend bij de behoefte van de leerlingen kijken welke interventie van de 
menukaart ze inzetten. De implementatiemonitor, die nu wordt uitgevoerd onder schoolleiders 
en docenten, is bedoeld om inzicht te krijgen in de wijze waarop de uitvoering verloopt en in 
welke mate scholen eerste resultaten zien. Mede op basis van die inzichten zal worden 
bepaald of en zo ja, welke extra stappen nodig zijn. 
 
De leden van de PvdA-fractie vragen of MPVO de discrepantie tussen de enquête die in 
opdracht van het ministerie is uitgevoerd, waarin gesteld wordt dat op de meeste scholen 
docentteams betrokken zijn bij de planvorming, en het signaal van de AOb, dat van de door 
hen ondervraagde leraren slechts een derde aangeeft voldoende betrokken te zijn geweest, 
kan uitleggen. Zij vragen ook op welke manier de minister zal sturen op de betrokkenheid van 
leraren bij de besluitvorming, nu het signaal van de AOb bij hem bekend is. 
43 
 

De arbeidsmarkttoelage is bedoeld om tijdens het Nationaal Programma Onderwijs het werk 
op scholen met het grootste risico op onderwijsachterstanden tijdelijk aantrekkelijker te 
maken. Het doel van de arbeidsmarkttoelage is niet om de gehele problematiek van het 
lerarentekort op te lossen, maar om scholen met het grootste risico op onderwijsachterstanden 
extra te ondersteunen. Met deze extra middelen kunnen scholen met het grootste risico op 
onderwijsachterstanden hun personeel beter behouden of personeel aantrekken. Daarmee 
levert de arbeidsmarkttoelage een bijdrage aan het herstel van kansengelijkheid.  
 
De leden van de PvdA-fractie vragen wat MPVO eraan doet om de torenhoge werkdruk onder 
leraren te verlagen om verdere uitstroom en uitval van leraren te voorkomen. 
Voor de verlaging van de werkdruk ontvangen scholen in het primair onderwijs geld. In totaal 
gaat het dit jaar om € 381 miljoen en dit bedrag loopt op tot € 430 miljoen in 2025. Scholen 
bepalen zelf waar zij het geld voor inzetten. Uit onderzoek blijkt dat deze aanpak effectief is 
en de werkdruk is gedaald. Het extra geld wordt voornamelijk gebruikt om extra personeel 
(onderwijsassistenten, vak- en invalleraren) aan te stellen. Het aantal leraren en 
onderwijsassistenten is fors toegenomen. Zo is tussen 2017 en 2020 het aantal fte leraren 
toegenomen met 1.100 fte en het ondersteunend personeel met 6.600 fte. Ook in het 
coalitieakkoord zijn maatregelen opgenomen om de werkdruk te verlagen. 
 
De voornoemde leden vragen of MPVO erkent dat de redenering, dat vanwege het 
lerarentekort scholen momenteel tijdelijke krachten willen inhuren, niet strookt, omdat het NP 
Onderwijs met incidenteel geld incidentele achterstanden probeert op te lossen binnen een 
speelveld dat kampt met structurele problemen. Ook vragen zij of de minister de mening deelt 
dat het schaduwonderwijs enorm profiteert van de grote vraag die is ontstaan en helaas wel 
moet worden beantwoord door private ondernemingen en dat hiermee een vicieuze cirkel 
verder is aangejaagd en het tij alleen kan worden gekeerd wanneer men structureel investeert 
in het onderwijs. 
Deze conclusie deel ik niet geheel. Het lerarentekort is wel degelijk een factor van belang in 
dit vraagstuk. Het probleem van het lerarentekort is structureel, maar speelt ook bij de 
uitvoering van het tijdelijke NP Onderwijs een grote rol. Het tegengaan van de effecten van 
de coronapandemie vraagt veel van het onderwijs, waardoor het lerarentekort extra schrijnend 
voelbaar kan worden. Het vraagt op korte termijn om meer capaciteit en deels ook om 
specifieke expertise. Die combinatie van factoren zorgt ervoor dat er door scholen mede 
wordt gekozen voor het inschakelen van derde partijen. Waar sprake is van externe inhuur, 
zullen private ondernemingen ook geld verdienen voor de diensten die zij leveren, betaald uit 
middelen van het NP Onderwijs. Ik vind het van belang dat hierbij redelijke tarieven worden 
gehanteerd. Dit staat ook in de handreiking die eerder is gepubliceerd voor de inhuur van 
derde partijen. Dit kabinet heeft eveneens geconstateerd dat er extra investeringen in het 
onderwijs nodig zijn. In het coalitieakkoord zijn afspraken gemaakt over het investeren in de 
basiskwaliteit van het onderwijs en in voldoende en goede leraren en schoolleiders.  
 
De leden van de PvdA-fractie vragen MOCW welke structurele cultuurverandering er nodig 
is en wat ervoor nodig is om die te behalen, zodat studenten meer voldoening ervaren en 
minder stress ondervinden. 
Met de veldpartijen en onderzoekers van de monitor mentale gezondheid en middelengebruik, 
wordt er op dit moment gesproken over een mogelijke integrale aanpak mentale gezondheid 
in het hoger onderwijs. Deze aanpak zal niet alleen gericht zijn op de begeleiding bij klachten, 
maar ook op preventie en vroegsignalering. Dit is ook een van de aanbevelingen van de 
onderzoekers van de monitor mentale gezondheid en middelengebruik. Daarbij wordt ook 
gekeken naar achterliggende oorzaken van stress en de prestatiedruk die studenten ervaren. In 
45 
 

 
De voornoemde leden vragen in hoeverre er binnen het NP Onderwijs rekening wordt 
gehouden met dat corona nog langere tijd onze samenleving en dus ook het onderwijs kan 
beïnvloeden.  
Het is duidelijk dat de coronapandemie een stevige impact heeft op het onderwijs, zowel op 
leerlingen en studenten als op docenten. Het inhalen van de vertragingen, zowel qua 
leerprestaties als sociaal-emotioneel, en het verbeteren van het welzijn is weerbarstig, net 
zoals het virus. Helaas kunnen we niet dan ook niet zeggen dat we de coronacrisis geheel 
achter ons hebben gelaten. Zo is er, sinds de eerste voortgangsrapportage is gepubliceerd, een 
aanvullende landelijke schoolsluiting geweest, zijn ook de quarantainemaatregelen in periodes 
verscherpt en vallen veel leerlingen en studenten tijdelijk uit als gevolg van de aanmerkelijk 
besmettelijkere Omikron-variant, waardoor er veel lesuitval en ziekteverzuim is. Bij de 
tweede voortgangsrapportage zullen we op basis van het verdiepend implementatieonderzoek 
een actueel beeld hebben van de uitvoering en de effecten van de coronapandemie hierop. 
Ook zullen we dan een beter beeld hebben van het welzijn van de leerlingen en studenten. 
Vanwege de aanhoudende coronapandemie is voor het funderend onderwijs besloten om de 
looptijd van het programma met twee schooljaren te verlengen. 
 
Zij vragen MPVO eveneens of er sprake is van een langetermijnstrategie (langer dan de 2,5 
jaar die er nu voor staat) binnen het programma.  
Ja, er is een langetermijnstrategie. Naast het doel om de door corona ontstane vertragingen 
(zowel cognitief als sociaal-emotioneel) in te halen en het herstel van kansengelijkheid te 
bevorderen, heeft het NP Onderwijs ook als missie om een duurzame impact te hebben en een 
stevigere basis voor goed onderwijs neer te leggen. We willen dit bereiken door scholen 
gebruik te laten maken van bewezen effectieve interventies, door schoolleiders en 
schoolteams aan zet te laten zijn bij het maken van plannen en de uitvoering ervan, waarbij 
partijen rondom de school, zoals ouders, leerlingen en gemeenten, worden betrokken. Door de 
ervaring die scholen nu opdoen met het gebruik van de menukaart en met de resultaten van de 
effectmeting, wordt het gebruik van effectieve interventies meer een gewoonte en is er meer 
kennis in scholen over deze interventies. Daarbij is de verantwoording van het programma 
versterkt ten opzichte van de reguliere verantwoording, doordat er inzicht is in bestedingen en 
effecten, deels op schoolniveau. En zetten we met het programma stappen voor een betere 
dataverzameling en data-analyse op school- en sectorniveau. Al deze stappen sluiten ook aan 
bij het coalitieakkoord, waarin een masterplan basisvaardigheden, gebaseerd op bewezen 
effectieve lesmethodes, wordt gepresenteerd en waarin wordt gesproken over betere 
verantwoording van scholen en sturing op kwaliteit. Daarmee werkt het programma ook na de 
looptijd verder door. In mijn brief van 25 februari jl. heb ik aangegeven de koers van het 
programma op bepaalde punten te willen verleggen, en één van die acties is de aandacht voor 
een soepele overgang van het NP Onderwijs naar de maatregelen uit het coalitieakkoord. De 
aangekondigde maatregelen zijn het verbeteren van de kwaliteit van het onderwijs, het 
structureel investeren in goede leraren en schoolleiders en het vergroten van kansengelijkheid. 
Een deel van deze maatregelen, zoals het verbeteren van de kwaliteit van het onderwijs en het 
vergroten van kansengelijkheid, zijn ook doelen van het NP Onderwijs. Binnen het NP 
Onderwijs doen we over deze elementen lessen op. We maken gebruik van effectieve 
interventies, waar ook het masterplan basisvaardigheden gebruik van zal maken. Daarnaast 
leren we over hoe brede brugklassen kunnen worden gestimuleerd en wat de 
(on)mogelijkheden zijn van een arbeidsmarkttoelage. Deze lessen nemen we ook weer mee in 
de uitwerking van de coalitiemaatregelen. Een ander element van de langetermijnstrategie is 
de kenniscommunity die binnen het programma wordt opgezet en na het programma wordt 
gecontinueerd. Daarnaast gaan we het komende jaar ook verder in gesprek met docenten, 
47 
 

Nationaal Programma Onderwijs is zo opgezet. In de menukaart is aandacht voor de 
effectiviteit van de aanpak van scholen. Daarnaast is de Gelijke Kansen Alliantie actief om 
afspraken met gemeenten te intensiveren en nieuwe gemeenten te betrekken, om de kansen 
voor kinderen uit deze gezinnen te vergroten. Uit de eerste voortgangsrapportage bleek tevens 
dat ook leerlingen met een midden sociaaleconomische status grotere achterstanden hebben. 
Het is daarom belangrijk dat scholen ook goed aandacht hebben voor deze groep leerlingen. 
Met de gekozen verdeling van middelen over scholen is dat ook mogelijk.  
 
De leden van de GroenLinks-fractie vragen MPVO of de gekozen interventies vaak voor een 
hele klas of juist specifiek voor bepaalde groepen leerlingen worden uitgevoerd.  
Het aantal leerlingen dat bereikt wordt met een interventie varieert: er zijn interventies die een 
groot deel of alle leerlingen bereiken, maar er zijn ook interventies die bewust voor een deel 
van de leerlingen worden ingezet. Het aandeel leerlingen dat bereikt wordt, ligt volgens 
scholen relatief hoog bij interventies gericht op welbevinden. Dit zien we zowel in het po als 
in het vo en (v)so. In het po en (v)so is ook de inzet van onderwijsassistenten vaak gericht op 
een grote groep leerlingen, terwijl dit in het vo sterker geldt voor sportieve activiteiten. Aan 
de andere kant zien we dat interventies, zoals zomer- en lentescholen en 
gesprokentaalinterventies, bewust slechts voor een klein deel van de leerlingen wordt ingezet. 
Dit sluit aan op de eerder geconstateerde zorgen van schoolleiders: een aanzienlijk deel van 
hen maakt zich zorgen over specifieke groepen leerlingen, waaronder leerlingen in een 
kwetsbare thuissituatie. Zij handelen in lijn met hun geuite zorgen door ook interventies in te 
zetten voor een deel van hun leerlingen. 
 
De leden vragen MPVO vervolgens wat de gemeten verschillen in leervertragingen laten zien 
over kansengelijkheid in het onderwijs en in hoeverre hier voor corona al aandacht voor was, 
en na corona aandacht voor zal blijven.  
De verschillen in leervertragingen weerspiegelen grotendeels bestaande verschillen, die 
worden verscherpt. De zorgen van schoolleiders weerspiegelen dat ook: op scholen met 
relatief hogere achterstandsscores maken schoolleiders zich vaker zorgen over de leergroei en 
het welbevinden van hun leerlingen. De sociaaleconomische status van de gezinnen waar 
kinderen in opgroeien, is helaas nog altijd een belangrijke factor voor hun kansen in het 
onderwijs. Om die invloed te verkleinen, zetten we ook voor corona al diverse 
beleidsmaatregelen in: de voor- en vroegschoolse educatie, het onderwijsachterstandenbeleid 
in po en leerplusarrangement in het vo zijn belangrijke (financiële) beleidsinstrumenten. Ook 
de inzet van de Gelijke Kansen Alliantie is er op gericht de kansengelijkheid te vergroten, 
67
evenals subsidieregelingen als de regeling Vrijroosteren Leraren. Dit beleid blijft bestaan. In 
het coalitieakkoord is afgesproken om daarbovenop extra te investeren in gelijke kansen, 
onder andere door investeringen in voorschoolse educatie, in een rijke schooldag waar dat 
nodig is en in het versterken van scholen waar veel leerachterstanden zijn bij leerlingen. Ook 
wil dit kabinet de overgang van basis- naar voortgezet onderwijs verder verbeteren met het 
oog op kansengelijkheid.  
 
De leden van GroenLinks vragen MPVO of de aangeboden leerstof in het eerste jaar van het 
vo nog aansluit bij de groep leerlingen die misschien wat achterstanden hebben in hun kennis. 
Zij vragen of daar problemen zijn gesignaleerd en in hoeverre daar rekening mee wordt 
gehouden in het eerste jaar van de middelbare school. 
Welk lesstof precies in de brugklas wordt behandeld verschilt per schoolsoort en per school. 
Ook de mate waarin hiervoor voorkennis wordt verondersteld, en waarin leerlingen in het 
                                                 
67
 Besluit vaststelling beleidskader subsidie vrijroosteren leraren fase III 2021-2023 
49 
 

wijze die past bij de eigen visie van de scholen. Scholen kozen in hun aanpak voor schooljaar 
2021/2022 een combinatie van gemiddeld acht interventies. In het vo hebben veel scholen 
gekozen voor de interventies instructie in kleine groepen. Daarnaast kozen de meeste scholen 
voor interventies gericht op welbevinden, iets wat aandacht behoeft om weer tot leren te 
kunnen komen. 
 
De voornoemde leden vragen MPVO of eraan wordt gedacht om de extra aandacht die er als, 
bijvoorbeeld met het Leesoffensief, te intensiveren.  
De leden van de GroenLinks-fractie stellen terecht dat het niveau van leesvaardigheid ons ook 
voor corona al zorgen baarde. Het kabinet wil dat dit verbetert en zorgen voor gerichte 
ondersteuning op langere termijn, na afloop van het NP Onderwijs. Hiertoe werkt het kabinet 
aan een masterplan basisvaardigheden, waarover we komende tijd met alle partijen in gesprek 
zullen gaan. Hierbij maken we uiteraard gebruik van alle goede initiatieven die er al zijn, 
zoals het Leesoffensief. Op kortere termijn zorgen we dat het Leesoffensief en het NP  
Onderwijs nauw met elkaar verbonden zijn. Veel betrokken partijen uit het Leesoffensief 
spannen zich in voor kennisuitwisseling over effectief leesonderwijs en er zijn praktijkkaarten 
over leesvaardigheid en leesplezier op school en thuis. 
 
De leden van GroenLinks vragen MPVO of de grote verschillen in achterstanden tussen vwo- 
en vmbo-leerlingen en de groei van verschillen tussen scholen ook iets betekenen voor de 
verdeling van de NPO-onderwijsmiddelen voor komend jaar.  
Voor het antwoord op deze vraag verwijzen wij u graag naar het antwoord op een 
vergelijkbare vraag van de SP. 
 
De voornoemde leden vragen MPVO hoe ervoor gezorgd wordt dat juist de leerlingen uit het 
praktijkonderwijs en het vso niet extra de dupe worden van de coronacrisis. 
Vanwege de specifieke behoeftes van de leerlingen in het praktijkonderwijs en (v)so wordt er 
tijdens lockdowns veelal gekozen om de kwetsbare leerlingen zo veel mogelijk fysiek 
onderwijs te bieden, het geven van afstandsonderwijs is vaak niet mogelijk. Gezien de 
kwetsbaarheid van deze leerlingen is er sowieso veel aandacht voor de executieve 
vaardigheden, de sociaal-emotionele ontwikkeling en het welbevinden van leerlingen. 
Daarnaast zet een zeer ruime meerderheid (83%) van de scholen in het (voortgezet) speciaal 
onderwijs in het kader van het NP Onderwijs onder andere in op interventies gericht op het 
welbevinden van leerlingen, zo bleek uit de eerste voortgangsrapportage.  
 
De leden van de GroenLinks-fractie vragen MPVO of er, zeker binnen het praktijkonderwijs 
en het vso waar al grote tekorten zijn, genoeg personeel is voor een-op-een aandacht. 
68
Zoals uit de brief over leraren en de ontwikkelingen op de onderwijsarbeidsmarkt blijkt, is 
het lerarentekort in het (v)so groot. Mijn inzet is dan ook om er samen met het veld voor te 
zorgen dat de tekorten omlaag gaan. De mate waarin de tekorten gevoeld worden en er 
genoeg personeel is voor één-op-één aandacht zal per regio en per school verschillen. Door 
deels andere (vak)leerkrachten en meer ondersteunend personeel in te zetten proberen scholen 
tekorten te ondervangen.  
 
De leden van de GroenLinks-fractie vragen MPVO of er wordt gecontroleerd dat 
medezeggenschapsraden hebben ingestemd met de keuze voor interventies.  
Het NP Onderwijs is aangemerkt als maatschappelijk thema in het jaarverslag. Dit betekent 
dat besturen zich hier in hun jaarverslag over 2021 expliciet over verantwoorden. Hierbij 
                                                 
68
 Kamerstukken II, 2021/22, 27 923, nr. 436 
51 
 

Voor gegevens over mentaal welbevinden van kinderen en jongeren zal zoveel mogelijk 
gebruik worden gemaakt van data die al beschikbaar zijn, of al worden verzameld. Daarbij 
gaat het om:  
- de jaarlijkse cijfers van het CBS over psychische gezondheid van 12 - 18-jarigen,  
- de vierjaarlijkse Gezondheidsmonitor Jeugd (klas 2 en 4 in het vo) en  
- het vierjaarlijkse internationale onderzoek ‘Health Behaviour in School-aged 
Children’ (HBSC) onder 11 – 17-jarigen.  
Dit najaar vindt van beide laatst genoemde monitors een reguliere afname plaats. In 
aanvulling daarop zal in 2022 een herhaalde meting van de HBSC in Nederland plaatsvinden, 
onder de titel ‘Nationale NPO monitor Welzijn van de Nederlandse Jeugd’. Ook vindt 
aanvullend onderzoek plaats naar het welbevinden en de executieve vaardigeden van 
leerlingen in het vo.  
In het kader van het verdiepend implementatieonderzoek verzamelen wij meer informatie 
over de interventies die scholen uitvoeren. Daardoor leren we ook meer over de interventies 
die scholen uitvoeren op het gebied van welbevinden en hun ervaringen met deze interventies. 
In de volgende voortgangsrapportages informeren wij u over dit vervolgonderzoek.  
 
De voornoemde leden vragen MPVO of het mogelijk is om te specifiëren over wat voor 
scholen verwacht tegen knelpunten aan te lopen bij de uitvoering van het programma 
vanwege het personeelstekort. Ook vragen zij of bepaalde type scholen hier bovenmatig 
vertegenwoordigd zijn. 
Een frequent genoemd knelpunt is het tekort aan leraren. Dit beeld zien we in alle drie de 
sectoren, en de verschillen tussen de sectoren zijn bovendien beperkt. Het (voortgezet) 
speciaal onderwijs springt er in dit opzicht dus niet uit.  
Voor bepaalde groepen scholen in het po geldt dat zij vaker verwachten tegen knelpunten aan 
te lopen. In het po zien we dat het aandeel scholen dat knelpunten verwacht het hoogst is bij 
scholen met de hoogste achterstandsscores. Ook scholen in de G4 verwachten aanzienlijk 
vaker knelpunten dan scholen buiten de G4. Dit is in lijn met eerdere conclusies van 
Centerdata; in recent onderzoek concludeerde dit onderzoeksbureau dat scholen in de G5 
meer moeite hebben om vacatures in het kader van het NP Onderwijs te vervullen in 
71
vergelijking met scholen buiten de G5 . Naast scholen in de vier grote steden, verwachten 
ook scholen in sterk verstedelijkte gebieden vaker knelpunten bij de uitvoering van het NP 
Onderwijs dan scholen in rurale gebieden. Voor het vo en (v)so worden dergelijke duidelijke 
verbanden niet gevonden. 
 
De leden van de GroenLinks-fractie vragen MPVO in hoeverre het lerarentekort op scholen 
juist versterkt wordt omdat leraren vertrekken naar andere (‘makkelijkere’) scholen, omdat 
daar door het NP Onderwijsgeld ook een vacature is. Zij vragen of de minister bekend is met 
deze signalen en of de minister het ermee eens is dat dit niet de bedoeling kan zijn van het NP 
Onderwijs.  
De vraag naar onderwijspersoneel is groter dan het aanbod. De mate waarin dit wordt ervaren 
verschilt per regio maar ook tussen vestigingen. Vestigingen met een uitdagende 
leerlingpopulatie hebben over het algemeen meer moeite personeel te vinden en te behouden 
72
dan andere vestigingen. Een recente rapportage van Centerdata naar aanleiding van de 
landelijke uitvraag van lerarentekorten laat zien dat lerarentekorten groter zijn op scholen met 
veel achterstandsleerlingen (een hoge achterstandsscore). 
 
                                                 
71
 Centerdata, op: https://www.rijksoverheid.nl/ministeries/ministerie-van-onderwijs-cultuur-en-
wetenschap/documenten/kamerstukken/2021/12/14/kamerbrief-leraren-en-onderwijsarbeidsmarkt-2021  
72
 Eindrapport Personeelstekorten primair onderwijs peildatum 1 oktober 2021 
53 
 

 
De leden van de GroenLinks-fractie vragen MPVO in hoeverre leraren betrokken zijn bij de 
besluitvorming rondom het NPO-geld. 
Uit de eerste voortgangsrapportage NP Onderwijs blijkt dat leraren op verschillende manieren 
betrokken zijn geweest bij de besluitvorming over de NP Onderwijsmiddelen. Allereerst is de 
kennis en expertise van leraren op veel scholen gebruikt is om in kaart te brengen hoe 
leerlingen ervoor staan (de schoolscan). Vervolgens is het merendeel van de onderwijsteams 
betrokken geweest bij het opstellen van het schoolprogramma. In het po geldt dit voor 88% 
van de scholen, in het vo voor 69% en in het (v)so voor circa drie kwart van de scholen. Ten 
slotte zal een klein deel van de leraren als lid van de MR betrokken zijn geweest bij de 
instemming van de MR.  
 
Uit deze voortgangsrapportage blijkt ook dat op de meeste scholen ook de 
medezeggenschapsraad al heeft ingestemd met de plannen. In het po heeft 83% van de MR’en 
al ingestemd, in het vo circa drie kwart. In het (v)so ligt dit percentage lager (67%). Waar dat 
nog niet gebeurd is – wat voorstelbaar is gezien het moment van bevragen in september 2021 
- zal dit alsnog gebeuren, zoals de bedoeling is van het NP Onderwijs. Dit is een belangrijk 
punt, waarover we schoolbesturen ook vragen verantwoording af te leggen. Via het 
verdiepend implementatieonderzoek, dat in januari 2022 wordt gestart, zullen wij daarnaast 
blijven monitoren op welke wijze onderwijsteams en medezeggenschapsraden betrokken 
worden bij de uitvoering van het NP Onderwijs. In de tweede voortgangsrapportage NP 
Onderwijs zullen wij de uitkomsten van dit onderzoek met de Kamer delen. 
 
De voornoemde leden vragen MPVO op welke termijn hij een oplossing denkt te hebben 
gevonden voor de knelpunten van de schoolleiders rondom het personeelstekort en aan wat 
voor oplossingen de minister dan denkt. 
Mijn voorganger was veelvuldig in gesprek met schoolleiders over de knelpunten die zij 
binnen het NP Onderwijs ervaren, maar ook over de goede ontwikkelingen die zij dankzij het 
programma zien. Ook ik vind het belangrijk om met het veld in gesprek te gaan. 
Wat mijn voorganger bij deze gesprekken heeft ervaren is dat door kennisdeling men soms 
samen tot (nieuwe) oplossingen komt. Deze kennisdeling faciliteren wij dan ook actief door 
praktijkvoorbeelden te delen op nponderwijs.nl en door de kenniscommunity. Hier worden 
ook goede voorbeelden gedeeld over maatregelen die genomen kunnen worden rekening 
houdend met het personeelstekort. Zo wordt het voorbeeld gedeeld van scholen die 
combifuncties organiseren in een samenwerking tussen basisscholen en kinderopvang. Dit 
74
zorgt voor meer ondersteuning in de klas. 
 
Het nieuwe kabinet realiseert zich dat het lerarentekort structurele aandacht van ons vraagt en 
zet daarom de komende tijd in op het stimuleren van de uitbreiding van contracten, het 
dichten van de loonkloof, het verbeteren van de arbeidsvoorwaarden, het versterken van de 
kwaliteit van de lerarenopleidingen, het bevorderen van professionele ontwikkeling en het 
verlagen van de werkdruk. 
 
Tevens heb ik besloten om de looptijd van het Programma te verlengen met twee jaar, 
hierover heb ik uw kamer bij brief, die op 25 februari jl. naar uw Kamer is gestuurd, 
geïnformeerd. 
 
                                                 
74
 “Geld uit NP Onderwijs is smeerolie voor betere samenwerking” | Nieuwsbericht | Nationaal Programma 
Onderwijs 
55 
 

kinderen. Deze afwegingen worden ook aan scholen meegegeven in de handreiking over het 
inhuren van externe partijen voor scholen. 
 
De leden van GroenLinks vragen MPVO in hoeverre de achterstanden door de coronacrisis 
in beeld zijn voor thuiszitters. 
De kinderen en jongeren die langdurig relatief verzuimen staan ingeschreven bij het onderwijs 
en hebben daarmee een schoolbestuur dat voor hen verantwoordelijk is, en hen dus heeft 
meegenomen in de analyse en bijpassende interventie. Als het goed is hebben scholen dus 
zicht op de eventuele achterstanden bij deze groep. De kinderen en jongeren die absoluut 
verzuimen of waarbij de ouders een vrijstelling van de Leerplichtwet hebben aangevraagd zijn 
niet in beeld bij het onderwijs. Daarvoor zijn extra middelen vrijgemaakt om alsnog deze 
groep te bereiken (zie ook volgend antwoord). De achterstanden bij deze groep zijn over het 
algemeen niet bekend bij het onderwijs. 
 
Vervolgens vragen deze leden MPVO in hoeverre het geld van het NP Onderwijs ook de 
thuiszitters bereikt. 
De kinderen en jongeren die langdurig relatief verzuimen staan ingeschreven bij het onderwijs 
en hebben daarmee een schoolbestuur dat voor hen verantwoordelijk is en middelen hiervoor 
ontvangt. Ook is deze groep opgenomen in de specifieke uitkering die aan gemeenten is 
verstrekt. Tevens is er in de menukaart expliciet aandacht voor het vergroten van 
aanwezigheid op de school, is deze groep benoemd in het stappenplan voor scholen en is er 
75
een praktijkkaart ontwikkeld voor scholen en gemeenten.  
 
Tot slot zijn extra middelen vrijgemaakt voor de niet-ingeschreven groep kinderen en 
jongeren, aangezien de raming van het NP Onderwijs was gebaseerd op de ingeschreven 
leerlingen. In de voortgangsrapportage verbeteraanpak passend onderwijs 2021 primair en 
76
voortgezet onderwijs van 16 december 2021 bent u nader geïnformeerd over de wijze 
waarop de middelen van het NP Onderwijs worden ingezet voor deze groep jeugdigen. 
 
Ook in het coalitieakkoord is er aandacht voor de groep kinderen en jongeren die langdurig 
relatief verzuimen of niet ingeschreven zijn, onder andere door het vormgeven van digitaal 
onderwijs. In de verzuimbrief die uw Kamer ontvangt voor het debat Passend Onderwijs 
(30/3) ga ik hier nader op in. 
 
De voornoemde leden vragen MPVO ook welke interventies worden ingezet voor thuiszitters. 
Exacte data over welke interventies worden ingezet zijn niet bij het ministerie van OCW 
bekend, ook omdat er niet één type ‘thuiszitter’ en daarmee één type aanpak (of interventie) 
is. De kinderen en jongeren die verzuimen zijn heel divers en behoeven ieder een eigen 
77
aanpak. Om scholen en gemeenten hierin te helpen is er een praktijkkaart ontwikkeld. Het 
belangrijkste is dat de oplossingen mét desbetreffende jeugdige worden gevonden. In de 
78
voortgangsrapportage verbeteraanpak passend onderwijs 2021 primair en voortgezet 
onderwijs van 16 december 2021 bent u nader geïnformeerd over de wijze waarop deze 
jeugdigen worden bereikt. 
 
De leden van de GroenLinks-fractie vragen MPVO wie de interventies voor thuiszitters 
uitvoeren. 
                                                 
75
 https://www.nji.nl/publicaties/praktijkkaart-van-thuis-weer-naar-school 
76
 Kamerstukken II, 2021/22, 31 497 nr. 422 
77
 https://www.nji.nl/publicaties/praktijkkaart-van-thuis-weer-naar-school 
78
 Kamerstukken II, 2021/22, 31 497 nr. 422 
57 
 

van het NP Onderwijs. De voornaamste belemmering betrof de beperkte tijd die er 
beschikbaar was en het moment waarop de besluitvorming plaats moest vinden. De 
totstandkoming van de plannen viel voor een groot gedeelte in de zomervakantie en kort 
daarna. Er is in deze periode bij veel medezeggenschapsraden sprake van 
bestuurswisselingen. Dit was geen ideale situatie, maar onvermijdelijk om spoedig en 
voortvarend van start te gaan met het NP Onderwijs. Indien de plannen nu of in de toekomst 
worden bijgesteld of aangepast kan er uiteraard wat meer tijd genomen worden om de 
medezeggenschap mee te nemen en instemming te laten verlenen. Daarnaast zal de 
medezeggenschap in het kader van de implementatiemonitor ook geïnterviewd worden om 
een beter beeld van hun betrokkenheid te krijgen. Deze interviews zullen zowel bij de centrale 
als decentrale medezeggenschap plaatsvinden. 
 
Daaropvolgend vragen de voornoemde leden of MOCW de mening deelt dat dit niet betekent 
dat instellingen het betrekken van de medezeggenschap op dezelfde manier kunnen 
voortzetten. Ook vragen zij op de minister specifiek over de rol van de medezeggenschap in 
gesprek is met de instellingen en of er ook een onderzoek komt naar de rol van de 
medezeggenschap tijdens de coronapandemie. 
Zoals bovenstaand beschreven was de voornaamste kwestie bij de betrokkenheid van de 
medezeggenschap het tijdspad en tijdstip van de besluitvorming. Dit is evenwel geen 
structureel probleem en ik zie op dit moment dan ook geen reden om de werkwijze te 
veranderen. Verder wordt de betrokkenheid van de medezeggenschap nauwgezet gemonitord 
en zal er in de volgende voortgangsrapportage mbo-ho een nader beeld beschikbaar zijn 
betreffende de kwaliteit van deze betrokkenheid. 
 
De leden van GroenLinks vragen of MOCW uiteen kan zetten wat de instellingen aanvullend 
kunnen doen om de studenten beter te betrekken bij corona-gerelateerde beslissingen. 
In het bestuursakkoord NP Onderwijs mbo en ho worden de rechten van de medezeggenschap 
duidelijk beschreven en wordt er benadrukt dat de medezeggenschap instemmingrecht heeft 
op de plannen van aanpak voor het NP Onderwijs. De signalen die wij ontvangen hebben 
betreffen het krappe tijdspad en geen inperking van de rechten van de medezeggenschap. 
Instellingen geven ook aan studenten en docenten te hebben betrokken bij de planvorming. 
Bovendien hebben instellingen in sommige gevallen uitstel gekregen voor aanlevering van 
hun plan omdat zij meer tijd nodig hadden om een zorgvuldig proces te doorlopen met de 
medezeggenschap. Zoals eerder beschreven, wordt dit gemonitord en zullen stappen worden 
gezet indien er signalen zijn dat de rechten van de medezeggenschap onvoldoende 
gerespecteerd of zelfs ingeperkt worden. 
 
De leden van de GroenLinks-fractie vragen of MOCW uiteen kan zetten waarom het 5% van 
de instellingen niet is gelukt een NPO-bestedingsplan in te dienen met formele instemming of 
een voorlopig akkoord van de medezeggenschap. 
Enkele instellingen hadden meer tijd nodig om een zorgvuldig proces te doorlopen met de 
medezeggenschap. Dit heeft voor vertraging gezorgd, waardoor de plannen later zijn 
ingediend. Inmiddels zijn echter alle plannen ingediend met instemming van de 
medezeggenschap. 
 
Ten slotte vragen de leden van GroenLinks of MOCW een appreciatie kan geven aan de 
conclusie van de monitor, dat het oplossen van het docententekort cruciaal is voor de 
implementatie van het NP Onderwijs. Zij vragen hoe de minister zijn rol ziet in het aanpakken 
van het docententekort en de hoge werkdruk die hiermee samenhangt. 
59 
 

Uw Kamer is op 25 februari jl. geïnformeerd over het besluit om de bestedingstermijn, 
monitoring en ondersteuning met twee jaar te verlengen. In de brief, die op 25 februari jl. naar 
uw Kamer is verzonden, licht ik het waarom van dit besluit verder toe. 
 
De voornoemde leden vragen MPVO of het niet voor zich spreekt dat er meer structurele 
investeringen nodig zijn in het onderwijs.  
Inmiddels heeft het nieuwe coalitieakkoord laten zien dat er de komende jaren structureel 
extra geïnvesteerd zal worden in het onderwijs.  
 
De voorgenoemde leden vragen MPVO wat de andere beoogde structurele opbrengsten van 
het NP Onderwijs zijn, naast de menukaart.  
Naast het doel om de door corona ontstane vertragingen (zowel cognitief als sociaal-
emotioneel) in te halen en het herstel van kansengelijkheid te bevorderen, heeft het NP 
Onderwijs ook als missie om een duurzame impact te hebben en een stevigere basis voor goed 
onderwijs neer te leggen. We willen dit bereiken door scholen gebruik te laten maken van 
bewezen effectieve interventies, door schoolleiders en schoolteams aan zet te laten zijn bij het 
maken van plannen en de uitvoering, monitoring en evaluatie ervan, waarbij partijen rondom 
de school, zoals ouders, leerlingen en gemeenten, worden betrokken. Door de ervaring die 
scholen nu opdoen met het gebruik van de menukaart en met de resultaten van de 
effectmeting, wordt het gebruik van effectieve interventies meer een gewoonte en is er meer 
kennis in scholen over deze interventies. Daarbij is de verantwoording van het programma 
versterkt ten opzichte van de reguliere verantwoording, doordat er inzicht is in bestedingen en 
effecten, deels op schoolniveau. En zetten we met het programma stappen voor een betere 
dataverzameling en data-analyse op school- en sectorniveau. Al deze stappen sluiten ook aan 
bij het coalitieakkoord, waarin een masterplan basisvaardigheden, gebaseerd op bewezen 
effectieve lesmethodes, wordt gepresenteerd en waarin wordt gesproken over betere 
verantwoording van scholen en sturing op kwaliteit. Daarmee werkt het programma ook na de 
looptijd verder door. Daarnaast zijn er binnen het coalitieakkoord ook andere elementen van 
het NP Onderwijs opgenomen en deze elementen worden ook na het programma voortgezet. 
Dit omvat bijvoorbeeld het geld directer laten landen in de klas, de wens om brede 
brugklassen te stimuleren en de continuering van de arbeidsmarkttoelage. Binnen het NP 
Onderwijs doen we over deze elementen lessen op. We leren over hoe brede brugklassen 
kunnen worden gestimuleerd en wat de (on)mogelijkheden zijn van een arbeidsmarkttoelage. 
Deze lessen nemen we ook weer mee in de uitwerking van de coalitiemaatregelen. Een ander 
element van de langetermijnstrategie is de kenniscommunity die binnen het programma wordt 
opgezet en na het programma wordt gecontinueerd. Daarnaast gaan we het komende jaar ook 
verder in gesprek met docenten, schoolleiders, ouders en leerlingen over wat we kunnen leren 
van het NP Onderwijs en wat daaruit mee moet worden genomen richting de toekomst. Deze 
informatie zal ook helpen bij het verbeteren van het onderwijs voor de toekomst. 
 
De leden van de Partij voor de Dieren fractie vragen MPVO hoe de menukaart zal worden 
ingezet nadat het Nationaal Programma Onderwijs is afgelopen. Ook vragen de leden welke 
ideeën ik hierover heb.  
De huidige menukaart bestaat deels uit een vertaling van de Engelse ‘Teaching and Learning 
83
Toolkit en deels uit interventies om het welzijn van leerlingen te verbeteren, ontwikkeld 
                                                 
83
 De Engelse ‘Teaching and Learning Toolkit is ontwikkeld door de Education Endowment Foundation (EEF) 
uit het Verenigd Koninkrijk. 
61 
 

 
De zorg van de Onderwijsraad betreft de toenemende verstrengeling van privaat gefinancierd 
onderwijs en publiek onderwijs, met name ook structureel. Zeker als het gaat om betaald 
aanbod, vergroot dit de kansenongelijkheid (alleen aanbod voor leerlingen die dat kunnen 
betalen). Ik vind dit inderdaad een zorgelijke ontwikkeling. Het funderend onderwijs in 
Nederland wordt publiek bekostigd en moet voor alle leerlingen toegankelijk zijn. Ook is van 
belang dat bestuurders, leraren en schoolleiders zelf regie hebben op het onderwijsprogramma 
en dat de kwaliteit geborgd is. Op 24 februari heb ik de beleidsreactie naar uw Kamer 
85
gestuurd, waarin ik inga op mijn visie omtrent de inzet van private partijen. 
 
Zoals eerder aangegeven, ben ik in gesprek met de VO-raad over de wijze waarop wij 
uitvoering kunnen geven aan de moties van uw Kamer die oproepen tot het ontmoedigen van 
reclame voor betaald aanvullend aanbod en het gebruik daarvan in de school. Over de wijze 
waarop ik uitvoering zal geven aan deze moties, zal ik u dit voorjaar informeren. 
 
De leden van de PvdD-fractie vragen aan MPVO hoe hij ervoor gaat zorgen dat ook op de 
scholen waar nu nog niet is gekozen voor interventies met betrekking tot het welbevinden van 
leerlingen, hier alsnog expliciet aandacht aan wordt geschonken. 
Slechts 8% van de scholen heeft niet gekozen voor een interventie gericht op welbevinden. 
Het feit dat deze scholen niet voor zo’n interventie hebben gekozen, wil nog niet zeggen dat 
zij hieraan geen expliciete aandacht besteden. Ons beeld is dat het belang van aandacht voor 
welbevinden zeer breed wordt gedeeld door scholen in po en vo. Scholen hebben ook de 
ruimte om op basis van nieuwe inzichten andere interventies uit te voeren, dan zij 
aanvankelijk hadden gepland. In de tweede uitvraag die momenteel in het kader van het 
implementatieonderzoek naar het NP Onderwijs zal plaatsvinden, wordt dit in beeld gebracht. 
De Kamer wordt over de uitkomsten hiervan in de volgende voortgangsrapportage 
geïnformeerd. 
 
De voornoemde leden vragen of MOCW en MPVO erkennen dat het ook na corona uiterst 
belangrijk is dat er blijvende aandacht is voor het sociaal-emotionele en het mentale welzijn 
van jongeren op alle scholen en onderwijsinstellingen. 
Ja, wij erkennen dat het van groot belang is om blijvend aandacht te hebben voor het sociaal-
emotionele en mentale welzijn van onze leerlingen en studenten en dat aanpakken, zoals het 
preventieakkoord en de effectieve interventies, voor het sociaal-emotionele en het mentale 
welzijn van scholieren en studenten op de lange termijn, ook na corona, belangrijk zijn. 
Scholen besteden altijd al aandacht aan de sociaal-emotionele ontwikkeling en het welzijn van 
leerlingen, al heeft corona de aandacht hiervoor versterkt. Binnen het NP Onderwijs doen 
scholen ervaringen op met interventies. Dit inspireert hen om dit thema in het vervolg 
structurele aandacht te geven. Daarnaast bent u op 15 oktober 2021 geïnformeerd door de 
minister van Volksgezondheid, Welzijn en Sport over de verkenning van het Nationaal 
86
Preventieakkoord Mentale Gezondheid . Hierin wordt de huidige situatie van de mentale 
gezondheid in Nederland, de gesignaleerde kansen en opgaven en de vervolgstappen op de 
verkenning geschetst. Ook wordt er in het po, vo en mbo gewerkt met de gezonde 
schoolaanpak, waar welbevinden een van de pijlers is. Naar aanleiding van de resultaten van 
de Monitor Mentale Gezondheid en Middelengebruik in het ho (11 november 2021) voeren 
OCW en VWS nu volop gesprekken met het veld en experts over het ontwikkelen van een 
integrale aanpak mentale gezondheid in het ho, zoals in het rapport wordt aanbevolen. 
                                                 
85
 Kamerbrief beleidsreactie op advies Onderwijsraad over verstrengeling publiek en privaat aanbod funderend 
onderwijs 
86
 Kamerstukken II, 2021/22, 32 793, nr. 573 
63 
 

verwachting voor het einde van 2021 zal plaatsvinden. Wanneer dit uiteindelijk toch niet het 
geval zou zijn kunnen wij individuele scholen niet sanctioneren door bijvoorbeeld middelen 
terug te vorderen. De middelen zijn namelijk als aanvullende bekostiging verstrekt.  
 
De leden van de ChristenUnie MPVO vragen hoe de rol van de medezeggenschapsraad wordt 
gewaarborgd.  
Er is duidelijk aan het veld gecommuniceerd dat het de bedoeling is dat 
medezeggenschapsraden instemmen met de implementatie van het NP Onderwijs. Wij 
verwachten van medezeggenschapsraden dat zij die rol ook op zich nemen en het gesprek aan 
88
gaan met hun bestuur. Om medezeggenschapsraden te ondersteunen is er een handreiking 
gemaakt die medezeggenschapsraden helpt bij het proactief aan de slag gaan met de middelen 
uit het NP Onderwijs. Over het gevolgde proces rondom instemming van de 
medezeggenschap verantwoorden schoolbesturen zich in hun jaarverslag. 
 
De voornoemde leden vragen of MPVO in een volgende voortgangsrapportage ook kan 
meenemen welke bedragen door scholen worden uitgegeven aan commerciële bureaus en 
hoeveel verschillende commerciële bureaus worden ingezet. 
In de voortgangsrapportage die dit voorjaar uitkomt kunnen we meer zeggen over inzet van 
externe partijen door scholen op dit moment. Scholen geven een inschatting van het 
percentage van de NP Onderwijsmiddelen dat zij aan externen denken uit te geven. Voor meer 
exacte cijfers zullen de jaarrekeningen over 2021 en 2022 moeten worden afgewacht. 
 
De leden van de ChristenUnie-fractie vragen of MPVO verwacht dat de winsten die 
commerciële bureaus nu maken met middelen vanuit het Nationaal Programma Onderwijs 
ook invloed zullen hebben op het schaduwonderwijs op de langere termijn.  
Dit is niet met zekerheid te zeggen. De extra middelen van het Nationaal Programma 
Onderwijs zijn eenmalig. De vraag die dit veroorzaakt op de markt is eindig. Ook blijft dit 
kabinet investeren in de bestrijding van het lerarentekort, wat mogelijk de vraag aan de markt 
zou kunnen verkleinen. Dat zou ertoe moeten leiden dat een mogelijke groei van deze markt 
tijdelijk is.  
 
Deze leden vragen vervolgens of MPVO denkt dat de winsten van deze bureaus leiden tot een 
grotere kansenongelijkheid, bijvoorbeeld doordat zij winsten steken in marketing, terwijl het 
aanbod niet langer publiek toegankelijk gaat zijn. Andere mechanismen die hierbij kunnen 
spelen is dat scholen de diensten van deze bureaus gaan waarderen of dat ouders en 
leerlingen wennen aan deze diensten en ze willen continueren.  
Ik vind het belangrijk dat we een verdere vergroting van de kansenongelijkheid en de 
verstrengeling tussen publiek en privaat in het onderwijs zoveel mogelijk voorkomen. Op 24 
februari heb ik de beleidsreactie naar uw Kamer gestuurd, waarin ik inga op mijn visie 
89
omtrent de inzet van private partijen. Ik informeer uw Kamer later ook over de wijze waarop 
ik uitvoering wil geven aan moties die oproepen om het gebruik van betaald aanvullend 
aanbod te ontmoedigen in het onderwijs. 
 
De leden van de ChristenUnie vragen of MPVO er in de planning van de uitvoering van het 
NP Onderwijs rekening wordt gehouden met onvoorspelbare epidemiologische 
ontwikkelingen.  
                                                 
88
 Sterk Medezeggenschap in het primair en voortgezet onderwijs 
89
 Kamerbrief beleidsreactie op advies Onderwijsraad over verstrengeling publiek en privaat aanbod funderend 
onderwijs 
65 
 

 
De leden van de Volt-fractie vragen MPVO vervolgens in hoeverre NPO-middelen worden 
toegespitst op leerlingen met een niet-westerse migratieachtergrond, zonder daarbij de 
ouders te betrekken. De leden vragen ook of de minister een kans ziet om een deel van de NP 
Onderwijsgelden toe te spitsen op ouders.  
In de verdeling van de NP Onderwijsmiddelen is rekening gehouden met risico op 
achterstanden. Uit de eerste voortgangsrapportage bleek dat niet alleen leerlingen met een 
lage sociaaleconomische status, maar ook leerlingen met een midden sociaaleconomische 
status meer achterstanden hebben. De migratie-achtergrond van ouders kan hierbij een rol 
spelen, maar is geen factor op zich. In de menukaart zijn ook interventies voor het vergroten 
van de ouderbetrokkenheid opgenomen, bijvoorbeeld door ouders beter te betrekken bij het 
leerproces van hun kinderen of door interventies gericht op de vaardigheden van ouders.  
 
De leden van de Volt-fractie vragen of MPVO bekend is met het LeerKansenProfiel dat de 
gemeente Den Haag gebruikt om kansengelijkheid te verkleinen en of het LKP als voorbeeld 
zou kunnen dienen voor besteding van een deel van de NPO-gelden.  
Ik heb hier kennis van genomen. Het LeerKansenProfiel is door de gemeente Den Haag in een 
beleidsnota ingesteld als één van drie profielen voor de brede school in deze gemeente. In het 
kader van de regeling Onderwijstijdverlenging basisonderwijs (die eindigde in 2013) is 
destijds informatie verspreid over deze aanpak. In veel gemeenten en op veel scholen wordt 
geïnvesteerd in ouderbetrokkenheid. Goede voorbeelden worden onder andere via de Gelijke 
Kansen Alliantie en het ondersteuningstraject voor gemeentelijk 
onderwijsachterstandenbeleid gedeeld. Scholen met het LeerKansenProfiel bieden extra 
onderwijs aan, voor de brede ontwikkeling van kinderen. Dit is vaak aanvullend op het 
reguliere onderwijs. Het NP Onderwijs is gericht op vertragingen door corona. De aanpak van 
het LeerKansenProfiel sluit daarom niet één op één aan op deze doelstelling, maar het 
vergroten van ouderbetrokkenheid of het verrijken van de leeromgeving kan zeker onderdeel 
zijn van de aanpak van scholen. Ik verwijs u voor uitgebreidere toelichting naar de menukaart 
van het NP Onderwijs. 
 
De leden van de fractie Volt vragen wat MPVO eraan doet om de instellingen gerust te stellen 
in hun onzekerheid omtrent de incidentele aard van de middelen die zij ter beschikking 
gesteld krijgen vanuit het NP Onderwijs. Daarbij vragen de voorgenoemde leden ook hoe de 
tijdelijkheid van het NP Onderwijs zich verhoudt tot de structurele vraag naar personeel in 
het onderwijs.  
Zoals eerder is aangegeven, is het NP Onderwijs bedoeld om de acute leer- en 
studievertragingen van leerlingen en studenten in te lopen, die door het coronavirus zijn 
veroorzaakt, zowel cognitief als sociaal-emotioneel, en de corona-gerelateerde toename van 
de kansenongelijkheid aan te pakken. Daarom is er ook gekozen voor een tijdelijk 
programma. De wijze waarop het programma is ingericht, bijvoorbeeld door te werken met 
evidence-based interventies, zal zorgen voor langdurige effecten in het onderwijs. Maar het 
NP Onderwijs is niet de oplossing voor structurelere uitdagingen in het onderwijs, zoals het 
personeelstekort, en heeft dit ook nooit als doel gehad. 
 
De leden van fractie Volt vragen of MPVO een toelichting kan geven op hoe het uitbreiden 
van de (tijdelijke) aanstellingen van zitten personeel en het toepassen van zogenoemde 
dakpanconstructies voor nieuwkomers het lerarentekort helpen oplossen. 
Het uitbreiden van het aantal uren van zittend personeel kan een belangrijke bijdrage leveren 
aan de aanpak van de tekorten. Immers, de vraag naar personeel kan zowel worden ingevuld 
door het aantrekken van nieuw personeel als door het uitbreiden van het aantal uren dat het 
67 
 

perspectief kan schetsen, zodat het personeel in de beleving niet met de last van een 
onmogelijke opdracht opgezadeld wordt.  
Ik herken de spanning die uw fractie schetst, tussen enerzijds het tijdelijke karakter van het 
NP Onderwijs en anderzijds de beperkingen vanwege de coronamaatregelen van afgelopen 
jaar. De verlenging van de bestedingstermijn van het programma, die in de brief van 25 
februari jl. is aangekondigd, moet er aan bijdragen dat de scholen die dat nodig hebben meer 
tijd kunnen besteden aan de uitvoering van de maatregelen uit het NP Onderwijs. Anderzijds 
is er in het coalitieakkoord ook veel aandacht voor structurele investeringen in het onderwijs, 
die gedeeltelijk samenhangen met elementen uit het NP Onderwijs, zoals het verbeteren van 
de kwaliteit van het onderwijs en het vergroten van kansengelijkheid. Een soepele overgang 
in de maatregelen uit het NP Onderwijs en het coalitieakkoord vind ik heel belangrijk. 
Hierdoor wil ik continuïteit voor scholen mogelijk maken. Wat hieraan bijvoorbeeld bij zal 
dragen is dat voor het masterplan basisvaardigheden ook gebruik zal worden gemaakt van 
bewezen effectieve interventies. Over de meer specifieke invulling van de maatregelen uit het 
coalitieakkoord informeer ik uw Kamer dit voorjaar.   
 
De leden van de SGP constateren dat een deel van de scholen niet heeft voldaan aan de 
procedures en uitgangspunten die de minister heeft aangegeven, bijvoorbeeld als het gaat om 
betrokkenheid van het onderwijsteam en instemming van de medezeggenschapsraad. Zij 
vragen hoe MPVO hiermee omgaat en in hoeverre dit consequenties heeft. Zij wijzen erop dat 
het voor iedereen van belang is om zekerheid te hebben over de randvoorwaarden.  
Ik herken het beeld niet dat onderwijsteams niet betrokken worden bij de besluitvorming. Uit 
het eerste deelonderzoek implementatiemonitor NP Onderwijs blijkt dat leraren op 
verschillende manieren betrokken zijn geweest bij de besluitvorming over de NP 
Onderwijsmiddelen. Allereerst is de kennis en expertise van leraren op veel scholen gebruikt 
om in kaart te brengen hoe leerlingen ervoor staan (de schoolscan). Vervolgens is het 
merendeel van de onderwijsteams betrokken geweest bij het opstellen van het 
schoolprogramma. In het po geldt dit voor 88% van de scholen, in het vo voor 69% en in het 
(v)so voor circa drie kwart van de scholen.  
Ook het beeld dat er geen instemming is op scholen van de MR herken ik niet. Op de meeste 
scholen heeft ook de medezeggenschapsraad al ingestemd met de plannen. In het po heeft 
83% van de MR’en al ingestemd, in het vo circa drie kwart. In het (v)so ligt dit percentage 
lager (67%). Waar dat nog niet gebeurd is zal dit alsnog gebeuren, zoals de bedoeling is van 
het NP Onderwijs. Dit is een belangrijk punt, waarover we schoolbesturen ook vragen 
verantwoording af te leggen. Via het Verdiepend implementatieonderzoek, dat in januari 2022 
wordt gestart, zullen wij daarnaast blijven monitoren op welke wijze onderwijsteams en 
medezeggenschapsraden betrokken worden bij de uitvoering van het NP Onderwijs. In de 
tweede voortgangsrapportage NP Onderwijs zullen wij de uitkomsten van dit onderzoek met 
de Kamer delen. 
 
Het is niet mogelijk om te sanctioneren door bijvoorbeeld terug te vorderen omdat de 
middelen als aanvullende bekostiging zijn verstrekt op het moment dat er geen instemming is 
van de medezeggenschapsraad of als onderwijsteams niet zijn betrokken. Om scholen te 
ondersteunen bij het proces is een handreiking ontwikkeld.  
 
De leden van de SGP-fractie vragen in hoeverre en op welke manier MPVO in het vervolg 
meer zicht wil bieden op de effectiviteit van de gekozen interventies in de reguliere 
onderwijscontext. 
De huidige menukaart is voor groot deel een vertaling van de Engelse ‘Teaching and Learning 
Toolkit, die is ontwikkeld door de Education Endowment Foundation (EEF) uit Engeland. Die 
69 
 

daarop verwijzingen naar praktijkkaarten over effectieve Nederlandse programma’s voor het 
betrekken van ouders. Ook zijn er praktijkvoorbeelden toegevoegd. Daarnaast biedt het 
Nederlands Regieorgaan Onderwijsonderzoek in het verlengde van de menukaart aanvullende 
kennis over het aanpakken van leervertragingen op onderwijskennis.nl. Daar is ook meer 
informatie te vinden over ouderbetrokkenheid. Uit het eerste deelonderzoek van de 
93
implementatiemonitor blijkt dat meer dan de helft van de scholen gesprekken met 
ouders/verzorgers heeft gebruikt als bron voor de schoolscan. Ook zijn vaak enquêtes onder 
ouders gebruikt als bron. In het tweede deelonderzoek komt meer informatie beschikbaar over 
de betrokkenheid van ouders bij de interventies.  
 
De voornoemde leden vragen op welke wijze MPVO gaat bevorderen dat het belang van de 
positie van ouders bij de uitvoering duidelijker in beeld komt. Daarbij vragen zij hoe 
ouderorganisaties worden ondersteund en ingeschakeld om het NP Onderwijs tot een succes 
te maken. 
In samenwerking met ouderorganisaties is specifieke informatie voor ouders ontwikkeld over 
het Nationaal Programma, onder meer over hoe ouders het gesprek op school kunnen voeren 
over hoe het met hun kind gaat en wat hij of zij nodig heeft. Ouders kunnen bij Ouders & 
Onderwijs en de Stichting Voor Werkende Ouders terecht met vragen. Scholen kunnen ook 
NP Onderwijsmiddelen inzetten om ouders effectief te betrekken bij het terugdringen van 
achterstanden, Daarvoor is een interventie opgenomen in de menukaart. Daarbij zijn meerdere 
praktijkkaarten te vinden van EducationLab, die praktische handvatten bieden over hoe 
scholen met specifieke aanpakken kunnen werken. Verder is er binnen de 
ondersteuningsstructuur van het programma veel kennisuitwisseling over de ontwikkeling van 
leesvaardigheid op school en thuis. Een van de praktijkkaarten van EducationLab betreft de 
rol van ouders bij de leesontwikkeling van leerlingen, en hoe scholen en leraren ouders hierbij 
kunnen betrekken. 
 
De leden van de SGP-fractie vragen welke inzet MOCW wil plegen om de fysieke gezondheid, 
die met de mentale gezondheid van studenten samenhangt, meer aandacht te geven en te 
stimuleren. 
Er lopen op het vlak van fysieke gezondheid al enkele programma's, zoals de Gezonde 
School-aanpak in het mbo. Binnen de Gezonde School-aanpak werken mbo-scholen 
bijvoorbeeld aan voeding, bewegen en sport, en slaap. Op deze thema’s kunnen mbo en ho 
instellingen ook vanuit het Nationaal Programma Onderwijs middelen inzetten. Fysieke en 
mentale gezondheid hangen sterk samen: fysieke gezondheid heeft een positieve invloed op 
de mentale gezondheid. Dit wordt dus ook niet los van elkaar gezien. In het hoger onderwijs 
wordt gewerkt aan een integrale aanpak mentaal welbevinden die gericht is op preventie. 
Samenwerking op het gebied van het welzijn van studenten, waaronder zowel fysieke als 
mentale gezondheid vallen, zal ik de komende tijd samen met de staatssecretaris van VWS 
verkennen. 
 
De leden van de SGP vragen of MOCW bekend is met het Kennisplein van Opleiding naar 
werk en welke rol dit initiatief kan vervullen in de structuur van het NP Onderwijs voor mbo 
en ho. Daarbij vragen zij ook hoe dergelijke initiatieven worden benut om structurele 
verbeteringen te realiseren. 
Ik ben zeker bekend met dit initiatief en ik ben bezig dit initiatief te betrekken bij de bredere 
ondersteuning die de Werkgroep Aanpak Jeugdwerkloosheid biedt aan scholen en gemeenten 
in de regio. In deze werkgroep zijn naast OCW en SZW ook maatschappelijke partners 
                                                 
93
 Cuppen, J. et al. (2021) Eerste deelonderzoek implementatiemonitor Nationaal Programma Onderwijs. 
71 
 

 
Verder merken we op dat scholen kunnen kiezen voor een gerichte inzet van de NP 
Onderwijsmiddelen, waarbij bijvoorbeeld ook de aanschaf van digitale hulpmiddelen van 
leerlingen voor het inlopen van achterstanden onder kan vallen. Scholen kunnen de beste 
inschatting maken van wat nodig is voor hun leerlingpopulatie.  
 
De leden van de DENK-fractie vragen MPVO hoe rekening is gehouden bij het verdelen van 
het herstelbedrag met het gegeven dat scholen met reeds een hoge achterstandsscore in 
2020/2021 grotere achterstanden hebben opgelopen.  
Voor het antwoord op deze vraag verwijzen wij u naar de brief die op 25 februari jl. naar uw 
Kamer is gestuurd. 
 
De leden van de DENK-fractie wijzen MPVO er op dat scholen met een hoge 
achterstandsscore grotere achterstanden hebben opgelopen en vragen of er centraal en 
structureel onderwijsbeleid wordt gevoerd om dit bij de wortel aan te pakken. Zij vragen ook 
hoe MPVO ervoor gaat zorgen dat in de toekomst niet steeds de meest kwetsbare scholen het 
hardst achteruitgaan bij crises.  
Hiervoor geldt wat ik reeds beschreef in mijn antwoord op dezelfde vragen ten aanzien van 
kwetsbare leerlingen: dit kabinet investeert in het onderwijs aan de leerlingen die dat het 
hardst nodig hebben en in het versterken van de scholen die de meeste leervertragingen 
hebben. De investeringen in vve en onderwijsachterstanden zijn hiervoor structureel beleid, 
waar dit kabinet nog extra in zal investeren. Het kabinet werkt ook aan het versterken van de 
onderwijskwaliteit, onder meer door het werken met evidence-based aanpakken in de school 
verder te stimuleren. Een hoge onderwijskwaliteit en een robuust onderwijsstelsel is een 
cruciale factor om kansen voor kinderen te vergroten.  
 
De leden van DENK vragen MPVO wat er gebeurt als het programma afloopt en de nieuwe 
docenten en ander personeel niet langer uit het herstelbedrag gefinancierd kunnen worden en 
of hier een vangnet voor bedacht is.  
Het Nationaal Programma Onderwijs biedt ruimte om extra personeel aan te nemen. Als er 
door de schaarste geen leraren te vinden zijn is het ook mogelijk ander personeel in te zetten 
zoals gepensioneerde leraren, onderwijsassistenten of studenten van de lerarenopleidingen. 
 
De middelen die scholen ontvangen in het kader van het NP Onderwijs zijn bedoeld om de 
door corona opgelopen vertragingen in te lopen en dus niet voor structurele extra inzet van 
onderwijs(ondersteunend) personeel. Als de door corona opgelopen leervertragingen zijn 
ingelopen is het extra personeel ook minder nodig. Scholen kunnen voor verwachte 
werkloosheidskosten na afloop van het NP Onderwijs een bestemmingsreserve opnemen. 
 
Voorts vragen zij MPVO welke zekerheden het kabinet personeel kan bieden dat uit het 
herstelbedrag wordt gefinancierd.  
Personeel dat is aangesteld met de middelen uit het NP Onderwijs en die hun baan verliezen 
na afloop van het NP Onderwijs hebben recht op een transitievergoeding. Ook maken zij 
(mogelijk) aanspraak op een sociale zekerheidsuitkering in het geval van werkloosheid. 
 
De leden van DENK vragen MPVO welke duurzame oplossingen het kabinet heeft om het 
structurele probleem van het lerarentekort aan te pakken. 
Zoals in het coalitieakkoord staat, investeren wij in leraren en schoolleiders om zo de 
kwaliteit van het onderwijs te verhogen. Door te investeren in (bij)scholing en professionele 
ontwikkeling, in het verlagen van de werkdruk en in de verbetering van de 
73 
 

De leden van de DENK-fractie vragen MPVO in hoeverre de wensen en behoeften van de 
leerlingen zijn meegenomen in de keuze voor interventies door scholen en of hier een analyse 
van is gemaakt. 
Met de schoolscan die scholen zo rond het voorjaar hebben uitgevoerd, is door scholen in 
kaart gebracht wat leerlingen en de school nodig hebben om coronavertragingen in te kunnen 
lopen. Scholen maken voor de schoolscan gebruik van diverse bronnen. Naast toetsgegevens 
hebben zij in dit kader vaak ook leerlingen en hun ouders/verzorgers geraadpleegd. Van alle 
po- en (v)so-scholen geeft bijna 70% aan gebruik te maken van gesprekken met 
ouders/leerlingen voor de totstandkoming van de schoolscan, in het vo loopt dit op tot circa 
driekwart. In het vo maakt een meerderheid van de scholen ook gebruik van leerlingenquêtes. 
Deze uitkomsten bevestigen de indruk dat scholen in de regel aldus goed weten wat de 
behoefte van hun leerlingen is en plannen maken die daarbij passen. Dat blijkt ook uit een 
nadere analyse van de enquête die in september is gehouden onder schoolleiders. Zij kiezen 
interventies die passen bij de gebieden waar zij zich het meest zorgen over maken. 
 
De leden van de DENK-fractie vragen MPVO of het kabinet kan uitleggen wat het op langere 
termijn wil doen met de bevindingen uit dit programma en of deze bevindingen ook worden 
gebruikt om te bezien waar beleid structureel vorm kan krijgen en hoe dit vorm krijgt.  
In het coalitieakkoord is het gedachtegoed van het NP Onderwijs opgenomen. Zo wordt er 
gesproken over een masterplan basisvaardigheden, waarbij de effectieve bewezen 
lesmethodes van het NP Onderwijs worden gebruikt. Ook gaat we volgens het coalitieakkoord 
door met handelen volgens de werkdrukmiddelensystematiek, de systematiek die ook 
gehanteerd is in het NP Onderwijs, zodat investeringen zoveel mogelijk rechtstreeks naar de 
klas gaan. Verder nemen we de ervaringen die we binnen het NP Onderwijs hebben opgedaan 
met de subsidieregeling brede brugklassen en de arbeidsmarkttoelage mee in de ambities van 
het Kabinet om brede en verlengde brugklassen te stimuleren en de arbeidsvoorwaarden voor 
schoolleiders en leraren op scholen met veel leerachterstanden te verbeteren. Een ander 
element van de langetermijnstrategie is de kenniscommunity die binnen het programma wordt 
opgezet en na het programma wordt gecontinueerd. 
 
Naast de plek die het NP Onderwijs in het coalitieakkoord heeft zal er binnen het programma 
ook het gesprek worden aangegaan met het veld om op te halen wat goed werkte binnen het 
programma en wat een volgende keer anders zou moeten. In deze gesprekken wordt er ook 
aandacht besteedt aan lessen die we uit de afgelopen periode kunnen leren. 
 
Inbreng van de leden van de Groep Van Haga 
De leden van de Groep Van Haga vragen MPVO hoe er goed op de kwaliteit van 
commerciële bedrijven kan worden gelet, wanneer zij worden ingezet voor het NP Onderwijs. 
De regie voor de inzet van commerciële partijen in het onderwijs ligt bij scholen. Het is dan 
ook aan hen om te beoordelen of de geleverde diensten van voldoende kwaliteit zijn. Scholen 
kunnen hierbij bijvoorbeeld kijken naar wat er bekend is over de effectiviteit van de gebruikte 
methoden, van de wijze waarop de partij de resultaten bij leerlingen inzichtelijk maakt, van de 
ervaring die de partij heeft, de aanwezigheid van keurmerken en de kwalificaties van 
medewerkers. Deze en andere aspecten zijn voor scholen ook uitgewerkt in de handreiking 
voor de inzet van derde partijen.  
 
De leden van Groep Van Haga vragen MPVO en MOCW of er al zicht is op een plan van 
aanpak voor hoe de ruim 8 miljard euro aan onderwijs wordt ingezet. 
75 
 

De voornoemde leden vragen ten slotte of MPVO de mening deelt dat een breed opgezette 
landelijke enquête onder onderwijzend personeel dient te worden gehouden zodat uit het veld 
zelf knel- en verbeterpunten kunnen worden aangedragen. 
De waarnemingen vanuit het veld zijn belangrijk voor het programma. Om die reden heeft in 
september een brede uitvraag plaatsgevonden onder schoolleiders. Daarnaast wordt 
verdiepend implementatieonderzoek gedaan, waarbij ook personeel wordt gevraagd naar hun 
ervaringen met het NP Onderwijs. Ook in de case studies zullen leraren en 
onderwijsondersteunend personeel uitgebreid worden bevraagd. Naast deze onderzoeken 
worden onderzoeksrapporten besproken in focusgroepen met leraren en worden gesprekstafels 
met leraren georganiseerd om te spreken over het NP Onderwijs of bepaalde aspecten 
daarvan. Daarbij komen ook de knelpunten en verbeterpunten aan bod. Onderwijzend 
personeel wordt dus al op verschillende manieren betrokken bij de reflectie op het 
programma. Een brede uitvraag onder deze groep heeft mijns inziens geen toegevoegde 
waarde en levert aanvullende bevragingslast op. In overleg met de sectorraden wil ik wel 
bekijken of het zinvol is om de brede uitvraag onder schoolleiders te herhalen rond de 
zomervakantie 
 
 
77 
 

