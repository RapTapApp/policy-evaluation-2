 
 
  
> Retouradres Postbus 20901 2500 EX  Den Haag 
Ministerie van 
De voorzitter van de Tweede Kamer 
Infrastructuur en 
der Staten-Generaal 
Waterstaat 
 
Postbus 20018 
Rijnstraat 8 
2500 EA  DEN HAAG 
2515 XP  Den Haag 
Postbus 20901 
2500 EX Den Haag 
 
T   070-456 0000 
F   070-456 1111 
 
Ons kenmerk 
IENW/BSK-2022/45310 
  
Datum 11 maart 2022 
Betreft Status Luchtvaartnota 
  
 
Geachte voorzitter, 
Naar aanleiding van het commissiedebat Infrastructuur en Waterstaat over 
Luchtvaart op donderdag 24 februari jl. geef ik in deze brief een toelichting op de 
status van de Luchtvaartnota 2020-2050 in het licht van het Coalitieakkoord. Ook 
ga ik in op het verzoek uit uw Kamer om een korte reactie te geven op het 
strategiepaper dat het ministerie heeft ontvangen van Groningen Airport Eelde en 
haar aandeelhouders. 
 
Luchtvaartnota 2020 - 2050 
Op 20 november 2020 is uw Kamer de definitieve door het kabinet vastgestelde 
Luchtvaartnota 2020-2050 aangeboden (Kamerstukken II 2020/21, 31 936 nr. 
820). De besluitvorming hierover heeft een uitgebreid proces gevolgd. Zo is er een 
participatietraject doorlopen, is een Ontwerp Luchtvaartnota gepubliceerd, is een 
plan-MER opgesteld inclusief de formele zienswijzen en adviezen van de 
commissie m.e.r., en zijn diverse andere adviezen gevraagd en verwerkt. Met uw 
Kamer is op 18 juni 2020 in een Notaoverleg over de Ontwerp Luchtvaartnota 
gesproken. De aangenomen moties voortkomend uit dit Notaoverleg zijn verwerkt. 
In eerdergenoemde aanbiedingsbrief met bijlagen is dit verder toegelicht. De 
Uitvoeringsagenda Luchtvaartnota, met daarin de voorgenomen uitvoeringsacties 
voor de komende jaren, was ook bij deze brief gevoegd. 
 
De Luchtvaartnota 2020-2050 is een beleidsnota met de koers voor de 
Nederlandse luchtvaart, inclusief de Nederlandse gemeenten in het Caribisch deel 
van het Koninkrijk. De planhorizon van de nota loopt tot 2050 met voor klimaat 
een doorkijk naar 2070. In de nota zijn geen projectbesluiten genomen. In deze 
luchtvaartnota staat een omslag van kwantiteit naar kwaliteit centraal op basis 
van vier publieke belangen. Veiligheid, internationale bereikbaarheid, 
duurzaamheid en leefomgevingskwaliteit zijn bepalend voor de toekomst van de 
luchtvaart.  
 
Ook voor dit kabinet staan de publieke belangen in het luchtvaartbeleid centraal 
waarmee de Luchtvaartnota 2020-2050 een goede basis is voor het 
luchtvaartbeleid. Er is dan ook geen aanleiding om deze beleidsnota aan te 
passen. De energie wordt gericht op implementatie van deze koers, in lijn met het 
coalitieakkoord. Groei of krimp van luchtvaart is géén vertrekpunt voor dit 
Pagina 1 van 2 
 
 

