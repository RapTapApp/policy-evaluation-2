> Retouradres Postbus 90801 2509 LV  Den Haag
De voorzitter van de Tweede Kamer 
Postbus 90801
der Staten-Generaal
2509 LV  Den Haag
Parnassusplein 5
Prinses Irenestraat 6
T   070 333 44 44
2595 BD  Den Haag
www.rijksoverheid.nl
2595BD6
Onze referentie
2022-0000074083
Datum 11 maart 2022
Betreft Aanvullende koopkrachtmaatregelen 2022
 
Geachte voorzitter, 
  
De verschrikkelijke oorlog in Oekraïne heeft verstrekkende gevolgen. Miljoenen 
mensen zijn op de vlucht en een nog grotere groep mensen in deze regio wordt 
geraakt in hun veiligheid en bestaanszekerheid. Ook de economische 
consequenties van de situatie in Oekraïne zijn groot. Dat merken we nu al. We 
zien dat de energieprijzen op de groothandelsmarkt verder oplopen, terwijl voor 
veel huishoudens en bedrijven de energierekening al sterk gestegen is. De 
opgelegde sancties raken Rusland het hardst, maar hebben ook gevolgen voor de 
Nederlandse handel en financiële sector. Onrust op financiële markten vormt een 
risico voor de economie in het geheel; de situatie kan ook de economische groei 
en de overheidsfinanciën raken. De impact op de wereldeconomie is groot. Ook in 
Nederland betalen we een prijs voor de oorlog in Oekraïne, maar dat mag niet in 
de weg staan van onze solidariteit met de Oekraïners en ons weerwoord aan 
Rusland. De huidige crisis toont ook de prijs die we nu met elkaar moeten betalen 
voor vrijheid. Om de gevolgen van de stijgende energiekosten te dempen, stelt 
het kabinet voor om de tegemoetkoming voor mensen die het meest in de knel 
komen te verhogen, het btw-tarief op energie te verlagen, de accijns op benzine 
en diesel te verlagen en versneld in te zetten op energiebesparende maatregelen 
voor kwetsbare huishoudens. Dit pakket is tijdelijk. Een koopkrachtpakket van 
deze omvang in het lopende jaar is uitzonderlijk. Het kabinet kan gezien de 
huidige omstandigheden en het collectieve welvaartsverlies, de effecten van de 
stijgende energierekening evenwel niet voor iedereen compenseren. Met deze 
brief wordt voldaan aan het verzoek van uw Kamer bij de regeling van 
werkzaamheden van afgelopen dinsdag om uw Kamer te informeren over 
maatregelen omtrent koopkracht en de stijgende energieprijzen.  
 
Ontwikkeling van de energierekening op hoofdlijnen 
 
Groothandelsprijzen  
De handelsbeurzen voor gas reageerden met een aanzienlijke stijging op de inval 
van Rusland in Oekraïne en zijn sindsdien zeer volatiel. Dergelijke volatiliteit laat 
zich vooral verklaren door onzekerheid als gevolg van de ingrijpende 
gebeurtenissen en pessimistische verwachtingen over toekomstige gasleveranties.  
De gasstromen uit Rusland zijn namelijk vooralsnog onveranderd. Mocht er een 
Pagina 1 van 7

de verwachte economische groei bedraagt 3,6% en de werkloosheid blijft met 
4,0% zeer laag. De onzekerheid rondom deze raming is als gevolg van de situatie 
Datum
in Oekraïne echter groter dan in andere jaren. Daarnaast loopt de inflatie met 
11 maart 2022
5,2% dit jaar fors op door de hogere energieprijzen. 
Onze referentie
 
2022-0000074083
De koopkracht in 2022 wordt hard geraakt, dat geldt breed. Doordat de inflatie op 
korte termijn sneller stijgt dan de lonen, daalt de koopkracht van huishoudens in 
doorsnee met 2,7% dit jaar. De geraamde koopkrachtontwikkeling na 2022 is 
echter positief. Over de gehele kabinetsperiode bezien stijgt de koopkracht in 
doorsnee met 0,3% per jaar. Deze raming is als gevolg van hogere geraamde 
loongroei zelfs gunstiger dan bij de doorrekening van het coalitieakkoord. Het CPB 
schrijft in het CEP dat onzekerheid als gevolg van de oorlog in Oekraïne de 
economische raming domineert en daarmee ook de geraamde 
koopkrachtontwikkeling.  
 
Het CPB bekijkt twee aanvullende scenario’s: als de energieprijzen snel terugkeren 
naar het niveau van 2019, blijft de koopkrachtdaling in 2022 beperkt tot -0,6%, 
maar deze daling loopt juist op tot -3,4% als de energieprijzen op het niveau van 
januari 2022 blijven. Daarbij kent dit koopkrachtbeeld geen toespitsing naar 
energieverbruik of –contract en zullen voor sommige huishoudens de 
energiekosten als aandeel van het besteedbaar inkomen veel harder stijgen en 
voor sommige huishoudens juist minder.  
 
Voorgestelde maatregelen 
Het kabinet is zich zeer bewust van de zorgen van huishoudens en bedrijven 
rondom de oplopende inflatie goed en houdt de effecten hiervan nauwlettend in de 
gaten. Vorig jaar heeft het vorige kabinet besloten tot een directe verlaging van 
de energiebelasting in 2022 van in totaal 3,2 miljard euro. Daarnaast heeft het 
kabinet extra middelen ingezet voor huishoudens die het meest in de knel komen 
door deze prijsstijgingen, middels het introduceren van een eenmalige 
energietoeslag door gemeenten.  
 
Sindsdien zijn de energieprijzen verder gestegen. Het kabinet kan echter, gezien 
de huidige omstandigheden en het collectieve welvaartsverlies, de effecten van de 
stijgende energierekening niet voor iedereen compenseren. Generieke 
koopkrachtreparatie is, zoals het CPB ook aangeeft, al gauw zeer ondoelmatig: 
Het kan niet op korte termijn, het is niet voor iedereen nodig, en voor wie het 
nodig heeft juist ontoereikend. Bovendien is het uitvoeringstechnisch niet mogelijk 
de doelgroep precies te bereiken. 
 
Dat neemt niet weg dat de omvangrijke stijging van de energieprijzen heel veel 
huishoudens significant raakt. Op korte termijn zijn er niet veel mogelijkheden om 
dit te dempen. Het kabinet heeft de afgelopen periode intensief onderzocht welke 
maatregelen er mogelijk zijn om de gevolgen nog dit jaar te beperken. Omdat de 
hoogte van veel belastingen en toeslagen al vaststaan voor 2022, is het aantal 
uitvoerbare maatregelen beperkt. Uitzonderlijke tijden, vragen om uitzonderlijke 
maatregelen. Daarom stelt het kabinet de volgende eenmalige maatregelen voor, 
die huishoudens nog in 2022 helpen bij het opvangen van de stijgende 
energiekosten. Hierbij ligt de focus op kwetsbare groepen.  
 
1. Verhogen energietoeslag met 600 euro extra 
Eind 2021 heeft het kabinet samen met gemeenten een eenmalige generieke 
regeling getroffen om lagere inkomens in 2022 tegemoet te komen voor de 
Pagina 1 van 7

structurele aanpak en grootschalige isolatie via het nationaal isolatieprogramma 
waarover de minister voor VRO uw Kamer voor het commissiedebat van 6 april 
Datum
verder zal informeren. 
11 maart 2022
 
Onze referentie
Ook wordt er budget vrijgemaakt voor een ondersteunende campagne om mensen 
2022-0000074083
meer bewust te maken van de mogelijkheden voor energiebesparende 
maatregelen. 
 
Om het effect van de stijgende energieprijzen ook in het Caribisch deel van het 
Koninkrijk te dempen wordt 5 miljoen euro beschikbaar gesteld. De maatregelen 
zullen nader worden uitgewerkt.  
 
Dekking 
De budgettaire gevolgen van deze besluiten zijn aanzienlijk en bedragen in totaal 
2,84 miljard euro. Het kabinet hecht eraan dat de koopkrachtmaatregelen worden 
gedekt om te voorkomen dat de rekening voor de tegemoetkoming terecht komt 
bij toekomstige generaties, hetgeen zeer onwenselijk is.  
 
Met het oog op de uitzonderlijke situatie waar we ons sinds de invasie van 
Oekraïne in bevinden, wordt voor deze eenmalige koopkrachtreparatie voor 2022 
een uitzondering gemaakt op de scheiding tussen inkomsten en uitgaven. Voor 
dekking van deze maatregelen aan de inkomstenkant, wordt de meevaller in de 
geraamde ontvangsten uit de gasbaten voor 2022 en 2023 aan de uitgavenkant 
ingezet. De meevaller wordt veroorzaakt door een bijstelling van de gasprijs ten 
opzichte van de Miljoenennota 2022. In deze nieuwe raming is alleen het 
prijseffect van de gaswinning bijgesteld. 
 
Daarnaast maakt Nederland aanspraak op 886 miljoen euro uit de Brexit 
Adjustment Reserve (BAR) om kosten als gevolg van de Brexit te compenseren. Er 
is in totaal maximaal 364 miljoen euro beschikbaar voor het publieke spoor. 
Hiermee kunnen reeds gemaakte en gedekte kosten worden gedeclareerd bij de 
Europese commissie. Dit leidt tot een meevaller op de Rijksbegroting.  
 
Het kabinet wil de middelen die in het Coalitieakkoord voor 2026 zijn gereserveerd 
voor energiebesparing van huishoudens sneller inzetten en zal die middels een 
kasschuif naar voren halen als dekking voor deze maatregel. 
 
  
Pagina 1 van 7

De Minister van Economische Zaken  De Minister voor Klimaat en 
en Klimaat  Energie 
Datum
 
11 maart 2022
 
Onze referentie
 
2022-0000074083
 
M.A.M. Adriaansens R.A.A. Jetten   
 
 
 
 
De Staatssecretaris van Financiën De Minister van Financiën 
– Fiscaliteit en Belastingdienst 
 
 
 
 
M.L.A. van Rij     S.A.M. Kaag 
 
Pagina 1 van 7

