> Retouradres Postbus 20350 2500 EJ Den Haag
Bezoekadres:
De Voorzitter van de Tweede Kamer
Parnassusplein 5
der Staten-Generaal
2511 VX  Den Haag
Postbus 20018
www.rijksoverheid.nl
2500 EA DEN HAAG
Kenmerk
3333382-1025410-VGP
Uw brief
-
Bijlage(n)
-
Correspondentie uitsluitend 
richten aan het retouradres 
met vermelding van de datum 
Datum 17 maart 2022
en het kenmerk van deze 
Betreft Preventiebrief t.b.v. Leefstijldebat 24 maart 2022
brief.
Geachte voorzitter, 
Als je een Nederlander vraagt wat hij nodig heeft voor een gelukkig leven, is de 
kans groot dat hij zegt: mijn gezondheid. Voor veel Nederlanders is gezondheid 
een bepalende factor voor hun levensvreugde. En toch lukt het velen nog niet om 
gezond te leven. De Corona-pandemie heeft ons nog eens extra met de neus op 
de feiten gedrukt. Van de mensen die ernstig ziek worden van het virus heeft een 
significante meerderheid een slechte gezondheid. Zo lijkt er een verband te zijn 
tussen overgewicht en ziekenhuisopname na een coronabesmetting. De pandemie 
heeft haarscherp laten zien dat ongezond leven gevolgen kan hebben. 
 
Ik zal me volop inzetten voor een gezond, fit en veerkrachtig Nederland. Dat is de 
opgave waar we als samenleving voor staan. Een opgave die moet uitmonden in 
een veerkrachtige jeugd, een gezonde beroepsbevolking en vitale ouderen, en in 
minder gezondheidsachterstanden. Dat vraagt om een sterk en kabinetsbreed 
preventiebeleid en een brede aanpak, met stimulering van een gezonde leefstijl. 
Waarbij preventie veel meer is dan het voorkomen van ziektelast. Gezondheid is 
ons kapitaal, als mens en als samenleving. Investeren in gezondheid is een 
investering in de generatie van vandaag en in het gezondheidskapitaal voor de 
toekomst. Daarom is meer aandacht voor preventie nodig, van jongs af aan, met 
als doel een gezonde generatie in 2040.  
 
Gezonde leefstijl urgent 
Met het Preventieakkoord gericht op stoppen met roken, terugdringen van 
problematisch alcoholgebruik en tegengaan van overgewicht zijn belangrijke 
ambities gesteld en afspraken gemaakt. In het Regeerakkoord is afgesproken dat 
we de doelen van het Preventieakkoord doorzetten, met als doel een gezonde 
generatie in 2040 met een focus op de jeugd door sport, voeding en bewegen. Het 
RIVM heeft aangegeven dat de afgesproken inzet nog onvoldoende is om de 
1 2
gestelde ambities te realiseren en hiervoor voorstellen gedaan . En uit onlangs 
verschenen cijfers van het CBS blijkt het aandeel volwassenen dat in 2021 aangaf 
 
1
 Quickscan mogelijke impact Nationaal Preventieakkoord, RIVM 2018, Tweede Kamer, 
vergaderjaar 2018–2019, 32 793, nr. 339   
2
 Aanvullende maatregelen Nationaal Preventieakkoord, RIVM 2021, Tweede Kamer, 
vergaderjaar 2020–2021, 27 565, nr. 179 
Pagina 1 van 6

Ik ga in gesprek met partijen en zal u komende maanden informeren over de 
Kenmerk
maatregelen die ik voor ogen heb en de uitwerking van de maatregelen uit het 3333382-1025410-VGP
Regeerakkoord. 
 
Schadelijk alcoholgebruik – naar een andere sociale norm voor alcoholgebruik 
Op weg naar de gezonde generatie is in het Preventieakkoord afgesproken om er 
naar toe te werken dat in 2040 het overmatig alcoholgebruik van Nederlanders is 
verminderd tot 5% (nu 8,9%), dat maximaal 25% van de jongeren onder 18 jaar 
ooit alcohol heeft gedronken (nu 45%), en dat het alcoholgebruik van zwangeren 
is teruggebracht naar 4% (nu 8,9%) Er is nog het nodige te doen om deze 
doelstellingen te halen. Ik signaleer dat er voor alcohol sprake is van een breed 
probleem: het drinken van alcohol is normaal en breed geaccepteerd in onze 
samenleving en we onderschatten de gevolgen en risico’s van alcoholgebruik voor 
onszelf én voor onze kinderen. Dat moet veranderen. De komende periode verken 
ik hoe we de ongezonde keuze voor alcohol moeilijker kunnen maken. Ik wil 
komen tot bewezen effectieve maatregelen en verwacht op die manier ook de 
sociale norm ten aanzien van alcohol te veranderen. Ik zal u hierover na de zomer 
informeren. 
 
Jong geleerd is oud gedaan. Je kunt niet vroeg genoeg beginnen met 
bewustwording over gezondheid. Succesvolle programma’s zoals Gezonde School, 
Gezonde Kinderopvang, Gezonde Buurten, JOGG, de aanpak geïnspireerd op het 
IJslands preventiemodel ‘Opgroeien in een Kansrijke Omgeving’ en de aanpak 
’Vroegsignalering Alcoholproblematiek’ dragen hieraan bij, evenals het structureel 
verankeren in de lokale aanpak van gemeenten en de bijzondere gemeenten van 
Caribisch Nederland. Waar dat nodig is en slagkracht ontbreekt worden nieuwe 
initiatieven ontplooid. 
 
Extra impuls aan sport en bewegen 
Voldoende bewegen is een essentieel ingrediënt voor een goede mentale en 
fysieke gezondheid en geeft mensen van alle leeftijden heel veel plezier. 
Voldoende bewegen helpt om het risico op bepaalde ziekten flink te verkleinen, 
zoals hart- en vaatziekten, diabetes type 2 en bepaalde vormen van kanker. Het is 
belangrijk om bewegen extra te stimuleren, want lang niet iedereen beweegt 
genoeg. Slechts 53% van de Nederlanders voldoet aan de beweegnorm van 
minimaal 150 minuten actieve beweging per week terwijl de doelstelling is dat 
5
75% van de Nederlanders in 2040 aan de beweegnorm voldoet . In de afgelopen 
periode hebben mensen vanwege Corona nog weer minder gesport. Daar moet 
meer beweging in komen en daar ga ik samen met de minister van LZS mee aan 
de slag. 
Daarnaast bestaat de wens om de inzet in het kader van sportstimulering 
complementair te laten zijn aan de impuls die we aan bewegen willen geven. Ook 
zou op lokaal niveau bewegen meer een plek moeten krijgen in de lokale coalities 
die vanuit het Sportakkoord en het Preventieakkoord zijn ontstaan om zo schotten 
weg te nemen en meer synergie op lokaal niveau te realiseren. Door op lokaal 
niveau zaken met elkaar te verbinden, kunnen we op wijkniveau meer mensen 
aan het bewegen krijgen. Daarbij is aandacht voor een groene en 
beweegvriendelijke leefomgeving. 
Om recht te doen aan de zelfstandige en positieve impact van bewegen, sta ik 
positief tegenover het neerzetten van een brede beweegaanpak. Daarbij wil ik 
samen met andere departementen en maatschappelijke organisaties kennis over 
 
5
 Nederland vitaal en in beweging, Tweede Kamer, vergaderjaar 2020–2021, 32 793, nr. 552 
Pagina 6 van 6

Preventie in het zorgstelsel 
Kenmerk
De uitgaven voor gezondheidsbevordering per inwoner in Nederland steken schril 3333382-1025410-VGP
7
af tegen die voor geneeskundige en langdurige zorg. Terwijl de zorgkosten en het 
beroep op de zorg blijven stijgen. Samen met de Minister van VWS zet ik in op het 
maken van de beweging van zorg naar gezondheid.  
Concrete afspraken tussen gemeenten en zorgverzekeraars zijn hiervoor nodig. 
Hier ligt een regionale schaal voor de hand, waarin gemeenten samenwerken en 
de GGD wordt ingeschakeld. Afspraken komen tot dusverre onvoldoende tot 
stand, onder meer vanwege het gebrek aan een initiatiefnemer en aan mensen en 
middelen. Om deze impasse vlot te trekken heeft het Verwey Jonker instituut 
geadviseerd om gemeenten te stimuleren het initiatief te pakken op de 
preventieaanpak door voor verschillende doelen geoormerkt budget te geven 
gekoppeld aan duidelijke resultaatafspraken. Ik denk dan bijvoorbeeld aan het 
maken van samenwerkingsafspraken met zorgverzekeraars over de aanpak 
kinderen op gezond gewicht, valpreventie bij ouderen en de gecombineerde 
leefstijlinterventie. Waarbij gemeenten bovendien de mogelijkheid hebben om met 
maatwerk verschillende componenten bij elkaar te brengen. Zoals de lokale inzet 
op bewegen en sport en het inschakelen van een buurtsportcoach. Meer bewegen 
is zowel een doel op zichzelf voor gezondheid, maar ook een onderdeel in de 
aanpak van gezond gewicht of valpreventie.  
 
Bij het maken van de beweging van zorg naar gezondheid is ook het van belang 
dat een gezonde leefstijl integraal onderdeel uitmaakt van de curatieve 
behandeling van mensen met een gezondheidsklacht, aandoening of ziekte. Hierbij 
heeft lokaal onder andere de huisarts een cruciale rol. Er zijn goede voorbeelden 
van huisartsen die, werkend vanuit de insteek op positieve gezondheid, het 
beroep op de zorg doen afnemen. Deze best practices dienen als inspiratie om 
hierin stappen te zetten. In het Regeerakkoord is extra geld vrij gemaakt voor 
‘meer tijd voor de patiënt’, onder andere door extra huisartsen op te leiden. Ik zal 
u rond de zomer nader informeren over de activiteiten die ik wil ondernemen als 
het gaat om preventie in het zorgstelsel, en hoe hierbij de lokale en regionale 
aanpak te versterken.  
 
Gezonde en Groene leefomgeving 
De fysieke leefomgeving is enorm belangrijk voor de gezondheid. Mensen vinden 
het fijn om in de buurt ruimte te hebben om te ontspannen en te bewegen. Dat 
geldt des te meer voor mensen die bij hun huis geen buitenruimte en een 
(relatief) klein woonoppervlakte hebben. In de directe omgeving kunnen rustige, 
groene zones de mogelijkheid bieden om te wandelen, te fietsen of dichtbij te 
kunnen recreëren en voor kinderen om te spelen. In het kader van de Nationale 
Omgevingsvisie (NOVI) werken het Ministerie van VWS en LNV aan het 
Programma Gezonde Leefomgeving. Hierbij is bijvoorbeeld aandacht voor gezonde 
en data gedreven ontwerpprincipes voor de fysieke leefomgeving. 
 
  
 
7
 RIVM Landelijke en lokale uitgaven aan gezondheidsbevordering: een nulmeting. 7 juli 
2021 
 
Pagina 6 van 6

