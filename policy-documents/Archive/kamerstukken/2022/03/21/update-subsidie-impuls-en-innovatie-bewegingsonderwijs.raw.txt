 
 
 
Primair Onderwijs 
 
>Retouradres Postbus 16375 2500 BJ Den Haag  Rijnstraat 50  
 
Den Haag 
De voorzitter van de Tweede Kamer der Staten-Generaal 
Postbus 16375 
2500 BJ Den Haag 
Postbus 20018 
 
www.rijksoverheid.nl 
2500 EA  DEN HAAG 
 
 
 
Onze referentie 
31617663 
Bijlagen 
 
 
Datum 21 maart 2022 
Betreft Update subsidie Impuls en Innovatie Bewegingsonderwijs 
 
 
In de Kamerbrief ‘Overtekening subsidieregeling Impuls en Innovatie 
Bewegingsonderwijs’ van 12 november 2021 heeft mijn ambtsvoorganger u 
geïnformeerd dat de subsidieregeling Impuls en Innovatie Bewegingsonderwijs 
was overtekend. 
 
Inmiddels zijn alle aanvragen beoordeeld. Sommige aanvragen moesten 
(gedeeltelijk) worden afgewezen omdat scholen subsidie aanvroegen voor 
kostenposten waar de subsidie niet voor bedoeld was, zoals sportmaterialen of 
inrichting van schoolpleinen. Evenwel ben ik blij met de grote belangstelling voor 
de subsidie. Ik ga monitoren welk effect de procesbegeleiders hebben op 
bewegingsonderwijs. 
 
Gezien de belangstelling kan de geplande tweede aanvraagronde doorgang 
vinden. Aan het nog te besteden bedrag is het budget toegevoegd dat 
gereserveerd was vanuit prestatieboxmiddelen in 2023. Het totale budget voor de 
tweede termijn komt op bijna € 4,2 miljoen. 
 
In de eerste ronde van de subsidieregeling zijn er geen aanvragen ingediend 
vanuit Caribisch Nederland. Tegelijkertijd zie ik diverse problemen rondom 
1
beweegarmoede op de BES-eilanden , en is er wel behoefte aan extra 
ondersteuning op het gebied van beweging(-sonderwijs). Daarom heb ik besloten 
om scholen in Caribisch Nederland voorrang te geven in de tweede ronde. 
Scholen in Europees Nederland kunnen eveneens in de tweede termijn een 
aanvraag indienen.  
 
Het tweede tijdvak zal, in verband met aanpassing van de regeling, later worden 
opengesteld. De verwachting is dat de aanvraagperiode voor het tweede tijdvak 
van 15 april tot en met 15 mei zal zijn. Daarmee kan de aanvraagprocedure voor 
de zomervakantie worden afgerond.  
 
De minister voor Primair en Voortgezet Onderwijs, 
 
 
 
Dennis Wiersma 
                                                 
1
 Zie Leefstijl monitor Caribisch Nederland, CBS 
 Pagina 1 van 1 
 

