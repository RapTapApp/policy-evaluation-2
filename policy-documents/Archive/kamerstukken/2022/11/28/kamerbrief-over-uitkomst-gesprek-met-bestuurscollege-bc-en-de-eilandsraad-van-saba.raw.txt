> Retouradres Postbus 20350 2500 EJ  Den Haag
De Voorzitter van de Tweede Kamer
Bezoekadres
der Staten-Generaal Parnassusplein 5
2511 VX  Den Haag
Postbus 20018
www.rijksoverheid.nl
2500 EA  DEN HAAG
Kenmerk
3472390-1040162-ZJCN
Bijlage(n)
-
Correspondentie uitsluitend 
richten aan het retouradres 
met vermelding van de 
Datum    28 november 2022 datum en het kenmerk van 
deze brief.
Betreft Uitkomst gesprek met Bestuurscollege (BC) en de 
Eilandsraad van Saba 
 
 
 
 
 
Geachte voorzitter, 
Tijdens het Commissiedebat van 15 november 2022 over Sociaal domein en 
Bestuursakkoord BES is door uw Kamer aan de staatssecretaris Koninkrijksrelaties 
en Digitalisering gevraagd op de hoogte te worden gebracht van de uitkomst van 
het gesprek dat de plaatsvervangend secretaris-generaal en de directeur Zorg en 
Jeugd Caribisch Nederland (ZJCN) van het ministerie van VWS met een delegatie 
van het Bestuurscollege (BC) en de Eilandsraad van Saba zal hebben. Door middel 
van deze brief wil ik invulling geven aan deze toezegging. 
 
Aanleiding voor het gesprek was de brief die het BC van Saba mij op 27 oktober 
2022 heeft gestuurd. In deze brief, die door het BC ook naar uw Kamer is 
gestuurd, spreekt het BC haar zorgen uit over het functioneren van de 
programmadirectie ZJCN. Ik heb het BC op 15 november mijn antwoord gestuurd. 
Deze brief heb ik op verzoek van uw Kamer ook aan u gestuurd (Kamerstuk 
36200-IV, nr. 310) 
 
Het gesprek met de delegatie van het BC en de Eilandsraad heeft 17 november 
plaatsgevonden. Tijdens het gesprek heeft de delegatie van Saba de inhoud van 
de brief van het BC nader toegelicht. Saba maakt zich vooral zorgen over het 
proces rond de medische uitzendingen en de toegangstijden die er zijn voor het 
verkrijgen van specialistische zorg. Dit verloopt naar de mening van Saba te traag 
en het leidt tot onrust onder de bevolking. Deze onrust heeft geleid tot de 
demonstratie van 26 oktober 2022. Door Saba is ook opgebracht dat de door 
ZJCN ingehuurde charters voor het patiëntenvervoer te klein zijn en dat de 
patiënten het in- en uitstappen als problematisch ervaren. Sommige patiënten 
voelen zich niet veilig in deze vliegtuigen. De delegatie van Saba gaf aan dat het 
de voorkeur heeft dat meer gebruik gemaakt gaat worden van de reguliere 
vluchten van Winair. Tenslotte gaf de delegatie van Saba aan dat hun brief 
wellicht te scherp was geformuleerd, maar dat er bij VWS begrip moet zijn voor de 
groeiende onrust bij de bevolking over de medische uitzendingen. 
 
Pagina 1 van 3

Tenslotte ben ik voornemens in de derde week van december een bezoek te 
brengen aan Saba. Ik zal dan de voortgang van de verbeteringen bij de medische 
Kenmerk
3472390-1040162-ZJCN
uitzendingen en het verbeteren van de communicatie met alle betrokkenen op 
Saba gaan bespreken. 
 
Hoogachtend, 
 
de staatssecretaris van Volksgezondheid, 
Welzijn en Sport, 
 
 
 
 
 
 
Maarten van Ooijen 
 
PaginaPagina 3  3 vanvan 3 3

