Bezoekadres:
De Voorzitter van de Tweede Kamer
Parnassusplein 5
der Staten-Generaal
2511 VX Den Haag
Postbus 20018
www.rijksoverheid.nl
2500 EA DEN HAAG
Kenmerk
3460904-1038953-PDPP
Uw brief
Bijlage(n)
1
Correspondentie uitsluitend 
Datum 4 november 2022 richten aan het retouradres 
met vermelding van de datum 
Betreft Beleidsprogramma pandemische paraatheid
en het kenmerk van deze 
brief.
 
Geachte voorzitter, 
 
In navolging van de beleidsagenda pandemische paraatheid die ik u in april jl. 
1
aanbood , informeer ik u hierbij over de verdere uitwerking van deze agenda. De 
beleidsagenda is het vertrekpunt van een nieuw beleidsprogramma waar door veel 
partijen met een sterke motivatie aan wordt gewerkt. De agenda en nu ook het 
beleidsprogramma zijn opgebouwd langs de drie beleidsopgaven op het gebied 
van publieke gezondheid, zorg en leveringszekerheid. Deze beleidsopgaven en de 
onderwerpen daarbinnen kennen een gefaseerde uitwerking. De verschillende 
onderwerpen hebben ieder hun eigen dynamiek en tempo. Sommige onderdelen 
worden al uitgevoerd, andere vergen grondiger analyse, uitwerking en afstemming 
met partijen. In deze brief laat ik zien hoe het beleidsprogramma vorm heeft 
gekregen, welke tussenresultaten zijn geboekt en hoe de verdere trajecten 
worden aangepakt. Voor het beleidsprogramma heeft dit kabinet een periode van 
vier jaar uitgetrokken. De komende jaren zal het programma verder vorm krijgen 
en verder uitgevoerd worden. Waar mogelijk en relevant sluit Caribisch Nederland 
aan bij de voorbereidingen die in Europees Nederland worden getroffen. Daarbij 
wordt rekening gehouden met de lokale omstandigheden. 
 
Pandemische paraatheid: slagvaardig, wendbaar en opschaalbaar 
De COVID-19-pandemie leert ons dat we beter voorbereid moeten zijn op 
potentiële pandemieën. We betrekken lessen uit de COVID-19-pandemie, zoals de 
2
aanbevelingen van de Onderzoeksraad voor Veiligheid (hierna: Onderzoeksraad) 
3
en de beleidsreactie daarop , al geldt tegelijkertijd dat een volgende pandemie 
volledig anders van aard kan zijn. Deze kan bijvoorbeeld een andere doelgroep 
raken, een ander soort ziekteverwekker betreffen of zich op een andere manier 
verspreiden. Dat kan vragen om een andere aanpak. Waarbij onze aanpak zich 
 
1  
Kamerstuk II, 2021/22, 25 295, nr. 1836
2  
Kamerstuk II, 2021/22, 25 295, nr. 1808
3 
Kamerstuk II, 2021/22, 25 295, nr. 1827 
Pagina 1 van 32

 
Kenmerk
 
3460904 -1038953-PDPP
 
Moties en toezeggingen  
Met deze brief geef ik uitvoering aan een viertal moties. Ten eerste wordt in de 
paragraaf Versterkte publieke gezondheid en infectieziektebestrijding uitvoering 
gegeven aan de motie Renkema waarin de regering verzocht wordt, 
onafhankelijk extern onderzoek te laten doen of de 25 GGD-regio's 
2
voldoende geëquipeerd zijn voor hun wettelijke werkzaamheden . Ten tweede 
wordt in de paragraaf Versterking leveringszekerheid van medische producten 
3
de motie Maeijer afgedaan waarin wordt verzocht te onderzoeken in hoeverre 
generieke medicijnproductie en grondstoffenproductie in Nederland behouden kan 
worden. De paragraaf Kennis en innovatie gaat nader in op de uitvoering van de 
4
motie Paulusma om in gesprek te gaan met de medische sector en de motie 
5
Wörsdörfer over toekomstige risico’s meenemen bij beoordeling van vaccins . 
 
In deze brief informeer ik uw Kamer over een tweetal toezeggingen. Ten eerste de 
toezeggingen die ik heb gedaan in de brief over de beleidsagenda pandemische 
paraatheid (14 april 2022) en de brief over de stand van zaken beleid 
geneesmiddelen en medische hulpmiddelen (30 mei 2022) om bij u terug te 
komen met een brief over het beleidsprogramma pandemische paraatheid. Ten 
tweede gaat deze brief in op de toezegging aan het lid Westerveld tijdens het 
plenaire debat over ontwikkelingen rondom het coronavirus van 3 juni 2021 over 
verbeterpunten in de aansturing van de GGD’en.  
 
Hoofdpunten  
In de navolgende paragrafen ga ik afzonderlijk in op de invulling van de drie 
beleidsopgaven van de beleidsagenda.  
I. Versterkte publieke gezondheid en infectieziektebestrijding. Ik licht toe 
hoe ik werk aan een slagvaardig, flexibele en opschaalbare publieke 
gezondheidszorg. Ik zet in op verbeteringen en investeringen in instrumenten voor 
monitoring en surveillance en versterking van het zoönosenbeleid middels het 
actieplan zoönosen. De versterking van de infectieziektebestrijding realiseer ik 
met een landelijke functionaliteit infectieziektebestrijding, met herziene wetgeving 
in de Wet publieke gezondheid, met het versterken van de GGD’en en met 
verbeteringen in het landschap voor informatievoorziening. 
II. Zorg: goed voorbereid, flexibel en opschaalbaar. Ik schets u dat mijn 
inzet is gericht op het crisisbestendig maken van het zorglandschap. Centraal 
staan daarin nu opschaalbaarheid van capaciteit waaronder door investeringen in 
opleidingen en de inzet op de nationale zorgreserve. Voor de langdurige zorg 
schets ik hoe we werken aan hygiënebevordering en infectiepreventie. Ik wil graag 
het instrument scenario’s gebruiken om te bezien wat structureel nodig is om de 
zorg pandemiebestendig te maken. 
 
2
 Kamerstuk II, 2019/20, 25 295, nr. 114 
3
 Kamerstuk II, 2021/22, 35 766, nr. 5  
4
 Kamerstuk II, 2021/22, 25 295, nr. 1910 
5
 Kamerstuk II, 2021/22, 35 676, nr. 5 
Pagina 3 van 32

Het plan zal vanaf 1 januari 2023 van start gaan. De uitvoering ligt bij de 25 
Kenmerk
GGD’en samen met onder andere het RIVM en een aantal veldorganisaties, zoals 
3460904 -1038953-PDPP
het Landelijk Overleg Infectieziektebestrijding (LOI). Het plan bevat concrete 
activiteiten die zijn ondergebracht in vijf thema’s, te weten: 
1. Kwetsbaarheden wegnemen ten behoeve van pandemische paraatheid 
2. Versterken van de (boven)regionale monitoring en surveillance 
3. Versterken van de wetenschappelijke kennisinfrastructuur 
infectieziektebestrijding 
4. Samenwerken op bovenregionaal niveau 
5. Slim en versneld opleiden 
Voor de uitvoering van dit plan is voor 2023 en 2024 jaarlijks een budget van ruim 
37 mln. euro beschikbaar. Met deze aanpak voor de komende twee jaar kunnen 
de belangrijkste kwetsbaarheden worden weggewerkt en een basis worden gelegd 
voor de structurele versterking. 
 
Verder breng ik dit jaar, samen met veldpartijen, in beeld wat benodigd is voor 
structurele versterking van de GGD’en vanaf 2025 op het terrein van de 
infectieziektebestrijding. Begin september startte een onderzoek om inzicht te 
krijgen in de huidige capaciteit voor infectieziektebestrijding bij de GGD’en. Dit 
onderzoek dient mede ter uitvoering van de motie Renkema waarin de regering 
verzocht wordt, onafhankelijk extern onderzoek te laten doen of de 25 GGD-
6
regio's voldoende geëquipeerd zijn voor hun wettelijke werkzaamheden . De 
resultaten van het onderzoek verwacht ik in december 2022. Daarnaast voer ik 
gesprekken met stakeholders. Deze gesprekken vormen samen met het 
onderzoek de basis voor de benodigde structurele investeringen om de 
infectieziektebestrijding te versterken en om op termijn de paraatheid van de 
GGD’en voor volgende pandemieën te vergroten. 
 
Landelijke Functionaliteit Infectieziektebestrijding 
7
In de Kamerbrief van 3 juni 2022 heb ik u geïnformeerd over het instellen van de 
Landelijke Functionaliteit Infectieziektebestrijding (LFI) bij het RIVM. Bij het RIVM 
is een programmaorganisatie ingericht om de LFI op te bouwen. Dit gebeurt in 
nauwe samenwerking met de GGD’en, overige onderdelen van het RIVM en 
andere partijen op het gebied van de infectieziektebestrijding. Er wordt gezorgd 
voor een warme overdracht van kennis en ervaring uit de aanpak van de COVID-
19-pandemie. 
 
Het RIVM/LFI krijgt twee taken. Ten eerste zal het RIVM/LFI bij een nieuwe 
pandemie zorgen voor snelle opschaling en aansturing van de medisch-
operationele processen bij de GGD’en (via de directeuren Publieke Gezondheid). 
Denk daarbij aan het voorkomen van verspreiding van de ziekte door grootschalig 
testen, traceren en vaccineren en communicatie richting het publiek over de 
ziekte. Ook organiseert het RIVM/LFI dan centraal logistieke voorzieningen, 
bijvoorbeeld gezamenlijk klantcontact. Ten tweede voert het RIVM/LFI in de koude 
 
6
 Kamerstuk II, 2019/20, 25 295, nr. 114 
7
 Kamerstuk II, 2021/22, 25 295, nr. 1836 
Pagina 5 van 32

hun werk slagvaardig, flexibel en betrouwbaar kunnen uitvoeren. Zowel in een 
Kenmerk
koude als in een warme fase. Samen werken we toe naar eenvoudig opschaalbare 
3460904 -1038953-PDPP
systemen die bij een uitbraak grote hoeveelheden data kunnen verwerken en 
uitwisselen. Daarbij hecht ik eraan dat de privacy en cyberveiligheid van gegevens 
geborgd zijn en dat burgers toegang krijgen tot hun gegevens met een 
Persoonlijke Gezondheidsomgeving (PGO). Om monitoring en onderzoek mogelijk 
te maken, moet ook de uitwisseling van gegevens tussen zorgverleners en 
onderzoekers mogelijk zijn. Dit vergt een meerjarige inspanning en een 
fundamentele aanpak, waarin zowel techniek als (juridische) grondslagen en 
aansturing aandacht vragen. 
 
Het RIVM en GGD GHOR Nederland hebben hiertoe op mijn verzoek een aantal 
kaderstellende eisen geformuleerd. Deze zijn beschreven in een zogenaamd High 
Level Design (HLD). Denk hierbij onder meer aan eisen ten aanzien van flexibiliteit 
en opschaalbaarheid van data en gebruikers. Maar denk ook aan eisen ten aanzien 
van privacy en cyberveiligheid, en aan uitgangspunten zoals data-gedreven 
werken. Het HLD wordt in het najaar van 2022 verder uitgewerkt, en dient als 
basis voor een meerjarig werkprogramma met bijbehorende investeringen. Vanaf 
2023 komen voor de start van het programma de eerste financiële middelen 
beschikbaar, startend met een bedrag van zo’n 15 mln. euro. Verdere 
besluitvorming over aanvullende middelen is voorzien in de aanstaande 
voorjaarsbesluitvorming. 
 
Wat betreft (juridische) grondslagen voor de uitwisseling van gegevens heb ik de 
afgelopen maanden knelpunten uit de praktijk verzameld. Op dit moment wordt 
hierop een analyse uitgevoerd om te bepalen welke knelpunten daadwerkelijk een 
juridische oplossing behoeven en hoe urgent deze zijn. Bijvoorbeeld door een 
aanpassing door te voeren in de Wet publieke gezondheid. Deze wordt, zoals 
verderop in deze brief toegelicht en eerder aan uw Kamer gemeld, in tranches 
aangepast. Ook andere relevante regelgeving wordt in de analyse betrokken. 
 
Recent heb ik een advies van KPMG ontvangen over de inrichting van de 
aansturing van de realisatie van een pandemisch paraat 
informatievoorzieningslandschap. In gesprek met het RIVM, GGD’en en GGD 
GHOR Nederland is besloten deze aansturing uit te werken en in te richten volgens 
een model met landelijke regie door mijn ministerie. In ieder geval voor de 
komende jaren, waarin een intensieve gezamenlijke inspanning nodig is om het 
beoogde informatievoorzieningslandschap te realiseren. Ik benadruk daarbij het 
belang dat betrokken partijen vanuit hun rol en verantwoordelijkheid, ook ten 
aanzien van de eigen systemen, blijven opereren. 
 
Ik ben ervan overtuigd dat het nieuwe informatievoorzieningslandschap voor 
infectieziektebestrijding straks bijdraagt aan het functioneren van de pandemische 
paraatheid als geheel. 
 
De versterking van de GGD’en, het RIVM/LFI en de aanvullende eisen die hieruit 
zullen volgen en de ondersteuning door een vernieuwd 
informatievoorzieningslandschap vormen samen belangrijke bouwstenen voor de  
Pagina 7 van 32

ontwikkelingen op het gebied van dataverzameling en analyse, die nieuwe vormen 
Kenmerk
van surveillance mogelijk maken. Zo blijkt rioolwater een interessante bron om 
3460904 -1038953-PDPP
infectieziekten te meten en wordt verkend naar welke infectieziekten deze 
metingen mogelijk zouden kunnen worden verbreed. 
 
Het tweede advies richt zich op wat nodig is voor versterking van 
infectieziektebestrijding en de samenwerking op de verschillende bestuursniveaus, 
waaronder de regio’s en met de GGD’en. Het gaat over het versterken van 
bovenregionale samenwerking. En het gaat over de landelijke coördinatie van het 
medische bestrijdingsbeleid, waaronder het actualiseren van draaiboeken en het 
monitoren van opvolging van de eisen vanuit de International Health Regulations 
(IHR) van de WHO. 
 
Ten derde heb ik het RIVM gevraagd om – in overleg met stakeholders – een 
advies te geven over microbiologische diagnostiek ten behoeve van de publieke 
gezondheid. Voor het RIVM zijn gegevens die zijn verkregen met microbiologische 
diagnostiek essentieel voor de uitvoering van de taken voor infectieziekten onder 
de Nederlandse bevolking. Hiermee wordt vinger aan de pols gehouden voor 
opkomende dreigingen. Ook is het een bron van sturingsinformatie in de koude en 
warme fase (tijdens uitbraken). Het RIVM voert zelf microbiologische diagnostiek 
uit, maar vertrouwt ook op doorgifte van gegevens verkregen in de patiëntenzorg 
vanuit medische microbiologische laboratoria. Met het advies wordt breed gekeken 
naar wat nodig is om ook in de toekomst zicht te houden op (nieuwe) dreigingen 
door verschillende ziekteverwekkers, ook internationaal. 
 
Aan de hand van de adviezen die rond de jaarwisseling beschikbaar komen besluit 
ik, in overleg met het veld, wat nodig is en zal ik keuzes maken voor het 
toekomstbestendig maken van infectieziektebestrijding op landelijk en 
bovenregionaal niveau. Voor de versterking van de infectieziektebestrijding is in 
2023 bijna 24 miljoen beschikbaar. De inzet vanaf 2024 is afhankelijk van de 
hiervoor genoemde besluitvorming. 
 
Uitbreiding opleidingsplaatsen artsen IZB 
In de beleidsagenda is benoemd dat vanaf dit jaar extra opleidingsplekken 
beschikbaar zijn voor artsen infectieziektebestrijding, in lijn met de nieuwe 
ramingen van het Capaciteitsorgaan. Hierdoor zijn reeds 14 extra artsen in 
opleiding gestart. Om de opleidingscapaciteit structureel uit te breiden naar 23 
opleidingsplekken per jaar, conform de raming van het Capaciteitsorgaan, is 
jaarlijks ruim 3,5 mln. euro beschikbaar gesteld. 
 
Versterken zoönosenbeleid 
Infectieziekten die van dier op mens kunnen overgaan (zogeheten zoönosen), 
hebben mogelijk een pandemisch potentieel. Een stevig zoönosenbeleid is een 
belangrijke basis voor een goede pandemische paraatheid, zodat we de risico’s op 
het ontstaan en de verspreiding van zoönosen verder verkleinen en voorbereid 
zijn op een eventuele uitbraak. Op 6 juli jl. heb ik samen met de minister van LNV 
Pagina 9 van 32

vaccinatievoorziening voor volwassenen bij de GGD’en te organiseren. Met deze 
Kenmerk
vaccinatievoorziening voor volwassenen wordt een belangrijke stap gezet richting 
3460904 -1038953-PDPP
een toekomstbestendig en wendbaar vaccinatiestelsel.  
 
Voordat dit voornemen definitief vorm krijgt, worden eerst de 
uitvoeringstechnische, juridische en financiële aspecten zorgvuldig uitgewerkt. Als 
onderdeel van deze uitwerking is het RIVM gevraagd een uitvoeringstoets te doen. 
Deze uitvoeringstoets richt zich op de vraag op welke wijze de 
vaccinatievoorziening ingericht moet worden en op de vraag wanneer welke 
vaccinaties onder welke randvoorwaarden, kunnen worden belegd bij de 
vaccinatievoorziening. Ook wordt – met het oog op de pandemische paraatheid - 
bekeken hoe vaccinatievoorziening piekbelasting kan opvangen bij een volgende 
pandemie. Dit betekent snel kunnen samenwerken, opschalen en wendbaar zijn 
voor massavaccinatiecampagnes én voor speciale subgroepen. Het RIVM zal 
partijen, zoals de GGD en huisartsen, bij de uitvoeringstoets betrekken. Naar 
verwachting wordt de uitvoeringstoets in het tweede kwartaal 2023 afgerond. 
Mede op basis van de uitvoeringstoets vindt definitieve besluitvorming plaats over 
de vaccinatievoorziening voor volwassenen bij GGD’en. Uw Kamer wordt jaarlijks 
op de hoogte gesteld van de voortgang van de uitwerking van het voornemen met 
betrekking tot de vaccinatievoorziening voor volwassenen.  
 
Herzieningen Wet publieke gezondheid 
Om bij een volgende pandemie slagvaardig en flexibel te opereren is het 
noodzakelijk ook het wettelijk kader daarvoor op onderdelen te herzien. Dat 
betreft verschillende onderdelen. Mede naar aanleiding van het advies van de 
Afdeling advies van de Raad van State van 20 april 2022, heeft het Kabinet 
12
besloten om voor de Wpg te gaan werken met tranchewetgeving . Dat betekent 
dat inhoudelijk samenhangende wijzigingen per tranche worden aangeboden aan 
de Staten-Generaal. Ik schets hieronder welke onderdelen ik daarin voorzie.  
 
Eerste tranche wijziging Wpg  
Met het wetsvoorstel Eerste tranche wijziging Wpg worden 
bevoegdheidsgrondslagen gecreëerd om verplichtende collectieve maatregelen te 
kunnen treffen en worden waarborgen opgenomen voor de toepassing van deze 
bevoegdheden. Ook de betrokkenheid van beide Kamers der Staten-Generaal en 
de bescherming van grondrechten wordt wettelijk verankerd. Het wetsvoorstel is 
13
14 september jl. aangeboden aan uw Kamer .  
 
Tweede tranche wijziging Wpg  
Met een tweede tranche wijziging Wet publieke gezondheid wordt de sturing 
vanuit VWS via de landelijke functionaliteit op de GGD’en mogelijk gemaakt. Die is 
nodig om in crisistijd en in de voorbereiding daarop slagvaardig te kunnen 
handelen en snel op te kunnen schalen. Met deze wetswijziging wordt ten eerste 
een directe sturingsbevoegdheid van de minister op de directeur publieke 
 
12
 Kamerstuk II, 2021/22, 25 295, nr. 1839 
13
 Kamerstuk II, 2021/22, 36 194, nr. 1 
Pagina 11 van 32

Daarvoor is het allereerst belangrijk om te weten waarvoor we als samenleving 
Kenmerk
paraat moeten staan. De scenario’s zijn een belangrijk instrument om inzichtelijk 
3460904 -1038953-PDPP
te krijgen wat nodig is in de zorg en welke aanvullende acties wenselijk zijn zodat 
de zorg beter voorbereid, wendbaar en opschaalbaar is tijdens een pandemische 
uitbraak.  
 
De Taskforce Ondersteuning optimale inzet zorgverleners heeft op 12 april 2022 
haar advies aangeboden aan de bewindslieden van VWS. Eén van de 
aanbevelingen uit dit advies is om de modulaire opleiding Basis Acute Zorg (BAZ) 
voort te zetten. Zorgmedewerkers die deze opleiding hebben gevolgd, kunnen op 
verschillende plekken in de acute sector aan de slag. Hierdoor zijn zij breed 
inzetbaar en kunnen zij indien nodig op verschillende plekken flexibel worden 
14
ingezet. In de Kabinetsreactie op dit advies wordt de aanbeveling van de 
Taskforce van harte ondersteund. Daarom zal worden ingezet op het ruim 
aanbieden van deze opleiding, gezien de positieve ervaringen daarmee, de 
groeiende instroom en de bijdrage aan een flexibele inzet van medewerkers in 
verschillende zorgbranches. Tot 1 juli 2022 konden zorginstellingen nog gebruik 
maken van de subsidieregeling opschaling IC-capaciteit voor bekostiging van de 
opleiding BAZ-opleiding. Voor de periode vanaf 1 juli 2022 wordt een nieuwe 
subsidieregeling opgezet, die het mogelijk maakt dat in elk geval in 2022 nog 800 
studenten kunnen starten met de BAZ-opleiding. De subsidieregeling wordt dit 
najaar uitgewerkt en heeft als opzet om vanaf volgend jaar met terugwerkende 
kracht te voorzien in een vergoeding aan opleidende zorginstellingen van 25.000 
euro per student die na 1 juli 2022 aantoonbaar de BAZ-opleiding heeft afgerond. 
Zoals vermeld in de Lange Termijn COVID-19 brief van 16 september jl., 
15
investeert het kabinet hierin aanvullend 20 mln. euro . 
 
Nationale zorgreserve 
In de flexibele opschaalbaarheid van de zorg kan, als uiterste middel, ook de 
Nationale Zorgreserve (NZR) bij een pandemie (of andere crisis) een belangrijke 
rol spelen. Dit najaar informeer ik u op hoofdlijnen over de uitkomsten van twee 
onderzoeken die in dat verband zijn uitgevoerd door AEF. De onderzoeken zien 
kort gezegd op de governance- en inrichtingsvraagstukken van de NZR en het 
werven, binden, boeien en behouden van zorgreservisten. De eindrapportages 
daarvan zijn opgeleverd op respectievelijk 30 juni 2022 en 14 september 2022. 
Zoals in de kabinetsreactie is aangegeven, wordt thans waar mogelijk een start 
gemaakt met de implementatie van deze onderzoeken. Er is echter nog een aantal 
vraagstukken die dienen te worden uitgewerkt. Zoals beschreven streef ik ernaar 
uw Kamer in het eerste kwartaal van 2023 nader te informeren over de voortgang 
hiervan. Tot slot, voor de totstandkoming van een toekomstige Nationale 
Zorgreserve zijn aanvullend financiële middelen beschikbaar gekomen met de 
Prinsjesdagbesluitvorming 2022. Voor 2023 betreft dit 2,5 mln. euro, voor 2024 
3,9 mln. euro, voor 2025 3,6 mln. euro voor 2026 3,6 mln. euro en voor 2027 4,2 
mln. euro. 
 
14
 Kamerstuk II, 2021/22, 25 295, nr. 1883 
15
 Kamerbrief Lange termijn aanpak COVID-19, d.d. 16 september 2022 
Pagina 13 van 32

men elkaar weet te vinden en versterken in tijd van een pandemie. Daarvoor is 
Kenmerk
het van belang dat gemeenten, vrijwilligers en mantelzorgers betrokken worden in 
3460904 -1038953-PDPP
de infrastructuur van pandemische paraatheid.  
 
Mijn ministerie is met het Nederlandse Rode Kruis in gesprek over het in stand 
houden van de (tijdens de crisis opgezette) infrastructuur. Dat gaat over wat in de 
toekomst nodig is en hoe mijn departement het Rode Kruis daarin eventueel kan 
ondersteunen. 
 
Sturing en regie 
Een centraal thema binnen het versterken van de pandemische paraatheid is 
sturing en regie. Bij crises met regio-overstijgende of landelijke gevolgen voor de 
gezondheid of gezondheidszorg is het van belang dat de hele zorgketen 
samenwerkt en betrokken is, waarbij de verbinding met het generieke stelsel van 
crisisbeheersing is geborgd. Daarbij vervult de minister van VWS een belangrijke 
regisserende rol, naast de coördinerend minister van Justitie en Veiligheid en de 
voorzitters veiligheidsregio’s die verantwoordelijk zijn voor de integrale 
crisisbeheersing. Wanneer er risico is op maatschappelijke ontwrichting en 
daardoor kabinetsbrede coördinatie en besluitvorming nodig is, inclusief 
afstemming met het decentrale bestuur via de nationale crisisstructuur, zal 
daartoe de Ministeriële Commissie Crisisbeheersing (MCCb) worden geactiveerd. 
 
Eerder hebben zowel de Onderzoeksraad (eerste deel van het onderzoek naar de 
COVID-19-pandemie), als ook het expertteam COVID-zorg (rapport COVID-zorg in 
Ziekenhuizen) geconcludeerd dat in het kader van de sturing en regie nog 
verbeteringen nodig zijn. De Onderzoeksraad deed de aanbeveling om de 
crisisstructuur voor het zorgveld aan te passen, zodat de minister van VWS de 
bevoegdheid heeft om sector-, regio- of instellings-overstijgende problemen 
effectief te kunnen aanpakken, waaronder in elk geval met rechtstreeks bindende 
aanwijzingen. Daarvoor is duidelijkheid over taken, rollen en 
verantwoordelijkheden voor de verschillende partijen in de uitvoering nodig en 
heldere regie en sturingsmechanismen die bijdragen aan sluitende 
samenwerkingsketens, met doorzettingsmacht als dat nodig is. 
 
In reactie op bovengenoemde rapporten heb ik aangegeven dat ik landelijke regie 
wettelijk ga borgen en hiervoor de verschillende verantwoordelijkheden voor de 
gezondheidszorg nader ga expliciteren. Ik werk daarmee aan een sterkere 
inbedding van (centrale) sturing en regie in de zorgketen, inclusief het expliciteren 
van de verschillende verantwoordelijkheden en het hiervoor benodigde 
wetstraject. Mijn ministerie verkent op dit moment de (juridische) mogelijkheden 
hiertoe. 
 
Het Regionaal Overleg Acute Zorgketen (ROAZ) heeft een belangrijke rol gespeeld 
in het realiseren van de benodigde samenwerking in de regio’s,  samen met onder 
andere de Geneeskundige Hulpverleningsorganisatie in de Regio (GHOR) als 
onderdeel van de veiligheidsregio’s onder aansturing van de directeur publieke 
gezondheid. De verbinding die in de ROAZ’en is gelegd tussen partijen in de 
curatieve zorg, langdurige zorg en de publieke gezondheid wil ik behouden en 
Pagina 15 van 32

Inzicht in de capaciteit in de zorg 
Kenmerk
Zoals ik in de Beleidsagenda acute zorg heb aangegeven, streef ik naar een 
3460904 -1038953-PDPP
structurele inbedding van de functies van regionaal en landelijk inzicht in 
zorgcapaciteit. Dit inzicht is onder andere nodig voor zorg coördinatie en bij 
rampen en crises onder meer ten behoeve van de veiligheidsregio’s. Op basis van 
dit inzicht kan vroegtijdig komende drukte gesignaleerd worden. Het inzicht vormt 
de basis voor het maken van afspraken om deze drukte af te wenden of op te 
vangen en voor het zo nodig regionaal of landelijk spreiden van patiënten. Ik 
onderzoek of en zo ja, onder welke voorwaarden in welke regelgeving de 
verantwoordelijkheid kan worden vastgelegd voor een systeem dat inzicht biedt in 
zorgcapaciteit (breder dan ziekenhuiscapaciteit). 
 
Op 23 mei jl. heeft de NZa op mijn verzoek een advies uitgebracht over de 
19
bekostiging van de functies van het RCPS en LCPS . De NZa adviseert om de 
regionale en landelijke functies van inzicht in capaciteit en patiëntenspreiding 
tijdelijk, in ieder geval tot het moment dat zorgcoördinatie structureel wordt 
ingericht, te bekostigen op basis van een beschikbaarheidbijdrage en deze wijze 
van bekostiging over twee jaar te evalueren. Zoals ik heb aangegeven in de 
Beleidsagenda acute zorg volg ik dit advies van de NZa en zal daartoe het Besluit 
beschikbaarheidbijdrage WMG aanpassen. 
 
Regie en sturing in afwachting van gewijzigde wetgeving 
Vooruitlopend op de aanpassing van wet- en regelgeving kunnen uiteraard ook al 
problemen in de zorgcontinuïteit ontstaan die op regionaal (en eventueel 
nationaal) niveau regie en sturing vragen. Daarom kijk ik, samen met onder meer 
de Inspectie Gezondheidszorg en Jeugd (IGJ), NZa en Zorgverzekeraars 
Nederland, of vooruitlopend op juridische borging, al op dit moment drempels voor 
het veld kunnen worden weggenomen. Dit zodat in afwachting van de benodigde 
aanpassingen de zorgpartijen zo goed mogelijk kunnen reageren op momenten 
waarop de zorgcontinuïteit in het geding komt. 
 
Over de voortgang en resultaten van de lopende trajecten zal ik de Kamer later 
informeren. Voor een stand van zaken van de implementatie van de overige door 
het expertteam gegeven adviezen, verwijs ik u daarbij naar de tweede nadere 
uitwerking van de lange termijn aanpak COVID-19, die op 16 september jl. aan 
uw Kamer verzonden is. 
 
Onderzoek Regie en sturing 
Zoals hierboven benoemd zijn in het kader van zowel de voorbereiding op de 
komende winter, de bredere lange termijn strategie COVID-19 als ook de 
pandemische paraatheid een veelheid aan acties uitgezet. Deze acties geven 
richting aan de invulling van de gewenste regie en sturing. Het eerder 
aangekondigde brede onderzoek naar de mogelijkheden voor de invulling van de 
regie en sturing in de zorgkolom ten tijde van crises is daarmee niet meer 
noodzakelijk. 
 
19
 Kamerstuk II, 2021/22, 29 247, nr. 351 
Pagina 17 van 32

beschikbaarheid van aangewezen kritische middelen nauw volgen en 
Kenmerk
beschikbaarheidsproblemen van deze middelen tijdig signaleren. Dit doen EMA en 
3460904 -1038953-PDPP
HERA onder meer door op Europees niveau data over vraag en aanbod te 
verzamelen via bedrijven en lidstaten. 
 
Na het vaststellen van een crisissituatie kijkt de EMA welke goedgekeurde 
geneesmiddelen en (vanaf 2023 ook) medische hulpmiddelen voor die specifieke 
crisissituatie kritisch zijn. Hierbij kan de EMA voor geneesmiddelen ook putten uit 
de basislijst met kritische farmacotherapeutische categorieën voor spoedzorg, 
operatiezorg en IC-zorg die eerder dit jaar is vastgesteld. De eerste ervaringen 
hiermee worden inmiddels opgedaan, onder andere in het kader van de uitbraak 
van het apenpokken virus. 
 
HERA werkt aanvullend op de monitoring van EMA en kijkt ook naar grondstoffen, 
producten in ontwikkeling en bestaande producten die off-label worden toegepast. 
 
Nationale monitoring en regie 
Voor geneesmiddelen is er sinds 2017 een Meldpunt geneesmiddelentekorten en -
defecten. Daarnaast kijk ik naar welke nationale structuren noodzakelijk zijn om 
vanuit Nederland de benodigde data te kunnen aanleveren aan EMA en de HERA. 
Hierbij houd ik rekening met het reeds langer bestaande Meldpunt 
geneesmiddelentekorten, en verken ik het verankeren van (delen van) het 
Landelijk Coördinatiecentrum Geneesmiddelen (LCG). 
 
Voor medische hulpmiddelen, waaronder persoonlijke beschermingsmiddelen, heb 
ik, zoals genoemd in mijn brief van 2 september jl. middelen beschikbaar gesteld 
om op korte termijn met veldpartijen een betere monitoring-, coördinatie- en 
20
regiestructuur in te richten . Ik ben hierover in gesprek met veldpartijen. Dit is 
nodig om snel zicht te hebben, en adequaat te reageren, op potentiële 
beschikbaarheidsproblemen. Ik neem hierbij mee dat ook hier nationale structuren 
nodig zijn om vanuit Nederland de benodigde data te kunnen aanleveren voor de 
genoemde grotere rol van EMA en HERA. Ik informeer u over de concrete invulling 
van deze structuur in een separate brief over de beschikbaarheid van medische 
hulpmiddelen. 
 
b) voorraden 
 
Daarnaast kunnen voorraden van medische producten een belangrijke rol spelen 
in het opvangen van tijdelijke leveringsonderbrekingen. Afgelopen juli is de 
beleidsregel inzake het aanhouden van geneesmiddelvoorraden gepubliceerd in de 
21
Staatscourant . Per 1 januari 2023 dienen handelsvergunninghouders en 
groothandelaren een minimale voorraad van respectievelijk zes en twee weken 
aan te houden. Groothandelaren moeten per 1 juli 2023 vier weken voorraad 
 
20
 Kamerstuk II, 2021/2022, 32815, nr. 146 
21
 Staatscourant 2022, 17887  
Pagina 19 van 32

 
Kenmerk
 
3460904 -1038953-PDPP
 
Verminderen kwetsbaarheden en afhankelijkheden in productie- en 
toeleveringsketen 
Ik investeer nationaal en in EU-verband in het stimuleren van productie dicht bij 
huis (EU en Nederland), en in diversificatie van toeleveringsketens. Hierbij sluit ik 
zoveel mogelijk aan bij relevante EU-initiatieven. Ik vind het hierbij belangrijk te 
benoemen dat het de sector is die medische producten produceert en niet de 
overheid. 
 
Inzet op productie dicht bij huis: nationale onderzoeken en vervolgstappen 
Op nationaal niveau zijn de onderzoeken inmiddels afgerond naar de 
kwetsbaarheden in de productie- en distributieketens en naar het stimuleren van 
(duurzame) productie dicht bij huis. Ook heb ik de resultaten ontvangen van de 
24
externe validatie van het Roland Berger rapport naar de rol van inkoop bij 
leveringszekerheid van medische hulpmiddelen. Op dit moment bestudeer ik deze 
resultaten ter invulling van mijn beleidsagenda voor leveringszekerheid die u op 
een later moment zal ontvangen. 
 
Hierbij zet ik in op een gezamenlijke agenda met andere EU lidstaten om te 
investeren in open strategische autonomie voor medische producten. Open 
strategische autonomie betekent open waar het kan, maar tegelijkertijd 
kwetsbaarheden identificeren en kwetsbare afhankelijkheden zo goed mogelijk 
adresseren op een duurzame en betaalbare manier. Ik vind het belangrijk in 
Europees verband te bespreken waar de grootste ongewenste afhankelijkheden in 
productie- en toeleveringsketens in de productie van genees- en hulpmiddelen 
zitten. En vervolgens wil ik zoveel mogelijk in gezamenlijkheid afspraken maken 
hoe we in Europees verband en als lidstaten dit kunnen verminderen. Deze 
gesprekken worden al gevoerd met de Europese Commissie, en bilateraal met 
lidstaten, in het kader van de Europese farmaceutische strategie, de herziening 
van de EU basiswetgeving geneesmiddelen, de EU industrie strategie en binnen de 
HERA. 
 
Een belangrijke voorwaarde voor deze agenda is dat (in ieder geval) 
toezichthouders beter inzicht krijgen in de geografische locatie van productiesites 
van alle relevante stappen in de productie. Deze transparantie is cruciaal om 
onder meer (verborgen) consolidaties in de productieketens in beeld te krijgen, en 
nodig om hier als lidstaten actie op te nemen. Specifiek voor geneesmiddelen, heb 
ik daarom in informele gesprekken met de Europese Commissie gevraagd dit mee 
te nemen bij de herziening van de EU basiswetgeving geneesmiddelen. 
 
HERA en EU FAB 
 
24
 Roland Berger (2022). Productiecapaciteit van generieke medicijnen in Nederland.  
Pagina 21 van 32

stimuleren zodat een ecosysteem van academie en bedrijven samen oplossingen 
Kenmerk
creëren voor het sneller detecteren, diagnosticeren en bestrijden van toekomstige 
3460904 -1038953-PDPP
pandemieën. Via een kennis- en innovatieprogrammering stimuleer ik de 
multidisciplinaire aanpak van deze vraagstukken.  
 
 
Kennis 
Pandemische paraatheid als kennisdomein is meer dan de optelsom van 
verschillende onderliggende kennisgebieden. Juist het feit dat we niet weten waar 
we ons precies op voorbereiden, maakt kennis en het vermogen kennis snel te 
vergaren en te verbinden belangrijk. In lijn hiermee wijst de Koninklijke 
Nederlandse Akademie van Wetenschappen in het rapport van 26 september 
onder meer op het belang van multidisciplinaire kennisontwikkeling en 
27
uitwisseling . Dat vraagt om een goede en toekomstbestendige kennisagenda en 
instrumenten. We beogen om - met inbreng en betrokkenheid van verschillende 
partijen – een kennisagenda pandemische paraatheid inclusief budgettering na de 
voorjaarsbesluitvorming aan uw Kamer aan te bieden. Het gaat, naast 
kennisverrijking en versterking via programmering, ook nadrukkelijk om 
bevorderen van kennisdeling tussen partijen in binnen- en buitenland en het 
aanmoedigen van multidisciplinaire samenwerking. Dat vraagt ook om innovatie 
op instrumenten. Ingrediënten voor de kennisagenda zijn de lessen en evaluaties 
van de COVID-19-pandemie, internationale analyses, een netwerkanalyse en 
consultatie van het netwerk.  
 
Vooruitlopend op de lange termijn kennisagenda is de kennisprogrammering al 
gestart. Tijdens de COVID-19-pandemie is een aantal kennishiaten blootgelegd, 
maar zijn ook mooie samenwerkingsverbanden ontstaan. Beiden vormden een 
reden voor een snelle start op een aantal onderdelen. In de zomer is een driejarig 
kennisonderzoek gestart naar ventilatie, onder aanvoering van TNO met inbreng 
van onder andere verschillende universiteiten en het RIVM. Doel is door meer 
kennis en data over de rol en effecten van verschillende vormen van ventilatie in 
bepaalde omstandigheden tijdens een pandemie, bij te dragen aan betere 
handelingsperspectieven tijdens een volgende pandemie. Dit helpt sectoren, denk 
bijvoorbeeld aan instellingen voor langdurige zorg en sportaccommodaties, in hun 
aanpak. Ik heb in totaal 8 mln. euro beschikbaar gesteld voor dit 
ventilatieonderzoek, verdeeld over de jaren 2022 tot en met 2024. Hoewel er 
geen directe aanwijzingen zijn dat de ventilatie in de langdurige zorg niet op orde 
zou zijn, wil ik meer zicht krijgen op de kwaliteit ervan. In aanvulling op 
bovengenoemd kennisonderzoek, start ik daarom nog dit jaar met een gericht 
onderzoek daarnaar. Dit onderzoek zal ook door TNO worden uitgevoerd. 
 
Dit najaar starten via ZonMw ook kennisprogramma’s op het domein van detectie 
en voorspelling, zowel waar het gaat om verspreiding van mens op mens als van 
dier op mens. Ook is een ZonMw programma gestart op het domein maatschappij. 
Dit programma draait om scenario’s voor de verspreiding van pathogenen in de 
 
27
 KNAW (2022). Met de kennis van straks: De wetenschap goed voorbereid op pandemieën. 
Pagina 23 van 32

regelgeving, informatiebeleid en organisatie. Dan hebben we het ook over 
Kenmerk
innovatie op de instrumenten van de pandemiebestrijding. Gedeelde noemer is het 
3460904 -1038953-PDPP
verkorten van de doorlooptijd van het effectief en veilig kunnen inzetten van 
interventies en therapieën. Voor de totstandkoming van een innovatieagenda werk 
ik samen met het ministerie van EZK. 
 
 
Om de versnelling van ontwikkeling en implementatie van effectieve vaccins en/of 
therapieën met een toegevoegde waarde voor de patiënt te bewerkstelligen, is het 
essentieel te investeren in regulatory science (het ontwikkelen en valideren van 
nieuwe standaarden en instrumenten om therapeutische interventies te 
evalueren). Ik zet in op een impuls op geleide van het expertisecentrum FAST 
(Future Affordable and Sustainable Therapies), om de leidende rol die Nederland 
heeft op het vlak van regulatory science voor geneesmiddelen en 
vaccinontwikkeling verder te versterken. 
 
Zo heb ik ZonMw opdracht gegeven voor een programma in het kader van de 
regulatory science. Dit gaat over wat je in de regelgeving en kaderstelling op het 
terrein van therapieontwikkeling kunt innoveren om onnodige vertraging te 
voorkomen bij de toegang en inzet van therapieën (inclusief vaccins). Onderdeel 
hiervan geeft ook invulling aan de motie Wörsdörfer die vraagt om te onderzoeken 
hoe toekomstige risico’s meegenomen kunnen worden in de beoordeling van 
29
vaccins . 
 
Vooruitlopend op de lange termijn innovatieagenda start mijn ministerie eind dit 
jaar met een programma via een zogenaamde Thematische Technology Transfer-
30
regeling (TTT) regeling via de Rijksdienst voor Ondernemend Nederland , gericht 
op instrumentontwikkeling en kennisvalorisatie voor de pandemische paraatheid. 
Met de TTT regeling zet ik in op het benutten van in Nederland al aanwezige 
excellente kennis op gebied van therapie-ontwikkelingen voor (preventieve) 
behandeling van infectieziekten met pandemisch potentieel. Het instrument zorgt 
voor samenwerking van excellente kennisorganisaties en voor risicofinanciering 
voor kennisstarters en helpt een ecosysteem te creëren tussen academie en 
bedrijfsleven. Ik investeer bijna 10 mln. euro in deze TTT-regeling, die start in 
2022. 
 
V GRENSOVERSCHRIJDENDE GEZONDHEIDSBEDREIGINGEN: 
EUROPESE EN MONDIALE SAMENWERKING  
 
In de moderne, open wereld van vandaag is internationale samenwerking 
essentieel om het risico op een pandemie te verkleinen en de uitbraak van een 
pandemie te beheersen en te bestrijden. De voorbereiding en respons op een 
pandemie vragen om solide internationale afspraken en samenwerking. De 
 
29
 Kamerstuk II, 2021/22, 35 676, nr. 5 
30
 Meer informatie over de TTT-regeling is beschikbaar via https://www.rvo.nl/subsidies-
financiering/thematische-technology-transfer 
Pagina 25 van 32

Ik vind het van belang dat Nederland effectief samenwerkt op het vlak van 
Kenmerk
ernstige grensoverschrijdende gezondheidsbedreigingen. We werken samen in al 
3460904 -1038953-PDPP
langer bestaande of naar aanleiding van COVID-19 nieuw opgerichte coalities, 
samenwerkingsverbanden en structuren. We doen actief mee in de 
besluitvormende processen, bijvoorbeeld in de EU en de WHO. Kennis uitwisselen 
en leren van elkaar is nadrukkelijk onderdeel van deze samenwerking. Verder 
draagt Nederland proactief bij aan het duurzaam versterken van de paraatheid bij 
ernstige grensoverschrijdende gezondheidsbedreigingen door waar mogelijk 
politieke, financiële, organisatorische steun en/of knowhow en expertise te 
leveren. Zo heb ik voor de periode van 2023 tot en met 2026 een jaarlijkse 
bijdrage van 3 mln. euro gereserveerd voor CEPI. CEPI is een internationale 
alliantie die donaties ontvangt van openbare, particuliere, filantropische en 
maatschappelijke organisaties om onafhankelijke onderzoeksprojecten te 
financieren voor de ontwikkeling van vaccins tegen opkomende infectieziekten. 
 
Mondiale samenwerking 
De WHO is een belangrijke organisatie in de mondiale gezondheidsarchitectuur. 
Om te zorgen dat de WHO haar leidende rol in de mondiale 
gezondheidsarchitectuur kan blijven vervullen, heb ik tijdens de World Health 
Assembly van de WHO in voorjaar 2022 gepleit voor het structureel verbeteren 
van de financiering van de WHO. Concrete plannen hiertoe zullen tijdens de 
volgende World Health Assembly voorliggen. Het verbeteren van algehele 
internationale coördinatie binnen de mondiale gezondheidsarchitectuur – met de 
EU, andere VN-organisaties, fondsen, andere overheden en filantropen - is 
cruciaal. 
  
Binnen de WHO wordt ingezet op aanpassingen van zowel de internationale 
gezondheidsregelingen (IHR, 2005) als een mogelijk internationaal verdrag met 
betrekking tot pandemische preventie, paraatheid en respons (het pandemisch 
instrument). Zowel gezamenlijk via de EU en als lidstaat van de WHO wordt input 
gegeven op beide processen, zodat beide verdragen in elkaars verlengde kunnen 
functioneren. Daarbij benut ik de expertise van het RIVM. Tevens levert Nederland 
de co-chair voor de Intergovermental Negotiating Body, waar alle 194 lidstaten 
van de WHO in vertegenwoordigd zijn, om gezamenlijk te komen tot een 
pandemisch instrument. 
 
Vanuit de WHO, maar ook binnen andere gremia als de G20 en de EU Global 
35
Health strategie , wordt ingezet op het versterken van de productiecapaciteit 
voor medische producten. Regionale spreiding van productiecapaciteit is een van 
de uitgangspunten om de toegang tot medicijnen, medische hulpmiddelen en 
vaccins wereldwijd te vergroten. Nederland is gastland van het tweede WHO World 
Local Production Forum in 2023. In dit Forum zullen verdere stappen besproken 
worden om de regionale spreiding van productiecapaciteit te verbeteren. Middels 
dit World Local Production Forum draagt Nederland bij aan het vergroten van 
 
35
 De EU Global Health Strategy wordt nu door de Europese Commissie uitgewerkt en 
verschijnt in najaar 2022. 
Pagina 27 van 32

actief input leveren op het werkplan 2023 van HERA, via de HERA board en het 
Kenmerk
HERA Advisory Forum bijdragen dat de rol van HERA in de praktijk goed past en 
3460904 -1038953-PDPP
aansluit binnen de Europese (gezondheid)crisisstructuren en de structuren van de 
lidstaten. 
 
Binnen de Europese Unie zijn verschillende gremia en mechanismen actief op de 
Europese (gezondheids)crisisstructuur, zoals de Health Security Committee, 
Advisory Committee on Public Health Emergencies en de Union Civil Protection 
Mechanism. Naar aanleiding van de COVID-19-pandemie zijn mandaten van het 
36
ECDC en EMA versterkt en zijn de Health Crisis Board en de HERA opgericht. Dat 
zorgt voor nieuwe werkwijzen waar we in Nederland goed op willen en zullen 
aansluiten. Er is immers een wisselwerking tussen de nationale 
paraatheidsvoorbereiding van lidstaten en de Europese paraatheid, die meer is 
dan alleen de som der delen. Wel moeten we ervoor zorgen dat deze Europese 
gremia van meerwaarde blijven voor onze nationale paraatheidsplannen. De 
lidstaten van de EU zijn en blijven zelf verantwoordelijk voor hun nationale 
pandemische paraatheid. 
 
Bilaterale samenwerking 
Naast Europese en mondiale samenwerking wil ik intensieve samenwerking met 
andere landen, en in het bijzonder met onze buurlanden Duitsland en België. 
Gedurende de COVID-19-pandemie vond met onder meer België, het Verenigd 
Koninkrijk en Duitsland al een goede informatie-uitwisseling plaats en is ook hulp 
over en weer geboden. In het kader van pandemische paraatheid zal ik met name 
met Duitsland en België afspreken hoe we in de voorbereiding op en tijdens een 
volgende pandemie de samenwerking verder kunnen invullen. Daarnaast zet mijn 
ministerie zich ook in om van andere landen, zoals de Verenigde Staten, te leren 
en ervaringen te delen over de aanpak van de COVID-19-pandemie en het 
versterken van pandemische paraatheid structuren.  
 
VI ANDERE AANDACHTSGEBIEDEN 
 
Curaçao, Aruba en Sint Maarten 
Tijdens het vierlandenoverleg zijn afspraken over pandemische paraatheid 
gemaakt tussen de vier landen van het Koninkrijk. Ieder land zal zich individueel 
inspannen om lokaal de pandemische paraatheid te verbeteren en daarnaast zal 
een gezamenlijke inspanning worden geleverd ter verbetering van de paraatheid 
in Koninkrijksverband. Zo geven Curaçao, Aruba en Sint Maarten bijvoorbeeld aan 
de samenwerking met Nederland te willen continueren op het gebied van 
leveringszekerheid van vaccins, geneesmiddelen, medische hulpmiddelen en PBM 
voor ziekten met een pandemisch karakter. Er is een werkgroep ingericht die zal 
verkennen welke thema’s van de versterking in gezamenlijkheid opgepakt kunnen 
worden en die bekijkt welke bestuurlijke afspraken daarover gemaakt kunnen 
worden, bijvoorbeeld ten aanzien van de capaciteit van zorg/IC-personeel. Tevens 
 
36
 De Health Crisis Board wordt geactiveerd ten tijde van een op EU-niveau uitgeroepen 
crisis. 
Pagina 29 van 32

Totaal Budget 
Kenmerk
Pandemisch 
3460904 -1038953-PDPP
paraatheid  
(x € 1000) 2022 2023 2024 2025 2026 Struct. 
Publieke gezondheid 36.600 122.195 100.163 53.000 26.200 21.200 
Zorg 15.900 66.300 43.600 40.100 25.100 25.700 
Leveringszekerheid 9.750 29.600 35.850 35.100 30.600 10.600 
Totaal 62.250 218.095 179.613 128.200 81.900 62.000 
 
Er zijn de komende jaren met name budgetten voor het ontwikkelen, bouwen en 
opstarten van instrumenten beschikbaar. Met de nadere uitwerking van het 
beleidsprogramma komend jaar worden ook de (structurele) benodigde middelen 
voor andere onderdelen helder. Besluitvorming over overheveling van verdere 
middelen is voorzien in de komende voorjaarsbesluitvorming. Bijgevoegd bij deze 
brief is het CW3.1 kader dat de inzet op doelmatigheid en doeltreffendheid van het 
programma beschrijft.  
 
VIII TOT SLOT 
 
Sinds begin 2022 zijn belangrijke eerste stappen gezet voor een versterkte 
pandemische paraatheid. Er is vooral nog heel veel werk te doen, zoals hiervoor 
ook geschetst. Ik hecht eraan om de inhoudelijke voortgang van het 
beleidsprogramma regelmatig te delen met uw Kamer. We werken daarom aan 
instrumenten voor de monitoring en evaluatie van het beleidsprogramma 
pandemische paraatheid. Ik zal daar in een vervolgbrief een uitwerking van geven. 
Onderdeel daarvan is de beoogde strategische beleidsevaluatie die ook in de 
begroting is vermeld. Gaande het programma kunnen scenario’s en specifiek 
stresstesten worden gebruikt om met het veld in kaart te brengen of de beoogde 
versterkingen ‘werken’ en doeltreffend zijn, of aanpassing behoeven. Daarbij 
kijken we of we slagvaardig zijn, snel kunnen opschakelen, en of we toegerust zijn 
om de pandemie zo goed mogelijk te beheersen en de schade te beperken. 
 
Tenslotte wil ik niet onvermeld laten dat naast dit beleidsprogramma ook 
belangrijke stappen worden gezet die bijdragen aan de pandemiebestendigheid 
van Nederland. Ik benoem nogmaals het belang van de inzet op preventie die 
bijdraagt aan de gezondheid en weerbaarheid. Ook op de andere ministeries 
worden belangrijke investeringen gedaan. In dat verband noem ik bijvoorbeeld de 
recente instelling door de minister van SZW van een Maatschappelijk Impact 
37
Team dat een belangrijke adviserende functie heeft in het vervolg van COVID-19 
en onverhoopte andere grote uitbraken die grote ingrepen in de maatschappij 
vragen. Bij de instelling van het MIT, maar ook in bredere zin zien we dat 
nationale en internationale bevindingen en evaluaties over COVID-19 hun plek 
krijgen in verbetervoorstellen. Ik ben erkentelijk voor verschillende instituten en 
instanties die een wezenlijke bijdrage leveren aan een goed fundament onder de 
versterkte pandemische paraatheid. Ook lopen er diverse evaluaties en 
 
37
 Staatscourant 2022, 22807 
Pagina 31 van 32

