 
 
 
 
>Retouradres Postbus 16375 2500 BJ Den Haag  
 
Media en Creatieve Industrie 
De voorzitter van de Tweede Kamer der Staten-Generaal 
Rijnstraat 50  
Postbus 20018 
 
Den Haag 
2500 EA  DEN HAAG 
Postbus 16375 
 
2500 BJ Den Haag 
www.rijksoverheid.nl 
 
 
Onze referentie 
34747817 
Bijlagen 
 
Financieel overzicht; 
Beleidskeuzes uitgelegd 
Datum 4 november 2022 
Betreft Een abonnement op de hele wereld. Versterken van het stelsel van 
 openbare bibliotheken 
 
 
 
 
   
Cultuur is altijd bij ons. Je kunt letterlijk geen voetstap verzetten zonder cultuur 
aan te raken. Van de straatstenen onder je schoenen tot de dialecten om je heen, 
onze levens zijn doordrenkt met cultuur. Bibliotheken zijn bij uitstek locaties waar 
mensen cultureel en maatschappelijk ontwaken en volwassen kunnen worden. Het 
zijn plekken waar mensen groeien, leren, oefenen of juist even de stilte 
opzoeken. Plekken waar je je persoonlijkheid vormt, waar je je leert te verhouden 
tot de mensen om je heen, waar je je wereld vergroot. Leden van de openbare 
bibliotheek hebben een abonnement op de hele wereld. 
 
‘In de bibliotheek ben ik voor altijd veranderd.’ 
Murat Isik, schrijver van onder andere Wees onzichtbaar 
 
Mensen hebben heel verschillende motieven om naar de bibliotheek te gaan. Ze 
komen om boeken te lenen, een taalcursus te volgen, te leren omgaan met de 
digitale overheid, voor een voorleesmiddag, om huiswerk te maken, om in een 
makerspace te leren werken met een 3D-printer of gewoon om de krant te lezen 
met een kop koffie. De openbare bibliotheek inspireert in elke levensfase. De 
publieke ruimte van de openbare bibliotheek functioneert als huiskamer van de 
stad, de wijk of het dorp. Het is de plek waar iedereen komt ongeacht leeftijd, 
inkomen, opleiding of sociale klasse. Dat is belangrijk in een samenleving waar 
we ervoor moeten zorgen dat mensen uit alle lagen elkaar blijven ontmoeten en 
iedereen gelijke kansen heeft.  
 
‘A public library is the most democratic thing in the world.’  
Doris Lessing (1919-2013, Nobelprijs voor literatuur 2007) 
 
De openbare bibliotheek behoort tot de meest bezochte sociaal-culturele 
voorzieningen van Nederland. Ongeveer 3,4 miljoen personen (2,2 miljoen jeugd 
en 1,2 miljoen volwassenen) zijn lid van de openbare bibliotheek. In het jaar voor 
corona werd de bibliotheek meer dan 60 miljoen keer bezocht en organiseerden 
de Nederlandse openbare bibliotheken ruim 220.000 educatieve en culturele 
activiteiten.  
 
 Pagina 1 van 14 
 

 
 
Onze referentie 
 In het bibliotheeknetwerk werken verschillende partijen samen: de vereniging 
34747817 
van openbare bibliotheken (VOB), de Koninklijke Bibliotheek (KB), de 
 
samenwerkende provinciale organisaties (SPN), de VNG, het IPO en OCW. De 
taakverdeling tussen de partijen is vastgelegd in de Wsob. Vanuit de vijf 
bibliotheekfuncties werken zij op basis van een convenant en een 
netwerkagenda samen aan drie grote maatschappelijke opgaven: een 
geletterde samenleving, participatie in de informatiesamenleving, een leven 
lang ontwikkelen. Deze netwerksamenwerking biedt een goede basis voor een 
gezamenlijke aanpak om het bibliotheeknetwerk de komende jaren te 
versterken; 
 De afgelopen tien jaar is het aantal (hoofd)vestigingen van bibliotheken met 
4
circa 100 afgenomen van 843 naar 744. De fysieke bibliotheek is daardoor 
niet meer voor iedereen binnen een redelijke afstand bereikbaar; 
 Als toekomstperspectief zie ik dat iedere inwoner van Nederland binnen een 
redelijke afstand toegang heeft tot een volwaardige openbare 
bibliotheekvoorziening die alle vijf de functies kan vervullen en daarmee 
bijdraagt aan de drie genoemde maatschappelijke opgaven.  
 
Overzicht van de maatregelen 
 Voor de korte termijn is het noodzakelijk het netwerk van fysieke bibliotheken 
te repareren en te versterken. Kwantitatief en kwalitatief. Vervolgens is het 
nodig dat de bereikbaarheid van de fysieke bibliotheek voor de langere 
termijn verzekerd blijft. Dat kan bereikt worden door een wettelijke zorgplicht 
voor gemeenten; 
 Bij de sluiting van de fysieke bibliotheken als gevolg van corona heeft het 
gebruik van de online bibliotheek een grote vlucht genomen. Er hebben zich 
ook nieuwe toepassingen aangediend. Een klantvriendelijke online bibliotheek 
met relevante content is een integraal onderdeel van elke toekomstgerichte 
bibliotheekvoorziening; 
 De Wsob is van toepassing op Caribisch Nederland, maar het bibliotheekwerk 
in Caribisch Nederland voldoet niet aan de standaarden uit deze wet. Een 
extra inspanning is nodig om het bibliotheekwerk in Caribisch Nederland op 
Wsob-niveau te brengen; 
 De openbare bibliotheek is met haar collecties en activiteiten al vroeg in het 
leven van kinderen aanwezig. Goed gekozen bibliotheekactiviteiten in de 
voorschoolse periode stimuleren het lezen en helpen bij het voorkomen van 
onderwijsachterstanden. Om die reden is de openbare bibliotheek vanaf 1 juli 
2022 overal gratis toegankelijk voor de jeugd. Met het versterken van het 
netwerk van openbare bibliotheken zal ook de relatie tussen de bibliotheek en 
de school worden versterkt en verder ingevuld. Dit vindt plaats in samenhang 
5
met het Masterplan basisvaardigheden van 12 mei 2022.  
 
Het coalitieakkoord spreekt over een ‘toekomstgerichte bibliotheekvoorziening in 
elke gemeente’. Het begrip ‘toekomstgerichte bibliotheekvoorziening’ omvat 
verschillende aspecten. Ik versta hieronder: een goed bereikbare openbare 
bibliotheek die de hele breedte aan maatschappelijke bibliotheekfuncties aanbiedt 
en daarmee van belang is voor de lokale gemeenschap. Het is een fysieke plek 
met een relevante digitale aanwezigheid en een robuuste bestuurlijke en 
financiële verankering.  
 
                                                 
4
 Bibliotheekinzicht, Koninklijke Bibliotheek, 2022. 
5 e
 Tweede Kamer, 2021-2022, 3129 , nr. 620.  
 
 Pagina 3 van 14 
 

 
 
Onze referentie 
gevolg hebben dat een gemeente geen of slechts een beperkte 
34747817 
bibliotheekvoorziening heeft. Het is mijn voornemen de huidige ‘bevorderingstaak’ 
 
om te zetten in een zorgplicht voor gemeenten en provincies.  
 
De zorgplicht heeft als doel dat het netwerk kwantitatief en kwalitatief in stand 
blijft en kan bijdragen aan lokale maatschappelijke opgaven. Bij de invoering van 
de wetswijziging worden structurele middelen toegevoegd aan het gemeentefonds 
volgens een nader te bepalen verdeelmodel. De verdeling van middelen via de 
Spuk en de verdeling via het gemeentefonds moeten zo goed mogelijk op elkaar 
aansluiten. Met een wettelijke zorgplicht geef ik uitvoering aan de motie Mohandis 
c.s. van 7 juli 2022, waarmee de Tweede Kamer de regering heeft verzocht ‘te 
komen tot een wetswijziging die de toegang tot een volwaardige bibliotheek voor 
7
elke inwoner van Nederland garandeert’. De planning is erop gericht dat deze 
wetswijziging in 2025 in werking treedt. De wijziging van de Wsob kan aanleiding 
zijn ook andere onderdelen opnieuw te doordenken, zoals de relatie tussen de 
bibliotheek en de school. 
 
Voor het versterken en repareren van het bibliotheeknetwerk en voor een 
blijvende toegang voor iedereen tot de openbare bibliotheek via een zorgplicht zet 
ik een bedrag in dat oploopt van circa € 19 miljoen in 2023 naar circa € 54 
miljoen in 2025. Dit in aanvulling op de circa € 440 miljoen die gemeenten 
bijdragen.  
 
c. Versterking en doorontwikkeling online bibliotheek en digitale 
infrastructuur 
Het gebruik en belang van een goede online bibliotheek en van een innovatieve 
landelijke digitale infrastructuur hebben zich bewezen tijdens de sluitingen 
vanwege corona. Het vraagt om een integrale benadering van de fysieke en 
online bibliotheek en de infrastructuur. De komende jaren investeer ik daarom in 
de doorontwikkeling van de online bibliotheek en in een innovatieve landelijke 
digitale infrastructuur. Ik pak dit op samen met de Koninklijke Bibliotheek, die 
hierin een wettelijke taak heeft, en andere partners in het bibliotheeknetwerk.  
 
Online bibliotheek 
De online bibliotheek zorgt ervoor dat de openbare bibliotheek met haar collecties 
en activiteiten ook op online platforms aanwezig is. Dat sluit aan bij grote trends 
in het mediagebruik. Iedereen die lid is van de fysieke openbare bibliotheek, heeft 
toegang tot de online bibliotheek. Sinds de invoering van de Wsob is het aantal 
digitale uitleningen sterk gestegen van circa 1,6 miljoen (2015) naar ruim 5 
miljoen per jaar (2021). De online collectie groeide van circa 10.000 e-booktitels 
in 2015 naar bijna 40.000 e-books en circa 10.000 luisterboeken in 2021. De 
sluiting van de fysieke bibliotheken tijdens corona heeft de groei van het gebruik 
van de online bibliotheek versneld. Het gebruik zal structureel op een hoger 
niveau komen te liggen. Integraal onderdeel van elke toekomstgerichte 
bibliotheekvoorziening is een gebruiksvriendelijke online bibliotheek met relevante 
content (e-books, luisterboeken, educatieve content). De online content versterkt 
de educatieve activiteiten in de fysieke bibliotheek en is daarmee integraal 
verbonden. Voor het opvangen van de groei van het gebruik en voor de 
doorontwikkeling van de online bibliotheek stel ik een structureel bedrag van € 5 
miljoen beschikbaar.  
 
                                                 
7
 Tweede Kamer, 2021-2022, 32820, nr. 474. 
 
 Pagina 5 van 14 
 

 
 
Onze referentie 
Leescoalitie ingezet om lezen inspirerend te maken voor verschillende 
34747817 
leeftijdsgroepen. Ook in de samenwerking tussen schrijvers, uitgeverijen en de 
 
bredere keten van het boekenvak is veel aandacht voor leesbevordering en voor 
innovatie. Lokaal en regionaal zijn de afgelopen jaren netwerken als een 
Leesoffensief opgezet. Ik vind het belangrijk deze inzet samen met het veld 
verder uit te bouwen.  
 
Voor de bijdrage van culturele instellingen aan leesbevordering zet ik in 2023  
€ 6 miljoen, in 2024 € 5 miljoen en vanaf 2025 structureel € 4 miljoen in. 
Daarnaast is in 2022 een bedrag van € 6 miljoen beschikbaar voor een nabetaling 
van leenrechtvergoedingen voor de Bibliotheek op school over de periode 2013-
2022. Vanaf 2023 is € 3,5 miljoen structureel beschikbaar als faire vergoeding 
voor makers en uitgevers voor de uitlening van hun werken via scholen. Hierover 
heb ik op 11 juli 2022 met alle belanghebbenden afspraken gemaakt. Met deze 
afspraken geef ik uitvoering aan de hoofdlijnen die mijn voorganger in 2021 met 
9
makers, uitgevers en andere belanghebbende partijen heeft vastgesteld. 
 
3. Het vervolg  
De maatregelen uit deze brief zetten nieuwe accenten in de financiële en 
interbestuurlijke verhoudingen van het bibliotheekstelsel. Vanwege het grote 
maatschappelijke belang draagt het rijk financieel substantieel bij aan de 
verbetering van het lokale en regionale netwerk. Dat is sinds de decentralisatie 
van het bibliotheekwerk in 1987 niet eerder gebeurd. De gemeente blijft als 
bestuurlijk niveau verantwoordelijk voor het lokale bibliotheekwerk, maar via een 
zorgplicht gaat een ondergrens gelden voor de manier waarop de 
verantwoordelijkheid wordt ingevuld. Voor de inrichting van de Spuk en de 
zorgplicht overleg ik met de medeoverheden.  
 
De samenwerking van alle betrokken partijen (overheden en bibliotheekveld) op 
basis van een bibliotheekconvenant en gezamenlijke agenda is succesvol 
gebleken. De uitwerking van de maatregelen in deze brief is niet mogelijk zonder 
de inzet van al deze partijen binnen dit bibliotheeknetwerk. Met hen heb ik 
afgesproken deze samenwerking voort te zetten en te intensiveren op basis van 
een nieuw convenant. 
 
Bij de invoering van de Wsob in 2015 is ook de informatievoorziening over het 
bibliotheekstelsel wettelijk geregeld. De KB verzamelt elk jaar gegevens van 
bibliotheken die een beeld gegeven van de stand van zaken in het 
10
bibliotheekstelsel. Deze gegevensstroom zal gebruikt worden om de resultaten 
van de maatregelen uit deze brief te volgen. Ik zal de Tweede Kamer elk jaar over 
de voortgang informeren. Daarnaast vind ik het belangrijk dat de kennis en 
ervaringen die de komende jaren via de tijdelijke regeling worden opgebouwd, 
actief worden gedeeld in het bibliotheeknetwerk tussen gemeenten, bibliotheken, 
provincies en landelijke overheid. Ik zal hierover in overleg treden met het 
bibliotheeknetwerk. 
 
Tot slot 
                                                 
9
 Tweede Kamer 2021-2022, 33846, nr.68.  
10
 De KB publiceert deze gegevens in samenwerking met het CBS op 
https://www.bibliotheeknetwerk.nl/bibliotheekinzicht 
 
 
 Pagina 7 van 14 
 

 
 
Onze referentie 
Bijlage 
34747817 
Financieel overzicht inzet middelen bibliotheken en leesbevordering 
 
 
  2022 2023 2024 2025 2026 e.v. 
Bibliotheken 4.200 29.700 51.700 58.700 58.700 
Versterking fysieke bibliotheek   18.700 38.700 53.700 53.700 
Online bibliotheek 3.150 5.000 7.000 5.000 5.000 
Landelijke digitale infrastructuur   4.000 4.000     
Extra impuls Caribisch Nederland 1.050 2.000 2.000     
Leesbevordering   6.000 5.000 4.000 4.000 
Leenrechtvergoeding Bibliotheek op school 6.000 3.500 3.500 3.500 3.500 
  
 
 Pagina 9 van 14 
 

 
 
Onze referentie 
Bibliotheekwet. Deze wet beschrijft de rollen en 
34747817 
verantwoordelijkheden voor overheden en bibliotheken.  
 
De taken voor gemeenten en provincies zijn geformuleerd 
als ‘bevorderingstaak’. Voornemen is de ‘bevorderingstaak’ 
om te zetten in een zorgplicht. Ook om de resultaten uit 
2023 en 2024 te bestendigen. Met een zorgplicht kan 
worden bereikt dat het netwerk in stand en op niveau 
blijft. Bij de invoering van de wetswijziging worden de 
structurele middelen toegevoegd aan het gemeentefonds 
volgens een nader te bepalen verdeelmodel. Hiermee 
wordt het bedrag dat gemeenten voor bibliotheken 
ontvangen voor alle gemeenten gelijkwaardig, ongeacht of 
de gemeente op dit moment al een bibliotheekvoorziening 
heeft of dat deze in 2023/2024 via de Spuk wordt 
ontwikkeld. 
 
- Het onderdeel digitale bibliotheek betreft de kosten van 
het sterk gestegen gebruik van de online bibliotheek als 
gevolg van corona en de doorontwikkeling van de online 
bibliotheek met meer titels en meer educatieve content 
voor meer doelgroepen. De verwachting is dat het gebruik 
van de online bibliotheek permanent op een hoger niveau 
zal komen te liggen. Het beheren en ontwikkelen van de 
online bibliotheek is een wettelijke taak van de KB. Het 
betreft een intensivering van een bestaande taak. Er is 
geen nieuw instrument nodig. Alleen nieuwe 
prestatieafspraken. Dit onderdeel wordt uitgevoerd binnen 
het bestaande kader OCW/KB. 
 
- De collectieve digitale infrastructuur omvat 
verbeteringen aan het gezamenlijke digitale netwerk van 
lokale bibliotheken en de KB. Hiermee kunnen zij in 
netwerkverband content en diensten ontwikkelen en delen. 
De infrastructuur is al ontwikkeld, er zijn middelen nodig 
voor de landelijke implementatie. Het gaat om 
aansluitingen per bibliotheekorganisatie; niet per 
vestiging.  
 
- Het bibliotheekwerk op Caribisch Nederland is zeer 
beperkt. Extra middelen zijn nodig om de achterstanden 
ten opzichte van Europees Nederland in te lopen. Bij de 
opzet van het project zal er rekening mee worden 
gehouden dat de bibliotheken structureel kunnen worden 
voortgezet door de eilanden. Het moet passen in de 
structurele situatie vanaf 2025. 
 
Leesbevordering 
- Versterking van de Bibliotheek op school (via het 
Masterplan basisvaardigheden); 
- Structurele oplossing leenrechtkwestie bij de uitlening 
van boeken via scholen (via Masterplan 
basisvaardigheden); 
 
 Pagina 11 van 14 
 

 
 
Onze referentie 
bibliotheekvestigingen worden gerealiseerd of circa 180 
34747817 
bestaande vestigingen worden verbeterd.  
 
Online bibliotheek 
- De ondersteuning van de online bibliotheek bouwt verder 
op de bestaande en beproefde systematiek. De uitvoerder 
is de KB. De effectiviteit daarvan is gebleken in de 
evaluatie van de Bibliotheekwet (2020) en de evaluatie 
van het convenant e-lending (2021); 
- De rechthebbenden (auteurs en uitgevers) ontvangen 
een vergoeding per online uitlening (p). De vergoeding is 
hoger naarmate de titel actueler is. Het aantal uitleningen 
(q) is sinds Corona sterk gegroeid en blijft op een hoger 
niveau dan oorspronkelijk geraamd. De p is constant, de q 
groeit; 
- Het betreft het opvangen van de autonome groei en 
doorontwikkeling. Zonder vergoedingen aan de 
rechthebbenden mogen geen digitale werken worden 
uitgeleend. 
 
Caribisch Nederland 
- MOCW heeft in 2021 een intentieovereenkomst met het 
bestuur van Bonaire afgesloten over verbetering van de 
bibliotheek. De inhaalslag voor het bibliotheekwerk op CN 
vindt plaats op basis van een bestuursovereenkomst met 
CN. Die route wordt ook toegepast bij de verbetering van 
het onderwijs op CN; 
- De middelen zijn bedoeld voor de planontwikkeling en 
realisatie van een volwaardige bibliotheekvestiging; 
- Met dit voorstel wordt uitvoering gegeven aan de 
aangenomen motie Wuite/De Hoop, die vraagt om dekking 
voor het verbeteren van het bibliotheekwerk op CN. 
 
Leesbevordering 
- De voorgestelde activiteiten zorgen ervoor dat een aantal 
ondersteunende instellingen op het gebied van 
leesbevordering en leesmotivatie duurzaam worden 
gefinancierd. Daarnaast wordt ingezet op innovatieve 
manieren van leesbevordering om de effectiviteit van 
interventies te vergroten. Dit leidt tot een versterking van 
de omgeving rondom de school die in samenwerking met 
scholen en ouders kunnen zorgen voor een inspirerend en 
motiverend leesklimaat. 
 
Nagestreefde Waarom is het voorgestelde instrumentarium een 
doelmatigheid  efficiënte manier om de beoogde prestaties en 
effecten te bereiken?  
De voorgestelde maatregelen maken gebruik van 
beproefde en succesvol gebleken instrumenten binnen de 
bestaande bestuurlijke verhoudingen. Voor de bibliotheken 
is sinds 2015 een wettelijk kader beschikbaar dat taken, 
 
 Pagina 13 van 14 
 

