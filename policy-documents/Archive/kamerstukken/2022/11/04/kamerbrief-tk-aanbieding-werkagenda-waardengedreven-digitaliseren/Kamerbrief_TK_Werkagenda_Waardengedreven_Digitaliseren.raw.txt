 
  
> Retouradres Postbus 20011 2500 EA Den Haag 
Ministerie BZK 
Aan de Voorzitter van de Tweede Kamer der Staten-Generaal 
 
 
Postbus 20018 
Turfmark 147 
Den Haag 
2500 EA Den Haag 
Postbus 20011 
2500 EA Den Haag 
 
 
Kenmerk 
 
Uw kenmerk 
 
  
Datum 
4 november 2022 
Betreft Werkagenda "Waardengedreven Digitaliseren" 
  
H ierbij bied ik u namens het kabinet de Werkagenda “Waardengedreven 
Digitaliseren” aan (hierna: Werkagenda). Deze is u toegezegd in de brief van 8 
1
maart jl. waarin de hoofdlijnen van het digitaliseringsbeleid zijn geschetst 
(hierna: de hoofdlijnenbrief). Deze Werkagenda is de eerste stap in de invulling 
van de ambities van het kabinet voor de waardengedreven digitale transitie van 
Nederland. 
In de hoofdlijnenbrief zijn de ambitie en doelen van het kabinet voor de digitale 
transitie van onze samenleving en economie geschetst. “Het is aan ons als land, 
en als overheid, om de digitale transitie in goede banen te leiden en zorg te 
dragen voor een goede maatschappelijke inbedding. Om de kansen te stimuleren 
en te omarmen, op een manier waarmee onze publieke waarden veilig worden 
gesteld. Daarin maken we zélf - en samen met de EU - keuzes over wat we 
aanjagen en wat we afremmen en over de richting waarin we de ontwikkelingen 
sturen. Doel hiervan is om publieke waarden in de digitale transitie te borgen, het 
gesprek over waardengedreven digitalisering te faciliteren, en de bouwstenen van 
een waardengedreven digitale overheid te ontwikkelen.” 
Digitalisering leidt tot mooie kansen voor onze samenleving en economie. Kansen 
die we willen stimuleren en omarmen, op een manier waarop vertrouwen ontstaat 
en onze publieke waarden veilig worden gesteld. Vertrouwen in digitalisering 
vraagt van ons om onze ogen niet te sluiten voor de serieuze risico’s, zoals 
desinformatie of cyberaanvallen. We moeten niet vanuit de technologie, maar 
vanuit onze waarden naar digitalisering kijken. Publieke waarden als veiligheid, 
democratie, zelfbeschikking, privacy en transparantie vormen daarbij het 
uitgangspunt.  
 
1
 Brief van de staatssecretaris van Binnenlandse Zaken en Koninkrijksrelaties, de minister 
van Economische Zaken en Klimaat, de minister van Justitie en Veiligheid en de minister 
voor Rechtsbescherming van 8 maart 2022 over ‘Hoofdlijnen beleid voor digitalisering’ 
(Kamerstukken II 2021/22 26 643, nr. 842). 
 
 Pagina 1 van 15 

 
 Ministerie BZK 
Aanleiding 
De vraag waar we voor staan als het gaat om digitalisering is: “in welke 
maatschappij willen wij leven?” Een digitale transitie die werkt voor iedereen is 
waar ik invulling aan geef met deze Werkagenda. Publieke waarden en 
maatschappelijke uitdagingen moeten daarbij leidend zijn voor de ontwikkeling 
van de digitalisering en haar toepassingen. 
3
In het coalitieakkoord heeft het kabinet de ambities op het terrein van 
digitalisering geschetst: “De huidige digitale revolutie biedt geweldige kansen 
voor onze samenleving en economie. Die kansen gaan we benutten met 
uitstekende digitale vaardigheden, een sterke Europese digitale markt, 
hoogstaande digitale infrastructuur en ambitieuze samenwerking in 
4
technologische innovatie.” In haar Digitale Strategie koppelt ook de Europese 
Unie digitalisering aan maatschappelijke opgaven: “De digitale transitie moet 
werken voor iedereen, de mensen op de eerste plaats zetten en nieuwe kansen 
creëren voor het bedrijfsleven. Digitale oplossingen zijn ook nodig om de 
klimaatverandering tegen te gaan en de groene transitie te realiseren.”  
Digitalisering is inderdaad een belangrijk middel om maatschappelijke opgaven op 
te lossen. Digitale innovaties helpen ons op terreinen als wonen, mobiliteit, 
klimaat, stikstof, duurzaamheid, energie, onderwijs, landbouw, voeding, natuur 
en volksgezondheid. Ze bieden kansen om onze samenleving hoogwaardiger, 
inclusiever, innovatiever, duurzamer en efficiënter te maken. Daarvoor is het 
nodig om onderzoek en digitale innovatie te stimuleren, maar ook om steviger de 
5
regie te pakken op digitalisering in de volle breedte en meer normerend op te 
treden; om meer grip te krijgen op deze transitie en de publieke waarden die 
daarbij in het geding zijn. 
De Werkagenda vormt de basis voor het beleid voor digitalisering van de 
Nederlandse samenleving en de overheid. Centraal daarbij staan de mens, de 
samenleving en onze publieke waarden. In alle beleidsdomeinen wordt 
voortgebouwd op deze basis en wordt actief de samenwerking gezocht. 
 
3 
Kamerstukken II 2021/22, 35 788, nr. 77. 
4
 https://ec.europa.eu/info/strategy/priorities-2019-2024/europe-fit-digital-age/shaping-
europe-digital-future_nl#voordelen-van-de-digitale-strategie-van-de-eu 
5
 Deze Werkagenda vindt steun in het rapport over digitalisering in wetgeving en 
rechtspraak van de Raad van State van juni 2021. Veel van de aanbevelingen uit dat 
rapport vinden hun uitwerking in deze Werkagenda. In een separate brief van het kabinet 
zal een overzicht worden geboden van alle aanbevelingen en de acties die daaruit 
voortvloeien. Zie https://www.raadvanstate.nl/@125918/publicatie-digitalisering/. 
 Pagina 3 van 15 

 
 Ministerie BZK 
De minister van Buitenlandse Zaken informeert u over de kabinetsinzet ten 
aanzien van nieuwe Commissievoorstellen (BNC-fiches) en ten aanzien van 
digitalisering in het kader van de bredere EU-agenda, zoals de jaarlijkse Staat van 
6
de Unie Kamerbrief en de kabinetsappreciatie van het Commissie-
werkprogramma dat in november met de Kamer zal worden gedeeld. De minister 
voor Buitenlandse Handel en Ontwikkelingssamenwerking heeft de Kamer al 
7
geïnformeerd over de centrale rol van digitalisering in het BHOS-beleid . 
Vanuit mijn coördinerende rol borg ik dat de departementale digitaliseringsvisies 
en andere genoemde stukken in lijn zijn met de waarden uit de Werkagenda en 
leg ik de verbinding met en tussen de doorsnijdende thema’s daarin. Denk onder 
andere aan de omgang met data en algoritmen, regie op gegevens en het delen 
van die gegevens met andere publieke en private partijen. In de eerste helft van 
2023 informeer ik uw Kamer in de agenda voor de digitale samenleving over de 
vraagstukken op de verschillende beleidsterreinen die gezamenlijke antwoorden 
vereisen. 
Binnen het CIO-stelsel werken we daarnaast samen aan de digitalisering van de 
Rijksoverheid. Hierover wordt jaarlijks aan uw Kamer gerapporteerd in de vorm 
van departementale informatieplannen. Vanuit mijn kabinetsbrede 
verantwoordelijkheid ontvangt u van mij tegelijkertijd met deze brief een 
overkoepelende appreciatie van deze plannen. 
De hoofdlijnen van de Werkagenda Waardengedreven Digitaliseren 
De Werkagenda bestaat uit vijf hoofdlijnen. Per hoofdlijn worden in de 
Werkagenda de ambities en doelstellingen beschreven. Hoewel de inzet per 
hoofdlijn kan verschillen, zijn deze hoofdlijnen complementair aan elkaar en 
worden deze in samenhang gerealiseerd. Op deze manier borgen we gezamenlijk 
onze waarden en benutten we de kansen die de digitale transitie biedt. 
1. Iedereen kan meedoen in het digitale tijdperk 
In Nederland beschikken ongeveer 2,5 miljoen mensen niet over voldoende 
digitale vaardigheden of hulpmiddelen. Zij lopen daardoor vast in hun werk, in het 
onderwijs, op de werkvloer en bij het regelen van hun zaken met het 
bedrijfsleven, de overheid en andere instanties. Mede daardoor kunnen ze de 
kansen van de digitale transitie niet optimaal benutten en zijn ze kwetsbaar voor 
cybercrime en desinformatie. Daarnaast is er een nijpend tekort aan voldoende 
digitaal geschoolde mensen in alle domeinen van economie en samenleving. Ook 
is de digitale dienstverlening van de overheid en het bedrijfsleven nog 
onvoldoende toegankelijk voor iedereen. Dat moet anders. 
 
6
 https://www.rijksoverheid.nl/documenten/kamerstukken/2022/04/28/staat-van-de-unie-
2022 
7
 Strategie voor Buitenlandse Handel en Ontwikkelingssamenwerking. Beleidsnotitie 2022 - 
Doen waar Nederland goed in is. 
 Pagina 5 van 15 

 
 Ministerie BZK 
3. Iedereen heeft regie op het digitale leven 
Veel mensen hebben geen idee welke gegevens organisaties over hen 
verzamelen, verhandelen of soms kwijtraken. Door het gebruik door overheden 
en bedrijfsleven van (meer of minder autonome) algoritmen en hun ‘beslissingen’ 
krijgen mensen het gevoel dat ze de grip verliezen. Dit willen we veranderen. 
In beginsel kan iedereen op grond van de AVG bij de overheid de eigen 
persoonsgegevens inzien, ophalen en (laten) corrigeren. De technische 
mogelijkheden zijn nu nog beperkt, maar worden uitgebreid, zodat het voor 
iedereen eenvoudiger wordt om deze rechten uit te oefenen. We stellen duidelijke 
regels op voor onder meer ID-wallets, die burgers het recht en de mogelijkheid 
geven om digitaal hun gegevens te beheren en te delen. Zo geven we mensen 
meer regie over hun eigen gegevens. 
Op grond van de AVG moet iedereen zelf kunnen bepalen met wie zijn of haar 
gegevens worden gedeeld; publiek of privaat, in Nederland en in Europa. Deze 
rechten uit de AVG, die zorgen dat betrokkenen inzicht hebben in en controle 
hebben op de verwerking van hun persoonsgegevens, zijn ook van toepassing op 
algoritmen waarmee persoonsgegevens worden verwerkt. Die rechten worden 
uiteraard begrensd door wettelijke of gerechtvaardigde uitzonderingen in het 
kader van bijvoorbeeld opsporing, rechtshandhaving of inlichtingenverzameling. 
Ook moet iedereen kunnen begrijpen hoe partijen of instanties met behulp van 
algoritmen tot een ‘besluit’ zijn gekomen. Met Europese en nationale wetgeving 
en toezicht maken we algoritmen en de toepassingen daarvan eerlijk en 
transparant voor burgers en bedrijven. Bovendien stellen we een 
algoritmetoezichthouder aan en richten we een algoritmeregister in. Want 
transparantie is de basis voor vertrouwen. 
4. Een waardengedreven digitale overheid die werkt voor iedereen  
Problemen met IT-systemen en de rol van data in bijvoorbeeld de toeslagenaffaire 
hebben het vertrouwen in de (Rijks)overheid en haar digitalisering geschaad. Dit 
willen we veranderen door als overheid het goede voorbeeld geven. 
Burgers, organisaties (inclusief media) en het parlement krijgen nu nog niet altijd 
(tijdig) inzicht in het handelen en de besluiten van de overheid. Ik ga daarom de 
informatiehuishouding op orde brengen. Ik wil dat de overheid verzoeken om 
informatie tijdig en adequaat kan afhandelen en ook proactief overheidsinformatie 
openbaar maakt. Zo kunnen burgers en organisaties de overheid ter 
verantwoording roepen en hun belangen beter behartigen. 
 Pagina 7 van 15 

 
 Ministerie BZK 
5. Versterken van de digitale samenleving in het Caribisch deel van het koninkrijk 
Burgers en bedrijven in Caribisch Nederland moeten gelijkwaardig mee kunnen 
doen in de digitale samenleving. Dat is nu vaak nog niet het geval. De 
overheidsdienstverlening is nog niet optimaal ingericht en de digitale overheid 
staat er nog in de kinderschoenen. Hier gaan we voortvarend mee aan de slag. 
We brengen de dienstverlening op een gelijkwaardig niveau als in Europees 
Nederland, zowel digitaal als fysiek. Waar mogelijk gelden de acties van lijn één 
tot en met vier van de Werkagenda ook in Caribisch Nederland. 
Het kabinet pakt de dekkingsgraad, toegankelijkheid van snel en stabiel internet 
op Caribisch Nederland aan. We vergroten de digitale vaardigheden van burgers 
en bedrijven en we maken werk van privacy en cyberveiligheid. 
Samen met private partijen wordt bezien of een voorstel kan worden ingediend bij 
het Nationaal Groeifonds om een schaalsprong te maken in de digitale 
samenleving en daarmee de economie te stimuleren. We gaan in gesprek met de 
Caribische Landen binnen het Koninkrijk over of en hoe we ze kunnen 
ondersteunen en faciliteren in hun transitie naar een digitale samenleving. 
Mijn aanpak 
Als coördinerend bewindspersoon Digitalisering wil ik vooroplopen en inspireren, 
waarbij ik voortbouw op datgene wat mijn voorganger bij BZK al tot stand heeft 
gebracht op dit terrein. In deze Werkagenda tekent zich een andere werkwijze 
van de overheid af. Die wordt gekenmerkt door het “vertrekken vanuit publieke 
waarden”, “het loslaten van de vrijblijvendheid in de zelfregulering op het terrein 
van digitalisering”, “duidelijke grenzen stellen”, “zelf een stap vooruitzetten”, “het 
goede voorbeeld geven”, “niet blijven steken in kleinschalige pilots, maar zo snel 
mogelijk direct invoeren en opschalen”, “waar nodig publieke alternatieven 
ontwikkelen”, en “transparant” en “in open gesprek met de samenleving” 
opereren. Daarnaast blijven we inzetten op Europese en internationale 
samenwerking, het stimuleren van creativiteit en innovatie en investeren we in 
publiek-private samenwerking. 
Het goede voorbeeld geven betekent meer doen dan beleid maken. Het vraagt 
van ons dat we zelf stappen zetten en vooroplopen met het vormgeven van de 
digitale overheid van morgen en hier ook andere EU-lidstaten en gelijkgezinde 
partners in meenemen. Daar hoort ook bij dat we waar dat kan werken in open 
source, met open data, open algoritmen en open beleidsregels. Deze meer open, 
transparante en proactieve aanpak zal zichtbaar zijn bij het uitvoeren van de 
Werkagenda. Bijvoorbeeld bij de realisatie van een publieke open source wallet 
die wordt ontwikkeld in volledige transparantie en die voldoet aan de hoogste 
eisen voor gegevensbescherming, informatieveiligheid en toegankelijkheid. 
 Pagina 9 van 15 

 
 Ministerie BZK 
Alle overheden krijgen te maken met digitalisering en stellen daar hun eigen 
beleid(sagenda) voor op. Het realiseren van de ambities van het kabinet vraagt 
om meer regie. In de eerdergenoemde hoofdlijnenbrief is geschetst dat onder 
mijn regie de Rijksoverheid volop zal inzetten op het benutten van de kansen die 
de digitale transitie ons biedt en, meer dan voorheen, normerend zal optreden 
naar publieke en private partijen. Het doel daarbij is om publieke waarden in de 
digitale transitie te borgen, het gesprek over waardengedreven digitalisering te 
faciliteren, en de bouwstenen te ontwikkelen van een waardengedreven digitale 
overheid. Dit zal ik doen door te stimuleren en kaders te bieden, en door actief 
toezicht via de monitoring en jaarlijkse voortgangsrapportage aan uw Kamer. De 
beoogde indicatoren die in de Werkagenda zijn opgenomen worden de komende 
periode, samen met betrokken partijen, nader geconcretiseerd ten behoeve van 
de besturing, monitoring en rapportage. 
Digitalisering is inmiddels een wezenlijke factor in bijna al onze primaire 
processen. Nieuw of gewijzigd beleid brengt tegenwoordig vrijwel altijd een 
significante digitaliseringsopgave met zich mee, die zich niet beperkt tot 
specifieke (beleids)domeinen. Het goed, betrouwbaar en veilig inzetten van 
systemen, geautomatiseerde processen, portalen en omgang met data en 
algoritmen is bepalend voor de overheidsdienstverlening aan burgers en 
bedrijven. De inrichting en uitvoering hiervan is zowel een overheidsbrede als 
departementale verantwoordelijkheid. Hierbij worden de kaders door mij 
overheidsbreed ontwikkeld, te beginnen met de waardengedreven aanpak van 
digitalisering, en wordt de doorvertaling hiervan departementaal verder ingevuld. 
Elk ministerie werkt aan de eigen maatschappelijke opgaven, met daarbij 
behorende digitaliseringsopgaven, die elkaar op vele punten kunnen raken. Het 
kabinet streeft daarom naar het vinden van een goede balans tussen het borgen 
van de grondwaarden uit de Werkagenda, samenwerking op doorsnijdende 
thema's en de vertaling naar en verantwoordelijkheid voor de eigen 
departementale/organisatie context. Dit vraagt om hecht partnerschap tussen 
beleidsmakers, uitvoerders, toezichthouders en de digitale experts. In het CIO-
beraad en bij de Interbestuurlijke Datastrategie zien we dat deze aanpak werkt. 
Dit vraagt op onderdelen nog het vinden van een goede balans tussen mijn 
coördinerende en de departementale verantwoordelijkheden. Hierover ga ik het 
gesprek aan met mijn collega's en zal ik uw Kamer informeren in de eerste 
voortgangsrapportage over deze agenda. 
 Pagina 11 van 15 

 
 Ministerie BZK 
In het kader van de versterking van de regie is de bestaande interdepartementale 
afstemming uitgebreid met een Ambtelijke Commissie Digitalisering (ACD), 
aanvullend op de al bestaande commissies voor onder meer Uitvoering en voor 
Defensie, Internationale, Nationale en Economische Veiligheid. In die commissies 
is digitalisering op deze specifieke terreinen onderwerp van bespreking. In de 
governance zijn de departementen, medeoverheden, uitvoeringsorganisaties en 
de Permanente Vertegenwoordiging van Nederland bij de Europese Unie in Brussel 
betrokken. Het CIO-Beraad zorgt voor de verbinding tussen de (uitvoering van 
de) informatieplannen van elk van de departementen en het interbestuurlijke 
Overheidsbreed Beleidsoverleg Digitale Overheid geeft invulling aan het 
uitgangspunt ‘Eén Digitale overheid’ van deze Werkagenda. 
Deze versterkte regie is nodig om te zorgen dat we de kansen die digitalisering 
biedt pakken, dat iedereen mee kan doen in het digitale tijdperk, iedereen de 
digitale wereld kan vertrouwen, iedereen regie heeft op het digitale leven, de 
digitale overheid waardengedreven en open werkt voor iedereen en we ook de 
digitale samenleving in het Caribisch deel van het Koninkrijk versterken. 
Samenwerking in Europa 
Steeds meer digitaliseringsbeleid komt in EU-verband tot stand en gaat over 
landsgrenzen heen. De Europese Commissie heeft een digitale strategie 
uitgewerkt voor het komende decennium die aansluit op de Nederlandse visie op 
digitalisering. Met de lidstaten en het Europees Parlement werkt de Commissie 
aan een reeks grote wetsvoorstellen om digitalisering in goede banen te leiden. Ik 
zet mij vanuit mijn regierol, samen met mijn collega-bewindspersonen, 
internationaal in voor stevige inbreng om de Nederlandse belangen en publieke 
waarden daarin tot hun recht te laten komen. 
Het coalitieakkoord bevat de ambitie om als Nederlandse overheden in de EU een 
voortrekkersrol te vervullen om onze publieke waarden te waarborgen. We willen 
gezamenlijk optrekken met gelijkgestemde landen om samen sterker te staan en 
concrete resultaten te boeken voor onze eigen Werkagenda. We werken 
interbestuurlijk samen om de Nederlandse inbreng in Europa tot stand te 
brengen. De coördinatie daarvan is een gezamenlijke verantwoordelijkheid van de 
ministers van BZK, BZ, EZK, JenV en de ministers die verantwoordelijk zijn voor 
de domeinen waarop de regelgeving betrekking heeft. Hierin trekken we samen 
op met de medeoverheden. 
Het kabinet zet zijn visie op de Europese en internationale aspecten van 
digitalisering uiteen in onder meer de aangekondigde Strategie voor de digitale 
economie, de Internationale Cyberstrategie en de BHOS-nota. Afhankelijk van de 
specifieke opgave vraagt dat om verschillende manieren van grensoverschrijdend 
samenwerken, in soms wisselende coalities met wisselende rollen en 
verantwoordelijkheden voor de betrokken partijen. 
 Pagina 13 van 15 

 
 Ministerie BZK 
Tot slot 
Het is aan ons als land, en als overheid, om de digitale transitie in goede banen te 
leiden en zorg te dragen voor een goede maatschappelijke inbedding. De vraag 
die we met elkaar moeten beantwoorden is in welke gedigitaliseerde samenleving 
we willen leven. Het is aan ons samen om te borgen dat onze publieke waarden 
het fundament voor de digitale transitie blijven. Dat vraagt om blijvende aandacht 
als we de bijdrage van digitalisering in onze beleidsmatige en maatschappelijke 
opgaven concretiseren. Ik kijk ernaar uit om die ontwikkeling verder te brengen, 
in samenwerking met mijn collega-bewindspersonen en medeoverheden, in de 
debatten met uw Kamer en in gesprek met de samenleving. 
 
De staatssecretaris van Binnenlandse Zaken en Koninkrijksrelaties 
Digitalisering en Koninkrijksrelaties 
 
Alexandra C. van Huffelen 
 Pagina 15 van 15 

