Rappel EK toezeggingen minister APP 
 
Toezegging Voortgangsrapportage sociaal minimum Caribisch Nederland (35.000 IV / CXIX, A) 
(T02659) 
 
De toezegging betreft het toezenden aan de Eerste Kamer van de voortgangsrapportages over de 
uitvoering van het pakket maatregelen inzake het ijkpunt voor de bestaanszekerheid voor Caribisch 
Nederland, die aan de Tweede Kamer zijn toegezegd, om te beginnen voor de zomer van 2019. 
Sinds 2019 worden (de eerstvolgende vijf jaar) beide Kamers jaarlijks geïnformeerd in de 
voortgangsrapportage ijkpunt sociaal minimum. In 2022 is hieraan tegemoetgekomen met de brief 
van 14 oktober jl. (Kamerstukken I, 2022/23, 36200-IV, nr. B.). De volgende 
voortgangsrapportage volgt voor het zomerreces van 2023. 
 
 
Toezegging Monitoren ijkpunt bestaanszekerheid Caribisch Nederland en jaarlijks informeren 
gezamenlijke inzet verbetering situatie inwoners Caribisch Nederland (35.000 IV / CXIX, N) 
(T02784) 
 
In het verlengde van T02659 heeft de voormalige staatssecretaris van Sociale Zaken en 
Werkgelegenheid vier punten toegezegd: 
1. Het in de voortgangsrapportage vastgestelde ijkpunt voor de bestaanszekerheid in Caribisch 
Nederland jaarlijks te monitoren. Sinds 2019 worden (de eerstvolgende vijf jaar) beide Kamers 
jaarlijks geïnformeerd in de voortgangsrapportage ijkpunt sociaal minimum (zie T02659). 
2. Onafhankelijk onderzoek te laten doen naar de ruimte om het wettelijk minimumloon op de BES 
in de toekomst verder te verhogen, daarover in gesprek te gaan met de werkgevers op de eilanden 
en daarover te rapporteren in de voortgangsrapportage die voor de zomer van 2020 aan de Kamer 
wordt toegezonden. Dit onderzoek is op 27 november 2020 gepubliceerd (35570 IV;CXIX, nr. A) en 
over de opvolging daarvan is gerapporteerd in de voortgangsrapportage van 14 juni 2021.  
3. De eilandsbesturen de gelegenheid te geven om formeel te reageren op de 
voortgangsrapportage. Sinds 2019 Sinds 2019 is, vooraf aan het versturen van de 
voortgangsrapportage, de voortgangsrapportage met de eilandbesturen besproken, of zijn de 
eilanden ambtelijk bij de totstandkoming van de brief betrokken geweest.  
4. De Kamer jaarlijks te informeren over de voortgang van de gezamenlijke inzet, alsmede van het 
hierop gerichte overleg van het kabinet en van de openbare lichamen om de situatie van inwoners 
in Caribisch Nederland te verbeteren. Sinds 2019 worden (de eerstvolgende vijf jaar) beide Kamers 
hierover jaarlijks geïnformeerd in de voortgangsrapportage die altijd voor de zomer wordt 
verstuurd. In 2022 is hieraan tegemoetgekomen met de brief van 14 oktober jl. (Kamerstukken I, 
2022/23, 36200-IV, nr. B.). De volgende voortgangsrapportage volgt voor het zomerreces van 
2023. 
 
 
Toezegging Evaluatie quotumheffing (33.981) (T02130) 
 
De toezegging, naar aanleiding van een opmerking van het lid Elzinga, betreft de evaluatie van het 
instrument ‘quotumheffing’ twee jaar na inwerkingtreding en het informeren van de Kamer over de 
uitkomsten hiervan. De quotumregeling is vanaf 1 januari 2018 voor de overheidswerkgevers 
geactiveerd. De quotumheffing is echter opgeschort. Om de in het sociaal akkoord afgesproken 
quotumregeling uitvoerbaar te maken en de mogelijkheden voor werkgevers om banen te 
realiseren te vergroten, heeft het kabinet Rutte III het wetsvoorstel vereenvoudigde banenafspraak 
voorbereid. De minister voor Armoedebeleid, Participatie en Pensioenen moet nog een definitief 
besluit nemen over het al dan niet indienen van het wetsvoorstel vereenvoudigde banenafspraak 
bij de Tweede Kamer. Op dat moment zal ook de afhandeling van de toezegging nader worden 
overwogen.  
 
 
Toezegging Tweejaarlijkse rapportages reductie kinderarmoede (34.775, D) (T02973) 
Aan de toezegging, naar aanleiding van opmerkingen van het lid Kox (SP, mede name namens 
CDA, GroenLinks, PvdA, ChristenUnie, PvdD, SGP en OSF), om een kwantitatief streefcijfer in het 
kader van de reductie van kinderarmoede vast te stellen en om tweejaarlijkse rapportages hierover 
naar de Kamer te sturen, is tegemoet gekomen met brief (SZW) d.d. 08-07-2021 (Kamerstukken 
II 2021-2022, 24515, nr. 608) en met brief (SZW) d.d. 08-07-2021 (Kamerstukken I 35.570 XV / 

