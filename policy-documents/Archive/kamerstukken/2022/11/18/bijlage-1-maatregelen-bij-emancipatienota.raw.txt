Bijlage I. Maatregelen 
De maatregelen zoals opgenomen in deze bijlage zijn gedekt binnen de begroting van het 
desbetreffende departement, tenzij anders toegelicht. 
 
1. Arbeid 
1.1 Arbeidsparticipatie 
Algemeen 
 Op Prinsjesdag 2022 heeft het kabinet een omvangrijk pakket aan maatregelen bekend 
gemaakt om de gevolgen van de hoge (energie)prijzen voor lage en middeninkomens te 
verzachten en werk te laten lonen. De aangekondigde verhoging van de arbeidskorting kan 
bijdragen aan de economische zelfstandigheid van vrouwen. Omdat veel vrouwen in 
(kleine) deeltijdbanen werken, en daarmee in de laagste inkomensgroepen vallen, hebben 
zij baat bij deze maatregel. 
Arbeidsmarktkrapte 
 Het kabinet financiert pilots gericht op het stimuleren van meer uren werken in zowel het 
onderwijs als de zorg. De resultaten van de pilot in het onderwijs zullen begin 2023 naar de 
Tweede Kamer worden gezonden. De resultaten van de pilots in de zorg worden in het 
najaar 2024 verwacht.   
 De Stichting van de Arbeid heeft aangegeven pilots op te willen starten gericht op het 
uitbreiden van uren. Deze pilots richten zich op het aanpakken van belemmeringen en het 
benutten van de mogelijkheden om mensen meer uren te laten werken. Het kabinet gaat 
samen met sociale partners concrete initiatieven hierin ontplooien. De minister van SZW 
informeert de Tweede Kamer hier zo spoedig mogelijk over.  
 Om de arbeidsmarktkrapte aan te pakken zet het kabinet in op het makkelijker maken voor 
ouders om arbeid en zorgtaken te combineren. Zie hiervoor de maatregelen onder het 
thema ‘Arbeid & Zorg’. 
 
>Deze maatregelen dragen bij aan SDG’s 1 (armoede beëindigen), 5 (gendergelijkheid), 8 
(waardig werk en economische groei) en 10 (ongelijkheid terugdringen) 
 
1.2 Genderdiversiteit in de top 
Genderdiversiteit in de top van de private sector 
 Het kabinet ondersteunt de SER bij het opzetten van het Diversiteitportaal. In het 
1
Diversiteitsportaal moeten bedrijven die onder de topvrouwenwet vallen rapporteren over 
hun streefcijfers en plannen om meer genderdiversiteit in de top te krijgen. In 2022 wordt 
het Diversiteitportaal ontwikkeld en in 2023 zullen de bedrijven verplicht in het 
Diversiteitsportaal moeten rapporteren.  
 De SER maakt jaarlijks een rapportage naar aanleiding van de resultaten van het 
Diversiteitsportaal. Deze rapportages zullen ook jaarlijks met de Tweede Kamer worden 
gedeeld.  
Genderdiversiteit in de top van de (semi)publieke sector 
 Ministeries en hun uitvoeringsorganisaties streven om voor 2027 te komen tot 45% tot 
55% vrouwen in de (sub)top. Het kabinet legt zichzelf daarnaast een streefcijfer op van 
50% vrouwen in de top voor benoemingen van zelfstandige bestuursorganen (zbo’s) en 
adviescolleges. De Tweede Kamer wordt jaarlijks over de stand van zaken geïnformeerd 
middels een voortgangsbrief.  
 Het kabinet gaat organisaties in de (semi)publieke sector verplichten om streefcijfers en 
plannen op te stellen om genderdiversiteit in de top en subtop van de organisatie te 
bereiken. Hiervoor wordt wetgeving voorbereid die in 2023 gereed moet zijn voor 
consultatie.  
 Het kabinet monitort de ontwikkelingen rondom genderdiversiteit in de top van de 
(semi)publieke sector met een monitoringsrapportage en bijbehorend dashboard. De 
monitor zal tot en met 2027 jaarlijks naar de Tweede Kamer worden gezonden.  
 Om organisaties in de (semi)publieke sector te inspireren en stimuleren om werk te maken 
van genderdiversiteit in de (sub)top, worden er in 2022 en 2023 bijeenkomsten 
georganiseerd. De bijeenkomsten zijn bedoeld om goede voorbeelden uit te wisselen en 
                                                 
1
 V oluit: Wet Evenwichtiger verhouding tussen mannen en vrouwen in bestuur en raad van commissarissen 
Pagina 1 van 20 
 

 Het kabinet maakt het aantrekkelijker voor ouders om werk en zorg te combineren doordat 
het toewerkt naar een inkomensonafhankelijke kinderopvangvergoeding van 96% van de 
maximum uurprijs, direct gefinancierd aan kinderopvangorganisaties. In 2023 wordt als 
eerste tussenstap de koppeling met het aantal gewerkte uren losgelaten.  
 De minister van SZW gaat de mogelijkheden onderzoeken voor het bevorderen van gebruik 
van kinderopvang onder ouders met lagere sociaaleconomische status. Hierbij wordt onder 
meer gekeken naar een effectievere informatievoorziening om de bekendheid met 
kinderopvang(toeslag) te vergroten.  
 Op basis van de praktijkervaringen en gedragseffecten zal het kabinet de ambitie bezien 
om het vergoedingspercentage op te hogen naar 100%. Daarnaast is de ontwikkeling van 
de tarieven één van de aandachtspunten in de verdere uitwerking waarnaar gekeken 
wordt. Dit omdat dit van invloed kan zijn op de (financiële) toegankelijkheid van 
kinderopvang.  
 
>Deze maatregelen dragen bij aan SDG’s 5 (gendergelijkheid) en 10 (ongelijkheid terugdringen) 
 
1.5 Arbeidstoeleiding 
Algemeen 
 Middels het actieplan ‘Dichterbij dan je denkt’ zet het kabinet in op het matchen van 
mensen die nu aan de kant staan met (parttime) werk of een leerwerktraject. Hierbij wordt 
aan arbeidsmarktregio’s gevraagd om ook inzet te plegen voor begeleiding van niet-
uitkeringsgerechtigden. Vrouwen zijn in deze groep in de meerderheid. Het actieplan kent 
een looptijd tot eind 2022. Het kabinet gaat daarnaast in gesprek met partijen in de 
arbeidsmarktregio’s over kansen en mogelijkheden om ook langdurig bijstandsgerechtigden 
te ondersteunen richting werk en informeert de Tweede Kamer hier eind 2022 over. Om 
economische zelfstandigheid onder vrouwen te bevorderen laat het kabinet binnen het 
programma ‘Vakkundig aan het Werk’ verschillende pilots uitvoeren. Dit zijn pilots gericht 
op: 
o Arbeidstoeleiding van vrouwelijke statushouders met weinig opleiding in de 
gemeente Den Bosch;   
o De economische zelfstandigheid van zwangere en net bevallen vrouwen die 
bijstandsafhankelijk zijn, of dreigen te worden, in de gemeente Rotterdam;  
o Meer kansen voor (niet-)uitkeringsgerechtigden vrouwen op de arbeidsmarkt in de 
gemeente Den Haag. 
o Een vierde pilot gericht op een gendersensitieve aanpak om de instroom van 
vrouwen met een arbeidsbeperking te bevorderen in de gemeente Tilburg heeft een 
positief advies gekregen om nader uitgewerkt te worden. 
De Tweede Kamer zal na afronding (eind 2024) over de uitkomsten van deze pilot worden 
geïnformeerd.  
 De minister van Armoede, Participatie en Pensioenen heeft op 21 juni jl. de vervolgaanpak 
voor de Participatiewet naar de Tweede Kamer gestuurd. Hierin staan de voorgenomen 
stappen van het kabinet om de Participatiewet meer in balans te krijgen. In de uitwerking 
hiervan wordt ook gekeken naar wat de pilots vanuit het programma Vakkundig aan het 
Werk hebben opgeleverd op het gebied van economische zelfstandigheid van vrouwen. 
 Om economische kwetsbare vrouwen zelfstandig te laten worden en blijven investeert het 
kabinet binnen de Nationale Wetenschapsagenda in multidisciplinair onderzoek naar 
economische veerkracht van vrouwen. In de komende periode worden de volgende 
projecten uitgevoerd: 
o Een living lab gericht op de economische zelfstandigheid van (werkende) vrouwen 
na de komst van hun eerste kind; 
o Een living lab waarbij systeem interventies worden ontwikkeld om moeders met 
een uitkering naar duurzaam werk te begeleiden; 
o Een onderzoek om meer inzicht te verkrijgen in de groep vrouwen zonder uitkering 
en betaald werk; 
o Een overkoepelend onderzoek om bovenstaande deelprojecten in een bredere 
maatschappelijke en wetenschappelijke context te plaatsen. 
De uitkomsten van deze projecten worden op na afronding (eind 2024) met de Tweede 
Kamer gedeeld. 
Pagina 3 van 20 
 

Bi+ en werk  
 Uit eerder onderzoek blijkt dat personen die een seksuele oriëntatie hebben gericht op 
meer dan één gender (bi+), hiervan nadelen ervaren op de werkvloer. Er moet een 
onderzoek worden opgestart om te achterhalen wat de redenen zijn voor deze 
achtergestelde positie en wat voor maatregelen er kunnen worden genomen om deze 
positie te verbeteren. In 2022 gaat het ministerie van OCW in gesprek met partners om te 
bepalen hoe een dergelijk onderzoek kan worden vormgegeven. Uiterlijk in 2023 zal dit 
onderzoek worden opgestart. Als het onderzoek is afgerond worden de resultaten met de 
Tweede Kamer gedeeld. 
 
>Deze maatregelen dragen bij aan SDG’s 8 (waardig werk en economische groei) en 10 
(ongelijkheid terugdringen) 
 
1.7 Vrouwen in techniek en ondernemerschap 
 De minister van EZK stimuleert vrouwelijk ondernemerschap, o.a. door in te zetten op 
diversiteit in het FundRight-initiatief onder leiding van TechLeap. Het ministerie van EZK 
ondersteunt ook de instroom van meer vrouwen in de ICT-sector, onder meer door een 
taskforce van het Nederlandse bedrijfsleven. Hiermee wordt ook bijgedragen aan de op EU-
niveau afgesproken doelstelling om in 2030 minimaal 20 miljoen ICT-specialisten in de EU 
te willen realiseren met gelijke man-vrouwverhoudingen. Ook ziet de minister van EZK 
erop toe dat meer vrouwelijke bestuurders en leden van Raden van Commissarissen 
worden benoemd in de Regionale Ontwikkelingsmaatschappijen.  
 Om de genderongelijkheid op de technische arbeidsmarkt tegen te gaan, zet het kabinet 
via het Techniekpact in op het stimuleren van meisjes en vrouwen voor het kiezen voor 
technische opleidingen en beroepen. Het kabinet zal, samen met enkele 
Techniekpactpartners, nog dit jaar een actieplan ‘Meer Meisjes en Vrouwen in bèta, 
techniek en ict’ uitwerken. Het doel is om via een landelijke, integrale aanpak techniek 
(opleidingen en beroepen) aantrekkelijker te maken en de beeldvorming en het imago van 
techniek te verbeteren. En zo de instroom van meisjes en vrouwen in de sector techniek te 
vergroten. Hierbij wordt ook aandacht besteed aan het behouden van vrouwen voor de 
sector. De concrete acties van het actieplan “Meer Meisjes en Vrouwen in bèta, techniek en 
ict” worden meegenomen in de verdere uitwerking van het Actieplan Groene en Digitale 
Banen. Door extra inzet op het onbenutte arbeidsmarktpotentieel van vrouwen is mogelijk 
nog veel winst te behalen om de arbeidsmarktkrapte in techniek en ict aan te pakken. 
 Verder maakt het Platform Talent voor Technologie een interactieve monitor met 
onderwijs- en arbeidsmarktdata met als speciaal thema vrouwen in de techniek (en ict). 
Alle informatie qua keuze voor een technische opleiding, man/vrouw-ratio, instroom op de 
arbeidsmarkt, etc. wordt zo op één plek inzichtelijk gemaakt. Onderwijsinstellingen kunnen 
in de monitor bijvoorbeeld zelf zien hoe zij het doen als het gaat om de man/vrouw -
verhouding en hier actie op ondernemen. Deze monitor wordt in januari 2023 opgeleverd. 
>Deze maatregelen dragen bij aan SDG’s 4 (kwaliteitsonderwijs), 5 (gendergelijkheid), 8 (waardig 
werk en economische groei) en 10 (ongelijkheid terugdringen) 
1.8  Herstel- en veerkrachtplan 
 Gendergelijkheid en gelijke kansen voor iedereen hebben ook een belangrijke rol gespeeld 
in de totstandkoming van het Nederlandse herstel- en veerkrachtplan (HVP), dat is 
opgesteld ten behoeve van 4,7 miljard euro uit het Europese coronaherstelfonds. Mede 
dankzij de inbreng van maatschappelijke organisaties die voor deze doelen inzetten, zijn er 
bij meerdere maatregelen in het HVP doelstellingen opgenomen ter bevordering van 
gendergelijkheid en gelijke kansen voor iedereen.  
 Zo is er sprake van streefgetallen en quota voor de betrokkenheid van vrouwen in de 
technologische ontwikkeling, en draagt het HVP bij aan gelijke kansen voor iedereen met 
investeringen in onderwijsmiddelen voor studenten die niet zelf de benodigde apparatuur 
voor hybride onderwijs kunnen betalen. Ook wordt met het HVP ingezet om de aandacht 
voor gendergelijkheid en gelijke kansen voor iedereen in de beleidsvorming te bevorderen. 
Hiertoe wordt gekeken naar de mogelijkheid om tijdens de implementatie van het 
HVP onderzoek te doen naar de (on)gewenste sociale effecten van de maatregelen in het 
HVP, waarmee mogelijke blinde vlekken in beleidsvorming geïdentificeerd kunnen worden. 
 
Pagina 5 van 20 
 

LHBTIQ+ geweld of anderszins, bij afwezigheid van leden van Roze in Blauw beter 
verankerd kan worden wanneer zij niet beschikbaar zijn. Zo wordt bekeken of de reeds 
bestaande doorschakeling naar het Regionaal Service Centrum (RSC) van Rotterdam 
verder landelijk uitgebreid kan worden naar andere RSC’s. Een ander concrete activiteit die 
de komende tijd wordt uitgewerkt betreft de ontwikkeling van een Virtual Reality scenario 
van het handelingskader Mannen ontmoetingsplekken (MOP), in navolging van VR-
scenario’s rondom professioneel controleren. 
Discriminatie onderdeel curriculum politieopleidingen 
 De antidiscriminatiebepalingen uit de Grondwet en het Wetboek van Strafrecht maken 
onderdeel uit van de opleiding van Politieacademie (PA) voor politiemedewerkers. Ook 
wordt de Aanwijzing discriminatie behandeld in de opleiding van de PA. Er is een Module 
methodiek Bondgenoten ontwikkeld en dit is onderdeel van het curriculum van de PA. Er 
wordt onderzocht hoe in aanvulling hierop binnen het lesprogramma van de PA nadere 
aandacht is voor discriminatie en het opgave programma Politie voor Iedereen (PvI) 
gerelateerde thema’s. Ondermeer wordt het preventieplan ‘Daarom blijven ze’, naar 
aanleiding van het onderzoek ‘Waarom vertrekken ze’, onder leiding van Saniye Celik 
betrokken, als ook het plan van aanpak discriminatie en racisme binnen de politie, naar 
aanleiding van onder andere de documentaire ‘ de Blauwe familie’.).  
Hogere straffen bij discriminerend geweld 
 Om de veiligheid van lhbtiq+ personen te vergroten is er door de Kamerleden Segers 
(ChristenUnie) en Ellemeet (GroenLinks) op 28 juni jl. hun reactie op het advies van de 
Raad van State aangeboden aan uw Kamer, naar aanleiding van hun voorstel tot invoering 
van het discriminatoir aspect als strafverzwaringsgrond in het Wetboek van Strafrecht. Het 
kabinet zal, zoals gebruikelijk, bij de mondelinge behandeling van het initiatiefwetsvoorstel 
in de Tweede Kamer zijn standpunt kenbaar maken. 
Intensiveren van de aanpak van discriminatie op het internet 
 Om de online veiligheid van onder andere lhbtiq+ personen te bevorderen, voert het 
ministerie van J&V in samenwerking met de ministeries van BZK, OCW en SZW een 
inventarisatie uit. Hiermee wordt een eerste aanzet gedaan voor een plan van aanpak 
tegen online hate speech. Het internet kan absoluut geen vrijplaats zijn om discriminerende 
uitingen te doen. Iedereen moet zichzelf kunnen zijn, zowel offline als online. Met deze 
[1]
inventarisatie wordt tevens uitvoering gegeven aan de motie Van Dijk , die de regering 
oproept om te inventariseren op welke manier de aanpak van racisme en antisemitisme op 
het internet geïntensiveerd kan worden. Uw Kamer zal over de voortgang voor het einde 
van het jaar worden geïnformeerd.   
 
>Deze maatregelen dragen bij aan SDG 10 (ongelijkheid terugdringen) 
 
2.2 Asiel lhbtiq+ personen 
 Het beeld dat er in algemene zin sprake is van stereotiepe (voor)oordelen bij het horen en 
beslissen herkent het kabinet niet. Om het risico op stereotypering bij de IND nog verder te 
minimaliseren heeft het kabinet in het coalitieakkoord het voornemen uitgedragen om de 
deskundigheid van IND-medewerkers te bevorderen en om daarbij externe expertise te 
betrekken. De IND besteedt hier reeds op verschillende manieren aandacht aan. 
Bijvoorbeeld door middel van (EUAA en andere) trainingen en opleidingen, intervisie en het 
voorleggen van zaken aan de lhbti-coördinatoren. Over de verdere invulling van deze 
maatregel uit het coalitieakkoord is uw Kamer in november geïnformeerd. 
 
>Deze maatregelen dragen bij aan SDG 10 (ongelijkheid terugdringen) 
 
2.3 Samenhangende aanpak Regenboogsteden en lhbtiq+ acceptatie en veiligheid 
 Het kabinet blijft duidelijk en actief stelling nemen tegen geweld, intimidatie, discriminatie 
en uitsluiting van lhbtiq+ personen. Het ministerie van OCW zet zich daarom in op het 
verbeteren van welzijn, sociale acceptatie en sociale veiligheid van lhbtiq+ personen door 
samen te werken met gemeenten in Nederland, de Regenboogsteden en met 
Regenboogprovincies.  
 De samenhangende aanpak met Regenboogsteden en de inhoudelijke advisering door 
Movisie bestaat uit 56 steden.  
Pagina 7 van 20 
 

ongevraagd bij de totstandkoming en uitvoering van het nationaal actieplan. Daarnaast is 
zij aanjager en ondersteuner van het maatschappelijke gesprek dat moet bijdragen aan de 
cultuurverandering die we met elkaar nastreven.  
4
 De contouren van dit Nationaal Actieplan heeft uw Kamer op 27 juni jl. ontvangen.  
 De Nederlandse Orange the World campagne 2022, gevoerd door UN Women Nederland, 
zet dit jaar in op mannen en jongens als medestanders bij het bestrijden van geweld tegen 
vrouwen, onder het thema: Preventie: iedereen kan helpen geweld te voorkomen. Tijdens 
de campagne wordt iedereen uitgenodigd om onderdeel van de oplossing te worden en zich 
medestander in de strijd tegen geweld te verklaren. 
 
>Deze maatregelen dragen bij aan SDG 5 (gendergelijkheid) 
 
2.6 Lhbtiq+ acceptatie en veiligheid in de sport 
Iedereen moet veilig en met plezier kunnen sporten. Het kabinet blijft duidelijk en actief stelling 
nemen tegen geweld, intimidatie, discriminatie en uitsluiting van lhbtiq+ personen in de sport. Het 
ministerie van OCW en het ministerie van VWS zullen doorgaan met het bevorderen van lhbtiq+ 
acceptatie en – veiligheid in de sport.  
Alliantie Gelijk Spelen (AGS) 
 Om lhbtiq+ acceptatie in de sport te bevorderen is het ministerie van OCW in 
samenwerking met het ministerie van VWS voornemens de financiering van de Alliantie 
Gelijke Spelen voortzetten voor de duur van 4 jaar. De alliantie is een 
samenwerkingsverband van verschillende organisaties om acceptatie van lhbtiq+ personen 
in de sport te bevorderen. Naast de John Blankenstein Foundation zijn voetbalbond KNVB, 
hockeybond KNHB en sportkoepel NOC*NSF de andere partners in de Alliantie Gelijkspelen.  
Ons Voetbal Is Van Iedereen; samen zetten we racisme en discriminatie buitenspel (OVIVI)  
 Het programma ‘Ons voetbal is van iedereen’(OVIVI), een gezamenlijk initiatief van de 
ministeries van VWS, SZW, JenV en de KNVB, zet in op een effectieve aanpak van 
discriminatie en racisme in het voetbal waarbij racisme en discriminatie (zoals 
antisemitische of homofobe uitingen, gedragingen of spreekkoren) op en rond de 
voetbalvelden niet wordt getolereerd. Dit betekent dat iedereen in en bij het voetbal weet 
wat er onder discriminatie wordt verstaan (normbesef) en deze norm ook uitdraagt. 
Daarnaast is de ambitie dat iedereen weet wat de gevolgen zijn bij overtreding hiervan 
(normstelling) en weet iedere voetbalclub hoe zij kan handelen als er sprake is van racisme 
en of discriminatie. Om specifiek homofobie en homofobe spreekkoren te voorkomen en 
tegen te gaan zijn in OVIVI verschillende maatregelen opgenomen.  
Transgender personen, intersekse personen en vrouwen met natuurlijk hoge testosteronspiegel in 
vrouwencompetities 
 Het kabinet staat pal voor de rechten en vrijheid van transgender personen. Transgender 
personen dienen veilig en vrij te kunnen deelnemen aan welke sport dan ook. Een 
transgender persoon die wil sporten of wil deelnemen aan sportwedstrijden in de 
vrouwencompetitie kan voor, tijdens en na de transitie met bepaalde problemen te maken 
krijgen waar op voorhand misschien niet direct bij wordt stil gestaan omdat veel sporten 
seksegescheiden zijn. Bij vrouwelijke competitiesport kan het hebben van een hogere 
testosteron hormoonhuishouding of het hebben van een natuurlijke hoge 
testosteronspiegel door sportbonden als oneigenlijk voordeel worden beschouwd waardoor 
transgender personen of vrouwen met natuurlijk hoge testosteron gehaltes uitgesloten 
worden van wedstrijden. Het kabinet gaat samen met de sportsector verkennen hoe de 
vrijheid, gelijkwaardigheid en sociale veiligheid van gender- en seksediverse personen in de 
(top)sport gewaarborgd kunnen worden.  
 
2.7 Conversiepraktijken 
 Conversiepraktijken (ook bekend als zogenoemde homogenezing of 
(homo)conversietherapie) die gericht zijn op het veranderen van de seksuele identiteit, 
genderidentiteit en/of genderexpressie keurt het kabinet af. Om de menselijke waardigheid 
van eenieder te kunnen waarborgen wil het kabinet deze praktijken nu en in de toekomst 
voorkomen en tegengaan. In de beleidsreactie op het onderzoek ‘Verkenning van juridische 
                                                 
4
 Kamerbrief over nationaal actieplan seksueel grensoverschrijdend gedrag en seksueel geweld | Kamerstuk | Rijksoverheid.nl 
Pagina 9 van 20 
 

hebben. Concreet valt daarbij te denken aan het bundelen van het aanbod in 
burgerschapsmethodes, een helpdesk voor scholen, organiseren van kennisbijeenkomsten, 
het leggen van de verbinding met de wetenschap en het verspreiden van inspirerende 
voorbeelden.   
 De kwaliteit van het burgerschapsonderwijs in het mbo worden gewaarborgd door 
kwalificatie-eisen, vastgelegd in een algemene maatregel van bestuur (AMvB). Uit 
onderzoek en signalen uit het veld is gebleken dat de huidige eisen onvoldoende duidelijk 
zijn over de inhoud en minimale kwaliteit van het burgerschapsonderwijs. Het ministerie 
van OCW werkt daarom aan een herijking van deze kwalificatie-eisen, op basis van advies 
van een expertgroep en verdere input uit de mbo-sector. 
 Het is van belang dat docenten goed geëquipeerd zijn voor het geven van 
burgerschapsonderwijs. Samen met het onderwijsveld maak ik afspraken over verdere 
professionalisering en over wat een goede docent burgerschap in huis moet hebben. 
Daarnaast zet ik in op het stimuleren van de professionaliteit van mbo-docenten door de 
ontwikkeling, het beschikbaar stellen en het verspreiden van professionaliseringsaanbod.   
Artikel 23 
 Als het gaat om de onderwijsvrijheid geldt dat deze vrijheid alleen kan bestaan als scholen 
daarbij binnen de grenzen van de wet blijven en de basiswaarden van onze democratische 
rechtsstaat respecteren. De kern daarvan is dat leerlingen en studenten zich vrij voelen om 
zich te uiten, kunnen zijn wie ze willen zijn, en een relatie mogen hebben met degene van 
wie zij houden. Het afwijzen of veroordelen van leerlingen en studenten op basis van 
gronden als hun seksuele oriëntatie, genderidentiteit of afkomst is niet toegestaan. Niet in 
het toelatingsbeleid, niet in het onderwijs, niet in de schoolcultuur en niet in een 
identiteitsverklaring. Zoals in het coalitieakkoord staat: onderscheid bij toelating vanwege 
de grondslag van de school mag niet tegelijk direct onderscheid inhouden op grond van 
ras, nationaliteit, seksuele geaardheid of burgerlijke staat. 
 In het voorjaar 2023 ontvangt uw Kamer de beleidsreactie op het Onderwijsraadadvies 
over onderwijsvrijheid en de brief over identiteitsverklaringen. 
Leraren 
 De leraren zelf en hoe zij met de leerlingen omgaan zijn belangrijk in het accepteren van 
seksuele en genderdiversiteit. Het toewerken naar een inclusief docententeam waarin het 
team een goede afspiegeling is van de maatschappij, vinden wij hiervoor een belangrijke 
stap. Het gaat daarbij om verschillende vormen van diversiteit, waaronder gender. 
 In 2022 is onderzoek naar de acceptatie van seksuele en genderdiversiteit onder mbo 
docenten uitgevoerd om zicht te krijgen op welke maatregelen en interventies effectief zijn 
bij het vergroten van deze acceptatie. Dit onderzoek wordt in het najaar van 2022 aan de 
Tweede Kamer gestuurd. 
 In het mbo is sprake van intensivering van de inzet op de professionaliteit van docenten 
die burgerschapsonderwijs verzorgen. Samen met het onderwijsveld maakt het ministerie 
van OCW afspraken over verdere professionalisering en over wat een goede docent 
burgerschap in huis moet hebben. Vervolgens zal het ministerie van OCW het 
bekwaamheidsprofiel dat hieruit voortvloeit bestuurlijk vastleggen met de MBO Raad. Uw 
Kamer wordt hierover in het voorjaar van 2023 nader geïnformeerd. 
Lerarenopleidingen 
 Lerarenopleidingen ontwikkelen zelf het curriculum. De lerarenopleidingen in het hbo 
maken gezamenlijk afspraken over de inhoud van de opleidingen door middel van de 
landelijke kennisbases. 
 In de herziene generieke kennisbases voor de pabo’s en tweedegraadsopleidingen is 
seksuele en genderdiversiteit opgenomen. 
Curriculum 
 Het ministerie van OCW vindt het belangrijk dat binnen het curriculum aandacht wordt 
besteed aan gender- en seksuele diversiteit zodat kennis van diversiteit nu en later bij 
leerlingen is. In de voorstellen voor een bijgesteld curriculum po/vo is voor het leergebied 
burgerschap geadviseerd om ‘gender’ bij de bouwsteen ‘identiteit’ op te nemen. In deze 
kabinetsperiode vindt de nadere uitwerking van de curriculumbijstelling plaats. 
Gendergelijkheid in het onderwijs 
 Gender, seksuele diversiteit, afkomst of ondersteuningsbehoefte horen niet van invloed te 
zijn op de school-, studie- en loopbaankeuzes die door een leerling worden gemaakt, of 
Pagina 11 van 20 
 

3.2 Gelijke representatie in de media en audiovisuele sector  
 Uit het oogpunt van emancipatie en gelijk(waardig)heid is het belangrijk dat iedereen zich 
zoveel mogelijk herkent in de media. Om hier zicht op te hebben voert het Commissariaat 
voor de Media op verzoek van het ministerie van OCW in 2023 voor de derde maal de 
9
tweejaarlijkse monitor uit naar de representatie van gender in de media. Het kabinet zou 
deze monitor graag uitbreiden met andere kenmerken zodat een vollediger beeld ontstaat 
van de stand van de representatie van bepaalde groepen en er ook intersectioneel gekeken 
kan worden. Zo wordt momenteel onderzocht hoe bijvoorbeeld de representatie van 
mensen met een beperking en mensen van kleur onderdeel kunnen worden van de 
monitor. Er wordt met het Commissariaat van de Media en de samenleving gesproken over 
hoe dit precies vormgegeven kan worden op een manier die uitvoerbaar is. 
10
 Afgelopen jaren heeft er een eerste nulmeting plaatsgevonden naar vrouwen in de 
audiovisuele-sector (AV-sector) waar OCW en het Filmfonds een bijdrage aan heeft 
geleverd. In navolging van het onderzoek heeft OCW ook financiële ondersteuning gegeven 
aan stichting Point of View voor het organiseren van een conferentie over gendergelijkheid 
binnen de AV-sector en het lanceren van een online platform voor (inter)nationale 
kennisdeling. Wij investeren de komende jaren in onderzoek om ongelijkheid in de sector 
beter in kaart te brengen en gelijkwaardigheid te bevorderen. 
 
>Deze maatregelen dragen bij aan SDG’s 5 (gendergelijkheid) en 10 (ongelijkheid terugdringen) 
 
4. Zorg 
4.1 Gendersensitieve zorg 
Gender in de zorg  
 Het is van groot belang om meer inzicht te krijgen in de relevantie van gender en sekse 
verschillen in de zorg. Deze informatie stelt zorgprofessionals in staat om verschillen beter 
te begrijpen en een meer gerichte behandeling te bieden. Daarom heeft ZonMW – de 
organisatie voor gezondheidsonderzoek en gezondheidsinnovatie – hier in opdracht van 
VWS onderzoek naar gedaan.   
 Met de in aansluiting daarop verstrekte Taakopdracht Gender en Onderzoek aan ZonMW is 
het stimuleren van duurzame aandacht voor en integratie van sekse en gender in 
onderzoek en onderzoeksprogrammering verder geborgd. Er is bewust gekozen voor deze 
opzet in de onderzoekprogrammering, omdat het onderwerp sekse en gender bij elk 
onderzoek aan de orde kan zijn. Een apart onderzoeksprogramma ligt dan niet meer voor 
de hand. In de Taakopdracht aan ZonMw is gevraagd om de aandacht voor sekse en 
gender in gezondheidsonderzoek actief te stimuleren om de verdere inbedding hiervan in 
toekomstig wetenschappelijk onderzoek te bewerkstelligen, ook als het onderzoek niet 
specifiek op sekse en gender gericht is. 
 Het is vervolgens van belang dat opgedane kennis over sekse- en genderdiversiteit wordt 
opgenomen in de richtlijnen. Zo kan de kennis snel gemeengoed worden en de kwaliteit 
van zorg worden verbeterd. De wetenschappelijke verenigingen van medisch professionals 
zijn in principe zelf verantwoordelijk voor de kwaliteit van zorg en het ontwikkelen van 
richtlijnen daarvoor. Zij zijn het die genderaspecten waar relevant een plaats moeten 
geven.  
 De Minister van OCW zal in gesprek gaan met de lerarenopleidingen en de wetenschap om 
te kijken hoe we genderspecifieke kennis beter kunnen verankeren in de wetenschap en bij 
de toekomstige generatie zorgverleners. 
Vrouwspecifieke aandoeningen 
 Met betrekking tot goede zorgverlening bij vrouwspecifieke aandoeningen vinden 
momenteel gesprekken plaats met de huisartsen (NHG) en medisch specialisten (NVOG) 
over endometriose om te bezien of, en zo ja welke stappen, er kunnen worden genomen 
om te komen tot een snellere diagnose. 
 Ten aanzien van klachten die kunnen optreden bij de menopauze is de richtlijn overgang 
aangepast en wordt er een communicatietraject gestart via Thuisarts.nl. 
 Zo worden diverse stappen gezet om de kennis en kwaliteit van genderspecifieke zorg en 
vrouwspecifieke aandoeningen te verbeteren en gemeengoed te maken bij de 
zorgprofessionals. 
                                                 
9
 De reikwijdte betreft non-fictie programmering op televisie van zowel publieke als commerciële omroepen. 
10
 https://www.vrouweninbeeld.nl/site/wp-content/uploads/Rapport_Beter_is_nog_niet_Goed_FEBR2022.pdf  
Pagina 13 van 20 
 

 Afgelopen kabinetsperiode is er ingezet om meer inzicht te krijgen in de situatie van bi+ 
personen. De Kennissynthese en de rapporten ‘Niet in één hokje’ en ‘Ik was altijd al niet 
standaard’ bieden veel inzicht waar de uitdagingen nog liggen.  
 Er is meer onderzoek nodig om zicht te krijgen op mogelijke oplossingsrichtingen voor deze 
12 13
problematiek in vervolg op de Kennissynthese en de rapporten ‘Niet in één hokje’ en ‘Ik 
14
was altijd al niet standaard’ . Het ministerie van OCW zal samen met andere stakeholders 
kijken welke onderzoeken uitgevoerd kunnen worden en welke oplossingsrichtingen ingezet 
kunnen worden.  
 
>Deze maatregelen dragen bij aan SDG’s 3 (goede gezondheid en welzijn, 5 (gendergelijkheid) en 
10 (ongelijkheid terugdringen) 
 
5. Gelijke behandeling/wetgeving 
5.1 Intersectionaliteit 
Nationaal coördinator discriminatie en racisme 
 De Nationaal Coördinator tegen Discriminatie en Racisme (NCDR) is in oktober 2021 
gestart met zijn taken. Om discriminatie en racisme effectief te bestrijden stelt de NCDR 
een nationaal programma op met scherpe doelen dat 19 september 2022 is aangeboden. 
De NCDR legt hierbij de verbinding tussen maatschappelijke actoren op het terrein van 
discriminatie en racisme en de overheid.  
Mensen met beperkingen  
 Het ministerie van OCW en het ministerie van VWS geven uitvoering aan de motie Werner 
(CDA)/Van der Laan (D66) die de regering verzoekt om de positieve voorbeelden van 
emancipatie van vrouwen en mensen uit de lhbtiq+ gemeenschap te gebruiken om de 
emancipatie van mensen met beperkingen te bevorderen. In het najaar van 2022 wordt 
een bijeenkomst georganiseerd waarbij organisaties het maatschappelijk middenveld dat 
zich inzet voor de emancipatie van vrouwen, dat zich inzet voor de emancipatie van lhbtiq+ 
personen en dat zich inzet voor mensen met een beperking ervaringen en lessen kunnen 
uitwisselen.  
 Bij deze bijeenkomst zal ook besproken worden hoe de verschillende intersecties in het 
werk kunnen worden meegenomen en zal verkend worden op welke wijze de overheid dit 
kan faciliteren. 
 Binnen het ministerie van OCW is een programma tegen Discriminatie en Racisme gestart. 
Het programma richt zich op de verbinding en versterking van de aanpak van discriminatie 
en racisme binnen alle OCW-beleidsterreinen (onderwijs, cultuur, media, wetenschap en 
emancipatie) én binnen de eigen organisatie. Op 12 oktober 2022 is de agenda tegen 
discriminatie en racisme waarin onze ambities voor de komende jaren staan aan de Tweede 
Kamer gestuurd. 
 
>Deze maatregelen dragen bij aan SDG’s 3 (goede gezondheid en welzijn), 5 (gendergelijkheid) en 
10 (ongelijkheid terugdringen) 
 
5.2  Zwangerschapsdiscriminatie  
Werknemers 
 Dit kabinet bestrijdt zwangerschapsdiscriminatie. Hiertoe zetten de ministeries van SZW en 
OCW gezamenlijk in op het intensiveren van een duurzame vorm van voorlichting en 
communicatie over de rechten en plichten, richting de doelgroep én richting werkgevers. 
 Voor deze maatschappelijke bewustwording over zwangerschapsdiscriminatie is een 
meerjarige opdracht uitgezet bij WOMEN Inc. (tot eind 2023). Doel van de opdracht is het 
bieden van handelingsperspectief door instrumenten, (online) tools of andere producten te 
ontwikkelen. 
 Ook worden de bestaande samenwerkingen, o.a. met de GGD Groeigids (app), 24baby.nl 
en het zwangerenportaal voortgezet. Aanvullend wordt samen met de Koninklijke 
                                                 
12
 kennissynthese internationale onderzoeken (biplus.nl) (kennissynthese internationaal) 
kennissynthese Nederlandse onderzoeken (biplus.nl) (kennissynthese nationaal) 
13
 bi+ survey onderzoek (biplus.nl) (niet in 1 hokje) 
14
 bi+ kwalitatief onderzoek (biplus.nl) (niet standaard) 
Pagina 15 van 20 
 

(Basisregistratie Personen). Het kabinet is momenteel in afwachting van het door Kamerlid 
Van Ginneken aangekondigde initiatiefwetsvoorstel.  
 Vooruitlopend op deze initiatiefwet wordt interdepartementaal gewerkt aan de ambtelijke 
verkenning van de (uitvoerings-)gevolgen van de maatregel en een inventarisatie van de 
kosten van het introduceren van een neutrale geslachtsvermelding in de 
overheidsadministratie, t.w. ‘X’. Aangezien nog sprake is van een verkenning zijn de 
financiële consequenties nog niet bekend. 
 
>Deze maatregelen dragen bij aan SDG’s 5 (gendergelijkheid) en 10 (ongelijkheid terugdringen) 
 
5.7 Meerouderschap  
 In lijn met het advies van de staatscommissie Herijking Ouderschap wordt in kaart 
gebracht hoe meerouderschap en of -gezag in toekomstige wet- en regelgeving kan 
worden geborgd.  
16
 Ter uitvoering van de motie Van Ginneken c.s. is een interdepartementale werkgroep 
gestart. De werkgroep zal een aantal scenario’s en een plan en planning uitwerken voor de 
17
manier waarop meerouderschap en of –gezag kan worden geïmplementeerd. Hierbij 
wordt gebruik gemaakt van focusgroepen om de diverse maatschappelijke behoeften 
(bijvoorbeeld van meerouders, kinderen en jeugdbescherming) in kaart te brengen.  
 Parallel aan de organisatie van de focusgroepen wordt verkend wat de benodigde 
18
wijzigingen zijn in Burgerlijk Wetboek 1 en de doorwerking daarvan in alle relevante wet- 
en regelgeving, voortbouwend op de eerdere analyse van de invoering van 
19
meerouderschap en -gezag.  
 Overeenkomstig het coalitieakkoord wordt het toekomstig beleid getoetst op eenvoud, 
menselijke maat en uitvoerbaarheid.  
 Het kabinet heeft daarbij oog voor de gevolgen op het gebied van onder meer fiscaliteit, 
medische zorg, sociale zekerheid, toeslagen, asiel en migratie, psychosociale zorg, 
jeugdhulp, bevolkingsregistratie en de uitgifte van paspoorten. 
 Conform de motie zal uw Kamer over de uitkomsten van het traject worden geïnformeerd 
vóór het zomerreces van 2023. Het is nog onzeker of hier financiële consequenties uit 
voortvloeien. 
 
>Deze maatregelen dragen bij aan SDG 10 (ongelijkheid terugdringen) 
 
5.8 AI 
 Op dit moment voert Movisie in opdracht van het ministerie van OCW een verkenning uit 
de risico’s en kansen voor lhbtiq+ gelijkheid van het gebruik van algoritmes op 
verschillende terreinen. Dit onderzoek is in het najaar van 2023 gereed. 
 Het ministerie van OCW zal naar aanleiding van de verkenning en de aanbevelingen 
bekijken welke verdere stappen genomen moeten worden om de impact van algoritmes op 
lhbtiq+ gelijkheid beter in beeld te krijgen en daarop te acteren. 
 Het kabinet erkent de impact die AI kan hebben op gender(on)gelijkheid op de 
arbeidsmarkt, bijv. bij het maken en gebruiken van werving- en selectiealgoritmes. Het 
kabinet ondersteunt ook het voorstel van de Europese Commissie om regels te stellen aan 
risicovolle AI-systemen in de Verordening Kunstmatige intelligentie, waaronder ook op het 
vlak van arbeidsmarkt. Het kabinet verkent voor het eind van dit jaar nationaal de 
mogelijkheden om netwerkvorming van verschillende stakeholders op dit terrein verder te 
bevorderen, waarbij de lessen van het AI-congres van mei 2022 zullen worden 
meegenomen. 
 In 2020 en 2021 is Nederland actief betrokken geweest bij onderhandelingen over ethische 
20
richtlijnen voor AI in UNESCO-verband. Het tegengaan van discriminatie en het 
bevorderen van gendergelijkheid vormen hierin belangrijk aandachtspunten, die in de 
                                                 
16
 Kamerstuk II 2021/22, 3 3 836, nr. 70: motie Van Ginneken-Ellian over een werkgroep die de doorwerking van meerouderschap in 
overige wet- en regelgeving nauwkeurig uiteenzet. 
17
 In deze werkgroep zitten de volgende ministeries: Justitie en Veiligheid, Onderwijs, Cultuur en Wetenschap, Financiën, Sociale Zaken 
en Werkgelegenheid, Binnenlandse Zaken en Koninkrijksrelaties, en Volksgezondheid, Welzijn en Sport. 
18
 A ls basis wordt hiervoor de schets van de aanbevolen wijzigingen in de titels 1, 11, 12 en 14 van Boek 1 BW genomen uit het advies 
van de Staatscommissie Herijking Ouderschap (pag 493) 
19
 Kamerstuk II 2020/21, 3 3 836, nr. 58: Analyse invoering meerouderschap 
20
 https://en.unesco.org/artificial-intelligence/ethics 
Pagina 17 van 20 
 

Nederland zich tevens hard voor eerder overeengekomen taal. Ook in andere internationale 
gremia, zoals bij UNESCO, wordt hieraan consequent aandacht besteed.  
 De pushback op deze mensenrechten wordt door dezelfde groep landen integraal in alle 
relevante internationale gremia ingezet. Daarom verkennen de ministeries BZ en OCW de 
mogelijkheden om deze inzet – in samenwerking met gelijkgestemde landen - naar alle 
andere relevante internationale gremia uit te breiden. 
 Nederland blijft een groot pleitbezorger van internationale institutionele aandacht voor 
gendergelijkheid, gelijke rechten van lhbtiq+ personen en SRGR, bijvoorbeeld in EU-, VN- 
en Raad van Europa-verband. 
 Nederland maakt zich internationaal hard voor ratificatie en implementatie van het Verdrag 
van de Raad van Europa inzake het voorkomen en bestrijden van geweld tegen vrouwen en 
huiselijk geweld. De ‘Istanbul Conventie’ is het eerste en vooralsnog enige internationaal 
juridisch bindende instrument dat staten verplicht  om op te treden tegen verschillende 
vormen van geweld tegen vrouwen. 
 Het minimumniveau aan internationale afspraken op het vlak van gendergelijkheid en 
gelijke rechten voor lhbtiq+ personen zoals overeengekomen in de Commission on the 
Status of Women (CSW) of andere internationale verdragen en gremia liggen ook onder 
vuur vanuit conservatieve hoek. In samenwerking met gelijkgestemde lidstaten zal 
Nederland dit minimumniveau met volle toewijding beschermen en verhogen. Daarbij zal 
meer geïnvesteerd worden in bestaande en nieuw te vormen coalities. 
 Het Koninkrijk der Nederlanden heeft zich gecommitteerd aan verschillende internationale 
verdragen op het vlak van gendergelijkheid maar wordt er terugkerend op gewezen te kort 
te schieten in de implementatie en naleving ervan. Dit is slecht voor de gendergelijkheid in 
Nederland, de legitimiteit van en voortgang op de betreffende verdragen én de legitimiteit 
van de buitenlandse inzet van Nederland op deze thematiek. De ministeries BZ, OCW en 
relevante departementen zullen een strategie uitwerken om implementatie en naleving te 
verbeteren. Waar relevant zal dit in samenwerking met de andere landen van het 
Koninkrijk plaatsvinden. 
 Tijdens de 66e zitting van de VN Commission on the Status of Women (CSW) in New York 
in maart 2022 heeft het Koninkrijk der Nederlanden zich gecommitteerd aan de CSW 
slotverklaring over ‘Het bereiken van gendergelijkheid en empowerment van alle 
 vrouwen en meisjes in de context van beleid en programma's inzake klimaatverandering, 
milieu en rampenrisicovermindering beleid en programma's’. Het kabinet zal verkennen in 
hoeverre genderongelijkheid in de Nederlandse context van beleid en programma's inzake 
klimaatverandering, milieu en rampen-risicovermindering aandacht behoeft.   
De CSW slotverklaring zal hierbij het kader vormen én het onderzoek van Atria 
23
‘Onderzoeksrapport Gender en Klimaat in Nederland’ biedt hierbij handvatten.  
 Ook in de autonome landen Curaçao, Aruba, Sint Maarten (CASt) van het Koninkrijk en in 
Caribisch Nederland Bonaire, Sint Eustatius en Saba (BES) is inzet op gendergelijkheid, 
acceptatie en gelijke rechten voor lhbtiq+ personen onverminderd noodzakelijk. Zo zal het 
ministerie van SZW in afstemming met het ministerie van OCW via verschillende generieke 
en specifieke maatregelen bijdragen aan een betere economische positie van vrouwen in 
Caribisch Nederland. Denk hierbij aan het toewerken naar een sociaal minimum, het 
gemakkelijker maken van het combineren van arbeid en het toegankelijker maken van 
kinderopvang 
 Voor zowel CASt als BES willen OCW en BZK inzetten op gelijke rechten en acceptatie van 
lhbtiq+ personen. Daarom wordt er ingezet op voortzetting van het Pink Orange Akkoord. 
Deze heeft tot doel het creëren of verder ontwikkelen van een lokale infrastructuur van 
lhbtiq+ organisaties die zich richten op pleitbezorging voor gelijke rechten maar ook 
acceptatie en begeleiding van de lokale lhbtiq+ gemeenschap. 
 De staatssecretaris voor Koninkrijksrelaties gaat namens het kabinet verkennen wat de 
mogelijkheden zijn tot het aangaan van een huwelijk tussen partners van gelijk geslacht in 
de andere landen binnen het koninkrijk en zal daartoe met de regeringen van deze landen 
in gesprek gaan.  
                                                 
23
 A tria: Onderzoeksrapport Gender en Klimaat in Nederland, https://atria.nl/nieuws-publicaties/onderzoeksrapport-gender-en-klimaat-
in-nederland/  
Pagina 19 van 20 
 

