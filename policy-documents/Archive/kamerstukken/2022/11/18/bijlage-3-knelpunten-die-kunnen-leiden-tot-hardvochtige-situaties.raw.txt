Bijlage 2 Knelpunten die kunnen leiden tot hardvochtige situaties 
 
Volksverzekeringen 
Anw 
In de Algemene nabestaandenwet (Anw) zijn nu geen knelpunten gesignaleerd die tot 
hardvochtige effecten leiden. Mogelijke verbeteringen, bijvoorbeeld rond de wezenuitkering, 
worden nader onderzocht. Uw Kamer wordt hierover in een later stadium nader geïnformeerd. 
 
AOW en OBR 
Binnen de AOW en de OBR (Overbruggingsregeling) zijn enkele knelpunten gesignaleerd die 
gerelateerd zijn aan de vereenvoudiging van de beslagvrije voet (vBVV). Voor de invoering van de 
Wet vBVV werd de BVV van AOW’ers berekend op basis van de bijstandsnorm voor AOW’ers (het 
zgn. AIO-bedrag). Na inwerkingtreding van de Wet vBVV wordt de BVV, ongeacht de leeftijd, 
berekend op basis van de bijstandsnorm voor mensen met een leeftijd tussen 21 jaar en de AOW-
leeftijd. Daardoor valt de beslagvrije voet voor AOW’ers lager uit. Dat heeft gevolgen voor de 
aflossingscapaciteit. De negatieve effecten voor AOW’ers zijn groter gebleken dan voorzien, zoals 
1
aangegeven in de brief van 11 maart 2022 . Dit knelpunt leidt op dit moment niet (direct) tot 
hardvochtige effecten, maar is wel onwenselijk. Wij onderzoeken de mogelijkheden om wetgeving 
voor te bereiden om voor schuldenaren vanaf de AOW-gerechtigde leeftijd uit te gaan van een 
hogere beslagvrije voet.  
 
AKW+ 
2
Zoals ook beschreven in de knelpuntenbrief van de SVB die met de Stand van de uitvoering aan 
uw Kamer is aangeboden op juli 2021, signaleert de SVB een onwenselijke uitkomst bij de 
uitvoering van het extra bedrag aan kinderbijslag op basis van klantsignalen en verschillende 
gerechtelijke procedures die de afgelopen jaren, en momenteel ook, bij de CRvB zijn ingediend 
door burgers: de AKW+. Het gaat om ouders die gezinsbijstand krijgen, zij komen niet in 
3
aanmerking voor de AKW+. In de Stand van de uitvoering is uw Kamer geïnformeerd waarom dit 
geen aanleiding is om de wet- en regelgeving aan te passen. 
 
Asbestziekteregelingen TAS en TNS  
De beroepsziekteregeling TAS 2014, maar ook de regeling TNS bieden asbestslachtoffers met de 
ziekte maligne mesothelioom of asbestose een eenmalige financiële tegemoetkoming. Met deze 
tegemoetkoming erkent de overheid het leed dat slachtoffers, werknemers (TAS) en niet-
4
werknemers (TNS), door asbest ondervinden. Beide regelingen worden door de SVB in 
samenwerking met het Instituut Asbestslachtoffers (IAS) uitgevoerd. In het kader van de Regeling 
TAS bemiddelt het IAS namens het slachtoffer met de (ex-)werkgever over een schadevergoeding. 
Wanneer deze bemiddeling slaagt, wordt de uitgekeerde tegemoetkoming teruggevorderd. In dat 
geval had de tegemoetkoming het karakter van een voorschot. 
 
Eind januari 2022 heeft Panteia een rapport opgeleverd, waarin de resultaten van een 
evaluatieonderzoek naar de uitvoering van de Regeling TNS en de Regeling TAS 2014 zijn 
gepresenteerd (zie bijlage). De evaluatie is uitgevoerd in opdracht van het Ministerie van I&W en 
het Ministerie van SZW. De onderzoekers concluderen dat de uitvoering van beide regelingen goed 
verloopt; er doen zich geen grote knelpunten voor. De doelen van de regelingen worden bereikt, 
de tevredenheid onder cliënten is hoog en de middelen worden efficiënt ingezet. In het 
evaluatierapport worden twee aanbevelingen gedaan, die met de uitvoeringsorganisaties zijn 
besproken. Het betreft de bemiddelingsduur en het beter bereiken van de doelgroep vrouwen. 
 
Echter, in het rapport beschrijven de onderzoekers enkele aspecten die in voorkomende gevallen 
tot een voor de slachtoffers of hun nabestaanden onwenselijke uitkomst kunnen leiden. Een van 
deze aspecten is het probleem van de verjaring. De verjaringstermijn, zoals vastgelegd in het 
Burgerlijk Wetboek, bedraagt 30 jaar.  
 
1
 Kamerstukken II 2021/22, 24515, nr. 617. 
2
 Kamerstukken II 2021/22, 26448, nr. 682. 
3
 Stand van de uitvoering van 2 juli 2021 (p.335) en Stand van de uitvoering van 22 juni 2022 (p. 56 en p. 57) 
4
 De Regeling TNS wordt uitgevoerd in opdracht van Het Ministerie van I&W. 

Arbeidsrecht  
Huishoudelijke hulpen 
Huishoudelijke hulpen die onder de regeling Dienstverlening aan Huis vallen zijn uitgezonderd van 
de arbeidsrechtelijke bescherming en sociale zekerheid. Onder deze regeling hoeven werkgevers 
geen belastingen en premies af te dragen. Voor dit stelsel is gekozen omdat zij vaak in dienst zijn 
bij particuliere werkgevers. Daarnaast wil men met deze regeling zwartwerk ook voorkomen, maar 
dit kan wel leiden tot een kwetsbare positie van deze werknemers. Recent is er een uitspraak 
geweest over het niet kunnen toepassen van de regeling dienstverlening aan huis voor 
werknemers die in dienst zijn van een werkgever in het kader van een persoonsgebonden budget. 
Hier loopt nog hoger beroep in. Dit zou kunnen leiden tot een beleidswijziging op dit terrein.  
 
Oproepkrachten die ziek worden 
Oproepkrachten die ziek worden hebben niet automatisch recht op loondoorbetaling, noch kunnen 
ze aanspraak maken op een uitkering omdat ze nog een dienstverband hebben. Tegelijkertijd zien 
we dat het hier vaak gaat om laagopgeleide en laagbetaalde werknemers wat hen dus extra 
kwetsbaar maakt in het geval van inkomensverlies. Dit heeft o.a. tot gevolg dat er een risico is dat 
deze werknemers, in het geval van ziekte, blijven doorwerken omdat ze anders geen inkomen 
hebben. Met alle gevolgen van dien. Wederom is het zicht op de groep die het betreft moeilijk, 
maar tijdens de coronapandemie is een aantal schrijdende gevallen naar voren gekomen.  
 
Hierbij is een aantal mogelijkheden ter verbetering. Zo kunnen de regels worden aangepast om de 
positie van kwetsbare werknemers te verbeteren, en kan informatievoorziening laagdrempeliger 
worden zodat werknemers makkelijker hun rechten kunnen benutten. In de hoofdlijnenbrief 
arbeidsmarkt, die op 7 juli met Uw Kamer is gedeeld heb ik aangegeven dat mijn inzet is om de 
positie van kwetsbare werknemers te verbeteren. Zo is het mijn streven om oproepcontracten af 
te schaffen, om werknemers meer zekerheid te bieden. Ik neem deze signalen mee voor dat 
vervolgtraject.  
 
Daarnaast is er in algemene zin ook een lijn om het makkelijker te maken voor kwetsbare 
werknemers om hun rechten te effectueren. Ook daarvoor neem ik concrete stappen die ik in de 
hoofdlijnenbrief arbeidsmarkt uiteen heb gezet.  
 
Vreemdelingenregelgeving 
Voor derdelanders geldt dat zij in beginsel niet in Nederland mogen werken zonder dat zij in het 
bezit zijn van een tewerkstellingsvergunning of gecombineerde vergunning voor verblijf en arbeid 
(gvva). De gvva is geïntroduceerd per 1 april 2014 met de implementatie van de single permit 
richtlijn. Als gevolg daarvan, is de vreemdeling (het gaat hier om arbeidsmigranten van buiten de 
EER en Zwitserland, zogenaamde derdelanders) voor zijn/haar verblijfsrecht in Nederland 
afhankelijk van de werkgever. 
 
Als een werkgever zijn verplichtingen niet naleeft of indien de vreemdeling wordt ontslagen dan 
wel dat het werk ophoudt, dan kan een vergunning worden ingetrokken. Wanneer de vergunning 
wordt ingetrokken, krijgt de vreemdeling een zoektermijn van drie maanden om een andere 
werkgever te vinden. Lukt dit niet, dan moet hij Nederland verlaten. Het gaat hier om 
vreemdelingen die vaak de taal niet spreken daarmee dus al in een kwetsbare positie verkeerden. 
Om hen zelfstandig in een nieuw land nieuw werk te laten vinden in een land waar zij veelal geen 
netwerk hebben is voor hen dan ook niet eenvoudig. Daar komt nog eens bij dat in beginsel er 
opnieuw een tewerkstellingsvergunning dan wel gecombineerde vergunning aangevraagd moet 
worden waarbij aan alle voorwaarden moet worden voldaan. Dit maakt dat zij niet zomaar voor al 
het werk inzetbaar zijn. Een van de voorwaarden om in aanmerking te komen voor een 
tewerkstellingsvergunning dan wel gvva is dat er geen werknemers in Nederland dan wel Europa 
aanwezig zijn die het werk zouden kunnen doen. Als voorbeeld: ze kunnen niet zomaar bij een 
supermarkt gaan werken omdat dat werk dus ook door anderen gedaan kan worden. Indien zij 
geen werk vinden binnen de vastgestelde termijn van drie maanden dienen zij Nederland te 
verlaten. Indien zij niet vertrekken, komen zij in de illegaliteit terecht met alle gevolgen van dien. 
Ook binnen Europa is hier aandacht voor. In een breder pakket met voorstellen met betrekking tot 
legale migratie dat op 27 april jl. werd gepubliceerd wordt ook gekeken naar maatregelen om deze 
afhankelijkheid te ontkoppelen.  

