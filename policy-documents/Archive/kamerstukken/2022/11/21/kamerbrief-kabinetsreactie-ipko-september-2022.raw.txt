> Retouradres Postbus 20011 2500 EA  Den Haag
Ministerie van 
Binnenlandse Zaken en 
Aan de Voorzitter van de Tweede Kamer
Koninkrijksrelaties
Directoraat-generaal 
der Staten-Generaal
Koninkrijksrelaties
Postbus 20018
2500 EA  DEN HAAG
Turfmarkt 147
Den Haag
Postbus 20011
2500 EA  Den Haag
Kenmerk
2022-0000571699
Datum 21 november 2022
Betreft Kabinetsreactie IPKO september 2022
  
De vaste commissies voor Koninkrijksrelaties van de Eerste en Tweede Kamer 
hebben mij op 6 oktober 2022 verzocht om, namens het kabinet, de beide 
Kamers te voorzien van een reactie op de afsprakenlijst van het Interparlementair 
Koninkrijksoverleg (IPKO) dat plaatsvond van 27 tot en met 30 september jl. in 
Den Haag. Hierbij doe ik u een appreciatie toekomen op de afsprakenlijst.  
 
 
De staatssecretaris van Binnenlandse Zaken en Koninkrijksrelaties 
Koninkrijksrelaties en Digitalisering 
 
 
 
 
 
Alexandra C. van Huffelen 
 
 
  
  
 
 
 
 
 
 
 
 
 
 
 
 
 
 
 
Pagina 1 van 5

Ministerie van 
Binnenlandse Zaken en 
Koninkrijksrelaties
Directoraat-generaal 
Koninkrijksrelaties
Naar aanleiding van de recente ervaringen bij de totstandkoming van het 
(consensus)rijkswetsvoorstel COHO is tijdens het IPKO in brede zin gesproken Kenmerk
2022-0000571699
over het proces van consensusrijkswetgeving. Het IPKO trekt een drietal 
conclusies uit deze gesprekken, die hieronder kort van een reactie worden 
voorzien: 
 
Conclusie 1 
´De regeringen van de Caribische landen zouden met inachtneming van het 
dualisme vooraf en in het hele vervolgproces moeten nagaan of er voldoende 
steun in hun parlementen bestaat om te komen tot een consensusrijkswet. Over 
de aan- of afwezigheid van voldoende steun zouden Nederlandse parlementariërs 
en Statenleden elkaar in iedere fase van het totale wetgevingsproces actief 
kunnen informeren.´ 
 
Het is bij het opstarten van een wetgevingsproces altijd goed om na te gaan in 
hoeverre er draagvlak voor een wetsvoorstel bestaat, in het parlement en 
daarbuiten. Dat geldt zeker ook voor consensusrijkswetgeving, waarvoor de 
instemming en het draagvlak van meerdere betrokken parlementen benodigd is. 
Zo’n draagvlakanalyse mag naar mijn mening echter niet het karakter krijgen van 
een formele raadpleging van de betrokken parlementen. Dat zou ingaan tegen de 
constitutionele voorschriften ter zake van het wetgevingsproces, die bij 
wetgevingsinitiatieven van regeringswege verlangen dat de regering – en ingeval 
van consensusrijkswetgeving de regeringen – een eigenstandige afweging 
omtrent een voorstel maakt. Het belang van een dergelijke eigenstandige 
afweging wordt ook door het IPKO zelf erkend, getuige de zinsnede dat ‘met 
inachtneming van het dualisme’ tussen de regeringen en de parlementen naar 
steun voor een voorstel dient te worden geïnformeerd.    
 
Conclusie 2 
´Een preciezere en vollediger procesbeschrijving voor de totstandkoming van 
consensusrijkwetgeving moet aan alle betrokkenen duidelijkheid verschaffen over 
hun rol en bevoegdheden. Deze procesbeschrijving adresseert de zes hierboven 
genoemde aandachtspunten. Aldus moet duidelijk worden wie wat doet op welk 
moment en aan wie welke – eventueel gedeelde - bevoegdheid toekomt.´ 
 
Het Statuut bevat geen bepalingen die specifiek betrekking hebben op de 
totstandkoming van consensusrijkswetgeving. Zoals het IPKO terecht constateert, 
kan dat tot onduidelijkheid leiden over de precieze bevoegdheden en rollen van de 
verschillende actoren in het proces van consensusrijkswetgeving. Zo is niet geheel 
duidelijk op welke manier de Staten van een Caribisch land de consensus ten 
aanzien van een wetsvoorstel kunnen verbreken. Dit is onwenselijk. Ik ben dan 
ook graag bereid mee te denken over een procesbeschrijving die, met 
inachtneming van de bepalingen over rijkswetgeving in Statuut en Grondwet, 
handvatten ter zake aanreikt. Zulke handvatten kunnen uiteindelijk worden 
opgenomen in het Draaiboek voor de regelgeving, dat op dit moment ook nog 
veel procedurele zaken aangaande consensusrijkswetgeving onbesproken laat.   
 
Conclusie 3 
Pagina 3 van 5

Ministerie van 
Binnenlandse Zaken en 
Koninkrijksrelaties
Directoraat-generaal 
Koninkrijksrelaties
Met belangstelling heb ik kennisgenomen van de werkbezoeken die de delegaties 
van het IPKO met betrekking tot bovengenoemde onderwerpen hebben afgelegd.  Kenmerk
2022-0000571699
 
Natuurbehoud en duurzaamheid in Caribisch Nederland zijn belangrijke thema´s 
voor het kabinet. Daarom is in 2021 het Natuur en milieubeleidsplan 2020-2030 
(NMBP) opgesteld voor Caribisch Nederland. Dit plan heeft als doel om de rijke 
natuur van Caribisch Nederland te behouden, te beschermen en duurzamer te 
benutten. Het kabinet zet de komende jaren in op bestrijding van erosie, 
koraalrifherstel, duurzame kustontwikkeling, effectief afval- en afvalwaterbeheer, 
educatie en communicatie, landbouwontwikkeling, ruimtelijke ordening en 
handhaving. Belangrijk onderdeel van het NMBP is de aanpak van sargassum. Dit 
betreft een wereldwijd probleem dat ook de autonome landen raakt. Op Curaçao 
wordt het aangespoelde sargassum tot nu toe door een aannemer verzameld en 
op terreinen van landbouwers opgeslagen. Door het ziltige karakter is dit niet 
ideaal. Ik heb vernomen dat in nauwe samenwerking met TNO en de Universiteit 
van Wageningen, en met ondersteuning van het ministerie van Gezondheid, Milieu 
en Natuur van Curaçao, literatuur- en veldonderzoek plaatsvindt om te bezien hoe 
beste met het aangespoelde sargassum kan worden omgegaan. Dit onderzoek 
wordt onder andere gefinancierd door de RVO. De bedoeling is om het sargassum 
in de toekomst op het terrein van de Refineria di Korsou tot biofuel te verwerken. 
Het openbaar lichaam Bonaire heeft in het kader van het NMBP al een Sargassum 
Response Plan vastgesteld, waarin is besloten dat de aanpak van sargassum 
onder de beheertaken van het mariene natuurpark valt. Ook is in het NMBP een 
koraalherstelplan opgenomen. Dit heeft als doel de afname van koraal te stoppen 
en bestaande koraalriffen te herstellen en weerbaar te maken voor 
klimaatverandering. Het kabinet heeft voor de periode 2022-2024 35 mln. euro 
beschikbaar gesteld voor de eerste fase van het NMBP. Samen met de openbare 
lichamen is gestart met de uitvoering hiervan. Daarnaast is in het kader van het 
NMBP het traject gestart om te komen tot een Ruimtelijke 
ontwikkelingsprogramma (ROP). Dit ROP zal in 2023 gereed zijn.  
 
Onder andere vanuit het NMBP wordt bovendien op verschillende manieren 
ingezet op vergroting van de zelfredzaamheid. Via landbouwprojecten, zoals 
hydroponics op Saba en verduurzaming van de veehouderijen op Bonaire, wordt 
gewerkt aan het vergroten van de lokale voedselproductie. Ik heb daarnaast 
vernomen dat op Aruba wordt gesproken over kleinschalige landbouwprojecten 
die gedeeltelijke importsubstitutie tot doel hebben. Ook zijn voor Caribisch 
Nederland middelen beschikbaar gesteld om toe te werken naar gemiddeld 80% 
duurzame elektriciteitsproductie. Het gaat in totaal om 33,6 mln. euro. Deze 
verduurzaming is niet alleen belangrijk voor natuur en milieu, maar ook vanuit 
een kosteninvalshoek.  
 
 
 
 
 
 
Pagina 5 van 5

