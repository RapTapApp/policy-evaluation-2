 
 
 
Aa n de Voorzitter van de
Tw eede Kamer der Staten-Generaal
Rijnstraat 8
Prinses  Irenestraat 6
2515 XP Den Haag 
De n Haag
Postbus 20061
 
Nederland
 
www.rijksoverheid.nl
 
 
 
Onze Referentie
 
BZDOC-446706594-50
 
 
 
Bijlage(n)
Datum 2 november 2022
 
Betreft Schriftelijke beantwoording vragen gesteld tijdens de eerste termijn van 
 
de Begrotingsbehandeling Buitenlandse Handel en Ontwikkelingssamenwerking 
 
 
 
 
Geachte voorzitter, 
 
 
Hierbij treft u de schriftelijke antwoorden aan op vragen gesteld tijdens de eerste 
termijn van de begrotingsbehandeling Buitenlandse Handel en 
Ontwikkelingssamenwerking op 1 november jl. 
 
 
 
De minister voor Buitenlandse Handel en  
Ontwikkelingssamenwerking, 
 
 
 
 
Liesje Schreinemacher 
 
 
 
 
[Ondertekenaar 3] [Ondertekenaar 4] 
 
 
 
 
 
 
 
 
1 

  
Landen uit Afrika en Zuid-Amerika stemden tegen het plaatsvinden van 
dit debat. Wat zouden volgens de minister de gevolgen moeten zijn als 
[Afzender]
Nederlandse BHOS-focuslanden faciliteren dat er bij de VN niet over de 
mensenrechtenschendingen tegen de Oeigoeren gesproken mag worden?  
Onze Referentie
 
BZDOC-446706594-50
Antwoord 
Multilaterale samenwerking wordt steeds moeilijker, selectiever en 
transactioneler. Het geopolitieke krachtenveld zie je daarbij duidelijk terug in 
bepaalde stemuitslagen. Ditmaal betreft het de teleurstellende stemmingsuitslag 
in de VN Mensenrechtenraad over de Xinjiang-resolutie, tegelijkertijd is het een 
breder symptoom van de multilaterale verhoudingen. Het kabinet presenteert op 
korte termijn een notitie over de bredere beleidsplannen inzake multilateralisme. 
Eén van de hoofdpunten daarvan is dat het Koninkrijk – in overleg met EU 
lidstaten en gelijkgezinde landen - het contact intensiveert met juist die landen 
zoals genoemd. Dit betekent niet direct tegenmaatregelen, maar juist ook het 
versterken van outreach, het uitdragen van een gelijkwaardige relatie en het 
gezamenlijk beschermen van het multilaterale systeem. Ook dit draagt bij aan 
tegenwicht tegen landen zoals China en Rusland.  
  
Vraag 2 
Hoe gaat de minister er concreet op inzetten, in bijvoorbeeld 
internationale gremia zoals de VN Waterconferentie in 2023, om 
Nederlandse bedrijven in positie te brengen oplossingen te bieden voor 
de uitdagingen op het gebied van water en voedsel? 
 
Antwoord: 
Nederlandse bedrijven zijn nauw betrokken bij het bieden van oplossingen voor 
water en voedsel. Via langjarige partnerschappen ondersteunen bijvoorbeeld 
Nederlandse drinkwaterbedrijven en waterschappen hun counterparts in 
ontwikkelingslanden bij het realiseren van een verbeterde bedrijfsvoering en een 
grotere impact op de dienstverlening. De Waterconferentie in maart 2023 biedt 
ook voor het Nederlandse bedrijfsleven een podium om aandacht te vragen voor 
de bijdrage die het kan leveren aan oplossingen voor de waterproblematiek. De 
New York Water Week, die wordt georganiseerd parallel aan de VN conferentie, 
heeft een belangrijke handelsbevorderende component. Tenslotte is het 
bedrijfsleven vertegenwoordigd in de klankbordgroep die Nederland adviseert over 
zowel zijn rol als co-host en VN lidstaat.   
Op het gebied van landbouw is SeedNL een voorbeeld van een publiek privaat 
partnerschap dat Nederlandse kennis en kunde over zaadveredeling uitwisselt met 
andere landen. Dit stimuleert voedselzekerheid en duurzame voedselproductie en 
draagt tevens bij aan het Nederlands verdienmodel.  
 
Vraag 3 
Is de minister er mee bekend dat aanbestedingsprocedures van verreweg 
de meeste internationale ngo’s momenteel via e-mails en papier-
gebaseerde systemen lopen? En wat zou de minister er van vinden dat 
ook binnen het BHOS domein, net als bij andere publieke entiteiten 
binnen Nederland, e-procurement en e-tendering de norm zou zijn? 
 
Antwoord 
De aanbestedingsprocedures van de internationale ngo’s verschillen. Zo zijn er 
ngo’s die nog gebruik maken van procedures gebaseerd op fysieke stukken, 
anderen maken weer veel gebruik maken van e-mail verkeer en zo zijn er ook die 
een wat meer geavanceerd afhandelingssysteem hebben. Het landschap van de 
internationale ngo’s is groot en daarmee ook de verscheidenheid in procedures. 
Deze diversiteit sluit aan bij verschillen in ontwikkeling. Ik verwacht dat geleidelijk 
3 

  
voor het verspreiden van positief nieuws. Bent u het met mij eens dat dat 
bizar is, Minister? 
[Afzender]
 
Antwoord  
Onze Referentie
Voor Nederland zijn mensenrechten zeer belangrijk. We zullen dit 
BZDOC-446706594-50
gespreksonderwerp voor, tijdens en na afloop van het WK opbrengen en ons 
hiervoor onverminderd blijven inzetten. 
 
Vraag 3 
Er is een motie aangenomen die opriep om geen delegatie naar het WK te 
sturen. Minister, graag reactie op het niet uitvoeren van de motie. 
 
Antwoord  
Het kabinet heeft een zorgvuldige afweging gemaakt, ook op basis van overleg 
met internationale partners en mensenrechtenorganisaties. We hebben gezien dat 
dialoog en samenwerking met Qatar in de aanloop naar het WK een positief effect 
hebben op hervormingen en betere arbeidsomstandigheden. We willen daar juist 
mee doorgaan. Daar komt bij dat goede relaties met Qatar belangrijk zijn voor 
Nederland. Nederland en Europa hebben een partner als Qatar nodig voor 
samenwerking op belangrijke dossiers, zoals de evacuatie uit Afghanistan en 
energieleveranties. Voorts zou Nederland alleen staan in het niet sturen van een 
regeringsdelegatie naar het WK, aangezien onze EU-partners en andere 
gelijkgezinde landen ook gaan. Graag verwijs ik ook naar wat de Minister van 
Langdurige Zorg hierover heeft gezegd in het vragenuur van 1 november jl.  
 
Vraag 4 
Minister, bent u het met mij eens om de regels betreffende investeringen 
rondom wapens niet te versoepelen?   
 
Antwoord  
Onze defensie-industrie draagt bij aan onze veiligheid, soevereiniteit en welvaart. 
Daarom vindt het kabinet het belangrijk dat onze defensiesector toegang heeft tot 
financiering. Natuurlijk verwacht het kabinet ook dat individuele banken en 
defensiebedrijven zich houden aan IMVO-richtlijnen. Deze uitgangspunten komen 
ook tot uitdrukking in de antwoorden die ik op 13 oktober jl. gaf op uw 
Kamervragen over investeringen van banken in wapenproducenten.  
 
Vragen van het lid Hammelburg (D66) 
 
Vraag 1 
Kan de geo-economische monitor verder kijken dan chips en 
geneesmiddelen, en ook kijken naar alle afhankelijkheden van essentiële 
goederen, bijvoorbeeld voedingsmiddelen, en daarbij ook een lijst 
produceren met hoge risicolanden, zoals China? 
 
Antwoord 
De geo-economische monitor onderzoekt strategische afhankelijkheden van 
goederen handelsbreed door voort te bouwen op eerder onderzoek van het CBS 
uit 2021. Als onderdeel van de monitor wordt er een lijst gepubliceerd met 
strategische afhankelijkheden van landen buiten de EU. Indicatoren hierbij zijn de 
mogelijkheid tot substitutie en concentratie van herkomst van producten. Hierbij 
worden de herkomstlanden benoemd, waaronder China. Ook zal de monitor 
ingaan op de manieren waarop landen economische beïnvloeding gebruiken voor 
geopolitieke doeleinden. Het kabinet werkt daarnaast, mede als vervolg op de 
geo-economische monitor, met TNO en het bedrijfsleven samen aan het 
ontwikkelen van een methodiek om productgroepen aan elkaar te koppelen en 
daarmee waardeketens inzichtelijk te maken en risico’s te identificeren. 
 
5 

  
Kan de minister onderzoeken hoe we de drempel van het Civic Space Flex 
fund kunnen verlagen? Deze is momenteel 100.000 euro waardoor [Afzender]
groepen waarvoor het juist bedoeld is hier niet gebruik van kunnen 
maken.  Onze Referentie
 BZDOC-446706594-50
Antwoord 
Ik hoor de roep om meer directe steun aan Zuidelijke organisaties. Daarom is de 
drempel van de Civic Space Fund Flex Optie al verlaagd van EUR 250.000 naar 
EUR 100.000 en de bestedingstermijn verlengd tot en met 2023. Ook ben ik – in 
het kader van mijn voornemen tot meer lokalisering- samen met gelijkgezinde 
donoren aan het onderzoeken wat structurele mogelijkheden zijn om aan deze 
behoefte tegemoet te komen. Hierbij neem ik ook de oproep van de Rekenkamer 
tegen verdere fragmentatie ter harte. Ik zeg toe de rapportageverplichtingen 
binnen de Civic Space Fund Flex Optie voor organisaties zo laag als mogelijk te 
houden.   
Vragen van het lid Amhaouch (CDA) 
 
Vraag 1 
Nederlandse bedrijven werken steeds duurzamer en verliezen hierdoor 
internationale tenders van minder duurzame bedrijven met lagere 
standaarden en ook een strategische positie in de mondiale 
infrastructuur. Wij vragen de minister met voorstellen te komen voor een 
economisch diplomatiek en handels instrumentarium om kansen te 
kunnen pakken in bijvoorbeeld Afrika en te kunnen concurreren met 
opkomende machten als China. 
 
Antwoord  
Het doel van het handelsinstrumentarium en de economische diplomatie is om 
Nederlandse bedrijven te ondersteunen bij het internationaal ondernemen, waarbij 
inderdaad sprake is van stevige internationale concurrentie. De BHOS nota “Doen 
waar Nederland goed in is” zet juist daarom in op extra ondersteuning van het 
Nederlandse bedrijfsleven in de digitale en groene transities door economische 
diplomatie en instrumenten slim in te zetten. Daarbij vindt een versterkte aanpak 
met middelen en mensen plaats in de combinatielanden, juist omdat daar het 
ontwikkelen van kansen vaak complex is en een lange adem vergt en om beter te 
kunnen concurreren met aanbieders met minder oog voor mensen en milieu. Ook 
op het vlak van door Internationale Financiële Instellingen gefinancierde tenders 
wordt deze aanpak gevolgd, door meer aandacht te vragen voor kwaliteit in plaats 
van (alleen) prijs in het tenderproces en door de ondersteuning van het 
Nederlandse bedrijfsleven bij tenders via een specifiek team bij de RVO. De 
oproep van het CDA sluit kortom goed aan bij de inzet van het kabinet. 
 
Vraag 2 
Hoe heeft de minister goed geborgd dat de ondersteuning van 
internationalisering van het MKB via regionale 
ontwikkelingsmaatschappijen verder gaat? 
 
Antwoord 
Uw kamer heeft een Kamerbrief ontvangen over de recente IOB-evaluatie van de 
publiek-private samenwerking [Kamerstuk 2022Z20242]. Hierin is het werk van 
de Regionale Ontwikkelingsmaatschappijen (ROM) bij de facilitering van de 
internationalisering van het MKB overwegend positief geëvalueerd. Dit betreft in 
het bijzonder het Trade Relations Programma (TRP) dat sinds april 2020 wordt 
gefinancierd. Op basis van de IOB-evaluatie heb ik besloten deze financiering te 
continueren. Ik kom hiermee tegemoet aan de motie Amhaouch over het blijvend 
ondersteunen van de ROM’s bij facilitering van de internationalisering van het 
MKB. 
7 

  
Hoe kijkt de minister naar schade en verlies in de  
[Afzender]
klimaatfinancieringsdiscussie en ziet ze ook in dat het cruciaal is om 
klimaatverandering tegen te gaan en dit tevens vanuit geopolitiek belang 
Onze Referentie
te bezien?  
BZDOC-446706594-50
 
Antwoord 
In het debat over de klimaattop in Sharm-el Sheikh met Uw kamer op 13 oktober 
jl. heeft de Minister voor Klimaat en Energie met Uw Kamer gesproken over het 
belang van het onderwerp schade en verlies voor ontwikkelingslanden. Hierbij 
heeft hij ook aangegeven dat het kabinet met open vizier het gesprek hierover 
aangaat. Een open houding op alle onderwerpen is immers van belang om 
voortgang te boeken op COP27. Ook vanuit geopolitiek oogpunt is dat verstandig. 
Het kabinet heeft zich daarom in de afgelopen Milieuraad hard gemaakt voor een 
open houding van de Europese Unie. Verder heb ik bij mijn deelname aan de 
bilaterale klimaatconsultaties met Duitsland op 4 oktober jl. in lijn met de motie 
36180-16 van de leden Kröger en Thijssen benadrukt dat het van belang is om 
alle opties op het gebied van schade en verlies te onderzoeken. Verder heb ik toen 
mijn steun uitgesproken voor het Duitse initiatief voor een Global Shield against 
Climate Risks gericht op verzekeringen bij klimaatrampen. Zie het antwoord bij 
vraag 4 van het lid Koekkoek voor de Nederlandse programmatische inzet op 
schade en verlies in het verlengde van dit Global Shield. 
 
Vragen van het lid Van der Graaf (ChristenUnie) 
 
Vraag 1 
Seksuele uitbuiting van kinderen online. Het Ministerie van Justitie en 
Veiligheid werkt aan een aanpak tegen seksuele uitbuiting van kinderen 
online, o.a. op bronlanden als Filipijnen en Kenia. Is de minister bereid 
om deze aanpak van MinJ&V te steunen en versterken, en online 
uitbuiting van kinderen op te nemen in de SRGR agenda? 
 
Antwoord 
De bestrijding van seksuele uitbuiting van kinderen heeft een nadrukkelijke plek 
gekregen binnen ons SRGR-beleid. Er is hiervoor een meerjarig beleidskader 
opgezet, waarvoor de tenderprocedure nu loopt. Binnen dit kader is er ruimte om 
ook op de bestrijding van online uitbuiting in te zetten. Zoals aangegeven in mijn 
Kamerbrief van 18 mei jl. wordt aansluiting gezocht met het ministerie van 
Justitie en Veiligheid. 
 
Vraag 2 
Is de minister bekend met de FMNR methode en is zij bereid om deze 
methode een plek in de Afrikastrategie te geven? 
 
Antwoord  
Ja, daar ben ik mee bekend. Farmer Managed Natural Regeneration draagt bij aan 
bodemvruchtbaarheid, samen met andere regeneratieve landbouwpraktijken zoals 
agro-forestry, erosiebestrijding en gebruik van compost. Die praktijken maken 
onderdeel uit van programma’s die worden gefinancierd vanuit het 
voedselzekerheidsbudget en die zich richten op duurzame, klimaatweerbare 
voedselproductie, met name in droge gebieden in de Sahel en de Hoorn van 
Afrika. Voorbeelden hiervan zijn het Pro-Arides programma in de Sahel, dat 
uitgevoerd wordt door onder meer SNV en Wageningen UR, en regionale 
programma’s van het VN Landbouwontwikkelingsfonds en van de Wereldbank. In 
de Afrikastrategie zal aandacht zijn voor geïntegreerd 
bodemvruchtbaarheidsbeheer, als een van de essentiële randvoorwaarden voor 
lokale voedselzekerheid. 
 
9 

  
bereid om naar deze begrotingssystematiek te kijken en te onderzoeken 
of deze budgetschommelingen en de buffers leiden tot ondoelmatigheid? 
[Afzender]
 
 
Antwoord vragen 5 en 6 
Onze Referentie
Het ODA-budget schommelt vanwege de koppeling aan het BNI en vanwege 
BZDOC-446706594-50
fluctuaties in de uitgaven (via de begroting van JenV) aan eerstejaars opvang van 
asielzoekers. Om die schommelingen op te vangen heeft de begroting het 
verdeelartikel 5.4. Dit buffer-artikel heeft juist tot doel om fluctuaties niet te laten  
leiden tot te grote schokken op de korte termijn en voorkomt daarmee dat 
ingrijpen nodig is in lopende programma’s en meerjarige verplichtingen. In de 
praktijk lukt dat goed en kunnen wel meerjarige verplichtingen worden 
aangegaan. 
 
Vraag 7 
Financiering voor het traumaverwerking  project, gericht op 
gespreksgroepen gericht op daders en nabestaanden bij elkaar brengen. 
Dit geld komt volgend jaar ten einde. Kan de minister kijken of we dit 
project kunnen continueren omdat het zo belangrijk is voor blijvende 
vrede en verzoening binnen Rwanda? 
 
Antwoord  
Op verzoek van de Kamer is in 2018 door de toenmalige minister voor BHOS 
besloten om de relatie met Rwanda te verschuiven van hulp naar handel met 2022 
als eindjaar. Na dit jaar gaat er dus nagenoeg geen decentrale OS-steun meer 
naar Rwanda. Aan deze afbouw wil ik zoveel mogelijk vasthouden. Tegelijk blijven 
wij inzetten op Mental Health and Psychosocial Support (MHPSS) en trachten we 
MHPSS zoveel mogelijk in crisisrespons te integreren – in noodhulp, 
vredesopbouw, opvang in de regio. Er zijn kansen om dit beleid verder kracht bij 
te zetten via het regionale Grote Meren programma, dat grensoverschrijdende 
programma’s in de regio steunt. Vanuit dat regionale Grote Meren programma 
overwegen wij momenteel steun aan het International Institute for Community 
Based Sociotherapy (IICBS). Dit is een internationale organisatie die zich inzet 
voor MHPSS in de regio, inclusief Rwanda. Hiermee kom ik ook tegemoet aan de 
wens van de Kamer voor de inzet op traumaverwerking in Rwanda. 
 
Vragen van het lid Teunissen (PvdD) 
 
Vraag 1 
Hoe zorgt de minister dat we gaan voldoen aan de 1,5 graad Parijs 
beleidsdoelstelling? Hoe is de begroting daaraan getoetst?  
 
Antwoord  
Ik streef inderdaad na dat mijn beleid en begroting in lijn zijn met de doelen van 
het Parijsakkoord; een proces dat blijvende aandacht vergt. Dat vraagt zowel om 
het laten van bepaalde activiteiten als het actief bevorderen van activiteiten die de 
transitie ondersteunen. Om die reden vergroent het kabinet het handels-, 
financierings- en exportinstrumentarium (Kamerstuk 36180, nr. 23), en verhoogt 
het tegelijkertijd bijvoorbeeld de Nederlandse klimaatfinanciering tot 1,8 miljard 
euro in 2025 (Kamerstuk 36180, nr. 1). Hiermee steunen we ontwikkelingslanden 
extra in hun transitie op weg naar Parijs.  
 
Vragen van het lid Eppink (JA21) 
 
Vraag 1 
Wat voor een reacties krijgt de minister in het buitenland over het 
Nederlandse stikstof beleid en over het afschaffen van duizenden 
boerenbedrijven in Nederland? Begrijpt men dat? 
 
Antwoord 
11 

  
 
Antwoord 
[Afzender]
Het kabinet blijft ook onder deze kabinetsperiode een van de grootste donoren 
van het maatschappelijk middenveld wereldwijd, onder andere via het 
Onze Referentie
beleidskader Versterking Maatschappelijk Middenveld. Binnen dit kader is er ook 
BZDOC-446706594-50
aandacht voor duurzame handelsketens en het bereiken van de meest 
gemarginaliseerde groepen. De middelen van de Civic Space Fund Flex Optie zijn 
nog niet geheel uitgegeven. Daarom ziet het kabinet geen aanleiding tot een 
structurele verhoging van de middelen. Het kabinet onderzoekt ondertussen hoe 
het structurele mogelijkheden voor directe steun aan lokale organisaties nog beter 
kan faciliteren.  
Vraag 3 
Wil de minister haar speerpunt digitalisering gericht inzetten voor de 
positie van de vele 60 plussers wereldwijd? Denk ook aan het ontvangen 
van hun pensioen. 
 
Antwoord 
De inzet van digitale technologieën biedt kansen om ontwikkelingsdoelen sneller 
en efficiënter te behalen en is daarom een dwarsdoorsnijdend onderwerp in de 
beleidsnota. Hierbij heeft het kabinet ook aandacht voor de risico’s van 
digitalisering, zoals de groeiende digitale ongelijkheid. Hierbij wordt specifiek 
rekening gehouden met de positie van minderheden en gemarginaliseerde 
groepen in ontwikkelingslanden, waaronder ook kwetsbare 60 plussers. 
 
Vraag 4 
Goed dat minister blijft inzetten op nexus onderwijs en werk voor 
jongeren. Jongeren met beperking profiteren hier nauwelijks van. Hoe is 
dat mogelijk en wat gaat de minister doen om dit te veranderen? 
 
Antwoord 
Zoals aangegeven in mijn nota ‘Doen waar Nederland goed in is’ streeft het 
kabinet bij alle inzet het principe van ‘leave no one behind’ na. We meten dus niet 
expliciet welke groepen hiervan specifiek profiteren. Vanuit de gedachte dat 
niemand buitengesloten mag worden, is inclusie van alle groepen verankerd in het 
beleid.  
 
Vraag 5 
Welke ambitie heeft NL voor de VN-Waterconferentie en is de minister 
bereid te onderzoeken of de NL internationale waterambitie verhoogd kan 
worden zodat 15 miljoen extra mensen toegang krijgen tot schoon 
drinkwater en 25 miljoen extra tot sanitaire voorzieningen? 
 
Antwoord 
Ambitie van NL als covoorzitter van de VN 2023 Waterconferentie is om bij te 
dragen aan een zodanige versnelling van de uitvoering van SDG 6 doelstellingen 
dat deze in 2030 nog kunnen worden behaald. Daartoe nodigt Nederland 
overheden, bedrijven, VN organisaties, maatschappelijke organisaties en 
kennisinstellingen uit om met transformatieve toezeggingen te komen die bij 
zullen dragen aan het realiseren van SDG 6; deze toezeggingen worden 
gebundeld in de Water Action Agenda, die na de conferentie samen met 
verantwoordelijke VN organisaties zullen worden opgevolgd en gemonitord.  
De huidige Nederlandse waterambitie is erop gericht om 30 mln. mensen te 
voorzien van veilig drinkwater en 50 mln. van sanitaire voorzieningen in de 
13 

  
In Europees verband wordt volop ingezet op gegevensbescherming, bijvoorbeeld 
[Afzender]
in relatie met de VS. Nieuwe regelgeving ter zake van de VS zal wordt onderzocht 
door de Europese Commissie. Op basis hiervan kan waarschijnlijk door de EU een 
Onze Referentie
nieuw adequaatheidsbesluit ten aanzien van de VS worden genomen om zodoende 
BZDOC-446706594-50
te komen tot een regeling voor de overdracht van persoonsgegevens tussen de EU 
en de VS. Hierbij zal uiteraard goed worden gekeken naar de eerdere uitspraak 
van het EU-hof. Het kabinet heeft zich regelmatig uitgesproken dat een nieuw 
adequaatheidsbesluit alleen tot stand mag komen als ten volle aan de uitspraak 
van het EU Hof in de Schrems-II zaak tegemoet wordt gekomen. 
De Europese Commissie kan op grond van artikel 45 in de Algemene Verordening 
Gegevensbescherming (AVG) onder bepaalde voorwaarden vaststellen dat een 
land of een sector in een land een passend beschermingsniveau waarborgt. 
Daarbij is van belang dat de verwerking van gegevens in het derde land EU-
burgers vergelijkbare waarborgen biedt als zij in de EU zouden hebben.  
Conform de reguliere procedure zal een concept-adequaatheidsbesluit met 
lidstaten worden gedeeld en in het kader van de zogenaamde 
onderzoeksprocedure worden behandeld ter goedkeuring. Het ministerie van 
Justitie en Veiligheid zal als eerstverantwoordelijk departement een concept-
adequaatheidsbesluit beoordelen in overleg met betrokken departementen, 
waaronder ook het ministerie van Binnenlandse Zaken en Koninkrijksrelaties. 
 
Vraag 4 
Kan de minister uiteenzetten of compensatie voor klimaatschade 
onderdeel is van de klimaatstrategie? En hoeveel gelden worden hiervoor 
vrijgemaakt, en uit welk potje?  
 
Antwoord   
Schade en verlies is ook onderdeel van ons klimaatbeleid. We kijken daarbij zowel 
naar acties voordat een klimaatramp plaatsvindt als daarna. Door te zorgen dat 
ook de minst ontwikkelde landen en kleine eilandstaten early warning systemen 
voor extreem weer hebben, beperken we de schade en het verlies. Verder zorgen 
we voor verzekeringen zodat mensen hun leven weer kunnen oppakken na een 
tyfoon, overstroming of droogte. De bijdrage aan deze 2 programma’s zal in de 
orde van 50 miljoen euro zijn en komen uit de intensivering van beleidsartikel 2.3.  
 
Vraag 5 
Kan de minister toezeggen dat klimaatfinanciering vanaf volgend jaar 
bovenop het ODA budget komt en vanaf 2024 volledig uit publieke 
investeringen bestaat en dat private klimaatfinanciering een additionele 
bonus is? 
 
Antwoord  
Bij klimaatfinanciering is er geen definitie van additionaliteit en er bestaat 
internationaal geen consensus over concept. Alle Nederlandse publieke 
klimaatfinanciering vanuit de BHOS-begroting gaat naar ontwikkelingslanden, is 
conform de OESO-DAC-criteria voor ODA-uitgaven. In het Parijs Akkoord is 
afgesproken dat de 100 miljard gemobiliseerd wordt uit diverse bronnen, 
instrumenten en kanalen. Hier valt dus ook met publieke middelen gemobiliseerde 
private klimaatfinanciering onder. Daar wil ik aan vasthouden. 
 
Vraag 6 en 7 
Hoe gaat de minister er voor zorgen dat extra budget bij lokale bedrijven, 
initiatieven en ngo’s terecht komt (lokalisering)? Welke stappen zet de 
15 

  
dienen ontwikkelingslanden, onder andere via capaciteitsopbouw, in staat te 
[Afzender]
worden gesteld goed te participeren. Nederland zet hier dan ook op in.  
Voor wat betreft standaarden is het de rol van de WTO om de kaders te scheppen 
Onze Referentie
voor non-discriminatoire en breed gedragen standaarden, en om tot bindende 
BZDOC-446706594-50
afspraken te komen zoals over visserijsubsidies. In bilaterale akkoorden wordt 
voortgebouwd op WTO afspraken, maar als het gaat over 
duurzaamheidsstandaarden gaan bilaterale akkoorden op dit moment vaak juist 
veel verder dan WTO afspraken. Bindende afspraken over het Parijs akkoord en 
over arbeidsstandaarden zijn daarvan een goed voorbeeld. 
 
Vraag 9 
Hoe gaat Nederland zich inzetten voor het borgen van gelijke inspraak in 
multilaterale organisaties? 
 
Antwoord  
In de Algemene Vergadering van de VN, de regionale VN organen (o.a. UNECE) en 
binnen de beheersorganen van de VN organisaties is sprake van één stem per 
land. Daarnaast worden in veel beheersorganen van de VN instellingen besluiten 
primair in consensus aangenomen. In veel gevallen wordt binnen de VN gewerkt 
via regionale groeperingen of andere samenwerkingsvormen zoals de G77 of 
SIDS. Deze groeperingen en samenwerkingsvormen dragen onder meer bij aan 
een effectieve vertegenwoordiging van alle landen binnen de VN doordat het 
daardoor onder meer mogelijk is om lasten te delen en samen voor gelijksoortige 
belangen op te komen. Bij internationale financiële Instellingen is stemgewicht 
bepaald op basis van de omvang van het financieel aandeel in de organisatie.  
Nederland draagt in aanvulling op voorgaande onder meer via trainingen door het 
Instituut Clingendael bij aan de verdere capaciteitsversterking van landen en 
levert zo een effectieve bijdrage aan de belangenbehartiging van deze landen in 
multilaterale gremia  
 
Vragen van het lid Van Haga (Groep van Haga) 
 
Vraag 1 
Wat is het rendement op het geld dat besteed wordt aan OS? 
 
Antwoord  
In 2016 publiceerde de World Bank Economic Review een grote analyse van 
studies vanaf 2008 over de economic returns van buitenlandse hulp. Daarin wordt 
geconcludeerd dat een ontwikkelingsland gemiddeld 1% extra groei per capita per 
jaar heeft gekend door een aanhoudende steun die is gelijk aan 10% van hun 
eigen BNP. Er was variatie maar de grote meerderheid van studies vertoonde 
positieve effecten. Ook een analyse van Wereldbank data van 4355 bedrijven in 
29 landen, waarvan 11 in Afrika, toonde een positief effect van buitenlandse hulp 
op de bedrijfsomzet. Voor wat betreft Nederlandse OS-opbrengsten, verwijs ik 
graag naar de resultatenrapportage (www.nlontwikkelingssamenwerking.nl ).  
 
Vraag 2 
Hoe voorkomen we de ongewenste Chinese overnames [van NL 
bedrijven]? 
 
Antwoord  
Het kabinet is zich ervan bewust dat internationale handel en investeringen een 
veiligheidsdimensie kunnen hebben. De Nederlandse inlichtingen- en 
veiligheidsdiensten doen doorlopend onderzoek naar dit onderwerp. Wij zijn alert 
17 

