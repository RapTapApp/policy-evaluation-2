 
 
 
 
>Retouradres Postbus 16375 2500 BJ Den Haag  
 
Aan de voorzitter van de Tweede Kamer 
 
Postbus 20018  
 
2500 EA DEN HAAG 
Erfgoed en Kunsten 
 
 Rijnstraat 50  
Den Haag 
  
Postbus 16375 
    
2500 BJ Den Haag 
www.rijksoverheid.nl 
 
 
 
j.kuggeleijn@minocw.nl 
 Onze referentie 
Datum 8 november 2022  
 34735126 
 
  
Betreft Beleidsreactie advies 'Archeologie bij de tijd'  
  
 
Op 11 februari 2022 ontving uw Kamer het advies 'Archeologie bij de tijd' van de 
Raad voor Cultuur. Dit advies is op mijn verzoek opgesteld in het kader van de 
door uw Kamer verzochte evaluatie van het archeologiestelsel (motie Beckerman 
1
c.s.). Mijn adviesvraag is in samenspraak met de sector tot stand gekomen en 
maakt gebruik van diverse onderzoeken die in de afgelopen twee jaar zijn 
2,3
uitgevoerd. De adviescommissie van de Raad stond onder voorzitterschap van 
dr. Alexander Rinnooy Kan.  
 
In deze brief ga ik in op de adviezen die de Raad heeft gegeven en geef ik aan 
welke stappen ik, samen met de betrokken partijen, wil zetten. Dit doe ik na een 
gespreksronde die in het afgelopen half jaar heeft plaatsgevonden en met 
gebruikmaking van de vele door mij ontvangen schriftelijke reacties. Voor de 
ontvangen inbreng ben ik zeer erkentelijk. Hoewel soms kritisch is de grondtoon 
altijd constructief. 
 
In de ontvangen reacties worden ook onderwerpen naar voren gebracht die niet 
direct raken aan de adviezen van de Raad, bijvoorbeeld de selectie en deponering 
van vondsten. Zaken als deze zal ik betrekken bij de door mij voor begin 2023 
4
toegezegde beleidsreactie op de bredere beleidsdoorlichting erfgoed. In deze 
brief beperk ik mij tot de hoofdlijnen van het advies van de Raad.  
 
Het advies van de Raad en het met de sector doorlopen traject geven aanleiding 
tot diverse verbeteracties. In mijn meerjarenbrief Cultuur heb ik hiervoor vanaf 
2023 een reeks van € 5 mln. in 2023, € 6.mln. in 2024 en 2025 en vanaf 2026 
structureel € 5 mln. euro vrijgemaakt voor maatregelen ter versterking van de 
5
archeologiesector. Deze brief biedt de nadere uitwerking daarvan. 
 
                                                 
1
 Kamerstuk 32 820, nr. 293 
2
 Kamerstuk 32 820, nr. 417 
3
 www.cultureelerfgoed.nl/onderwerpen/erfgoedwet/evaluatie-erfgoedwet-archeologie 
4
 Kamerstuk 31 511, nr. 48 
5
 2022Z21095 
 Pagina 1 van 14 
 

 
 
Algemeen beeld 
Onze referentie 
Wat de Raad voor Cultuur betreft is er binnen het archeologisch stelsel in 
34735126 
Nederland veel dat goed gaat. Volgens de Raad is er dan ook geen fundamentele 
 
  
stelselwijziging noodzakelijk. Dit beeld komt ook terug in de meeste door mij 
 
ontvangen reacties. Desalniettemin zijn er diverse verbeteringen gewenst. Vier 
thema’s worden daarbij door de Raad onderscheiden: 
1) Capaciteit en deskundigheid bij gemeenten 
2) De kwaliteit en diepgang van archeologisch onderzoek 
3) Publieksbereik en publieksparticipatie 
4) De archeologische (arbeids)markt 
Ik ga hieronder in op de aanbevelingen per thema en voeg er een vijfde thema 
aan toe: 
5) Archeologie en de verbouwing van Nederland 
 
Het Nederlandse archeologiebestel wordt grosso modo gevormd door het 
samenspel van drie formele partijen: uitvoerders/onderzoekers, overheden en 
8
initiatiefnemers. Informeel is er daarnaast een niet te onderschatten bijdrage 
vanuit burgerinitiatieven, vrijwilligers in de archeologie en regionale 
erfgoedinstellingen. Een eerste conclusie die ik trek op basis van alle inzichten en 
rapporten is dat, als we de gewenste verbeteringen willen doorvoeren, dit alleen 
kan als al deze partijen met elkaar samenwerken en ieder vanuit hun 
verantwoordelijkheid een aandeel nemen in de te zetten stappen. Ik kom hier aan 
het slot van deze brief op terug. 
 
Bij twee partijen wil ik apart stilstaan: de initiatiefnemer en de ‘gewone’ 
archeoloog, als subgroep van de uitvoerders/onderzoekers. Uit hun inbreng in de 
evaluatie blijkt namelijk dat zij zich niet altijd gewaardeerd voelen. De 
initiatiefnemers vinden dat zij in hun rol als ontwikkelaar veel meer zijn dan 
‘verstoorder’ van het erfgoed. Hun bijdrage aan een leefomgeving met identiteit, 
waarin het verhaal van het verleden doorklinkt wordt te weinig gezien. Zij geven 
aan zich niet te kunnen vinden in delen van het advies van de Raad en hadden 
intensiever gehoord willen worden. Desalniettemin zijn zij bereid om mee te 
werken aan verbeteringen van het bestel. De archeoloog, de man of vrouw die 
dagelijks in het veld werkt, of die als specialist nadere analyses doet, geeft aan 
zich geregeld gemangeld te voelen tussen enerzijds de prijsdruk van de markt en 
de wensen van initiatiefnemers, en anderzijds de professionele standaarden van 
het vak.  
 
Het ingewikkelde is dat beide invalshoeken waar zijn. Het is mijn stellige 
overtuiging dat de gewenste verbeteringen in het archeologisch bestel alleen dan 
gerealiseerd kunnen worden als we voor verschillende perspectieven als deze oog 
houden. De vraag die uiteindelijk beantwoord moet worden is niet wat voor 
individuele groepen het beste is, maar waar we als samenleving het meest aan 
hebben. De maatregelen die in deze brief worden aangekondigd zijn vanuit die 
overtuiging tot stand gekomen. 
 
 
Capaciteit en deskundigheid bij gemeenten 
                                                 
8
 Onder onderzoekers worden ook universiteiten verstaan. Overheden kunnen verschillende 
rollen hebben (bevoegd gezag, eigenaar vondsten, uitvoerder, initiatiefnemer). 
Initiatiefnemers worden ook wel ‘verstoorders’ genoemd. De term initiatiefnemer heeft 
echter mijn (en hun) voorkeur. 
 
 Pagina 3 van 14 
 

 
 
Ook werd terecht naar voren gebracht dat eventuele extra capaciteit en 
Onze referentie 
deskundigheid niet alleen zou moeten worden ingezet te behoeve van de 
34735126 
inhoudelijke archeologische advisering en het formuleren van de juiste 
 
  
vergunningvereisten. Archeologische bedrijven benadrukken het belang van extra 
 
inzet ten behoeve van handhaving op vergunningsvereisten. In de sessies die in 
het kader van het Faro programma over archeologie zijn georganiseerd werd ook 
om inzet voor publieksbereik en publieksparticipatie gevraagd. 
 
Onder meer door de Federatie Grote Monumentengemeenten (FGM) wordt 
benadrukt dat de opgave ten aanzien van capaciteit en deskundigheid niet uniek 
is voor de archeologie maar ook geldt voor het gebouwde erfgoed en het 
cultuurlandschap. Dit wordt bevestigd door de beleidsdoorlichting erfgoed. 
 
Het advies om in iedere provincie een archeologische commissie in te stellen met 
een adviserende en toezichthoudende taak kan op weinig steun rekenen. Het 
vermengen van een adviesrol en een toezichthoudende rol werd door de meeste 
partijen als onwenselijk gezien. Voor het Interbestuurlijk Toezicht (IBT) op 
10
erfgoed is reeds een verbetertraject ingezet. Bovendien verschilt de situatie per 
provincie te zeer voor een dergelijke generieke aanpak. 
 
Dit alles overwegende doe ik het volgende : 
 Ik ga in de komende maanden met betrokken partijen verkennen hoe een 
stimulerings- en ondersteuningstraject ten behoeve van (kleinere) 
gemeenten via de provincies vorm kan krijgen. Daarbij moet voldoende 
ruimte zijn voor maatwerk en ook handhaving en publieksbereik en 
publieksparticipatie zullen hier deel van uitmaken. Ik trek voor deze 
aanpak een bedrag van € 2,5 mln. in 2023 en € 3 mln. in 2024 uit. Op 
basis van de ervaringen hiermee neem ik een besluit over de inzet van 
deze middelen in de jaren daarna. 
 Ik vraag de Rijksdienst voor het Cultureel Erfgoed (RCE) om een 
handreiking en de Erfgoedacademie om een opleiding ten behoeve van 
gemeenteambtenaren te ontwikkelen die ondersteunend is aan 
bovenstaande aanpak. 
 Ik vraag de Inspectie Overheidsinformatie en Erfgoed om de 
implementatie van de verbeteracties ten aanzien van IBT op erfgoed te 
monitoren. 
 In mijn beleidsreactie op de beleidsdoorlichting erfgoed kom ik terug op 
het vraagstuk ten aanzien van capaciteit en deskundigheid op andere 
erfgoedterreinen. 
 
 
De kwaliteit en diepgang van archeologisch onderzoek 
 De Raad adviseert het Rijk om een structurele voorziening op te richten in 
de vorm van een nationaal onderzoekscentrum archeologie. 
 De Raad adviseert het Rijk een innovatiefonds in te richten voor de 
financiering van dit onderzoekscentrum. Dit fonds moet zowel gevoed 
worden met een omslag op bodemverstorende bouwprojecten, als door 
het Rijk. 
 De Raad adviseert het Centraal College van Deskundigen om het huidige 
Programma van Eisen voor een opgraving om te vormen naar een 
                                                 
10
 Tweede Kamer, vergaderjaar 2020–2021, 32 820, nr. 411 
 
 Pagina 5 van 14 
 

 
 
voor zijn pionierswerk op dit vlak onlangs de Nobelprijs. Ik vind het daarom 
Onze referentie 
passend dat het Rijk een grotere rol op zich neemt om onderzoek met meer dan 
34735126 
de standaard diepgang, dat binnen de verhoudingen van het Nederlandse 
 
  
archeologiebestel niet vanzelf tot stand komt, toch mogelijk te maken. Maar ik zie 
 
dat ook andere partijen er voordeel bij zouden hebben om hierin te investeren. 
Initiatiefnemers, omdat het in te stellen platform een uitweg biedt uit de discussie 
over de vraag of je de hoge kosten bij bijzondere vondsten wel bij een individuele 
initiatiefnemer kunt leggen. En bedrijven omdat dit voor hen de mogelijkheid 
creëert om onderzoek te verrichten dat (nog) meer maatschappelijke impact 
heeft. 
 
Door partijen wordt aangegeven dat niet zozeer het door de Raad geadviseerde 
omvormen van het Programma van Eisen (PvE) tot onderzoeksplan, als wel het 
schaalbaar maken van dit programma zinvol zou zijn. Dus voor kleinere 
onderzoeken een andere, simpelere versie en voor grote opgravingen (waarvan er 
ongeveer tien tot twintig per jaar zijn) juist een uitgebreidere, waar ook meer 
partijen bij betrokken zijn. Ook geven partijen aan dat het goed zou zijn om nog 
eens te kijken naar de sturing vanuit het bevoegd gezag op het PvE. 
 
Tot slot wijzen zowel de Raad als ook de door het Centraal College van 
Deskundigen in de Archeologie (CCvD-A) opgestelde evaluatie erop dat het in 
2016 met de Erfgoedwet ingevoerde stelsel van certificering in de archeologie, 
weliswaar positieve kanten heeft, maar ook tamelijk complex is geworden.  
 
Alles overwegende doe ik het volgende: 
 Ik verzoek bedrijven en diensten, universiteiten, gemeenten en 
provincies, NWO, initiatiefnemers en musea om gezamenlijk met een 
voorstel te komen voor de inrichting van een structureel platform voor 
archeologisch onderzoek. De RCE verzoek ik om dit proces te begeleiden. 
Ik vraag in het bijzonder om in het voorstel aandacht te besteden aan de 
afbakening ten opzichte van regulier onderzoek en de werkwijze en 
organisatie van het platform. 
 Omdat de inrichting van een structureel platform enige tijd zal kosten 
vraag ik partijen om in 2023 en 2024 pilots te starten die input geven 
voor de uiteindelijke vormgeving en daarbij waar mogelijk aan te sluiten 
bij actuele opgaven in de leefomgeving. Voor deze pilots stel ik in 2023  
een bedrag van €1 mln. en in 2024 een bedrag van € 1,5 mln. 
beschikbaar. 
 Ik vraag initiatiefnemers en bedrijven om gezamenlijk met een voorstel te 
komen voor de structurele financiële vulling van het platform, of een deel 
daarvan, vanaf 2025. Uitgangspunt mag daarbij zijn dat de gezamenlijk 
op te brengen bijdrage door het Rijk wordt gematcht, tot een maximum 
van € 1,5 mln.. 
 Ik zie geen aanleiding om het certificeringsstelsel te heroverwegen, maar 
ben bereid om de sector te ondersteunen bij initiatieven om het 
certificeringsstelsel, en in het bijzonder de achterliggende kwaliteitsnorm, 
zo goed mogelijk te laten aansluiten op de wens vanuit de praktijk. 
Uitgangspunt blijft daarbij dat de sector zelf verantwoordelijk is en blijft 
voor deze norm. Ik zal het CCvD-A verzoeken om een advies uit te 
brengen over de volgende zaken: 
o Hoe kan binnen het kwaliteitszorgsysteem de rol van het 
Programma van Eisen (PvE) als schaalbaar onderzoeksplan dat de 
 
 Pagina 7 van 14 
 

 
 
Vrijwilligers zijn onmisbaar in de archeologie. Hun rol is door de komst van 
Onze referentie 
professionele opgravingsbedrijven wel veranderd. Het uitvoeren van opgravingen 
34735126 
door vrijwilligers is, in vergelijking tot vroeger, slechts beperkt mogelijk. Dat wil 
 
  
niet zeggen dat de bijdrage van vrijwilligers geringer is geworden. Hun kennis van 
 
de lokale geschiedenis en omstandigheden vormt een vaak onmisbare aanvulling 
op die van professionals. En binnen hun gemeente komen zij actief op voor het 
archeologisch belang bij ruimtelijke ontwikkelingen. De Omgevingswet biedt daar 
straks volop ruimte voor. 
 
Dit alles gezegd hebbende zijn er ook diverse uitdagingen waar de Raad terecht 
op wijst. Het vinden van financiering voor activiteiten gericht op publieksbereik en 
of publieksparticipatie is vaak lastig. Dit geldt ook voor de financiële continuïteit 
van koepelorganisaties, zoals de AWN - Vereniging van Vrijwilligers in de 
Archeologie. Verder is de samenstelling van het publiek dat betrokken is bij 
archeologie geen afspiegeling van de samenleving.   
 
Een ontwikkeling waar de Raad weliswaar naar verwijst maar die in mijn ogen nog 
meer aandacht verdient, is de ‘democratisering van de erfgoedzorg’. Die komt tot 
uiting in de uitgangspunten van het verdrag van Faro, maar ook in de wens van 
groepen in de samenleving om meer betrokken te zijn bij het erfgoed. Denk aan 
de Molukse gemeenschap die recent onderzoek deed op de locaties van een 
voormalig barakkencomplex waar zij zelf of hun ouders gewoond hebben. Dit 
‘Project Wyldemerck’ won de Grote Archeologieprijs van 2022. Dergelijke 
initiatieven zijn vaak lastig van de grond te krijgen en stellen de bestaande 
kaders ter discussie. Begin 2023 kom ik hier in mijn brief over het 
uitvoeringsprogramma Faro op terug.  
 
Voor het toevoegen van publieksbereik en publieksparticipatie aan de vaste 
verplichtingen van een certificaathouder, zoals de Raad adviseert, bestaat bij 
partijen geen draagvlak. Er is behoefte aan maatwerk. Niet iedere opgraving leent 
zich hiervoor. Bovendien is het de vraag of het niet ook aan overheden is om 
hierop, via vergunningvereisten, te sturen. Het maken van een bewuste afweging 
bij ieder onderzoek om wel of geen op het publiek gerichte activiteiten te 
ontplooien – in samenspraak met de bevoegde overheid – krijgt wel steun. 
 
Voor financiering van grotere tentoonstellingen of initiatieven zouden volgens alle 
partijen middelen beschikbaar moeten blijven. Wel zouden de middelen voor 
participatie laagdrempeliger dan nu aan te vragen moeten zijn. Onderzocht kan 
verder worden of grootschaliger vormen van publieksbereik en 
publieksparticipatie ook onderdeel zouden kunnen zijn van het in te stellen 
onderzoeksplatform. 
 
Het advies van de Raad om een landelijke voorziening voor publieksbereik en 
publieksparticipatie onder te brengen bij een op te richten beroepsvereniging in 
de archeologie neem ik niet over. Er zijn reeds vele organisaties, lokaal en 
landelijk, actief op het brede terrein van de cultuurparticipatie en cultuureducatie. 
Denk aan de Erfgoedhuizen, vrijwilligersorganisaties of de gemeentelijke 
cultuurmenu’s. Het is in mijn ogen effectiever wanneer daarbinnen op een goede 
manier ook aan archeologie aandacht wordt besteed. Aan de andere kant zie ik de 
meerwaarde van een goed georganiseerde sector die actief naar buiten treedt. 
Daar kom ik bij het volgende thema op terug. 
 
 
 Pagina 9 van 14 
 

 
 
functionerend stelsel, met een (nog) grotere waarde voor de samenleving. Echter, 
Onze referentie 
zolang selectie van uitvoerders uitsluitend geschiedt op basis van de ‘economisch 
34735126 
meest voordelige aanbieding’ zal de prijsdruk groot blijven. Dit is een complex 
 
  
economisch vraagstuk dat zich niet eenvoudig laat oplossen.  
 
 
Het advies van de Raad om een CAO voor archeologische opgravingsbedrijven in 
te voeren is een advies aan de sector. Ik ondersteun de sociale dialoog binnen de 
sector archeologie via het programma “Verbetering arbeidsvoorwaarden en 
collectieve afspraken” (fairPACCT) van Platform ACCT. De Fair Practice Code is 
daar een leidraad voor. De keuze om wel of geen beroepsorganisatie in te richten 
is eveneens aan de sector. Desalniettemin ben ik van mening dat een goed 
georganiseerde sector een duidelijke meerwaarde heeft, niet alleen voor het 
functioneren van de arbeidsmarkt. 
 
De archeologische opgravingsbedrijven vragen aandacht voor een specifieke 
kwestie die te maken heeft met de financiering en afronding van de rapportages 
van archeologisch onderzoek. Conform de Erfgoedwet zijn zij als certificaathouder 
verantwoordelijk om deze rapportages binnen twee jaar aan te leveren bij de 
minister van OCW. In de praktijk doen zich echter met enige regelmaat situaties 
voor waarbij initiatiefnemers niet kunnen of willen betalen voor de (volledige) 
afronding van de rapportages. Om hun certificaat niet te verliezen zien bedrijven 
zich dan gedwongen deze kosten uit eigen zak te betalen. Uiteraard is dit een 
onwenselijke situatie. Het voorstel dat de bedrijven doen om de wettelijke 
aanleverplicht bij de initiatiefnemer te leggen wordt echter niet gedragen door 
zowel gemeenten als initiatiefnemers. Voor beide partijen zou dit namelijk een 
forse administratieve lastenverzwaring met zich mee brengen. 
 
De Raad tot slot adviseert om binnen gemeenten met een eigen opgravingsdienst 
een duidelijker scheiding tussen de rol van bevoegd gezag en die van uitvoerder 
aan te brengen. Door gemeenten wordt aangegeven dat hier voldoende 
waarborgen voor bestaan, onder meer op basis van de wet Markt en Overheid. 
Vanuit het toezicht door de Inspectie hebben mij op dit punt ook geen signalen 
bereikt. De keuze om een eigen opgravingsdienst te hebben in plaats van deze in 
te huren is aan het lokaal bestuur zelf. Wel geven bedrijven aan dat het 
onwenselijk is dat gemeentelijke opgravingsdiensten sinds de introductie van het 
certificeringsstelsel ook buiten de eigen gemeente mogen opgraven en dat, naar 
verluid, zo nu en dan ook doen.  
 
 
 
 
 
 
Alles overwegende doe ik het volgende: 
 Ik zal de ondersteuning via Platform ACCT van de sociale dialoog binnen 
de sector archeologie voortzetten. 
 Ik roep alle partijen in de sector op om de Fair Practice Code cultuur 
leidend te laten zijn bij het maken van afspraken ten aanzien van 
beloning en arbeidsomstandigheden. 
 Indien de sector stappen wil zetten ten aanzien van het versterken van de 
sectororganisatie ben ik bereid om daar tijdelijk ondersteuning bij te 
 
 Pagina 11 van 14 
 

 
 
Alles overwegende doe ik het volgende: 
Onze referentie 
 Ik vraag de partijen die betrokken zijn bij de inrichting van het 
34735126 
onderzoeksplatform archeologie om bij de pilots voor de jaren 2023 en 
 
  
2024 daar waar mogelijk aan te sluiten bij de grote opgaven van de 
 
‘Verbouwing van Nederland’.  
 Voor de jaren  2023 tot en met 2025 voeg ik vanuit de middelen voor het 
onderzoeksplatform archeologie een bedrag van € 500.000,- toe aan de 
Erfgoed deal, specifiek bestemd voor projecten op het terrein van 
archeologie en de ruimtelijke transities. 
 In mijn Hoofdlijnenbrief Cultuur heb ik het werkprogramma erfgoed en 
wonen aangekondigd. Hiermee ondersteun ik gemeenten bij het in een 
vroeg stadium van de planvorming bij grootschalige woningbouwlocaties 
rekening houden met cultureel erfgoed, waaronder archeologie. 
 
 
Overzicht inzet regeerakkoordmiddelen  
 2023 2024 2025 2026 e.v. 
Capaciteit en deskundigheid     
Stimuleringsmaatregel provinciaal niveau € 2.500.000 € 3.000.000 € 3.000.000 € 3.000.000 
Landelijke ondersteuning (handreiking, € 250.000 € 250.000 € 250.000  
opleiding) 
     
Kwaliteit     
Onderzoeksplatform € 1.000.000 € 1.500.000 € 1.500.000 € 1.500.000 
     
Publiek en participatie     
Mondriaanfonds € 400.000 € 400.000 € 400.000 € 250.000 
Fonds voor Cultuurparticipatie € 300.000 € 300.000 € 300.000 € 250.000 
     
(Arbeids)markt     
Versterken sectororganisatie € 50.000 € 50.000 € 50.000  
     
Verbouwing van Nederland     
Ophoging Erfgoed deal € 500.000 € 500.000 € 500.000  
     
TOTAAL € 5.000.000 € 6.000.000 € 6.000.000 € 5.000.000 
 
 
Tot slot 
Nederland kent een archeologisch stelsel dat in basis goed is maar dat op diverse 
onderdelen onderhoud nodig heeft. Ik neem met de maatregelen in deze brief 
mijn verantwoordelijkheid daarvoor, maar realiseer me ten volle dat we de 
gewenste verbeteringen alleen dan kunnen realiseren als alle partijen de handen 
ineen slaan. Veel van wat in deze brief wordt aangekondigd vergt nadere 
uitwerking. Dat wil ik samen met de sector doen. Ik zal daarom het initiatief 
nemen tot een gezamenlijke verbeteragenda archeologie. Ik ga graag met de 
sector in gesprek over hoe we de voortgang van de acties van de komende jaren 
het best kunnen bespreken. 
 
Met de in deze brief aangekondigde maatregelen investeer ik in een sterk en goed 
functionerend archeologiestelsel. Meer capaciteit en deskundigheid bij gemeenten 
 
 Pagina 13 van 14 
 

