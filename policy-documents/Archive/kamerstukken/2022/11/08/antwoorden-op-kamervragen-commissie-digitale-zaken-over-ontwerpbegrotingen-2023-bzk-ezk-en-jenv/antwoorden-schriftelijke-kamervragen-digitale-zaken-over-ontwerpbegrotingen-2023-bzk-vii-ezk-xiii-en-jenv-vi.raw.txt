36 200-VII Vaststelling van de begrotingsstaten van het Ministerie van Binnenlandse 
Zaken en Koninkrijksrelaties (VII) voor het jaar 2023  
36 200-XIII Vaststelling van de begrotingsstaten van het Ministerie van Economische 
Zaken en Klimaat (XIII) voor het jaar 2023 
36 200-VI Vaststelling van de begrotingsstaten van het Ministerie van Justitie en 
Veiligheid (VI) voor het jaar 2023 
 
nr.   Lijst van vragen  
   
De vaste commissie voor Digitale Zaken heeft een aantal vragen voorgelegd aan de 
bewindspersonen van Binnenlandse Zaken en Koninkrijkrelaties, Economische Zaken en 
Klimaat en Justitie en Veiligheid over de Vaststelling van de begrotingsstaten van het 
Ministerie van Binnenlandse Zaken en Koninkrijksrelaties (VII) voor het jaar 2023  
(Kamerstuk 36 200-VII), Vaststelling van de begrotingsstaten van het Ministerie van 
Economische Zaken en Klimaat (XIII) voor het jaar 2023 (Kamerstuk 36 200-XIII), 
Vaststelling van de begrotingsstaten van het Ministerie van Justitie en Veiligheid (VI) 
voor het jaar 2023 (Kamerstuk 36 200-VI). 
 
De voorzitter van de commissie,  
  Kamminga 
   
  Griffier van de commissie, 
  Boeve 
 
 
Vragen inzake vaststelling van de begrotingsstaten van het Ministerie van Binnenlandse Zaken en 
Koninkrijksrelaties (VII) voor het jaar 
 
1 
Welke lokale overheden maken nu al gebruik van open data? 
 
Antwoord 
Vanuit het open data portaal worden geen uitgebreide gebruikersanalyses uitgevoerd, dus hier zijn geen 
specifieke cijfers over. Wel weten we op basis van dataverzoeken, dataleveringen en concrete toepassingen dat 
veel lokale overheden open data aanleveren en gebruiken.  
Open data worden door lokale overheden bijvoorbeeld gebruikt voor de transitievisie warmte en de 
ontwikkeling van digital twins.  
Lokale overheden bieden ook zelf open data aan. Deze data worden bijvoorbeeld gebruikt door marktpartijen 
die hiermee diensten ontwikkelen, zoals de app OmgevingsAlert waarmee burgers proactief meldingen krijgen 
als iemand in de wijk een vergunning aanvraagt.  
Het beschikbaar stellen van open data is in beperkte mate verplicht onder de huidige implementatie van de 
Europese open datarichtlijn. Middels de Wet Open Overheid, Wet Hergebruik Overheidsinformatie en de Data 
Governance Act wordt deze verplichting uitgebreid.  
 
2 
Hoeveel mensen maken gebruik van de digitale ondersteuning bij bibliotheken? 
 
Antwoord 
Er zijn 19.777 vragen gesteld bij de Informatiepunten Digitale Overheid van 1 januari 2022 tot en met juli in 
2022. In totaal sinds de start in 2019 zijn er 44.652 vragen gesteld. De bibliotheken registreren niet het aantal 
bezoekers maar het aantal gestelde vragen.  
In 2021 hebben 6.700 cursisten een Klik en Tik cursus gevolgd bij bibliotheken (in 2019 waren dat er nog circa 
12.000). In 2021 hebben 1.057 cursisten Werken met de e-overheid (Digisterker) met certificaat afgerond (in 
 blz. 1/53

Antwoord 
Het verwachte negatieve exploitatieresultaat levert geen risico’s op voor de continuïteit van de Rijksdienst voor 
Identiteitsgegevens en ook niet voor het realiseren van beleidsdoelen.  
Het exploitatieresultaat over eerdere boekjaren met betrekking tot de BRP wordt met de gebruikers van de BRP 
vereffend door de staffelprijs van de BRP in 2023 en latere jaren te laten dalen ten opzichte van de staffelprijs in 
2022. Hierdoor zijn de tarieven in 2023 niet volledig kostendekkend en ontstaat een begroot negatief saldo van 
baten en lasten. Dit negatieve saldo wordt echter met de openstaande schuld aan gebruikers BRP verrekend. 
Ultimo 2021 bedraagt de openstaande schuld € 30,1 mln. Er zijn dus voldoende middelen om de kosten te 
dekken.  
 
7 
Kunt u een overzicht geven van voorspellende risicomodellen/algoritmes die worden gebruikt door decentrale 
overheden, uitvoeringsinstanties en andere overheidsinstanties met het doel om fraude met bijstandsuitkeringen 
op te sporen?  
 
Antwoord 
Decentrale overheden, uitvoeringsinstanties en andere overheidsinstanties hebben veel verschillende algoritmen 
en risicomodellen in gebruik. Een overzicht van risicomodellen en algoritmen met het doel om fraude met 
bijstandsuitkeringen op te sporen, is nu nog niet te geven. De rijksoverheid is momenteel een algoritmeregister 
aan het opstellen, waarin zal worden geregistreerd welke hoog-risico algoritmes worden ingezet voor welke 
doelen. De algoritmen die al zijn doorgelicht of onderzocht zullen zoveel mogelijk voor het einde van dit jaar 
hierin worden opgenomen. Het register wordt bovendien wettelijk verplicht. Een aantal gemeenten en een 
uitvoeringsorganisatie hebben inmiddels zelf een algoritmeregister opgesteld met in gebruik zijnde algoritmen. 
Deze zijn te vinden op het overzicht van algoritmeregisters (www.algoritmeregister.nl). Gemeenten, waar de 
uitvoering en handhaving van de bijstand belegd is, hebben beleidsvrijheid om het toezicht op de bijstand vorm 
te geven en daarvoor risicomodellen in te zetten. Overigens bleek uit een vragenlijst van de VNG die door 120 
gemeenten is ingevuld in het kader van de inventarisatie nationaliteit SZW, dat 80% geen gebruik maakt van 
risicoselectie om misbruik of oneigenlijk gebruik te detecteren (Kamerstuk 26448, nr. 653).  
 
Vraag: Worden deze risicomodellen/algoritmes door de desbetreffende overheidsinstantie zelf ontwikkeld of 
aangekocht bij externe leveranciers?  
 
Antwoord: Deze risicomodellen en algoritmen kunnen zowel door de instanties zelf als door externe 
leveranciers worden ontwikkeld. 
 
Vraag: Kunt u een overzicht geven van bedrijven of instanties die dergelijke risicomodellen/algoritmes voor 
overheidsinstanties ontwikkelen? 
 
Antwoord: Dit overzicht is niet te geven, maar op den duur kan het algoritmeregister van de rijksoverheid ook 
deze informatie bevatten. 
 
8 
Kunt u toelichten op welke manier de Belastingdienst inkomende aanvragen voor kinderopvangtoeslag 
beoordeelt op juistheid en fraude sinds de afschaffing van het risicoclassificatiemodel? Indien de Belastingdienst 
gebruik maakt van een voorspellend risicomodel voor het beoordelen van aanvragen voor kinderopvangtoeslag, 
kunt u toelichten welke voorspellende indicatoren daarbij worden gebruikt? 
 
Antwoord 
Bij Toeslagen vinden op dit moment geen activiteiten plaats op het gebied van het intensieve toezicht, te weten 
de aanpak van misbruik en oneigenlijk gebruik. Toeslagen wil dit proces geborgd opstarten wanneer aan de 
benodigde randvoorwaarden is voldaan. Daarbij worden verbeteringen doorgevoerd die randvoorwaardelijk zijn 
 blz. 3/53

dataverstrekking van het Kadaster. Dit betreft onder andere dataleveringen aan private/commerciële partijen 
zoals het notariaat, de makelaardij, banken en taxatiekantoren. 
 
13 
Zijn er financiële middelen nodig om te investeren in één overheidsloket voor digitale dienstverlening en zo ja, 
waar zijn die terug te vinden op de rijksbegroting? 
 
Antwoord 
Ja, er zijn financiële middelen, die onderdeel zijn van artikel 6.7 hoogwaardige dienstverlening één overheid. In 
samenhang wordt gewerkt aan initiatieven die ervoor zorgen dat een burger en ondernemer bij het gebruik van 
publieke dienstverlening altijd naar behoefte worden geholpen, ongeacht welk kanaal zij kiezen. De 
dienstverlening wordt zoveel mogelijk georganiseerd rondom levensgebeurtenissen, tenzij er sprake is van 
specifiek gerichte dienstverlening vanuit één dienstverlener en/of één concreet product. Initiatieven waar het om 
gaat zijn:  
  Verbeteren van de informatievoorziening, inclusief klantcontact, via de overheidsbrede kanalen.  
  Invulling geven aan de toepassing van Omnichannel op verschillende overheidskanalen.   
  Uitbreiding van de Informatiepunten Digitale Overheid (IDO’s) met meer locaties (aantal en vindplaatsen) 
en ontwikkelen tot informatiepunten publieke dienstverlening door uitbreiding van de aangeboden 
producten en diensten.  
  Onderzoeken welke elementen van de loketfunctie effectief voor burgers zijn en deze implementeren door 
kleinschalig hiermee te starten.  
Gezamenlijke overheidsbrede principes, standaarden en instrumenten voor dienstverlening worden opgesteld, 
gedeeld en onderhouden. In 2023 helpen we bestuursorganen met een leertraject om invulling te geven aan de 
zorgplicht.  
 
De volgende financiële middelen zijn reeds toegekend om dit te kunnen realiseren:  
Onderdeel  Financiële 
middelen 2023  
Realiseren van een website, inclusief klantcontact, waar informatie in samenhang en € 6,6 mln.   
rondom levensgebeurtenissen wordt aangeboden.  
(door)Ontwikkelen Levensgebeurtenissen.  € 1,3 mln.  
Ontwikkelen Omnichannel.  € 3,98 mln.  
Verbreding en uitbreiding IDO’s.  € 20,95 mln.  
Lerend bouwen aan de loketfunctie  € 2,8 mln. 
  
14 
Kunt u, als regievoerder van het digitaliseringsbeleid, een overzicht geven van alle investeringen in een stevig 
digitaal fundament en daarbij aangeven waar de benodigde middelen voor het digitaliseringsbeleid bij de 
verschillende departementen zijn begroot? 
 
Antwoord 
Nee dat kan nog niet. Uw Kamer ontvangt in november van alle departementen een meerjarig informatieplan.  
Ook heeft uw Kamer ontvangt recent de “Werkagenda Waardengedreven Digitaliseren” met aanvullende 
informatie voor een stevig digitaal fundament ontvangen (Kamerstuk 2022Z21101).  
 
15 
Kan worden toegelicht wat de inzet is bij de vertaling van de aankomende Europese digitale wetgeving naar de 
Nederlandse context, alsook hoe partijen die dit implementeren gaan worden ondersteund? 
 
Antwoord 
Het kabinet maakt de implementeerbaarheid voor private en publieke partijen, waaronder toezicht en 
handhaving, en publieke waarden structureel tot onderdeel van de Europese inbreng. Daarbij zet het kabinet in 
op duidelijkheid en samenhang voor de gebruikers. Om partijen hierin te ondersteunen denkt het kabinet aan de 
 blz. 5/53

De “Werkagenda Waardengedreven Digitaliseren” vormt de komende jaren in principe de basis voor het beleid 
voor digitalisering van de samenleving, de overheid en het Rijk (Kamerstuk 2022Z21101). Centraal daarbij 
staan de mens, de samenleving en onze publieke waarden.  
De eerste versie van deze werkagenda die in november aan uw kamer is gestuurd richt zich met lijnen 1, 2 en 3 
op het digitale fundament en met lijn 4 op de digitale overheid. Lijn 5 van de werkagenda richt zich specifiek op 
het versterken van de digitale samenleving in het Caribisch deel van het Koninkrijk. De vijf lijnen vormen een 
geheel en zijn in hun uitwerking complementair aan elkaar.  
Over de digitale economie (onderdeel 4 uit de hoofdlijnenbrief) heeft de minister van Economische Zaken en 
Klimaat u toegezegd nog dit jaar een Kamerbrief toe te sturen. Onderdeel van het digitale fundament is 
cyberveiligheid, dit is onderdeel van de Nederlandse Cybersecurity Strategie die uw Kamer van de minister van 
Justitie en Veiligheid heeft ontvangen.  
 
20 
Welke en hoeveel (financiële) middelen zijn de komende jaren nodig om te investeren in een stevig (digitaal) 
fundament en waar zijn de benodigde financiële middelen begroot op de rijksbegroting? 
 
Antwoord 
Zie het antwoord op vraag 14. 
 
21 
In hoeverre worden extra financiële middelen begroot voor het versterken van het toezicht op het gebruik van 
gegevens en algoritmes? Indien hiervoor extra middelen worden begroot, kunt u toelichten op welke 
begrotingsartikelen die extra middelen zijn begroot? 
 
Antwoord 
In het Coalitieakkoord staat vermeld dat er een algoritmetoezichthouder komt die regelt dat algoritmen 
gecontroleerd worden op transparantie, discriminatie en willekeur. In de budgettaire bijlage staan hiervoor vanaf 
2023 middelen toegewezen aan de Autoriteit Persoonsgegevens. Het gaat om:  
2023 2024 2025 Vanaf 2026 
€1 mln. €3 mln. €3,6 mln. Structureel €3,6 
mln. 
 
Als het om de naleving van de Algemene verordening gegevensbescherming (AVG) gaat wordt het budget van 
de Autoriteit Persoonsgegevens structureel verhoogd. In 2023 en 2024 is er respectievelijk € 4 en € 6 mln. extra 
en vanaf 2025 komt er structureel € 8 mln. bij.  
De begroting van de AP valt onder de budgetverantwoordelijkheid van het ministerie van Justitie en Veiligheid 
(conform artikel 11 Uitvoeringswet Algemene verordening gegevensbescherming).  
 
22 
Welke en hoeveel (financiële) middelen zijn nodig om te investeren in één overheidsloket voor (digitale) 
dienstverlening en waar zijn die terug te vinden op de rijksbegroting? 
 
Antwoord 
Zie het antwoord op vraag 13. 
 
23 
Wat wordt bedoeld met “een federatief datastelsel voor het rechtmatig delen van (bron)gegevens”?  
 
Antwoord 
Het organiseren van een federatief datastelsel heeft tot doel om gegevens binnen de overheid – over organisatie- 
en sectorgrenzen heen – op een verantwoorde en veilige manier te gebruiken om maatschappelijke opgaven te 
realiseren en de dienstverlening van de overheid verder te verbeteren. Dat doen we door het maken van 
 blz. 7/53

Deze vraag is lastig exact te beantwoorden omdat de onderhandelingen over het Europese wetsvoorstel 
(Europese Digitale Identiteit Raamwerk/eIDAS revisie) momenteel nog lopen. Momenteel worden er vooral 
voorbereidende activiteiten gedaan, zoals het opbouwen van een programma en voorbereiden van het werk aan 
een publieke wallet. Deze uitgaven worden voor 2023 bekostigd uit de begrotingspost voor de Generieke 
Digitale Infrastructuur, artikel 6.8 en voor een klein deel uit middelen vanuit het identiteitsstelsel artikel 6.5. 
 
27 
Hoeveel geld is er begroot voor de Europese digitale identiteit? Hoeveel voor de Nederlandse? 
 
Antwoord 
De totale kosten voor de EU worden ingeschat op ruim € 3 miljard en betreffen vooral de kosten om publieke 
instanties gereed te maken voor uitwisseling van attributen uit authentieke bronnen en voor het realiseren en 
aanbieden van attributen door vertrouwensdiensten. De baten worden afhankelijk van de adoptiegraad door de 
EU ingeschat op bijna € 4 tot 10 miljard.  
De Europese Commissie heeft voor vier Large Scale Pilots (LSP’s) een bedrag van € 37 miljoen ter beschikking 
gesteld. De LSP’s zullen officieel van start gaan in 2023 en kennen een doorlooptijd van 24 tot 36 maanden. 
Voor de Europese prototype wallet heeft de EU een tender uitgegeven voor € 26 miljoen (Kamerstuk 22 112, nr. 
3161 en Kamerstuk 26 643 nr. 902).  
Zie voor de Nederlandse activiteiten het antwoord onder vraag 26. 
 
28 
Zorgt het nieuwe begrotingsartikel 6.8 ervoor dat er meer of minder geld dan voorheen beschikbaar is voor de 
Generieke Digitale Infrastructuur (GDI)? Kunt u toelichten of met het nieuwe artikel 6.8 meer geld dan 
voorheen beschikbaar is voor de GDI? Kunt u inzichtelijk maken hoeveel geld sinds 2019 beschikbaar was voor 
de GDI? 
 
Antwoord 
Met het begrotingsartikel 6.8 neemt het beschikbare budget voor de Generieke Digitale Infrastructuur (GDI) toe. 
Dat wordt mogelijk door de interbestuurlijke afspraken over de centrale financiering van de GDI m.i.v. 2023. 
Het budget wordt grotendeels gebruikt voor de beheer- en exploitatiekosten van de GDI. Beheer en exploitatie 
wordt uitgevoerd door Logius, KvK, RVO en RvIG. Ook de kosten van de doorontwikkeling en vernieuwing 
van de GDI worden uit dit budget betaald. In de onderstaande tabel is de ontwikkeling van de kosten van Logius 
en van de doorontwikkeling en vernieuwing vanaf 2019 opgenomen. Logius beheert meer dan 90% van de GDI, 
hierdoor geeft deze reeks een goed inzicht in het beschikbare budget, de kosten van de andere 
beheerorganisaties zijn jaarlijks constant. 
In de onderstaande tabel is de ontwikkeling van de kosten van Logius en van de doorontwikkeling en 
vernieuwing vanaf 2019 opgenomen.  
 
(v € 1 mln) 2019  2020 2021 2022 2023 
Budget GDI 173,7 227,2 250,0 259,6 277,2 
 
29 
Kunt u in een tabel uiteenzetten waar het coalitieakkoord geld voor de inlichtingendiensten exact heen is 
gegaan? Kunt u vermelden welk deel van dit geld naar cybersecurity gaat? 
 
Antwoord 
Een substantieel deel van de beschikbare middelen zal worden ingezet om de slagkracht van de AIVD en MIVD 
te versterken, de diensten (technologisch) toekomstbestendig te maken en samen met partners een stap te zetten 
om de Nederlandse samenleving digitaal weerbaarder te maken. Daarnaast worden noodzakelijke 
intensiveringen gedaan op het terrein van cyber, economische veiligheid, vitale belangen en processen, en 
rechtsterrorisme. Het ministerie van BZK kan niet in gaan op de exacte wijze waarop de diensten hun (extra) 
middelen hebben verdeeld. Wel kan het ministerie van BZK aangeven dat cyberveiligheid onderdeel uitmaakt 
van deze verdeling, en ook nu al continue aandacht van de diensten heeft. Met Prinsjesdag is de Commissie voor 
 blz. 9/53

Vragen inzake vaststelling van de begrotingsstaten van het Ministerie van Economische Zaken en 
Klimaat (XIII) voor het jaar 2023 
 
33 
Kunt u de opbrengsten van de Kamer van Koophandel uiteenzetten met de handel van persoonsgegevens? 
 
Antwoord 
De Kamer van Koophandel (KVK) brengt voor de verstrekking van openbare gegevens uit het Handelsregister 
wettelijk vastgestelde tarieven in rekening, die overigens slechts gedeeltelijk kostendekkend zijn. Bij de 
tariefstelling wordt rekening gehouden met de toegankelijkheid, ook financieel, van de informatie die voor een 
veilig en verantwoord handelsverkeer noodzakelijke is. KVK ontvangt daarnaast een rijksbijdrage om de kosten 
van instandhouding van het Handelsregister te dekken. In het kader van de Datavisie Handelsregister wordt 
overigens ook de kostendekking van het Handelsregister heroverwogen, onder andere omdat de tarieven op 
dataverstrekking niet optimaal samengaan met het wenselijke gebruik van gegevens zowel door publieke als 
private afnemers. De minister van EZK heeft aangekondigd dit najaar een brief hierover aan de Kamer te sturen. 
 
34 
Kunt u de opbrengsten van de Centraal Bureau voor de Statistiek uiteenzetten met de handel van 
persoonsgegevens? 
 
Antwoord 
Het Centraal Bureau voor de Statistiek (CBS) verkoopt geen persoonsgegevens, dus heeft ook geen opbrengsten 
hieruit. Het CBS verzamelt o.a. persoonsgegevens voor statistisch onderzoek, maar deze gegevens verlaten het 
CBS niet. Het CBS gebruikt zogeheten gepseudonimiseerde gegevens voor de statistische diensten die het biedt. 
 
35 
Voldoet het vrijgemaakte budget voor Agentschap Telecom om te voldoen aan de nieuwe taken die het 
Agentschap Telecom gaat krijgen op het gebied van cyberveiligheid? 
 
Antwoord 
Het budget voor Agentschap Telecom (AT) is op dit moment voldoende om op het gebied van cybersecurity 
haar taken uit te voeren en toezicht te houden. Naast investeringen via de reguliere begrotingscyclus wordt een 
deel van de structurele additionele EZK-middelen uit het coalitieakkoord op cybersecurity geïnvesteerd in AT 
voor uitvoering en toezicht op Europese cybersecurity certificering van ICT-producten, diensten en processen 
op basis van de Cyber Security Act (CSA) en de aankomende cybersecurity markttoegangseisen voor draadloos 
verbonden apparaten onder de Radio Equipment Directive (RED). Het benodigde budget voor toekomstige 
taken van AT moet nog in de kaart worden gebracht en zal conform de reguliere begrotingssystematiek worden 
behandeld. Daarbij gaat het om de nationale implementatie van de herziene Europese Netwerk- en 
Informatiebeveiligingsrichtlijn (NIB2) en toekomstig toezicht op de Cyber Resilience Act (CRA). Het voorstel 
voor deze Europese horizontale verordening is 15 september jl. gepresenteerd. De Europese onderhandelingen 
zijn net gestart. 
 
36 
Hoeveel ondernemers zijn in 2021 slachtoffer geworden van een cyberaanval? Kan dit aantal worden afgezet 
tegen de aantallen in 2020 en 2019? Om hoeveel midden- en kleinbedrijven (mkb) ging het in 2021? 
 
Antwoord 
In juli dit jaar heeft het CBS de cybersecurity monitor 2021[1] gepubliceerd. Hierin wordt een beeld geschetst 
van de ICT-incidenten waar bedrijven en personen slachtoffer van zijn geworden.  
Uit het CBS-onderzoek is gebleken dat in 2016 bijna 40 procent van de grote bedrijven (250 of meer 
werknemers) met een ICT‐veiligheidsincident te maken heeft gehad, terwijl dat in 2019 19 procent was. In 2020 
 blz. 11/53

vertrouwde partner van de bedrijven in de eigen branche, de leeromgeving onder de aandacht brengen. MKB-
Nederland en het Digital Trust Center hebben voor de brancheorganisaties diverse bijeenkomsten georganiseerd 
om het project meer bekendheid te geven, branches aan te sporen meer activiteiten op het gebied van 
cyberweerbaarheid te ontplooien en hen mee te nemen in de mogelijkheden van het project. Inmiddels hebben 
meerdere brancheverenigingen interesse getoond in het project. De pilotfase van dit project is bijna afgerond. Er 
lopen gesprekken over een vervolgsubsidie. Doel van deze subsidie is om gedragsonderzoek te doen naar de 
effectiviteit van het project. Op basis van de resultaten van het gedragsonderzoek wordt al dan niet ingezet op 
het breder uitrollen onder andere branches. Besluitvorming over de vervolgsubsidie zal voor einde van dit jaar 
plaatsvinden.  
 
38 
Wat was het budget van het Digital Trust Center (DTC) in 2021? Kan dit worden afgezet tegen het budget van 
de jaren daarvoor? 
 
Antwoord 
In 2021 was het budget € 4,5 miljoen. In de jaren daarvoor (2018-2020) was het budget € 2,5 miljoen. 
 
39 
Hoeveel mensen zijn fulltime werkzaam bij het Digital Trust Center? Hoeveel niet-vitale bedrijven bedient het 
Digital Trust Center? 
 
Antwoord 
Op dit moment werken er 23 fte bij het DTC waarvan 5 externe inhuur en 1 trainee. De doelgroep van niet-vitale 
bedrijven bedraagt zo’n twee miljoen ondernemers. 
 
40 
Hoeveel niet-vitale bedrijven heeft het Digital Trust Center al voorzien van dreigingsinformatie in 2021? 
 
Antwoord 
In 2021 zijn er 361 notificaties uitgestuurd aan bedrijven, dit betrof 15 kwetsbaarheden. Voor de volledigheid: 
in 2022 zijn er 4254 notificaties uitgestuurd betreffende 43 kwetsbaarheden. (Peildatum 5 oktober 2022).   
Daarnaast wordt er ook algemene informatie over ernstige cyberdreigingen gedeeld via de zogenoemde 
partnerberichten, de website, de community en de sociale media kanalen. De partnerberichten worden verstuurd 
naar alle 48 samenwerkingsverbanden die zijn aangesloten bij het DTC.   
U bent bij brief (Kamerstuk 26643, nr. 864) van 27 juni jl. nader geïnformeerd over de inrichting van de 
informatiedienst van het DTC.  
 
41 
Kunt u een overzicht geven van alle concrete maatregelen en acties die worden ingezet om slimme apparaten 
(Internet of Things-apparaten (IoT)) veiliger te maken? 
 
Antwoord 
De afgelopen jaren zijn diverse maatregelen en acties genomen om Internet of Things (IoT)-apparaten digitaal 
veiliger te maken op basis van de Roadmap Digitaal Veilige Hard- en Software (Kamerstuk 26643, nr. 535). 
Een voorbeeld is de realisatie van Europese cybersecurity markttoegangseisen onder de Radio Equipment 
Directive (RED) die medio 2024 van kracht zullen worden. U bent jaarlijks over de voortgang geïnformeerd, 
waarvan meest recent op 30 november 2021 (Kamerstuk 26643, nr. 801). De Roadmap Digitaal Veilige Hard- 
en Software is volledig geïntegreerd in de Nederlandse Cybersecurity Strategie (NLCS) (Kamerstuk 26643 nr. 
925) die u op 12 oktober jl. heeft ontvangen. Een voorbeeld is de Nederlandse inzet op een Europese 
cybersecurity zorgplicht voor alle ICT-producten en diensten in de aankomende Europese Cyber Resilience Act 
die op 15 september jl. is gepresenteerd door de Europese Commissie.  
 
 blz. 13/53

Kunt u toelichten wat u verstaat onder risicovolle afhankelijkheden in de digitale economie? Op welke punten 
en met welke landen wilt u de samenwerking versterken? 
 
Antwoord 
De digitale economie bestaat uit een veelheid van onderlinge, wederzijdse afhankelijkheden die ons grote 
voordelen bieden. Tegelijkertijd kunnen risicovolle afhankelijkheden ontstaan van derde landen en 
technologiebedrijven, bijvoorbeeld ten aanzien van digitale sleuteltechnologieën, het data ecosysteem, of onze 
digitale infrastructuur. Door deze afhankelijkheden staat het vermogen van Nederland en de EU om de eigen 
publieke belangen, op basis van eigen inzichten en keuzes, te borgen en digitaal weerbaar te zijn in een 
onderling verbonden wereld onder druk. Nederland streeft in Europees verband naar de versterking van de 
bescherming van deze belangen met behoud van zo veel mogelijk openheid. Het gaat hierbij om een breed palet 
van instrumenten: van het stimuleren van de eigen capaciteiten, bijvoorbeeld via Important Projects of Common 
European Interest (IPCEI) Cloud tot aan wet- en regelgeving zoals de Digital Markets Act, de AI Act, de Data 
Act en de Cyber Resilience Act. Ook is internationale samenwerking met onze strategische partners cruciaal om 
risicovolle afhankelijkheden efficiënt en effectief te adresseren en wederzijdse afhankelijkheden op een 
verantwoorde manier te laten voortbestaan. Het versterken van de samenwerking met de VS via de EU-US 
Trade and Technology Council (TTC) is hiervan een voorbeeld. 
 
46 
Welke risicovolle afhankelijkheden worden tegengaan? 
 
Antwoord 
Zoals aangegeven in de beantwoording van vraag 45 worden in de digitale economie met behulp van diverse 
instrumenten risicovolle afhankelijkheden tegengegaan die de borging van onze publieke belangen en digitale 
weerbaarheid onder druk zetten in een onderling verbonden wereld. Gezien de bredere ontwikkelingen en ook 
de uitwerking van de kabinetsinzet rond open strategische autonomie behoeft deze inzet nadere uitwerking. Het 
kabinet gaat daarom aan de slag met een nadere inventarisatie en verdere invulling van deze inzet, specifiek 
rond het vraagstuk van digitale autonomie. Uw Kamer wordt hier in de loop van 2023 nader over geïnformeerd. 
 
47 
Kunt u toelichten uw inzet is ten aanzien van het aanjagen van de (verdere) digitalisering van het bedrijfsleven 
en het vergroten van de cyberweerbaarheid van het bedrijfsleven, en specifiek voor het mkb? 
 
Antwoord 
Eind juni dit jaar heeft EZK de pilot Mijn Digitale Zaak gelanceerd waarbij ondernemers een subsidie kunnen 
krijgen om op een basisniveau van digitalisering te komen. Het verhogen van de cyberweerbaarheid hoort hier 
zeker bij. De pilot heeft een sectorale aanpak en  is voor deze pilot alleen op de Retailondernemers gericht. Het 
pilotproject MijnDigitaleZaak is gezamenlijk door EZK, MKB-Nederland, KvK, RVO en brancheorganisatie 
INretail opgezet. De huidige cijfers geven een positief beeld. Na het aflopen van de subsidieregeling in 
december 2022 zal de pilot worden geëvalueerd. Bij een positieve evaluatie is het de intentie van de 
initiatiefnemers om de aanpak op te schalen naar andere sectoren, mits daar dan financiering voor wordt 
gevonden. De Tweede Kamer is 29 juni hierover geïnformeerd met de Kamerbrief Smart Industry 
Schaalsprongagenda. Ook zijn er de Digitale werkplaatsen, het vrijwel landelijk dekkend netwerk van digitale 
werkplaatsen waarbij studenten mkb’ers helpen met het implementeren van digitale technologieën. Het Smart 
Industry programma gaat over de digitale transformatie van de brede maakindustrie met een belangrijke focus 
op het MKB. Ook zijn er de European Digitale Innovation Hubs (EDHIs). Met het opzetten van een netwerk van 
EDIH's wil de Europese Commissie naar brede regionale ondersteuning voor het versnellen van de 
digitalisering. Dit wordt verder toegelicht in de beantwoording van vraag 62.  
In het antwoord op vraag 37 wordt een verdere toelichting gegeven op de concrete maatregelen en acties die 
worden ingezet om de cyberweerbaarheid in het bedrijfsleven te verhogen.  
 
48 
 blz. 15/53

53 
Hoeveel geld uit het Nationaal Groeifonds is beschikbaar voor kunstmatige intelligentie? 
 
Antwoord 
Vanuit het Nationaal Groeifonds is in totaal 204,5 mln. euro beschikbaar gesteld specifiek voor onderzoek en 
innovatie op het gebied van kunstmatige intelligentie via het meerjarige investeringsprogramma AiNed. Het 
bedrag van 204,5 mln. euro bestaat uit een toekenning van 44 mln. euro, een voorwaardelijke toekenning van 44 
mln. euro en een toekenning van 116,5 mln. euro (kamerbrief van 14 april 2022, 35925 XIX, nr. 12). 
 
54 
Kunt u toelichten wat het human capital programma precies inhoudt, en hoe het samenhangt met de inzet van 
het ministerie van Onderwijs Cultuur en Wetenschap op dit terrein? 
 
Antwoord 
Het human capital programma bestaat uit twee onderdelen. Het eerste onderdeel is de human capital agenda ict 
(HCA ICT) die een bijdrage levert aan de oplossing van het tekort aan ict’ers. De HCA ICT is gericht op het 
stimuleren en ondersteunen van publiek-private samenwerking tussen (beroeps)onderwijs en bedrijfsleven. Een 
concreet project is het uitbreiden van het Make IT Work omscholingsprogramma naar het mbo. In het hbo zijn 
op deze manier al honderden mensen succesvol omgeschoold naar ICT’er. Dit sluit nauw aan bij initiatieven van 
OCW, zoals het Regionaal Investeringsfonds en Leven Lang Ontwikkelen.  
Het tweede onderdeel, de Taskforce Diversiteit & Inclusie, richt zich op het verhogen van het aantal vrouwen en 
andere ondervertegenwoordigde groepen in de ICT. Hierin hebben bedrijven primair een belangrijke rol door 
o.a. het delen van goede voorbeelden. Dit sluit aan bij de doelstelling van de Europese Commissie om in 2030 
genderconvergentie in de ICT te hebben en op emancipatiedoelen van OCW.  
 
55 
Kunt u toelichten hoeveel uitgaven begroot zijn voor de ‘human capital agenda’ en welk deel daarvan wordt 
geïnvesteerd in het versterken van digitale vaardigheden? 
 
Antwoord 
In het regeerakkoord is er € 10 mln. beschikbaar gesteld voor het versterken van digitale basisvaardigheden 
(onderdeel van de BZK-begroting). Ook zijn er in het programma Smart Industry via de fieldlabs mogelijkheden 
voor het versterken van digitale vaardigheden voor werkenden (450 k€).   
In de verlenging van de omscholingsregeling naar kansrijke beroepen in de ICT en techniek, die dit najaar 
opnieuw is opgegaan, is € 10 mln. beschikbaar. Met de omscholingsregeling worden werkgevers financieel 
ondersteund bij de omscholing van mensen richting essentiële tekortberoepen in de klimaat- en digitale transitie.  
De human capital agenda heeft geen expliciete doelstelling op het versterken van digitale vaardigheden. Door 
samenwerking tussen (beroeps)onderwijs en bedrijfsleven worden innovaties in opleidingen gestimuleerd en 
sluiten die nauwer aan bij de eisen op de arbeidsmarkt. Hierdoor is er binnen opleidingen meer aandacht voor 
digitale vaardigheden. Voor de human capital agenda ICT is € 0,5 mln. beschikbaar en voor de taskforce 
diversiteit en inclusie is € 0,18 mln. beschikbaar. Zowel HCA al D&I zijn middels subsidiebeschikkingen 
toegekend. 
 
56 
Op welke manier zal er gewerkt worden aan het stimuleren van cybersecurity, AI en emerging tech 
kennisontwikkeling en innovatie? 
 
Antwoord 
Kennisontwikkeling en innovatie voor digitale en opkomende technologie worden op verschillende manieren 
door EZK gestimuleerd. Onder andere via het generieke instrumentarium, zoals de WBSO en de MIT Regeling. 
Daarnaast wordt ook specifiek ingezet op het versterken van de ontwikkeling en benutting van (digitale) 
sleuteltechnologie, zoals cyber security als onderdeel van het Missiegedreven Topsectoren- en Innovatiebeleid. 
 blz. 17/53

risico’s voor het toezicht op de DSA? Hoe gaat u consumenten en bedrijven informeren over de verplichtingen 
die voortvloeien uit de DSA? 
 
Antwoord 
Voor wat betreft de uitdagingen en risico’s voor het werven van voldoende gekwalificeerd personeel wordt u 
verwezen naar het antwoord op vraag 58. Meer in het algemeen is er is op dit moment geen reden om aan te 
nemen dat er niet voldoende capaciteit en middelen beschikbaar kunnen worden gesteld. 
Er wordt nog onderzocht hoe consumenten en bedrijven het beste kunnen worden geïnformeerd over de 
verplichtingen die voortvloeien uit de DSA, en door wie. Moet de overheid dat doen, of moeten de 
toezichthouder(s) op de DSA dat doen? Er moet bijvoorbeeld worden voorkomen dat het informeren van 
burgers of bedrijven door de overheid het werk van de onafhankelijk toezichthouder(s) in de weg zit. Het past 
misschien wel beter dat de toekomstig toezichthouder bedrijven, en eventueel ook consumenten, informeert over 
aanstaande verplichtingen en rechten. Dit onderwerp zal ook worden besproken in de gesprekken met 
toezichthouders die in de antwoorden 60 en 184 zijn genoemd. 
 
60 
Kunt u toelichten welke andere toezichthouders of instanties, naast de Autoriteit Consument & Markt (ACM), 
een rol zullen spelen bij de implementatie van de DSA? Welk (deel van het) budget is begroot om te zorgen 
voor voldoende capaciteit en toezichtmiddelen voor de implementatie van de DSA? 
 
Antwoord 
Zoals aangegeven in de beantwoording van Kamervragen van het lid Van der Plas is het voornemen om de 
Autoriteit Consument en Markt (‘ACM’) aan te wijzen als digitale dienstencoördinator (Aanhangsel van de 
Handelingen 2021/22, nr. 2925. Zie antwoord op vraag 8). De ACM wordt naar verwachting ook de 
voornaamste toezichthouder op de rest van de DSA. Veel van de artikelen in de DSA gaan over de bescherming 
van consumenten en zakelijke gebruikers. De ACM is reeds toezichthouder voor veel wetgeving die 
consumenten en zakelijke gebruikers beschermt. Daarmee bezit de ACM al relevante inhoudelijke expertise en 
ervaring. Zowel met de bescherming van dit belang in de praktijk als ook met de wijze waarop daar effectief 
toezicht op kan worden gehouden.  
Tegelijkertijd is het belangrijk om te onderkennen dat de DSA raakvlakken heeft met de taken van de Autoriteit 
Persoonsgegevens (‘AP’) en het Commissariaat voor de Media (‘CvdM’). Dit speelt bijvoorbeeld bij de 
bepalingen waarin beperkingen worden gesteld aan adverteren, en het gebruik van persoonsgegevens daarbij. In 
die bepalingen wordt soms voortgebouwd op regels en definities uit de Algemene Verordening 
Gegevensbescherming (AVG). En sommige online platformen die onder de DSA vallen worden ook 
gereguleerd onder de Audiovisuele Mediadienstenrichtlijn, waar het Commissariaat voor de Media toezicht op 
houdt. Samen met de genoemde toezichthouders wordt onderzocht welke rol zij naast de ACM moeten krijgen 
in, of bij, het toezicht op deze bepalingen.  
Daarnaast is en wordt er ook met andere toezichthouders gesproken over de DSA om te onderzoeken of die 
relevantie heeft voor hun taken en uitoefening van bevoegdheden. Zoals de NVWA, AFM, en ATKM. Het is 
zeer onwaarschijnlijk dat zij een directe rol krijgen in het toezicht op de DSA en de handhaving. Hun expertise 
kan niettemin van belang zijn voor de ACM bij het uitvoeren van haar taken op de DSA.  
Er is met ACM en andere toezichthouders contact geweest over de benodigde middelen. Dit heeft erin 
geresulteerd dat er voor 2023 een bedrag van € 1.210.500 beschikbaar is gemaakt voor de voorbereiding op de 
aankomende toezichtstaken. Voor de jaren daarna zijn er mogelijk structureel meer middelen nodig. Hierover 
zijn gesprekken gaande. Daarbij zijn ook de toezichthouders betrokken.  
 
61 
Krijgt de ACM ook extra middelen om toezicht te houden op de implementatie van de Digital Markets Act 
(DMA) en DSA? Zo ja, hoeveel? 
 
Antwoord 
 blz. 19/53

Antwoord 
De uitbreiding start met het vragen van meer technische details van de digitale dienstverleners (= Digital Service 
Providers, afgekort DSP’s) zodat het CSIRT-DSP ze nog concreter kan informeren over hun kwetsbare 
systemen. Technische details zijn dan bijvoorbeeld AS-nummers, IP-adressen en DNS-namen van de DSP. 
Hierdoor wordt het mogelijk om de informatie uit de bronnen van het CSIRT-DSP beter terug te leiden tot de 
IT-systemen van de DSP. Deze uitbreiding zal geautomatiseerd worden zodat de informatie ook sneller terecht 
komt bij de DSP. Voor deze automatisering wordt samengewerkt met het DTC. 
 
66 
Aan welke groepen en bedrijven in niet-vitale sectoren die willen samenwerken op cybersecurity-terrein is reeds 
subsidie verstrekt? 
 
Antwoord 
De volgende samenwerkingsverbanden hebben subsidie ontvangen uit de regeling cyberweerbaarheid:  
In 2018: Cyberweerbaarheid Nederlandse Defensie & Veiligheidsindustrie (NIDV), Cybersecurity Center 
Maakindustrie, Cyber Security Programma Noordzeekanaalgebied, Vergroting Cyberweerbaarheid 
Groentezaadveredelingsbedrijven, Cyberweerbaarheid in Limburg, Stichting Cyberweerbaarheid 
Noord Nederland.  
In 2019: NuBNO (digitale veiligheid in zorginstellingen), Cyberweerbaarheidscentrum Brainport, CYSSEC, 
stichting Cyberwerkplaats, Cyberweerbaarheidsnetwerk Drechtsteden, Groep Educatieve 
Uitgeverijen: Cyberweerbaarheid in het educatieve domein, NBIP (Nationale Beheersorganisatie 
Internet Providers).  
In 2020: Cybernetwerk Zuid Hollandse Eilanden, FERM, Cyberchain, MKB Cyber Heroes, Agrifood 
Cyberweerbaarheid, MKB Cyber Campus.  
In 2021: Dutch Institute for Vulnerability Disclosure (DIVD), Cyberweerbaar tegen DDoS, 
Cyberweerbaarheidscentrum Greenport West Holland, Netwerk voor Risk Based Cyberweerbaarheid, 
MKB Cybersecurity Governance Scan.  
 
67 
Hoeveel geld is er de afgelopen vijf jaar uitgegeven aan het DTC? 
 
Antwoord 
Het DTC bestaat pas vanaf 2018. De uitgaven vanaf 2018 tot en met 2021 bedragen resp. € 2,368, € 2,407, € 
2,336 en € 4,176 miljoen.  
 
68 
Hoeveel organisaties heeft het DTC de afgelopen vijf jaar bereikt? 
 
Antwoord 
Omdat het DTC veel werkt met schakelorganisaties, waaronder de 48 samenwerkingsverbanden, om de 
uiteindelijke doelgroep van ondernemend Nederland te bereiken is het niet mogelijk om exact aan te geven 
hoeveel organisaties het DTC de afgelopen 5 jaar bereikt heeft. Wel kunnen we een indicatie geven van het 
bereik van de diverse communicatiekanalen die het DTC tot haar beschikking heeft:  
• de website heeft 227.126 bezoeken gehad in 2021;  
• en in 2022 staat het aantal websitebezoeken nu op 168.879;  
• de DTC Community heeft 1440 leden;  
• het Twitterkanaal van het DTC telt 2.018 volgers;  
• het LinkedInkanaal heeft 7.195 volgers. 
 
 
  
 blz. 21/53

73 
Hoeveel van het extra geld voor cybersecurity gaat naar de Nationaal Coördinator Terrorisme en Veiligheid 
(NCTV)? Waar wordt dit geld aan besteed? 
 
Antwoord 
De NCTV heeft zelf geen extra middelen gekregen voor cybersecurity. De NCTV had al een coördinerende rol 
onder vorige kabinetten en strategieën en dit wordt voortgezet. 
 
74 
Hoeveel cyberaanvallen hebben in 2021 plaatsgevonden in Nederland? Kan dit aantal worden afgezet tegen 
andere jaren zoals 2020,2019 en 2018? 
 
Antwoord 
Het NCSC heeft geen zicht op alle cyberaanvallen die in Nederland hebben plaatsgevonden. Het NCSC houdt 
een registratie bij van cyberincidenten die bij het NCSC gemeld worden door organisaties binnen de 
Rijksoverheid en vitale infrastructuur en partners. Dit betreft bijvoorbeeld meldingen van kwetsbaarheden in 
systemen, ransomwareaanvallen, DDoS-aanvallen en malware-samples. In 2021 zijn er van dit soort incidenten 
2059 meldingen binnengekomen. Dit is een stijgende lijn ten opzichte van de jaren 2020, 2019 en 2018.  
Er is dus geen centrale registratie van het aantal cyberaanvallen dat in heel Nederland plaatsvindt. Hoeveel 
cyberaanvallen hebben plaatsgevonden is daardoor niet bekend.  
Registratie van cyberaanvallen is complex om uiteenlopende redenen, waaronder de definitie: wat wordt precies 
bedoeld met een cyberaanval? Een uniforme definitie ontbreekt daarvoor. 
 
75 
Hoeveel vitale bedrijven/instellingen zijn in 2021 slachtoffer geworden van cyberaanvallen? 
 
Antwoord 
Hoeveel vitale bedrijven/instellingen slachtoffer zijn geworden van cyberaanvallen is niet bekend bij de NCTV.  
Het NCSC heeft namelijk alleen zicht op (geslaagde) cyberaanvallen bij vitale aanbieders die gemeld zijn bij het 
NCSC. Vitale aanbieders mogen vrijwillig een melding doen bij het NCSC van incidenten of zijn verplicht 
daartoe wanneer het een meldplichtig incident betreft. Het NCSC heeft alleen zicht op het totaal aantal 
incidenten dat gemeld is bij het NCSC door onder andere vitale aanbieders. 
 
76 
Hoeveel en welke computercrisisteams zijn bij ministeriele regeling krachtens de Wet beveiliging netwerk- en 
informatiesystemen (Wbni) aangewezen? Wat zijn hun taken? 
 
Antwoord 
De volgende organisaties zijn bij ministeriële regeling aangewezen als computercrisisteams:  
• de Informatiebeveiligingsdienst, onderdeel van VNG Realisatie B.V.;  
• de Stichting Z-CERT;  
• SURFcert, onderdeel van SURFnet B.V. en;  
• CERT Watermanagement, onderdeel van het openbaar lichaam Het Waterschapshuis.  
Computercrisisteams hebben als taak om aan andere aanbieders binnen hun sector bijstand te verlenen bij 
dreigingen en incidenten met betrekking tot hun netwerk- en informatiesystemen. 
 
77 
Welke organisaties die objectief kenbaar tot taak hebben om organisaties of het publiek te informeren over 
dreigingen en incidenten (OKTT's) telt Nederland buiten het Digtal Trust Center (DTC)? 
 
Antwoord 
 blz. 23/53

internetaangiften van overige horizontale fraude (d.w.z. whatsappfraude).. Voor whatsappfraude geldt dat dit 
vanaf mei 2020 als aangifte wordt geregistreerd.  
 
Aangifte opgenomen 2019 2020 2021 
Fraude met online handel 49.688 56.796 49.530 
Overige horizontale fraude 7 18.850 20.691 
Totaal 54.176 85.891 83.704 
 
80 
In hoeveel gevallen van de cybercrime is overgegaan tot vervolging? Kan dit worden afgezet tegen 2020 en 
2019? 
 
Antwoord 
In de jaren 2019 t/m 2021 betrof het aantal gevallen waar is overgegaan tot vervolging: 
2019 182 
2020 257 
2021 352 
 
Deze aantallen betreffen cybercrime (in enge zin) en zijn een optelsom van dagvaardingen, voegingen, OM-
transacties en strafbeschikkingen. 
 
81 
Hoeveel cybercriminelen zijn in 2021 veroordeeld? Kunt u deze categorie uitsplitsen per soort straf? 
 
Antwoord 
In 2021 zijn er in eerste aanleg 123 zaken geweest met een al dan niet onherroepelijke veroordeling voor een 
cybercrimefeit. In 1 van die zaken werd door de rechter geen straf opgelegd en in 122 zaken werd wel straf 
opgelegd, te weten: in 82 zaken een vrijheidsstraf, in 7 zaken een geldboete, in 73 zaken een werkstraf en in 4 
zaken een leerstraf. In een zaak kunnen combinaties van meerdere soorten straf worden opgelegd. 
 
82 
Wat was de verhouding meerder/minderjarig bij het aantal veroordeelde cybercriminelen in 2021? Hoe verhoudt 
zich dit tot voorgaande jaren? 
 
Antwoord 
In 18% van de 123 zaken in 2021 met een al dan niet onherroepelijke veroordeling voor een cybercrimefeit, was 
de veroordeelde op het moment van het plegen van het cybercrimefeit minderjarig. Over de hele periode 2017 
t/m 2021 bezien was 12% van de veroordeelden voor een cybercrimefeit minderjarig. 
 
83 
In hoeveel gevallen is in 2021 het traject Hack_Right opgelegd bij minderjarigen als aanvullend straftraject? 
Kan dit aantal worden afgezet tot de jaren 2020 en 2019? 
 
Antwoord 
In de tabel is weergegeven hoe vaak een Hack_Right-traject is opgelegd, zowel binnen als buiten het strafrecht. 
Binnen Hack_Right zijn er verschillende onderdelen die in het kader van een Halt-afdoening, een bijzondere 
voorwaarde of een werkstraf kunnen worden ingezet. Hack_Right kan dus zowel buitenstrafrechtelijk 
(uitvoering via Halt) als binnen het strafrecht worden ingezet (uitvoering door onder meer de Reclassering).  
  
 
 blz. 25/53

Hoeveel politieagenten waren in 2021 fulltime bezig met de opsporing van cybercriminaliteit? Hoeveel agenten 
deden dit parttime in hetzelfde jaar? Kan dit aantal worden afgezet tegen de jaren 2020 en 2019? 
 
Antwoord 
De politie heeft het Team High Tech Crime (THTC), met een capaciteit van 120 fte. Vanaf 2016 is de politie 
gestart met de opbouw cybercrimeteams in de regionale eenheden met een gemiddelde grootte van 10 fte. Met 
de gelden die beschikbaar kwamen vanuit het vorige Regeerakkoord en de Miljoenennota 2018 zijn vanaf 2019 
in totaal 145 fte extra ingestroomd voor cybercrime, waarvan 95 fte in de cybercrimeteams van de regionale 
eenheden en de overige fte o.a. bij de Landelijke eenheid voor het verbeteren van de informatiepositie op het 
gebied van cybercrime. Het THTC en de regionale cybercrimeteams werken eenheidsoverstijgend samen in de 
aanpak van cybercriminele fenomenen en dadergroepen. Daarnaast worden reguliere cybercrime onderzoeken 
ook uitgevoerd door districtsrecherches en basisteams. 
 
89 
Hoeveel rechercheurs zijn momenteel werkzaam bij de High Tech Crime teams van de politie? 
 
Antwoord 
Zie het antwoord op vraag 88. 
 
90 
Welke maatregelen worden concreet ingezet om verdienmodellen van cybercriminelen aan te pakken? 
 
Antwoord 
In opsporingsonderzoeken naar cybercriminele fenomenen wordt naast of aanvullend op het opsporen en 
vervolgen van de daders ook ingezet op het verstoren van de criminele werkwijze. Daarbij kan het bijvoorbeeld 
gaan om het offline halen van systemen om DDoS- of ransomwareaanvallen te stoppen of het informeren van 
personen dat criminelen hun inloggegevens hebben buitgemaakt, zodat deze kunnen worden gewijzigd voordat 
er misbruik van wordt gemaakt. Daarmee worden slachtofferschap en schade beperkt. In het oog springende 
voorbeelden van grotere publiek-private projecten om criminele verdienmodellen tegen te gaan zijn de al langer 
bestaande website NoMoreRansom.org, waar onder meer bij de politie en securitybedrijven bekende 
ontsleutelgegevens van ransomware worden gedeeld, en NoMoreDDoS, waarin publieke en private partners 
samenwerken om DDoS-aanvallen te kunnen voorkómen en beperken. 
 
91 
Welke concrete maatregelen zijn tot dusver genomen om de aangiftebereidheid van cyberdelicten te verhogen? 
 
Antwoord 
De politie heeft het voor diverse cybercriminele fenomenen mogelijk gemaakt om online aangifte doen, 
waardoor aangifte doen eenvoudiger is geworden en minder tijd kost. 
 
92 
Hoeveel cross-sectorale oefeningen met vitale aanbieders zijn tot nu toe georganiseerd door het NCSC de 
afgelopen jaren? Hoeveel oefeningen zijn georganiseerd in 2021? Hoeveel waren dit er in 2020? Hoeveel 
oefeningen staan op de planning de komende tijd? 
 
Antwoord 
Het NCSC organiseert de ISIDOOR-oefening voor vitale aanbieders. Deze is in 2015, 2017 en 2021 uitgevoerd 
en is opnieuw gepland voor 2023. Ook sluit het NCSC met regelmaat aan bij andere oefeningen die door de 
sectoren of door (internationale) partners worden georganiseerd. Daarnaast publiceert het NCSC, samen met 
partners, kennisproducten waarmee organisaties zelf oefeningen kunnen organiseren. 
 
93 
 blz. 27/53

Wat zijn de resultaten van eerdere evaluaties, gelet op het feit dat er regelmatig wordt geëvalueerd of het 
juridisch kader nog goed is toegesneden op nieuwe technologieën? Op welke manier wordt hieraan gevolg 
gegeven? 
 
Antwoord 
Zie het antwoord op vraag 107. 
 
97 
Met welke partijen wordt werkt u samen om voldoende informatie te verzamelen over nieuwe technologieën en 
de gevolgen daarvan? 
 
Antwoord 
We werken samen met/consulteren vele partijen om voldoende informatie te verzamelen over nieuwe 
technologieën en de mogelijke gevolgen daarvan. Te denken valt aan de volgende (categorieën van) partijen: 
  Adviesorganen zoals de Wetenschappelijke Raad voor het Regeringsbeleid, het Rathenau Instituut en 
de Cyber Security Raad; 
  Diverse (technische) universiteiten en hogescholen; 
  Kennisinstellingen zoals de Nederlandse Organisatie voor toegepast-natuurwetenschappelijk 
onderzoek, het Nederlands Instituut voor Publieke Veiligheid, het Rijksinstituut voor Volksgezondheid 
en Milieu (Analistennetwerk Nationale Veiligheid) en Stichting Toekomstbeeld der Techniek; 
  Maatschappelijke organisaties zoals Amnesty International, Bits of Freedom, Open State Foundation en 
de Waag; 
  Bedrijven/adviesbureaus zoals Microsoft, Gartner, Forrester en SOGETI/ Verkenningsinstituut voor 
Nieuwe Technologie; 
  Europese/internationale organisaties zoals de Europese Unie, de Raad van Europa, de Organisatie voor 
Economische Samenwerking en Ontwikkeling (Regulatory Policy Committee) en de International Civil 
Aviation Organization (werkgroep Public Key Directory); 
  Publiek-private samenwerkingen zoals de AI-Coalitie, Hague Security Delta en ECP/Platform voor de 
InformatieSamenleving. 
Uiteraard voeren we over nieuwe technologieën ook het gesprek met de politie, het openbaar ministerie en de 
rechterlijke macht. Ook wordt voor JenV onderzoek gedaan of uitbesteed door het Wetenschappelijk 
Onderzoek- en Documentatiecentrum. Binnen de overheid werken we samen in bijvoorbeeld de Werkgroep 
Technologieverkenningen, de Rijks Innovatie Community en de RijksAcademie voor Digitalisering en 
Informatisering Overheid. 
 
98 
Hoe verhoudt de totale hoeveelheid schade van cybercrime en gedigitaliseerde criminaliteit zich ten opzichte 
van traditionele criminaliteit, gezien het feit dat beide vormen van criminaliteit net zo vaak slachtoffers maken? 
 
Antwoord 
Het CBS heeft op 22 september een onderzoek naar de schade van vermogensdelicten tegen privépersonen 
gepubliceerd. Daaruit blijkt dat 3,2 miljoen vermogensdelicten en 1 miljoen vernielingen zijn gepleegd in 2021. 
De totale financiële schade van deze criminaliteit bedroeg € 2,5 miljard. Ongeveer een kwart hiervan betrof 
online criminaliteit, een kwart betrof diefstal van voertuigen, een kwart diefstal van ander goed en een kwart 
werd veroorzaakt door vernieling.   
 
Delicten tegen organisaties zijn hierin niet meegenomen. De schade daarvan is niet bekend. Er zijn in het 
verleden diverse schattingen over de omvang van de schade gepubliceerd, onder meer door bedrijven die zich 
bezighouden met cybersecurity. Deze kunnen echter niet worden bevestigd. 
 
 blz. 29/53

producten veiliger maken (situationele preventie). Sinds 2018 bent u ieder jaar over de aanpak geïnformeerd, 
meest recentelijk op 28 mei 2021 (Kamerstuk 26643 nr. 768). In de bijlage bij die brief is een overzicht van 
maatregelen opgenomen. Voorbeelden daarvan zijn diverse preventiecampagnes, de ondersteuning van het niet-
vitale bedrijfsleven door het Digital Trust Center, de ondersteuning van gemeenten bij de lokale aanpak van 
cybercrime en de verbetering van veilige hard- en software. 
 
104 
Kunt u toelichten wat de aanleiding is voor het willen formuleren van een strategische visie op internationale 
gegevensstromen? 
 
Antwoord 
In de huidige geglobaliseerde wereld wordt op grote schaal grensoverschrijdend persoonsgegevens verwerkt. 
Deze persoonsgegevens worden niet exclusief in Nederland of de Europese Unie (EU) opgeslagen, en soms 
verdeeld over verschillende landen. De Algemene verordening gegevensbescherming (AVG) regelt dat de 
bescherming die wordt geboden meegaat met die gegevens, wat betekent dat de regels ter bescherming van 
persoonsgegevens van toepassing blijven, ongeacht waar de gegevens terechtkomen. Dit geldt ook wanneer 
gegevens worden doorgegeven aan een derde land. Desondanks is inzicht in dergelijke gegevensstromen 
beperkt. Met behulp van een strategische visie wil het kabinet meer grip en inzicht krijgen op deze 
gegevensstromen en bezien of de bescherming die geboden wordt adequaat is.  
 
105 
Wat behelst de strategische visie op internationale gegevensstromen? 
 
Antwoord 
Zie het antwoord op vraag 104.  
 
106 
Waar bestaat het initiatief Cyber Info/Intel Cel uit? Welke concrete taken en verantwoordelijkheden hebben zij? 
 
Antwoord 
De Cyber Info/ Intel Cel is een versterkt samenwerkingsverband bestaande uit vijf organisaties die een 
opsporings-, inlichtingen- of weerbaarheidstaak hebben op het gebied van cybersecurity of daar nauw aan 
verbonden zijn. Het betreffen de volgende organisaties:  
• de Nationale Politie;  
• de Algemene Inlichtingen- en Veiligheidsdienst;  
• de Militaire Inlichtingen- en Veiligheidsdienst;  
• het Nationaal Cyber Security Centrum en  
• het Openbaar Ministerie.  
Deze versterkte samenwerking en afspraken daarover zijn vastgelegd in een convenant dat op 15 juni 2020 in de 
Staatscourant is gepubliceerd. In dit convenant is vastgelegd dat deze organisaties fysiek samenwerking op een 
locatie en daarnaast zijn er afspraken gemaakt over de vertrouwelijke verwerking van gegevens. Het doel van 
deze geïntensiveerde samenwerking is het versterken van het landelijk situationeel beeld, door meer en sneller 
handelingsperspectief met de deelnemende organisaties te kunnen delen. Hiermee wordt de digitale slagkracht 
en vergroot en de digitale veiligheid versterkt.  
 
107 
Kunt u op een rij zetten welke evaluaties u sinds 2018 heeft geïnitieerd gericht op de vragen of het juridisch 
kader nog is toegesneden op nieuwe technologieën (zoals deepfakes, gezichtsherkenning, immersieve 
technologieën) en of het nodig is te reguleren of bestaande normen te verhelderen? Kunt u hierbij aan aangeven 
welke acties zijn voortgekomen uit die evaluaties? 
 
Antwoord 
 blz. 31/53

Antwoord 
Men kan spreken van een toekomstbestendig cybersecuritystelsel wanneer alle organisaties in Nederland tijdig 
informatie over dreigingen en kwetsbaarheden ontvangen op een manier die past bij het volwassenheidsniveau 
van de organisatie. Om dit te realiseren moet de beschikbare capaciteit en expertise zo effectief mogelijk ingezet 
worden. Versnippering binnen het cybersecurityinformatiedelingsstelsel moet zoveel mogelijk worden 
tegengegaan om te zorgen voor heldere aanspreekpunten. Het Nationaal Cybersecurity Center, het Digital Trust 
Center en het Cyber Security Incident Response Team (CSIRT) voor digitale dienstverleners worden daarom 
samengevoegd tot één nationale CSIRT. Dit is de nationale cybersecurity autoriteit. Deze nieuwe organisatie zal 
in samenwerking met publiek en private partners, vitale en niet-vitale organisaties, overheden en burgers 
voorzien van beveiligingsinformatie en handelingsperspectief, passend bij hun volwassenheidsniveau.   
 
Nieuwe (Europese) wetgeving vormt het kader waarbinnen het stelsel effectief en in samenhang kan opereren. 
Samen met publieke en private partners binnen dit Landelijk Dekkend Stelsel van cyber security 
samenwerkingsverbanden (LDS) zal worden beoordeeld welke taken (zoals beveiligingsinformatie verspreiden; 
bijstand verlenen; oefeningen organiseren etc.) centraal (bij de nationale cybersecurity autoriteit) of sectoraal 
belegd moeten worden. Het verhogen van de Nederlandse cyberweerbaarheid dient in publiek-privaat verband 
aangepakt te worden. Een belangrijk element hierin is gezamenlijk verzamelen en duiden van 
dreigingsinformatie. Daarom start het kabinet met uitwerken van publiek-privaat platform voor informatie-en 
kennisdeling. 
 
112 
Met welke ministeries werkt u samen om weerbaar te zijn tegen hybride dreigingen? Welke acties worden 
ondernomen om deze dreigingen het hoofd te bieden? 
 
Antwoord 
Om hybride dreigingen het hoofd te bieden wordt zoveel mogelijk een ‘whole of government’ benadering 
gekozen. Statelijke actoren zetten steeds vaker een breed spectrum aan (machts)middelen in om hun politieke 
ambities te verwezenlijken. Hierbij kan gedacht worden aan cyberaanvallen, desinformatie campagnes of de 
inzet van economische middelen. Deze acties vinden vaak heimelijk of met dubbele agenda’s plaats, en 
‘traditionele’ juridische, diplomatieke en militaire middelen bieden geen afdoende antwoord meer op deze 
hybride dreigingen. Momenteel wordt daarom gewerkt aan een strategisch raamwerk voor hybride weerbaarheid 
ten behoeve van een inlichtingen en informatie gestuurde aanpak, waarbinnen een breed scala aan instrumenten, 
binnen de bestaande wettelijke kaders, kan worden ingezet. U wordt voor het einde van het jaar schriftelijk 
nader geïnformeerd over dit raamwerk in de brief Aanpak statelijke dreigingen.  
 
113 
Op welke manier wordt de kennis van het Openbaar Ministerie rond cybercrime verbeterd? Wordt er hierbij 
samengewerkt met andere (overheids-)organisaties? 
 
Antwoord 
Vanuit het Openbaar Ministerie wordt in partnerschap met het Studiecentrum Rechtspleging (SSR) gewerkt aan 
de realisatie van een praktijkgericht leer- en opleidingsaanbod op het gebied van cybercrime. Hiertoe wordt 
onder meer samengewerkt met de Raad voor de Rechtspraak, de Politie, het Ministerie van Justitie en Veiligheid 
en andere ketenpartners binnen het Justitienetwerk. Verder werkt het Openbaar Ministerie aan het beter 
ontsluiten en delen van cybercrime-expertise binnen de eigen organisatie, met ketenpartners en in publiek-
private samenwerkingsverbanden. 
 
114 
Op welke manier wordt voortgebouwd op initiatieven als het Cyber Info/Intel Cel? 
 
Antwoord 
 
 blz. 33/53

 
118 
Is Helios door de politie aangekocht of zelf ontwikkeld, of een combinatie daarvan? 
 
Antwoord 
Helios is geen enkelvoudige ICT-toepassing maar een applicatie waarin primair geregistreerde broninformatie 
verrijkt kan worden. Helios maakt voor wat betreft de softwareontwikkeling gebruik van een mix van producten 
die binnen de politie aanwezig zijn, producten die worden aangekocht en door de politie zelf ontwikkelde 
componenten. De ontwikkeling van de data-toepassingen en algoritmes geschiedt door data scientists die binnen 
de politie werkzaam zijn. 
 
119 
Kunt u een overzicht geven van AI-toepassingen die worden ingezet ten behoeve van proactief politiewerk? 
 
Antwoord 
De definitie van Artificial Intelligence is diffuus en niet altijd even eenduidig. Om die reden spreken we hier 
over de toepassing van machine learning technieken. Het meest bekende voorbeeld daarvan is het Criminaliteits 
Anticipatie Systeem. Het CAS is een voorbeeld van een hotspot-benadering waarbij op basis van bestaande data 
wordt bepaald waar het waarschijnlijk is dat bepaalde vormen van verstoring van de openbare orde of 
criminaliteit voorkomen. Gebruik van het CAS levert een verwachting voor een bepaald gebied op en geeft geen 
output die tot personen te herleiden is. De data die wordt gebruikt betreft o.a. criminaliteitshistorie, die 
hoofdzakelijk is gebaseerd op aangiftes van burgers, oftewel informatie die naar de politie toe komt en niet door 
haar eigen optreden bepaald wordt. Hiermee wordt een versterking van eventuele eigen vooringenomenheid 
door het algoritme beperkt. Het CAS wordt gebruikt ter voorkoming van verschillende veelvoorkomende 
delicten zoals woninginbraak, vernieling en drugshandel. De aanwezigheid van de politie op plekken waar een 
verhoogde kans is op deze en andere soorten delicten kan bijdragen aan de voorkoming ervan. 
 
120 
Kunt u een overzicht geven van AI-toepassingen die worden ingezet ten behoeve van intelligence/proactief 
politiewerk in het kader van het informatieknooppunt Contraterrorisme, Extremisme en Radicalisering van de 
Landelijk Eenheid van de politie (CTER)? 
 
Antwoord 
Op dit moment wordt geen machine learning ingezet in het kader van de aanpak van CTER. 
 
121 
Kunt u een overzicht geven van AI-toepassingen die worden ingezet ten behoeve van open source intelligence 
(OSINT)? 
 
Antwoord 
De NCTV gebruikt geen AI-toepassingen die worden ingezet ten behoeve van open source intelligence. De 
politie maakt hier (ook) geen gebruik van. 
 
122 
Kunt u een overzicht geven van de AI-toepassingen die worden ingezet ten behoeve van sociale-media-
monitoring? 
 
Antwoord 
Raadplegen van openbare informatie op sociale media gebeurt binnen wettelijke kaders en daarbij vindt geen 
verwerking van persoonsgegevens plaats. De politie maakt hierbij geen gebruik van AI-toepassingen.  
 
123 
 blz. 35/53

128 
Kunt u een overzicht geven van de technologische tools/software die worden gebruikt voor proactief politiewerk 
en uitsplitsen naar technologie die wordt aangekocht, zelf ontwikkeld of een combinatie hiervan is? 
 
Antwoord 
Terughoudendheid over precieze informatie welke technologische tools/software de politie in gebruik heeft, is 
omwille van de handhavings- en opsporingsaken van de politie aangewezen. Als vuistregel geldt dat de politie 
zelf software ontwikkelt die (nog) niet als een courant product vanuit de markt wordt aangeboden of wanneer 
met de levering van het systeem de leverancier ongewenst inzage in operationele politiedata kan krijgen. De 
politie ontwikkelt samen (cosourcing) met leveranciers wanneer de politie de noodzakelijke knowhow (nog) niet 
afdoende zelfstandig in huis heeft. Vanuit de markt wordt aangekocht wanneer het product courant is en als de 
politie de toegang tot operationele politiedata afdoende kan afschermen voor de leverancier.  
Het meest bekende hulpmiddel dat de politie gebruikt voor proactief politiewerk is het Criminaliteits Anticipatie 
Systeem, welke binnen de politie is ontwikkeld. Zie verder bij vraag 119. De politie maakt gebruikt van eigen 
ontwikkelplatforms, waaronder een zelf gebouwd Advanced Analytics Platform, gebaseerd op open source 
cloud technologie. 
 
129 
Kunt u aangeven bij welke bedrijven de politie technologische tools/software inkoopt? 
 
Antwoord 
Nagenoeg alle software koopt de politie in bij software resellers. De politie is deelnemer in de rijksbrede 
mantelovereenkomst voor software, EASP2019. Een klein aantal applicaties is onder afscherming gekocht. 
Terughoudendheid over precieze informatie welke technologische tools/software de politie in gebruik heeft, is 
omwille van de handhavings- en opsporingsaken van de politie aangewezen. Mede met het oog op risico’s 
cyberaanvallen (ransomware) gericht op de leverancier. 
 
130 
Kunt u een overzicht geven van de landen waaruit de bedrijven afkomstig zijn waar de politie technologische 
tools/software inkoopt? 
 
Antwoord 
Nee, dit overzicht is niet leverbaar, want de herkomst van tools en software wordt niet op die manier 
geregistreerd. 
 
131 
Kunt u aangeven hoe de politie bij de aankoop van technologie van bedrijven rekening houdt met de 
mensenrechtensituatie in het land waar het bedrijf gevestigd is? 
 
Antwoord 
De politie hanteert de dwingende uitsluitingsgronden voor partijen (ondernemers) zoals die in de 
Aanbestedingswet 2012 zijn opgenomen. Daar zit een check in of een partij onherroepelijk is veroordeeld voor 
criminele geldstromen, witwassen maar ook op kinderarbeid en mensenrechten.  
 
Sinds 2020 heeft de politie aanvullende bepalingen opgenomen die kunnen gelden als uitsluitingsgrond: Dit is 
de bepaling dat partijen die niet handelen in lijn met verdragen waar Nederland aan deelneemt, uitgesloten 
kunnen worden, en de bepaling dat partijen die risico’s met zich meebrengen op het gebied van spionage 
uitgesloten kunnen worden. De focus is gericht op de wijze waarop de partij (ondernemer) invulling geeft aan de 
naleving van de mensenrechten. 
 
132 
 blz. 37/53

voortvloeiende informatie. Per fase wordt in het Kader geduid welke publieke waarden moeten worden 
beschermd. Hierbij is gebruik gemaakt van het Rapport van het Rathenau Instituut “Opwaarderen: Borgen van 
publieke waarden in de digitale samenleving.” Het is nog de vraag in het licht van de Verzamelbrief publieke 
controle op algoritme (Kamerstuk 26643 nr. 924) op welke wijze het IAMA, het Kwaliteitskader Big Data en 
andere toetsingskaders zich tot elkaar verhouden. De vraag of gekozen wordt voor één universeel toetsingskader 
zal blijkens die brief verder worden uitgewerkt in samenwerking met verschillende organisaties, waaronder de 
politie.  
 
136 
Hoeveel beslisalgoritmes ten behoeve van proactief politiewerk zijn er momenteel actief? 
 
Antwoord 
De politie maakt geen gebruik van beslisalgoritmes die zonder menselijke tussenkomst leiden tot het nemen van 
een besluit. 
 
137  
Hoeveel profileringsalgoritmes/geautomatiseerde risicoprofielen zijn momenteel actief? 
 
138 
Hoeveel capaciteit gaat er naar het ontwikkelen van profileringsalgoritmes? 
 
139  
Hoeveel capaciteit gaat er naar het toetsen van profileringsalgoritmes aan ethische en mensenrechtenkaders? 
 
140  
Welk deel van de profileringsalgoritmes is ingekocht bij bedrijven of onderzoeksinstellingen of andere externe 
partijen? 
 
141  
Hoeveel geld wordt er besteed aan het inkopen van profileringsalgoritmen? 
 
Antwoord 
Voor de vragen 137 t/m 141 is een overzicht niet leverbaar, dit wordt niet geregistreerd op een manier waardoor 
hierover op concernniveau een rapportage te genereren is. 
 
 
142 
Hoeveel capaciteit gaat er naar OSINT? 
 
Antwoord 
JenV gebruikt, net als ieder ander onderdeel van de Rijksoverheid, open bronnen (OSINT) zoals kranten en 
wetenschappelijke publicaties voor haar werkzaamheden. Dit is onderdeel van de reguliere activiteiten van de 
medewerkers. Raadplegen van openbare informatie gebeurt binnen wettelijke kaders en daarbij vindt geen 
verwerking van persoonsgegevens plaats. 
 
Het NCSC heeft als wettelijke taak om onderzoek te doen naar dreigingen, incidenten en kwetsbaarheden in 
relatie tot vitale aanbieders en Rijksoverheidsorganisaties. Daarbij maakt het NCSC ook gebruik van open 
bronnen. Dit maakt integraal onderdeel uit van de werkzaamheden die het NCSC uitvoert in het kader van zijn 
wettelijke taken, daarom is het niet mogelijk om specifiek aan te geven hoeveel capaciteit hiervoor wordt 
aangewend. 
 
 blz. 39/53

Hoeveel capaciteit gaat er naar het programma Sensing? 
 
Antwoord 
Sensing is een breed begrip. Om deze en de volgende vragen goed te kunnen beantwoorden is het belangrijk om 
enkele definities te geven. Bij sensing gaat het om het waarnemen en verzamelen van gegevens met behulp van 
een sensor. Sensoren zijn in de kern een verlenging van de menselijke zintuigen. ANPR-camera’s, bodycams en 
gemeentelijk cameratoezicht zijn voorbeelden van sensing. 
Het programma Sensing heeft begin 2022 haar opdracht afgerond. Het programma heeft gewerkt aan versterking 
van de politieorganisatie in het gebruik van sensing-toepassingen. De doorontwikkeling is overgedragen aan de 
lijnorganisatie. 
 
150 
Welke investeringen worden in 2023-2027 gedaan in Sensing? 
 
Antwoord 
Dat is niet in detail aan te geven. In de politiebegroting is geen aparte post opgenomen voor 
sensingtoepassingen. Investeringen in de verschillende vormen van sensingtoepassingen worden bekostigd 
vanuit verschillende onderdelen van de politieorganisatie. Het budget voor ANPR-camera’s is gecentraliseerd 
naar de Landelijke Eenheid, ten behoeve van de hele nationale politie. De eenheden financieren tijdelijke 
inzetten ten behoeve van lokale problematiek.  
Vanuit de ondermijningsgelden zal naar verwachting een deel ten goede komen aan de doorontwikkeling van 
het sensingplatform en het ondersteunen van de eenheden in het goed toepassen van sensing. Definitieve 
besluitvorming hierover moet nog plaatsvinden.  
 
151 
Hoeveel projecten met sensing-toepassingen zijn momenteel actief en hoeveel zijn er gepland? 
 
Antwoord 
Voor de beantwoording van deze vraag wordt de term project geïnterpreteerd als een activiteit waarbij 
sensingtoepassingen worden ontwikkeld en niet als een activiteit (zoals een opsporingsproject) waar 
sensingtoepassingen worden gebruikt. 
In dit kader zijn er meerdere projecten, waarvan een belangrijke de bouw van een sensingplatform is, waarop in 
eerste instantie alle ANPR-data (art. 3 PW) wordt verwerkt. Dit platform vervangt twee andere applicaties en 
heeft als doel om ook andere sensoren te gaan ontsluiten. Een voorbeeld van een ander lopend project zijn de 
aanpassingen naar aanleiding van het WODC- en auditrapport over artikel 126jj Sv. 
 
152 
Hoeveel experimenten/proeftuinen met sensing-toepassingen zijn momenteel actief en hoeveel zijn er gepland? 
 
Antwoord 
Bij de publicatie van het Eerste Halfjaarbericht 2022 gaf de politie aan dat zij op dat moment geen proeftuinen 
had lopen op het gebied van sensingtechnologie. Op dit moment is er wel een proeftuin in de opstartfase. Het 
betreft het zogenoemde Flexibel Reactieconcept (FRC), waarover ik uw Kamer eerder heb geïnformeerd. De 
politie start een proeftuin als zij nieuwe sensortechnologieën wil testen in een praktijksituatie. De 
ontwikkelingen die plaatsvinden vanuit van het FRC kunnen gezien worden als proeftuinen. Binnen dit concept 
worden meerdere ontwikkelingen samengebracht om gezamenlijk zaken te kunnen uitproberen en meer aan de 
voorkant van het identificeren van mogelijke verstoringen te komen. Onder andere door verschillende soorten 
gegevens/informatie aan elkaar te koppelen. Hierbij is sensing een middel en geen doel.  
 
153 
Welke sensing-toepassingen vinden plaats ten behoeve van proactief politiewerk? 
 
 blz. 41/53

De politie doet (ook) in beginsel geen uitspraken over leveranciers van hard- en software. Inzake dergelijke 
aanschaf voert de politie ook standaard een zorgvuldige, voorafgaande risicoanalyse uit op basis waarvan 
besloten wordt of de politie een product toepast. Zie ook vraag 131 
 
158 
Hoeveel geld komt er bij voor de AP? Hoeveel extra geld is er bij de AP gekomen naast de CA-gelden? 
 
Antwoord 
Naast de gelden die voortvloeien uit het coalitieakkoord, die in 2023 4 miljoen en 1 miljoen euro bedragen, komt er extra 
voor de AP in 2023 vanuit de Werk aan Uitvoering (WaU)-middelen structureel 2.6 miljoen euro bij. 
 
159 
Kunt u in een tabel de ontwikkeling van het aantal fte's bij de AP schetsen, afgezet tegen het aantal gevoerde 
onderzoeken? 
 
Antwoord 
Op basis van de AP jaarverslagen van 2018 tot en met 2021 is het volgende beeld te schetsen:  
Jaar Aantal FTE’s Onderzoeken 
2018 157,1 16 
2019 174,0 87 
2020 184,0 68 
2021 172,2 29 
 
Onder de term onderzoeken rekent de AP nationale onderzoeken, internationale onderzoeken, verkennende 
onderzoeken, sectorbeelden en Europese onderzoeken op het gebied van politie, justitie en grensbewaking.  
Het aantal gestarte onderzoeken is in 2019 toegenomen. Sinds de inwerkingtreding van de AVG in 2018 heeft 
de AP nadrukkelijk ruimte gegeven aan organisaties om de nieuwe regels goed te implementeren. In 2019 
heeft de AP meer nadruk gelegd op onderzoek en handhaving, waardoor er meer onderzoeken konden worden 
gestart.  
Ten opzichte van 2020 laat 2021 een daling zien in het totale aantal onderzoeken. Het jaarverslag van 2021 
licht dit als volgt toe: “De daling van het aantal onderzoeken ten opzichte van 2020 is vooral ingegeven 
doordat de AP in 2021 bewust minder capaciteit heeft ingezet op het opstarten en afronden van onderzoek, 
teneinde de achterstanden bij de afdeling Handhaven op te kunnen lossen.” 
 
160 
Hoeveel van de AP begroting gaat naar preventie? Hoeveel naar onderzoek? 
 
Antwoord 
De AP streeft ernaar om gelijk in te zetten op preventief (voorlichting etc.) en repressief toezicht (onderzoeken, 
handhaving etc). Dit betekent dat de AP 50% van haar capaciteit en middelen beoogt te besteden aan beide 
vormen van toezicht. 
 
161 
Is het toebedeelde budget voor de algoritmetoezichthouder voldoende om ervoor te zorgen dat (alle 
overheids)algoritmes worden gecontroleerd op transparantie, discriminatie en willekeur? 
 
Antwoord 
In het regeerakkoord staan ambities over de inzet van algoritmes en de rol van de AP als ‘algoritmewaakhond’. 
De AP ontvangt voor deze opdracht vanaf 2023 1 miljoen euro oplopend naar structureel 3,6 miljoen euro in 
2026. Met behulp van een algoritmetoezichthouder onder de AP werkt dit kabinet om het toezicht verder te 
verankeren, om hiermee ook het vertrouwen te vergroten. Het sectorale toezicht blijft daarnaast ook in stand. 
 blz. 43/53

toezicht houden op de bescherming van persoonsgegevens. Een groot deel van de algoritmen die een risico met 
zich meebrengen wat betreft impact op grondrechten en fundamentele vrijheden (zoals non-discriminatie) bevat 
persoonsgegevens. Voor algoritmen die geen persoonsgegevens bevatten is een goede samenwerking met alle 
betrokken toezichthouders van groot belang. Het bestaande toezicht blijft daarbij intact. 
 
167 
Kunt u aangeven wanneer de algoritmetoezichthouder start met haar werkzaamheden en wanneer het wettelijk 
kader hiervoor naar de Kamer wordt gestuurd? Hoe groot wordt het budget per jaar voor de komende vier jaar? 
 
Antwoord 
BZK is gestart met het opstellen van scenario’s voor de inrichting van de algoritmetoezichthouder. De komende 
periode worden verschillende expertsessies georganiseerd waarbij een breed scala aan experts om input wordt 
gevraagd. Dit zal worden gebruikt om samen met andere bewindspersonen tot besluitvorming te komen.  
Op die manier kan de algoritmetoezichthouder begin 2023 al van start met taken waarvoor de bevoegdheden 
niet wettelijk hoeven te worden geregeld. De inrichtingsnotitie die hiervoor nodig is zal met de Kamer worden 
gedeeld. Voor (eventuele) taken en bevoegdheden die een nieuwe wettelijke grondslag vereisen is meer tijd 
nodig, omdat daarvoor wetgeving nodig is. In de budgettaire bijlage van het coalitieakkoord staan concreet 
vanaf 2023 middelen toegewezen aan de AP voor de rol van algoritmetoezichthouder. Het gaat het om:  
• € 1 miljoen per 2023,  
• € 3 miljoen per 2024,  
• € 3,6 miljoen per 2025  
• Structureel € 3,6 miljoen vanaf 2026.  
 
168 
Kunt u toelichten wanneer de algoritmetoezichthouder wordt opgericht en start met haar werkzaamheden?  
 
Antwoord 
Zie het antwoord op de vraag 167.  
 
169 
In hoeverre beschikt de algoritmetoezichthouder over eigen middelen en capaciteit en hoe groot is het budget 
per jaar voor de komende vier jaar?  
 
Antwoord 
Zie het antwoord op de vraag 167.  
 
170 
Hoeveel capaciteit gaat er naar het in lijn brengen van basispolitiesystemen (BVH, BVI, etc.) met de Algemene 
Verordening Gegevensbescherming (AVG) en de Wet politiegegevens (Wpg)? 
 
Antwoord 
Het is lastig om precies te duiden hoeveel capaciteit aan het in lijn brengen van basispolitiesystemen met de 
AVG en de Wpg wordt toegekend, omdat deze werkzaamheden onderdeel uitmaken van de (door)ontwikkeling 
van deze politiesystemen. Dit specifieke werk maakt namelijk onderdeel uit van het geheel van 
verbeteractiviteiten op het gebied van AVG en Wpg. Er is onlangs extra geïnvesteerd in hiervoor benodigde 
specifieke expertise. Werkzaamheden die bijdragen aan privacy by design en het voldoen aan AVG en Wpg 
worden geprioriteerd binnen het geheel van werkzaamheden, die bijvoorbeeld ook bijdragen aan functionele 
verbetering.  Daarbij is er een continue afweging tussen tijdsinvestering in de nieuwe (toekomstbestendige) 
systemen en tijdsinvestering in de systemen waarvan het einde van de levensduur nabij is 
 
171 
 blz. 45/53

176 
Waaraan wordt de significant gestegen bijdrage aan het NCSC (+220%) besteed? Waar ligt precies het verschil 
met afgelopen jaar? 
 
Antwoord 
Zie het antwoord op vraag 174.  
 
177 
Hoeveel geld van de 12 miljoen die is vrijgemaakt voor een versterking van de ICT en de opsporing bij het OM 
ten behoeve van de bestrijding van cybercrime en digitale criminaliteit, gaat direct naar de opsporing en hoeveel 
gaat naar de versterking van de ICT? 
 
Antwoord 
Het OM heeft structurele middelen toebedeeld gekregen oplopend van € 4 miljoen in 2022, naar € 8 miljoen in 
2023 en € 12 miljoen vanaf 2024. Deze middelen zijn bedoeld om de basis op orde te krijgen en worden primair 
ingezet ten behoeve van de opsporing en vervolging van cybercrime (in enge zin). Een exacte verdeling van de 
uitgaven is nog niet gereed. Wel is voorzien dat de middelen vooral worden besteed aan capaciteit, kennis en 
kunde, onder meer door opleidingen. Het vergroten van kennis en kunde komt, naast de aanpak van cybercrime, 
bovendien tegemoet aan de aanpak van gedigitaliseerde criminaliteit. Er zijn uit deze bedragen geen specifieke 
investeringen in ICT-middelen voorzien. 
 
178  
Welke maatregelen zijn tot dusver genomen om logistieke ketens binnen de Rotterdamse haven digitaal veiliger 
te maken om weerbaarder te zijn tegen drugscriminelen en smokkelaars? 
 
Antwoord 
Bij cybersecurity-incidenten gaat het om incidenten waarbij de ICT-voorzieningen uitvallen, verminderd 
functioneren of worden gecompromitteerd. Zij kunnen diverse oorzaken hebben, zoals fouten in software, maar 
ook moedwillige computervredebreuk. Het cybersecuritybeleid is niet specifiek gericht op het bestrijden van 
drugscriminaliteit of smokkel. Het havenbedrijf Rotterdam is vitaal verklaard en valt hiermee onder de 
doelgroep van het Nationaal Cyber Security Centrum. Het Nationaal Cyber Security Centrum kan het 
havenbedrijf hierdoor informeren, adviseren en eventueel bijstaan in geval van een cybersecurity incident. 
Daarnaast bestaat de haven uit meerdere bedrijven die niet vitaal zijn verklaard. Deze bedrijven hebben zich 
voor een deel wel verenigd in een schakelorganisatie: FERM. Ook worden middels ondermijningsgelden vanuit 
JenV 150 bedrijven gestimuleerd zich aan te sluiten bij FERM. Deze bedrijven krijgen vouchers, te besteden aan 
cyberweerbaarheidsdienstverlening voor het tegengaan van digitale ondermijning. Op dit moment mag het 
Nationaal Cyber Security Centrum dreigings- en incidentinformatie nog niet in alle gevallen delen met FERM. 
Het wetsvoorstel tot wijziging van de Wbni maakt het mogelijk om in ruimere zin dreigings- en 
incidentinformatie te delen met schakelorganisaties zoals FERM. Hierdoor kunnen de niet-vitale bedrijven in de 
Rotterdamse haven zich weerbaarder maken tegen digitale aanvallen.  
 
179 
Kunt u toelichten wanneer de ex-ante evaluatie naar cybersecurity gereed is en of deze met de Kamer wordt 
gedeeld? Kunt u de in de Strategische Evaluatie Agenda genoemde onderzoeksagenda van de NCTV over 
cybersecurity delen met de Kamer? 
 
Antwoord 
Onder het vorige kabinet is er voor het eerst een evaluatie uitgevoerd van de Nederlandse Cybersecurity Agenda 
(NCSA) die op 11 juni 2021 is aangeboden aan de Tweede Kamer.  Naar aanleiding van de ervaringen met de 
NCSA is er bij het opstellen van de Nederlandse Cybersecurity Strategie (NLCS) voor gekozen om een striktere 
scheiding tussen strategie en actieplan aan te brengen. De strategie kan meer toekomstgericht en duurzaam zijn, 
met daarbij een adaptief actieplan om bij veranderingen in de belangen, de dreiging, de weerbaarheid of andere 
 blz. 47/53

Overige vragen die betrekking hebben op de drie bovenstaande begrotingen 
 
180 
Hoe verhoudt de borging van de beginselen van privacy-by-design en dataminimalisatie uit de Algemene 
Verordening Gegevensbescherming (AVG) door BZK zich tot de beleidsplannen van het ministerie van EZK? 
 
Antwoord 
EZK zet zich in om voorwaarden te scheppen voor een goed functionerende digitale economie. Een belangrijke 
voorwaarden voor een goed functionerende digitale economie is dat burgers en bedrijven vertrouwen hebben in 
digitalisering en grip op hun gegevens houden. De AVG en de gegevensbescherming die het biedt zijn daarin 
cruciaal.  
Bij de onderhandelingen over Europese wetgevingstrajecten die bijdragen aan een goed functionerende digitale 
economie (bijv. AI en Data Act) zet het kabinet zich ervoor in dat de verhouding met de AVG duidelijk is, en 
dat de wetgeving geen afbreuk doet aan het niveau van gegevensbescherming dat de AVG biedt. Aanbieders van 
producten, diensten en AI-systemen die onder deze wetgeving vallen zullen zich naast de maatregelen die 
worden opgelegd, ook aan de principes van de AVG zoals dataminimalisatie moeten blijven houden. Het 
kabinet doet concrete voorstellen om dit te borgen. 
 
181 
Hoe verhoudt de borging van de privacy-by-design en dataminimalisatie beginselen uit de AVG zich tot het 
techno-optimisme dat volgt uit de beleidsplannen van JenV en EZK? 
 
Antwoord 
De digitale transitie biedt grote kansen voor de economie en de maatschappij en is essentieel om 
maatschappelijke uitdagingen het hoofd te bieden. Het kabinet wil de kansen die de digitale transitie biedt 
benutten. Zoals in de beantwoording van vraag 180 omschreven zijn er belangrijke randvoorwaarden waaraan 
moet worden voldaan om die kansen te kunnen benutten. Het borgen van de AVG en de beginselen daaruit zijn 
daarin essentieel.  
Naast dat het kabinet zich inzet om de kansen van de digitale transitie en nieuwe technologieën te benutten zet 
het zich ook actief in om waar nodig te reguleren om de risico’s van de digitale transitie het hoofd te bieden. 
Gezien de grensoverschrijdende werking van digitalisering is vooral het Europese speelveld daarbij van belang. 
Zo is het kabinet actief pleitbezorger geweest van onder andere de Digital Markets Act (DMA), Digital Services 
Act (DSA), de AI Act en de Dataverordening. Zoals aangegeven in de beantwoording van vraag 180 zet het 
kabinet zich bij de onderhandelingen over Europese wetgeving er actief voor in dat deze geen afbreuk doet aan 
het niveau van gegevensbescherming dat de AVG biedt. 
 
182 
Hoe verhouden de door BZK, EZK en JenV voorgestelde investeringen in digitalisering zich tot de budgetten 
die worden toebedeeld aan de digitale toezichthouders, zoals de Autoriteit Persoonsgegevens (AP)? 
 
Antwoord 
Het kabinet wil fundamentele rechten online beter beschermen. Daar hoort ook passend en toereikend toezicht 
bij. Daarom trekt het kabinet extra middelen uit voor het toezicht. Als het gaat om het toezicht op privacy krijgt 
de AP er € 2 miljoen bij. In 2023 en 2024 is dat respectievelijk 4 en 6 miljoen €. Vanaf 2025 krijgt de AP er 
structureel € 8 miljoen bij.  
Het kabinet investeert ook in het toezicht op algoritmen. Van belang is dat deze gecontroleerd worden op 
transparantie, discriminatie en willekeur. In de budgettaire bijlage van het coalitieakkoord staan concreet vanaf 
2023 middelen toegewezen aan de AP voor de rol van algoritmetoezichthouder. Het gaat om € 1 miljoen per 
2023. In 2024 en 2025 is dat respectievelijk 3 en 3,6 miljoen €. Vanaf 2026 wordt de structurele financiering € 
3,6 miljoen. 
Voor andere toezichtstaken en toezichthouders wordt verwezen naar de antwoorden op de vragen 35 en 61. 
 
 blz. 49/53

Antwoord 
In het coalitieakkoord staat vermeld dat er een algoritmetoezichthouder komt die regelt dat algoritmen 
gecontroleerd worden op transparantie, discriminatie en willekeur. In de budgettaire bijlage staan hiervoor vanaf 
2023 middelen toegewezen aan de Autoriteit Persoonsgegevens. De AP is een onafhankelijke toezichthouder die 
zich – conform de Algemene verordening gegevensbescherming (AVG) - richt op het toezicht houden op de 
bescherming van persoonsgegevens. Een groot deel van de algoritmen die een risico met zich meebrengen wat 
betreft impact op grondrechten en fundamentele vrijheden (zoals non-discriminatie) bevat persoonsgegevens. 
Voor algoritmen die geen persoonsgegevens bevatten is een goede samenwerking met alle betrokken 
toezichthouders van groot belang. Het bestaande toezicht blijft daarbij intact.  
Het Ministerie van Binnenlandse Zaken en Koninkrijksrelaties (BZK) stuurt –gezien de coördinerende rol van 
de staatssecretaris op het digitaliseringsdomein. Hier valt ook de (beleidsmatige) inrichting van de 
algoritmetoezichthouder, en de bijbehorende taken, bevoegdheden en instrumenten, onder. De begroting van de 
AP valt onder de budgetverantwoordelijkheid van het ministerie van Justitie en Veiligheid (JenV). Dit volgt uit 
de Uitvoeringswet Algemene verordening gegevensbescherming (UAVG), waarin staat vastgelegd dat de 
Minister voor Rechtsbescherming jaarlijks aan de AP een budget toekent ten laste van de rijksbegroting (artikel 
11 UAVG). 
 
188 
Hoeveel extern advies is er ingewonnen over digitale zaken? Kan dit worden uitgesplitst naar ministerie? 
Hoeveel hebben deze adviezen gekost en wie heeft dit advies uitgebracht? 
 
Antwoord 
Het kabinet vindt het belangrijk om de Kamer adequaat te informeren over rijksbrede ICT-ontwikkelingen, 
digitale zaken in den brede en de bijbehorende kosten en ook om daarbij het inhoudelijke debat te voeren. Zoals 
aangeven in antwoord 14 en in de kabinetsreactie (Kamerstuk 26643 nr. 794) inzake “ICT-investeringen door de 
overheid” is het bieden van een overzicht van alle investeringen per departement nu niet mogelijk. Wel wordt in 
de antwoorden op de vragen 97 en 107 inzicht geboden in de betrokken instanties waarmee samengewerkt wordt 
en waar extern advies van verkregen wordt. 
 
189 
Hoeveel geld komt er totaal extra bij op cybersecuritygebied bij alle begrotingen bij elkaar opgesteld? Kunt u dit 
afzetten tegen voorgaande jaren? 
 
Antwoord 
Dit kabinet heeft evenals het vorige kabinet structurele middelen vrijgemaakt die specifiek zijn gelabeld voor 
het verhogen van de digitale weerbaarheid. Het vorige kabinet heeft €95 miljoen structureel geïnvesteerd in de 
versterking van digitale weerbaarheid. Dit kabinet investeert een extra €111 miljoen euro structureel in 
cybersecurity, de verdeling per departement is hieronder weergegeven. 
 
Ministerie 2022 2023 2024 2025 2026 2027 e.v. 
EZK 2,1 6,6 13,5 13,5 13,5 16,1 
IenW 0,5 1,1 2,3 2,3 2,3 2,8 
JenV 8,7 14,8 29,5 29,5 29,5 35,5 
Waarvan NCSC 6,6 13,7 27,5 27,5 27,5 33 
BZK 5,9 13,5 27,2 27,2 27,2 32,6 
Waarvan AIVD 3,8 7,9 15,9 15,9 15,9 19,1 
BZ 0,5 0,5 0,5 0,5 0,5 0,7 
Def. 3,4 7,1 14,2 14,2 14,2 17 
Waarvan MIVD 3,4 7,1 14,2 14,2 14,2 17 
OCW 0,5 1,3 2,7 2,7 2,7 3,2 
VWS 0,5 1,3 2,7 2,7 2,7 3,2 
TOTAAL 22,1 46,2 92,6 92,6 92,6 111 
 
 blz. 51/53

In 2022 is in totaal € 151 mln. uitgekeerd aan de ministeries en stelselpartijen. Naar verwachting wordt dit 
budget vrijwel volledig uitgegeven.  
Voor de implementatie van de Wet open overheid is in 2022 in totaal € 81 mln. vrijgemaakt. Voor deze 
implementatie en het bieden van ondersteuning daarbij is hiervan € 52 mln. toegekend aan de medeoverheden en 
bijhorende koepels. De overige € 29 mln. is toegekend aan de ministeries en de landelijke 
uitvoeringsorganisaties. 
 
192 
Wat behelst en is de toegevoegde waarde van een visie op het gegevensbeschermingsrecht in Nederland? 
 
Antwoord 
De visie waaraan gerefereerd wordt, behelst het door Nederland in te nemen standpunt bij de eerstvolgende 
(tweede) evaluatie van de AVG. Het kabinet vindt het belangrijk dat de Nederlandse gezichtspunten daarin 
worden meegenomen. De exacte standpunten zullen de komende tijd worden uitgewerkt. Het zal gaan om 
voorstellen ter verbetering, verduidelijking en aanscherping van de AVG. 
 
193 
In de verticale toelichting van de Miljoenennota staat: “Daarnaast betreft het o.a een bijdrage van het ministerie 
van Justitie en Veiligheid aan Defensie voor de uitvoering van activiteiten voor de Bijzondere 
Opsporingsdiensten (BOD) tegen ondermijning.” Kunt u uiteenzetten waarvoor het geld van Justitie en 
Veiligheid naar Defensie gaat? 
 
Antwoord 
De Koninklijke Marechaussee (KMar) valt als krijgsmachtonderdeel onder het Ministerie van Defensie en is 
vanuit haar taakstelling (art. 4 PW) een partner in de coalitie voor de (inter)nationale aanpak van ondermijnende 
criminaliteit. De KMar ontvangt vanuit het Ministerie van Justitie en Veiligheid middelen die beschikbaar zijn 
gesteld vanuit de middelen uit de Prinsjesdaggelden 2021. De gehele aanpak waarbinnen deze investeringen 
worden gedaan, wordt geschetst in de volgende brief: Extra investeringen in het breed offensief tegen 
ondermijnende criminaliteit (Tweede Kamer, vergaderjaar 2021-2022, 29 911, nr. 329). 
Voor de post `Bijzondere Opsporingsdiensten en landelijke organisaties’ ontvangt de KMar structurele 
middelen. Deze worden ingezet voor het versterken van de informatiepositie in de keten, een specialistische 
bijdrage ten aanzien van bestrijding van identiteitsfraude en het realiseren van flexibele capaciteit teneinde 
ondermijnende criminaliteit op de mainports te bestrijden. Daarnaast wordt geïnvesteerd in het realiseren van 
een programmatische aanpak van ondermijnende criminaliteit vanuit de KMar, alsmede de inrichting van een 
Team Bijzondere Getuigen met als doel de aangiftebereidheid te vergroten. 
 blz. 53/53

