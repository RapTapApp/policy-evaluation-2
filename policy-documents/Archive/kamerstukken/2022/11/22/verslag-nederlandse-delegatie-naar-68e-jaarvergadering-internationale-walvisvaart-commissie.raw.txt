ste
VERSLAG VAN DE NEDERLANDSE DELEGATIE NAAR DE 68 JAARVERGADERING VAN DE   
INTERNATIONALE WALVISVAART COMMISSIE (IWC)  
 
Portorož, Slovenië, 17-21 oktober 2022   
 
I . Nederlandse delegatie 
 
De Nederlandse delegatie bestond uit: Commissioner  en Alternate 
Commissioner  (LNV). 
 
Voorafgaand aan de plenaire vergadering vonden vergaderingen van sub-comités plaats, waarvan 
de verslagen in de plenaire vergadering (17 t/m 21 oktober) werden besproken. 
 
De hoofdlijn van de inzet van de Nederlandse delegatie was gericht op het bewaren van de 
eensgezindheid binnen de Europese Unie en het verdedigen van de gezamenlijke standpunten, 
waaronder het waarborgen van het moratorium en het voortbestaan van de IWC. 
 
II. Achtergrond 
 
Oorspronkelijk diende het verdrag en de bijbehorende commissie ter regulatie van walvisvaart. Het 
IWC overziet de afspraken betreffende walvisjacht die zijn vastgelegd in het ICRW (International 
Convention on the Regulation of Whaling), en of deze toe zijn aan herziening. Vanwege 
maatschappelijke ontwikkelingen en achteruitgang van de populaties is het accent meer komen te 
liggen op de bescherming van walvissen. Sinds 1982 is een moratorium van kracht op commerciële 
walvisjacht en gaan discussies vooral ook over de handhaving van dit verbod en enkele 
uitzonderingen hierop. De spanning in de IWC zit vooral in deze ontwikkeling. Walvisvarende 
landen als Noorwegen en IJsland, en daarnaast ontwikkelende landen met name in West-Afrika en 
het Caribisch gebied, blijven vasthouden aan de oorspronkelijke doelstelling van het verdrag, het 
reguleren van de walvisjacht. Vaak trekken zij daarbij de vergelijking met andere vormen van 
visserij en de relatie met voedselveiligheid. Japan is in 2018 weliswaar uit het verdrag gestapt, 
maar is als ‘observer’ achter de schermen nog steeds merkbaar actief op deze agenda. 
 
III. Samenvatting van de belangrijkste conclusies van IWC68 
 
1
De aanwezigheid van 20 van 23 EU IWC lidstaten met stemrecht toonde een sterke commitment 
van de EU voor het werk van de IWC. Het benadrukte het belang om vanuit de lidstaten de steun 
te vergroten voor het werk van de IWC aan bescherming en welzijn van walvissen, en daarnaast 
was de EU positie er heel duidelijk op gericht om elke poging om het moratorium op te heffen en 
terug te keren naar commerciële walvisjacht af te wijzen.  
 
De gezamenlijke EU positie en actieve inzet van met name Nederland en België, olv het Tsjechische 
voorzitterschap, hebben een belangrijke bijdrage geleverd aan het succes van IWC68. Hier volgen 
de belangrijkste conclusies en uitkomsten van de bijeenkomst: 
 
De financiele situatie van de IWC 
Het meest belangrijke onderwerp om het voortbestaan van de IWC te kunnen garanderen, was het 
adopteren van een gebalanceerd budget. Als dit niet was gewijzigd, dan was de IWC binnen een 
paar jaar insolvent geweest. Door Australië was al vier jaar gewerkt aan een uitgebreide campagne 
om landen voor te bereiden op de discussie en er werden drie opties voorgesteld: 1. Enkel 
rigoureuze verlagingen in de uitgaven, met name voor het Secretariaat en het wetenschappelijk 
comité; 2. Een combinatie van contributieverhogingen en verlagingen in de uitgaven en 3. Enkel 
contributieverhogingen. In de discussies kwam naar voren dat het voor een aantal ontwikkelende 
landen en Italië (vanwege politiek mandaat) niet mogelijk was om contributies te verhogen. Een 
compromis werd toen gevonden in het doorvoeren van contributieverhogingen voor alleen de meer 
ontwikkelde landen voor de komende twee jaar. Italië stemde als enige tegen. Tevens werd er een 
‘Budget Reform Strategy’ aangenomen, die ervoor moet zorgen dat er altijd voor 4 jaar wordt 
gebudgetteerd en er altijd een gebalanceerd budget moet zijn. Eén van de maatregelen om de 
 
1
 Oostenrijk, België, Bulgarije, Kroatië, Tsjechië, Denemarken, Finland, Franrijk, Duitsland, Ierland, Italië, Litouwen, 
Luxemburg, Nederland, Polen, Portugal, Slowakije, Slovenië, Spanje, Zweden.  
1 
 

2
16 landen weg uit de vergadering, zodat er geen quorum was om te kunnen stemmen. Dit leidde 
tot verhitte discussies, onder andere over wat quorum precies inhield, waar enerzijds men geen 
precedent wilde scheppen voor een dergelijke handelswijze, en anderzijds een oplossing gezocht 
moest worden om essentiële besluiten, zoals over budget, te kunnen nemen. Het eindigde ermee 
dat er niet over het besluit gestemd kon worden, omdat er geen quorum was. Hier werd bezwaar 
op aangetekend door de Zuid-Amerikaanse landen en aan de taken van de WGOE werd toegevoegd 
dat een definitie van quorum zou worden gemaakt, ter bespreking als eerste punt van de agenda 
tijdens IWC69. Vervolgens kwamen de weggebleven landen weer terug. De meeste landen, 
waaronder de EU lidstaten, spraken hun ongenoegen uit over deze gang van zaken en de landen 
gaven hun gecontinueerde steun voor het walvisreservaat. 
 
Aboriginal Subsistence Whaling (ASW) 
Nederland nam deel aan de ASW werkgroep op de vrijdag voorafgaand aan de plenaire 
vergadering. Met deze term worden de rechten van inheemse volken op zelfvoorziening d.m.v. 
walvisjacht aangeduid. Tijdens IWC67 zijn lange termijn afspraken gemaakt over quota, die elke 
zes jaar worden herzien. Veel van de discussie was daarom gericht op het kunnen vergaren van de 
wetenschappelijke onderbouwing voor de quota vernieuwing in 2024. In 2023 en 2024 zullen de 
wetenschappelijke comités daarom nog in persoon zijn en vanaf dan om het jaar, in het jaar dat de 
Commissievergadering ook plaatsvindt. 
 
Beschermingscomite (CC) 
Nederland nam deel aan de CC op de zaterdag voorafgaand aan de plenaire vergadering. Er werd 
een groot scala aan onderwerpen besproken, waaronder een groot aantal beschermingsplannen 
voor soorten walvisachtigen, walvisreservaten, werkgroepen over bijvangst, whale watching, 
onderwatergeluid, scheepsaanvaringen, zwerfvuil, klimaatverandering, vervuiling, kleine 
walvisachtigen en soorten in kritieke toestand. Nederland heeft het voorzitterschap aanvaard van 
de Staande Werkgroep over het Bijvangst Mitigatie Initiatief en ondersteunt het vrijwillige 
beschermingsfonds met 10.000 euro, waarvan 5.000 voor het Bijvangst Mitigatie Initiatief. Tevens 
doneert Nederland 5.000 euro aan het vrijwillige fonds voor onderzoek aan kleine walvisachtigen. 
 
Tenslotte, Nederland hecht waarde aan de deelname van alle landen aan belangrijke vergaderingen 
van de IWC en doneert daarom nog 5.000 euro aan het fonds voor assistentie aan landen met 
gelimiteerde middelen. 
 
 
 
 
 
 
2
 Antigua and Barbuda, Benin, Cambodja, Ghana, Guinea, IJsland, Ivoorkust, Kiribati, Laos, Liberia, Mauretanie, 
Marokko, Nauru, Palau, St. Lucia, Solomon Islands 
3 
 

