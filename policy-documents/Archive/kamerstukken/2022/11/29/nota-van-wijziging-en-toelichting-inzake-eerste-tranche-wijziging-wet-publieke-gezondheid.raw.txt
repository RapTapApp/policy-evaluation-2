36194 Wijziging van de Wet publieke gezondheid in verband met 
de bestrijding van een epidemie van infectieziekten 
behorend tot groep A1, of een directe dreiging daarvan 
(Eerste tranche wijziging wet publieke gezondheid) 
 
 
 
NOTA VAN WIJZIGING 
 
Het voorstel van wet wordt als volgt gewijzigd: 
 
A 
 
Artikel I, onderdeel B, wordt als volgt gewijzigd: 
 
1. De eerste zin van het voorgestelde artikel 6, vijfde lid, komt te luiden: 
 
Indien de bestrijding van de epidemie van een infectieziekte behorend tot 
groep A1 of een directe dreiging daarvan, gelet op de mate van 
beheersing, niet vereist dat de uitoefening van de bevoegdheden, bedoeld 
in het vierde lid, laatste zin, plaatsvindt door de voorzitter van de 
veiligheidsregio, komen die bevoegdheden na een besluit als bedoeld in 
het zesde lid en zolang een besluit als bedoeld in het zevende lid niet is 
genomen, bij uitsluiting toe aan de burgemeester. 
 
2. In de tweede zin van het voorgestelde artikel 6, vijfde lid, vervalt ‘en 
artikel 176 van de Gemeentewet’. 
 
3. In het voorgestelde zesde lid wordt ‘of naar verwachting sprake is van 
gevolgen van slechts plaatselijke betekenis als bedoeld in het vijfde lid’ 
vervangen door ‘of sprake is van een situatie als bedoeld in het vijfde lid’. 
 
B 
 
In artikel I wordt na onderdeel C een onderdeel ingevoegd, luidende: 
 
Ca 
  
In artikel 7, eerste lid, wordt ‘artikel 6, vierde lid’ vervangen door ‘artikel 
6, vierde en vijfde lid’. 
 
C 
 
In artikel I, onderdeel F, wordt in het voorgestelde artikel 20b, derde lid, de 
zinsnede ‘een voorstel van wet ter tot incorporatie’ vervangen door ‘een voorstel 
van wet tot incorporatie’. 
 
D 
 
Artikel I, onderdeel H, wordt als volgt gewijzigd: 
 
1. Het voorgestelde artikel 58b komt te luiden: 
 
  
1 
 

strafkaart betrekking heeft op een zaak waarin betaling van een geldsom als 
voorwaarde is gesteld ter voorkoming van de strafvervolging of waarin een 
geldboete is opgelegd voor overtreding van: 
a. een op grond van artikel 179 van de Wet openbare lichamen Bonaire, Sint 
Eustatius en Saba vastgesteld algemeen verbindend voorschrift ter bestrijding van 
de epidemie van covid-19, of een directe dreiging daarvan; 
b. het bepaalde bij of krachtens de artikelen 58f, eerste lid, 58g, eerste lid, 58re, 
eerste of achtste lid, onder d, of 58rf, vierde lid, van de Wet publieke gezondheid, 
zoals deze luidden tot en met 19 mei 2022. 
2. In afwijking van artikel 22 van de Wet op de justitiële documentatie en op de 
verklaringen omtrent het gedrag BES worden de in artikel 68bis van de Wet 
publieke gezondheid, zoals dit luidde tot en met 19 mei 2022, strafbaar gestelde 
feiten niet betrokken bij het onderzoek naar het gedrag van de betrokkene als 
bedoeld in artikel 15, derde lid, eerste zin, van de Wet op de justitiële 
documentatie en op de verklaringen omtrent het gedrag BES. 
 
 
Toelichting 
 
Deze nota van wijziging strekt er allereerst toe de voorgestelde artikelen 6, 7, 58b 
en 58n van de Wet publieke gezondheid te verduidelijken. Vanwege de 
herformulering van artikel 58b wordt ook artikel 58c redactioneel aangepast en in 
artikel 20b wordt een schrijffout hersteld. Daarnaast wordt in de bepaling met 
betrekking tot de thuisquarantaineplicht expliciet gemaakt dat onderscheid tussen 
aangewezen gebieden gemaakt kan worden en wordt een bepaling ten behoeve 
van de monitoring van de effecten van maatregelen opgenomen. Tot slot wordt 
een herstelartikel toegevoegd dat betrekking heeft op justitiële documentatie en 
verklaringen omtrent het gedrag in verband met vroegere covid-19-overtredingen 
in Caribisch Nederland. 
 
Deze wijzigingen worden hieronder per onderdeel toegelicht. 
 
Onderdeel A 
Naar aanleiding van verscheidende vragen van de Kamer over de 
bevoegdheidsverdeling bij de uitvoering van collectieve maatregelen is het 
wettelijk criterium voor de overgang van bevoegdheden van de voorzitter 
veiligheidsregio naar de burgemeester en vice versa, zoals opgenomen in het 
eerder voorgestelde artikel 6, vijfde lid, verduidelijkt. Daarnaast vervalt in de 
tweede zin van artikel 6, vijfde lid “en artikel 176 van de Gemeentewet”. Deze 
uitzondering wekte onbedoeld de indruk dat de voorzitter veiligheidsregio in de 
beheerfase een noodverordening zou kunnen afkondigen, in plaats van de 
burgemeester. Hieronder volgt een nadere toelichting op deze aanpassingen. 
 
Aanpassen wettelijk criterium  
In het eerder voorgestelde artikel 6, vijfde lid, luidde het materiële criterium voor 
het nemen van een besluit tot het overgaan van de bevoegdheden naar de 
burgemeester dat “de uitoefening van de bevoegdheden […] naar verwachting 
slechts gevolgen van plaatselijke betekenis heeft”. Met deze nota van wijziging 
wordt dit vervangen door het criterium dat “de bestrijding van de epidemie van 
een infectieziekte behorend tot groep A1 of een directe dreiging daarvan, gelet op 
de mate van beheersing, niet vereist dat de uitoefening van de bevoegdheden […] 
plaatsvindt door de voorzitter van de veiligheidsregio”. Met dit criterium wordt 
beoogd om beter aan te sluiten bij de kenmerkende aspecten van de acute en de 
beheerfase van de bestrijding die in de Memorie van Toelichting zijn toegelicht. De 
3 
 

omdat de Wet publieke gezondheid in dat kader voldoende instrumenten geeft of 
kan geven om effectief op te treden. Het wetsvoorstel bevat een noodbevoegdheid 
(artikel 58d), waarvan in de daar gegeven omstandigheden gebruik kan worden 
gemaakt voor zover in verband met dringende omstandigheden een maatregel is 
vereist voor de bestrijding van een A1-infectieziekte waarvoor nog niet is voorzien 
in een specifieke bevoegdheidsgrondslag. Daarom wordt deze bepaling bij nota 
van wijziging aangepast, zodat de verwijzing naar artikel 176 Gemeentewet wordt 
geschrapt. 
 
Onderdeel B 
Aan artikel 7, eerste lid, wordt een verwijzing naar het vijfde lid van artikel 6 
toegevoegd, omdat ook in die situatie de minister de leiding houdt over de 
bestrijding. In het ingediende wetsvoorstel is dit nieuwe vijfde lid toegevoegd aan 
artikel 6, maar deze toevoeging was abusievelijk niet meegenomen in artikel 7. 
Dat wordt hiermee hersteld.   
 
Onderdeel C 
Deze wijziging van artikel 20b betreft het herstel van een schrijffout. 
 
Onderdeel D, onder 1 
Bij de toepassing van bevoegdheden ter bestrijding van een epidemie van een A1-
infectieziekte is zorgvuldige aandacht voor neveneffecten van groot belang. Om 
dit belang te benadrukken heeft de regering in het wetsvoorstel artikel 58b 
opgenomen – welk artikel via deze nota van wijziging wordt verbeterd - waarin 
een aantal voorwaarden zijn vastgelegd waaraan moet worden voldaan wanneer 
bevoegdheden worden toegepast. Hoewel deze voorwaarden reeds op basis van 
internationale verdragen, jurisprudentie dan wel ongeschreven rechtsbeginselen 
gelden, kiest de regering ervoor de voorwaarden in dit wetsvoorstel te 
benadrukken. De regering heeft hiervoor twee redenen. Ten eerste bevat het 
voorstel bevoegdheden die bijzonder ingrijpend zijn. De potentie voor 
neveneffecten is daarmee bovengemiddeld. Ten tweede heeft dit wetsvoorstel te 
gelden als ‘slapend recht’. Onder normale omstandigheden kunnen de 
bevoegdheden uit dit wetsvoorstel niet worden toegepast, maar pas op het 
moment dat een infectieziekte wordt aangemerkt als behorend tot groep A1 en de 
bevoegdheidsgrondslagen geactiveerd zijn. Vooralsnog worden er geen 
infectieziekten als behorend tot groep A1 aangemerkt. Er kan lange tijd overheen 
gaan voordat de bevoegdheden uit dit wetsvoorstel voor de eerste keer worden 
toegepast. Daarom acht de regering het verstandig op voorhand deze 
voorwaarden duidelijk te maken. 
 
Een vergelijkbaar artikel was ook onderdeel van de Tijdelijke wet maatregelen 
covid-19 (Twm). Het doel van het voorgestelde artikel 58b (inclusief de via deze 
nota van wijziging voorgestelde verbeteringen) is hetzelfde als onder de Twm. Dit 
doel is niet om nieuwe normen in het leven te roepen of om bestaande normen te 
herdefiniëren, maar om te benadrukken dat deze bestaande normen van belang 
zijn bij de toekomstige toepassing van dit wetsvoorstel. De eerder voorgestelde 
formulering heeft echter niet deze boodschap weten over te brengen. In deze nota 
van wijziging wordt daarom een herformulering van het artikel voorgesteld, 
waarin de inhoud van de normen nadrukkelijker omschreven is. Ook is expliciet 
opgenomen dat de neveneffecten waarmee te allen tijde rekening moet worden 
gehouden niet uitsluitend bestaan uit gevolgen voor de vrije uitoefening van 
grondrechten, maar dat dit ook het bredere maatschappelijk welzijn betreft.  
 
Met de term ‘maatschappelijk welzijn’ wordt bedoeld het welzijn van de 
maatschappij in brede zin. Dit omvat onder andere mentale gezondheid, kwaliteit 
5 
 

dusdanig ernstige bedreiging van de volksgezondheid dat afwending van die 
dreiging noodzakelijk is. Uit de aanwijzing van een infectieziekte als A1 volgt 
reeds dat het gaat om een ernstige situatie. Met dit onderdeel wordt evenwel 
beoogd uit te drukken dat voor de toepassing van een bevoegdheid ook na deze 
aanwijzing, de actuele stand van de epidemie en de gevolgen daarvan voor de 
volksgezondheid nog steeds zodanig moeten zijn dat sprake is van een ernstige 
situatie.  
 
De voorgestelde onderdelen a en b drukken achtereenvolgens uit dat de 
toepassing van de bevoegdheid gezien de aard van de infectieziekte geschikt moet 
zijn voor afwending van de dreiging. Zoals ook in de beantwoording van het 
verslag is aangegeven, zijn de in het voorstel opgenomen bevoegdheden – naar 
huidige inzichten – geschikt voor de bestrijding van A1-infectieziekten, ongeacht 
de aard van de ziekteverwekker, aangezien de bevoegdheden bovenal gebaseerd 
zijn op de algemene beginselen van de infectieziektenbestrijding.  
Bij de beoordeling van de geschiktheid, bedoeld in artikel 58b, gaat het om de 
geschiktheid van de concrete voorgenomen maatregelen. Deze beoordeling is van 
belang omdat op grond van een bevoegdheid vaak uiteenlopende maatregelen 
mogelijk zijn.  
 
Onderdeel c expliciteert dat de gevolgen van de toepassing van bevoegdheden 
voor de vrije uitoefening van grondrechten en het maatschappelijk welzijn in 
redelijke verhouding staan tot de gevolgen die zouden intreden indien de 
bevoegdheden niet worden toegepast. Dit betreft de proportionaliteit. Dit betekent 
dat beoordeeld moet worden wat de mogelijke (negatieve) gevolgen van een 
voorgenomen maatregel zijn en dit moet worden afgewogen tegen de mogelijke 
(negatieve) gevolgen van het niet toepassen van de voorgenomen maatregel.  
 
Onderdeel d geeft uitdrukking aan de subsidiariteit. Bevoegdheden mogen enkel 
toegepast worden als er geen alternatieven beschikbaar zijn waarmee hetzelfde 
doel kan worden bereikt en die minder ingrijpend zouden zijn voor de vrije 
uitoefening van grondrechten en het maatschappelijk welzijn. Hierbij kan gedacht 
worden aan een minder zware maatregel – bijvoorbeeld geen algehele sluiting 
maar een openstelling onder voorwaarden - en/of adviezen. Van belang is hierbij 
ook dat bij de toepassing van bevoegdheden de daarbij in te zetten maatregelen 
veelal als een samenhangend geheel worden beoordeeld. 
 
Artikel 58b is daarnaast van toepassing bij de bevoegdheidsuitoefening in concrete 
gevallen, zoals bij de uitoefening van de meer concrete bevoegdheden die 
betrekking hebben op ontheffingen, aanwijzingen, bevelen, toezicht en 
handhaving. Dan hangt de afweging sterk af van de concrete omstandigheden van 
het geval. Hier zal veelal een afweging moeten worden gemaakt tussen individuele 
belangen en de belangen die zijn gediend met de bestrijding van de ziekte 
behorend tot groep A1, waarbij tevens van belang is in hoeverre voor de minst 
vergaande geschikte maatregel is gekozen.  
 
Benadrukt wordt nogmaals dat met de veranderingen ten opzichte van het 
oorspronkelijk voorgestelde artikel 58b, geen materiële wijziging is beoogd van de 
wijze waarop de belangenafweging plaatsvindt, maar vooral een verduidelijking.  
 
Onderdeel D, onder 2 
Artikel 58c wordt aangepast, zodat het aansluit bij de nieuwe formulering van het 
in deze nota van wijziging voorgestelde artikel 58b en het duidelijk is dat ook bij 
afschaling van maatregelen op alle onderdelen van artikel 58b wordt getoetst. 
 
7 
 

van de effecten van maatregelen. Het kabinet stuurt een reactie op dit rapport 
begin 2023 naar uw Kamer.  
 
Onderdeel E 
Het artikel heeft betrekking op justitiële documentatie en verklaringen omtrent het 
gedrag in verband met, kort gezegd, vroegere covid-19-overtredingen in Caribisch 
Nederland. 
 
De Twm bepaalde dat geldboetes voor overtreding van de veiligeafstandsnorm, 
2
het groepsvormingsverbod, de regionale covid-19-noodverordeningen en 
3
bepalingen rond het coronatoegangsbewijs niet op de justitiële documentatie 
kwamen of meetelden voor een verklaring omtrent het gedrag. Hiertoe werd 
afgeweken van de Wet justitiële en strafvorderlijke gegevens. In Bonaire, Sint 
Eustatius en Saba geldt echter de Wet op de justitiële documentatie en op de 
verklaringen omtrent het gedrag BES. Abusievelijk is destijds niet doorgevoerd dat 
op dit punt ook van die wet wordt afgeweken en dat wordt nu hersteld. Hier geldt 
immers het principe ‘comply or explain’, in dit geval ‘comply’. 
  
In het eerste lid, aanhef en onder a, wordt voor Caribisch Nederland een regeling 
getroffen voor de betreffende justitiële gegevens uit de noodverordeningstijd, 
vergelijkbaar met artikel VIIa Twm voor Europees Nederland. In onderdeel b van 
dat lid wordt voor Caribisch Nederland een regeling getroffen voor de betreffende 
justitiële gegevens uit de Twm-tijd, vergelijkbaar met artikel 68bis, vijfde lid, Wpg 
(oud). In beide gevallen betreft het zowel transacties van de officier van justitie 
als eventuele rechterlijke geldboetes. Het tweede lid bevat voor Caribisch 
Nederland een regeling voor verklaringen omtrent het gedrag, vergelijkbaar met 
artikel 68bis, zesde lid, Wpg (oud). 
 
Navraag bij de Caribisch Nederlandse autoriteiten leert dat de kwestie alleen 
speelt in Bonaire, omdat in Sint Eustatius en Saba geen boetes zijn opgelegd. 
Vanuit het kabinet van de gezaghebber van Bonaire wordt dit herstelartikel 
ondersteund. Ook het Openbaar Ministerie BES, dat de strafkaarten beheert, 
verkiest een wettelijke oplossing; daaraan voorafgaand is de meest effectieve 
aanpak om de strafkaarten aan te passen, zodat coronaovertredingen niet worden 
meegenomen voor iemand die voor een strafbaar feit ter terechtzitting van de 
strafrechter moet verschijnen. De gezaghebber van Bonaire weigerde of weigert in 
de praktijk geen verklaring omtrent het gedrag vanwege de hier aan de orde 
zijnde overtredingen. 
 
Deze nota van wijziging wordt mede namens de minister van Binnenlandse Zaken 
en Koninkrijksrelaties aangeboden. 
 
De Minister van Volksgezondheid, 
Welzijn en Sport, 
 
 
 
 
 
 
E.J. Kuipers 
 
 
2
 Kamerstukken II 2020/21, 35526, nr. 24, p. 6-7. 
3
 Kamerstukken II 2020/21, 35807, nr. 3, p. 58. 
9 
 

