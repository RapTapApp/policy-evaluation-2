Vragen van het lid Jong, L.W.E. de (PVV) 
 
Vraag: 
Waarom voert de minister een nieuw, onzeker, pensioenstelsel in? Waarom niet het beste 
pensioenstelsel behouden en eventueel aanpassen waar nodig?  
 
Antwoord: 
Het huidige pensioenstelsel is niet meer toekomstbestendig en heeft ervoor gezorgd dat de 
pensioenen tot dit najaar, meer dan tien jaar niet zijn verhoogd. Al die jaren zonder indexatie 
heeft voor een enorme uitholling van de koopkracht voor gepensioneerden gezorgd. Zowel 
ouderen als jongeren hebben hierdoor minder vertrouwen in het functioneren van ons 
pensioenstelsel. 
Dat moeten we niet willen en daarom passen we ons pensioenstelsel aan. Met het nieuwe 
pensioenstelsel kunnen de pensioenen eerder omhoog.  
We behouden verder de sterke collectieve elementen van het huidige pensioenstelsel. We blijven 
collectief beleggen en we delen risico’s met elkaar. 
 
 
Vraag: 
Mensen kunnen niet meer rondkomen. Waarom wordt er niet meer aan koopkrachtverbetering 
gedaan? Bijvoorbeeld energietoeslag omhoog, prijsplafond gas en elektra met terugwerkende 
kracht omhoog, btw omlaag. 
 
Antwoord: 
Het kabinet heeft een breed scala aan maatregelen overwogen voor 2023. Alle opties lagen daarbij 
op tafel. Dat heeft geleid tot een pakket van 12 miljard aan koopkrachtmaatregelen. Daarnaast 
komt er een prijsplafond voor energie. [De uitgaven aan het prijsplafond zijn volgens de meest 
recente raming 11,2 miljard euro (stand najaarsnota). Dat komt dus bovenop de andere 
koopkrachtmaatregelen.] 
Daarmee neemt het kabinet een historisch groot pakket aan maatregelen. 
Dit koopkrachtpakket geeft huishoudens met de laagste inkomens structureel een betere 
uitgangspositie. En de incidentele maatregelen uit het pakket ondersteunen kwetsbare 
huishoudens en middeninkomens. En zorgen ervoor dat werkenden meer overhouden van hun 
brutoloon. 
 
 
1 

 
 
Vragen van het lid Kort, A.H.J. de (VVD) 
 
Vraag: 
Kan de minister alles op alles zetten om begin volgend jaar het wetsvoorstel - voorzieningen 
visueel beperkten mogelijk te maken - te behandelen?  
 
Antwoord: 
Het wetsvoorstel overheveling werkvoorzieningen voor visueel beperkten is begin november 
ingediend bij de Tweede Kamer. 
Ik ondersteun van harte het pleidooi van de heer De Kort om dit wetsvoorstel snel te behandelen. 
Het is aan de Kamer om de behandeling van het wetsvoorstel te agenderen. 
 
 
Vraag: 
Kan het kabinet aangeven wat zij met de motie over transparantie in de kaartenbak voor 
werkgevers heeft gedaan en wat zij nog gaat doen?  
 
Antwoord: 
De motie van het lid De Kort c.s. (motie van het lid De Kort c.s., TK 2021-2022, 35 925-XV nr. 47) 
verzoekt de regering om samen met gemeenten en UWV te kijken naar het organiseren van 
transparantie in de kaartenbak van bijstandsgerechtigden en hun competenties voor werkgevers 
inzichtelijk te maken 
Over de invulling van deze motie heb ik uw Kamer op 22 april jl. geïnformeerd in de Kamerbrief 
"reactie op advies programma Verbeteren Uitwisseling Matchingsgegevens". Daarin geef ik aan dat 
transparantie mogelijk wordt gemaakt door gestandaardiseerde elektronische 
gegevensuitwisseling. Eerst stapsgewijs vanaf 2023 tussen publieke partijen (UWV en gemeenten) 
en na de voorgenomen wetswijziging voor de toekomstbestendige arbeidsmarktdienstverlening 
ook met werkgevers. Medio 2023 zal ik de Kamer nader informeren over de uitwerking van de 
toekomstige arbeidsmarktinfrastructuur en de planning van de voorgenomen wetswijziging. 
Het in beeld brengen van de competenties van mensen is een taak van gemeenten en UWV, voor 
de betreffende doelgroepen waarvoor zij een wettelijke taak hebben. 
Het denken in termen van de waarde van vaardigheden (‘skills’) voor de arbeidsmarkt is nog geen 
gemeengoed bij werkenden, werkgevers, opleiders en intermediairs op de arbeidsmarkt. Het 
kabinet stimuleert met middelen uit het Nationaal Groeifonds de ontwikkeling naar een inclusieve 
en meer op vaardigheden gebaseerde arbeidsmarkt. Dit met de ontwikkeling van CompetentNL 
door UWV, SBB, TNO en CBS. 
 
 
Vraag: 
Er zijn signalen dat de AVG in de weg zit bij vroegsignalering van schulden door bijvoorbeeld 
woningcorporaties en energiemaatschappijen. Kan dit kabinet aangeven wat zij doet om de AVG 
niet in de weg te laten zitten? Er zijn zelfs signalen dat tussen afdelingen van de gemeentes de 
AVG in de weg zit. 
 
Antwoord: 
Op 1 januari 2021 is de Wet gemeentelijke schuldhulpverlening gewijzigd, zodat vroegsignalering 
van schulden door onder meer woningcorporaties en energiemaatschappijen binnen de kaders van 
de AVG plaatsvindt. De AVG zou daarom niet meer in de weg moeten zitten bij vroegsignalering. 
Om de uitvoering te ondersteunen is het Landelijk Convenant Vroegsignalering gesloten. Hierin 
hebben gemeenten en "vaste lasten partners" bijvoorbeeld afgesproken op welke wijze de 
informatie over betalingsachterstanden digitaal en veilig wordt uitgewisseld en verwerkt. Dit jaar is 
een experiment gestart met de vroegsignalering van gemeentelijke belastingschulden. Op deze 
wijze stimuleren we de samenwerking tussen afdelingen binnen de gemeente. Het kabinet voert 
gesprekken met de betrokkenen over de uitvoering en zal waar nodig knelpunten aanpakken. 
Verwerking van persoonsgegevens in het sociaal domein heeft een begunstigende werking voor de 
mensen die hulp nodig hebben. We kunnen en moeten de AVG meer benutten. Met deze ambitie 
wordt onderzocht wat de belangrijkste inzichten zijn om het niet-gebruik van sociale voorzieningen 
terug te brengen.  
Tevens werkt de minister voor Armoede, Participatie en Pensioenen aan het moderniseren van de 
Wet SUWI die er onder andere op gericht is om met gegevensuitwisseling proactieve 
dienstverlening te bevorderen en daarbij niet-gebruik tegen te gaan. Ook is het Wetsvoorstel 
3 

Vragen van het lid Smals, B.M.G. (VVD) 
Vraag: 
Veel werkgevers bieden nu deeltijdcontracten aan. Medewerkers krijgen 0 op rekest als ze meer 
willen werken. Sectoren moeten worden aangesproken op hun verantwoordelijkheid. Worden er nu 
meer voltijdcontracten aangeboden? Bijvoorbeeld bij de rijksoverheid, in de publieke sector en 
semi-publieke sectoren? 
 
Antwoord: 
Het kabinet roept sectoren en werkgevers via verschillende manieren op om het gesprek aan te 
gaan met werkenden over urenuitbreiding. Bijvoorbeeld in de Kamerbrief over arbeidsmarktkrapte 
van 24 juni 2022 (Kamerstukken II, 2021/22, 29 544, nr. 1115), maar ook in individuele 
gesprekken, tijdens congressen met werkgevers en in interviews. 
 
Sinds begin 2021 is het percentage van de werkzame beroepsbevolking dat voltijds werkt met 
circa 1% toegenomen. (In het eerste kwartaal van 2021 betrof het percentage voltijdwerkers circa 
52%, terwijl dit in het derde kwartaal van 2022 ongeveer 53% betrof.) 
 
Voor de rijksoverheid geldt dat het percentage voltijdswerkenden relatief hoog is. In de 
eerdergenoemde brief van 24 juni jl. is ook ingegaan op de rol van de overheid als werkgever. De 
minister van Binnenlandse Zaken en Koninkrijksrelaties gaat over de rol van de rijksoverheid als 
werkgever. 
  
 
Vraag: 
Heeft de minister concrete plannen om obstakels voor de inzetbaarheid van mensen die de 
pensioengerechtigde leeftijd al voorbij zijn in wet- en regelgeving te verbeteren en zijn er concrete 
plannen voor communicatie hierover. 
 
Antwoord: 
Met de invoering van de Wet werken na de AOW-gerechtigde leeftijd in 2016, is het reeds 
aantrekkelijker geworden voor werkgevers om werknemers die de AOW-leeftijd hebben bereikt, in 
dienst te nemen of te houden. Voor deze werknemers geldt een verlicht arbeidsrechtelijk regime. 
Daarnaast is de premiedruk voor AOW-gerechtigden lager dan voor werknemers die de AOW-
leeftijd nog niet hebben bereikt. Zo hoeft de werkgever onder meer geen WW- en ZW-premie 
meer te betalen. Dit levert een kostenvoordeel op. Er is daarmee al veel mogelijk voor hen die 
langer willen doorwerken en voor werkgevers. Daarbij dient wel opgemerkt te worden dat uit 
evaluerend onderzoek naar deze wet blijkt, dat een groot deel van de werkgevers niet weet dat 
voor een AOW-gerechtigde werknemer een lichter arbeidsrechtelijk regime geldt. Daarom wordt er 
publiekscommunicatie gestart met als doel het kennisniveau van werkgevers over de 
mogelijkheden en de voordelen van het werken met AOW’ers te verhogen. Ook zullen AOW’ers 
geïnformeerd worden over het werken na het pensioen. Beide trajecten zullen in het voorjaar van 
2023 van start gaan. 
 
 
Vraag: 
Kan de minister in de polder uitvragen welke CAO-bepalingen door zowel werkgevers als 
werknemers als knellend worden ervaren? Is het bijvoorbeeld mogelijk een verplichte 
hardheidsclausule in cao's op te nemen waarmee er vrijheid bestaat voor werknemers en 
werkgevers om af te wijken van een cao? 
 
Antwoord: 
Er zijn verschillende mogelijkheden voor cao-partijen om af te wijken van overeengekomen cao-
bepalingen. Bij het afwijken van cao-bepalingen met individuele werknemers is het karakter van 
de cao van belang. In minimumcao’s mag reeds worden afgeweken ten gunste van de werknemer 
en in standaardcao’s is afwijken in principe niet toegestaan. Onder bijzondere omstandigheden is 
afwijking van standaardcao’s echter denkbaar op basis van een hardheidsclausule, mits die 
afwijking niet in strijd is met de wet. Het ministerie van SZW zal bij sociale partners uitvragen 
welke bepalingen cao-partijen in deze context als knellend ervaren. Het is overigens niet passend 
om betrokken cao-partijen te verplichten bepaalde afspraken, zoals een hardheidsclausule, op te 
laten nemen. Betrokken cao-partijen, vakbonden en werkgeversorganisaties bepalen immers zelf 
met wie zij een cao sluiten en welke afspraken zij daarin opnemen. Zij weten ook het beste welke 
afspraken in een specifieke sector nodig zijn. 
5 

Vragen van het lid Kent, B. van (SP) 
 
Vraag: 
Steunt de minister de strijd van de FNV voor loonprijs compensatie, dat lonen meestijgen als 
prijzen stijgen, en steunt de minister ook die grote stap in de verhoging van het minimumloon? 
 
Antwoord: 
Het kabinet neemt al een grote stap door het minimumloon in januari bijzonder te verhogen met 
8,05%. Inclusief reguliere indexatie komt de verhoging per 1 januari 2023 uit op 10,15% ten 
opzichte van 1 juli 2022. 
Deze minimumloonsverhoging doet een fors beroep op het absorptievermogen van werkgevers, 
omdat de loonkosten voor werkgevers met circa 2,5 miljard euro stijgen. Het CPB geeft bovendien 
aan dat het werkgelegenheidsverlies steeds groter wordt naarmate het minimumloon verder stijgt. 
Daarnaast heeft de minimumloonsverhoging vergaande gevolgen voor de rijksbegroting, vanwege 
de koppeling met de uitkeringen en de AOW.  
Een verdere verhoging van het minimumloon vindt het kabinet op dit moment daarom niet 
wenselijk. 
Tegelijkertijd ziet het kabinet ook dat er bij veel bedrijven wel ruimte is om zelf de lonen te 
verhogen. Verschillende kabinetsleden hebben bedrijven al vaker opgeroepen om - daar waar die 
ruimte bestaat - de lonen te verhogen. Het kabinet herhaalt deze oproep. 
Hogere loongroei zal zich uiteindelijk ook vertalen in een hoger minimumloon, vanwege de 
indexatiesystematiek van het wettelijk minimumloon.  
Overigens kan een verdere beleidsmatige verhoging van het minimumloon niet los worden bezien 
van toeslagen. Beiden spelen een rol in het lonender maken van werken. 
In het antwoord op de vraag van de heer Van Kent met betrekking tot de oproep van FNV tot 
automatische prijscompensatie wordt hier uitgebreider op ingegaan.  
 
 
Vraag: 
We vragen ons af hoe het zit met kostendelersnorm? Waarom blijft die boete nog in stand? 
Waarom is er niet meteen gekozen voor een afschaffing van de kostendelersnorm in alle sociale 
wetten?  
 
Antwoord: 
De kostendelersnorm wordt gewijzigd zodat jongvolwassenen tot 27 jaar niet langer meetellen als 
kostendeler voor hun huisgenoten. 
De Eerste Kamer heeft op 29 november hiermee ingestemd. De wijziging van de kostendelersnorm 
gaat in per 1 januari 2023. 
Het kabinet kiest er niet voor om de kostendelersnorm volledig af te schaffen. Bij volledige 
afschaffing van de kostendelersnorm kan een relatief grote stapeling van uitkeringen op één 
woonadres plaatsvinden en wordt geen rekening gehouden met schaalvoordelen. 
  
 
Vraag: 
Is de minister bereid om de afbouw van de dubbele algemene heffingskorting in de bijstand te 
beëindigen?  
 
Antwoord: 
Het beëindigen van de afbouw van de dubbele algemene heffingskorting in de bijstand zorgt 
ervoor dat de bijstandsuitkering verhoogd wordt. Het kabinet kiest voor andere instrumenten om 
de bijstandsuitkering te verhogen, via de verhoging van de verhoging van het wettelijk 
minimumloon. Deze verhoging werkt direct door in de hoogte van de bijstand. Daarnaast wordt de 
toereikendheid van de bijstand onderzocht in de Commissie Sociaal Minimum, deze commissie 
rapporteert uiterlijk midden 2023. 
 
 
Vraag: 
De Eerste Kamer heeft zojuist een motie aangenomen over de IOAOW. Gaat de minister deze 
motie uitvoeren? De IOAOW wordt verlaagd om vervolgens over twee jaar te worden afgeschaft. 
De minister wordt met klem verzocht om dit niet door te voeren of dan op zijn minst AOW'ers te 
compenseren hiervoor.  
 
7 

 
Antwoord: 
Het klopt inderdaad dat een nabestaandenpensioen wel, en een partnerinkomen niet wordt 
verrekend met de Inkomensvoorziening Oudere Werklozen (IOW). De reden hiervan is dat de IOW 
meerdere elementen in zich heeft. Enerzijds is het een voorziening en biedt het een inkomen op 
minimumniveau. Het verrekenen met andere vormen van inkomen is consistent met andere 
minimumbehoefteregelingen (zoals nabestaandenpensioen). 
De IOW is anderzijds een individuele uitkering. Daarom wordt er geen rekening gehouden met het 
vermogen van de uitkeringsgerechtigde of het inkomen van een eventuele partner.  
Dat verklaart het verschil in verrekening tussen deze twee vormen van inkomen. 
  
 
Vraag: 
Kan de minister zorgen dat publieke instellingen ook gebruik kunnen maken van wat het STAP-
budget aan scholing oplevert? 
 
Antwoord: 
Alle door OCW-erkende instellingen hebben vanaf de ingang van het STAP-budget in maart 
jongstleden toegang tot het scholingsregister STAP. Het is aan de instelling zelf om een opleiding 
op te voeren in het scholingsregister. Op dit moment zijn 37 bekostigde mbo-instellingen en 34 
bekostigde hoger onderwijsinstellingen met ruim 3.900 opleidingen aangesloten op het STAP-
budget. Ten opzichte van de private opleidingen blijft het aantal publieke opleidingen dat is 
opgevoerd voor het STAP-budget, echter achter. Dit ligt aan de inrichting van het publiek 
bekostigd onderwijs en de mogelijkheden om aan te sluiten op STAP. Het aanbod van publieke 
opleiders betreft veelal meerjarige, diplomagerichte opleidingen die minder goed passen bij de 
levenssituatie van werkenden die graag willen leren naast hun werk. Daarnaast vraagt het proces 
van aanmelden en registeren van het STAP-budget veel van de publieke instellingen. In overleg 
met zowel het publieke als het private onderwijsveld blijven we werken aan het verminderen van 
dit knelpunt. Ook werkt het kabinet aan een toekomstverkenning flexibilisering onderwijs in het 
kader van een leven lang ontwikkelen. Deze start dit najaar en resulteert in een actieplan 
waarover uw Kamer begin 2023 zal worden geïnformeerd. Hierin wordt onder andere ingegaan op 
vraagstukken die voortvloeien uit de grotere behoefte aan maatwerktrajecten voor werkenden en 
werkzoekenden en de vraag naar personalisering van het onderwijs, in tijd, vorm en inhoud. 
 
 
Vraag: 
U heeft op tv gezegd dat de indexatie van pensioenen in 2022 mogelijk is geworden door het 
wetsvoorstel toekomst pensioenen. Maar dat klopt niet, de wet is immers nog niet van kracht. 
Graag een reactie.  
 
Antwoord: 
Veel pensioenfondsen hebben dit jaar meer kunnen indexeren dan de afgelopen jaren. Dat komt 
door de versoepelde indexatieregels van de indexatie-AMvB, waarmee pensioenfondsen sneller en 
meer kunnen indexeren. In het nieuwe stelsel gaan de pensioenuitkeringen sneller meebewegen 
met de economie en hoeven er minder buffers worden aangehouden. In het huidige stelsel moeten 
de buffers wel worden aangehouden, waardoor indexatie van pensioenen minder snel mogelijk is. 
Met de Indexatie-AMvB passen we de indexatieregels van het wetsvoorstel Toekomst Pensioenen 
toe, zodat deelnemers van pensioenfondsen die van plan zijn over te stappen naar het nieuwe 
stelsel nu al de vruchten van het nieuwe stelsel kunnen plukken. Zonder uitzicht op het nieuwe 
stelsel zouden deze versoepelde indexatieregels niet mogelijk zijn. 
  
 
 
9 

betreft veelal meerjarige, diplomagerichte opleidingen die minder goed passen bij de levenssituatie 
van werkenden die graag willen leren naast hun werk. Daarnaast vraagt het proces van aanmelden 
en registeren van het STAP-budget veel van de publieke instellingen. In overleg met zowel het 
publieke als het private onderwijsveld blijven we werken aan het verminderen van dit kneplunt. 
Ook werkt het kabinet aan een toekomstverkenning flexibilisering onderwijs in het kader van een 
leven lang ontwikkelen. Deze start dit najaar en resulteert in een actieplan waarover uw Kamer 
begin 2023 zal worden geïnformeerd. Hierin wordt onder andere ingegaan op vraagstukken die 
voortvloeien uit de grotere behoefte aan maatwerktrajecten voor werkenden en werkzoekenden en 
de vraag naar personalisering van het onderwijs, in tijd, vorm en inhoud. 
 
 
Vraag: 
Er moet een radicale omslag komen van een focus op "vervroegd uittreden" naar een focus op 
"een leven lang ontwikkelen". Dat betekent dat minimaal de helft van de middelen uit de 
maatwerkregeling naar "een leven lang ontwikkelen" moet gaan. Is de minister dat met D66 eens? 
 
Antwoord: 
Het uiteindelijke doel van het kabinet is dat zoveel mogelijk mensen gezond werkend hun pensioen 
bereiken. Daarom wil het kabinet met de tijdelijke "Maatwerkregeling Duurzame Inzetbaarheid en 
Eerder Uittreden"(MDIEU) sectoren en bedrijven een impuls geven aan de duurzame inzetbaarheid 
van werkenden. Maar de realiteit is ook dat er nog werknemers met zwaar werk zijn, voor wie in 
het verleden weinig aan duurzame inzetbaarheid en leven lang ontwikkelen is gedaan, en voor wie 
doorwerken tot de AOW-leeftijd niet haalbaar is. Daarom is er ook tijdelijk MDIEU-subsidie 
beschikbaar, waarmee werkgevers deze mensen eerder kunnen laten stoppen met werken. 
Alle sectoren die MDIEU-subsidie hebben gekregen, investeren in duurzame inzetbaarheid, en de 
helft van de sectoren zet óók in op een regeling vervroegde uittreding (RVU) voor een beperkte 
groep werknemers binnen hun sector met zwaar werk. 
Op dit moment wordt 40% van de beschikte subsidie besteed aan duurzame inzetbaarheid en 60% 
aan eerder uittreden. Dit is niet omdat het ene belangrijker is dan het andere, maar omdat een 
RVU-uitkering relatief hoge subsidiabele kosten heeft. Dit biedt immers een inkomen aan 
individuen om de tijd tot de AOW te overbruggen. Omdat de aanvragen een grote inzet laten zien 
om de duurzame inzetbaarheid van werkenden te verbeteren, ziet de minister voor APP nu geen 
reden om de kaders van de subsidieregeling, die samen met sociale partners in het kader van het 
Pensioenakkoord zijn vastgesteld, aan te passen. 
 
 
Vraag: 
Hoe zorgt de minister ervoor dat bedrijven met zwaar werk ook daadwerkelijk gaan investeren in 
het verlichten van zwaar werk? 
 
Antwoord: 
Met de "Maatwerkregeling Duurzame Inzetbaarheid en Eerder Uittreden" (MDIEU) ondersteunt het 
kabinet sectoren die investeren in duurzame inzetbaarheid. Het doel is dat werkenden zoveel 
mogelijk gezond werkend hun pensioen kunnen halen, ook degenen die zwaar werk verrichten. 
Sectoren kunnen subsidie krijgen als zij investeren in activiteiten voor duurzame inzetbaarheid. Op 
dit moment zijn al ruim vijftig sectoren aan de slag met activiteiten op het gebied van duurzame 
inzetbaarheid. Voor de subsidieregeling heeft het ministerie van SZW een zogenoemde Menukaart 
gepubliceerd met voorbeelden van subsidiabele activiteiten op het gebied van duurzame 
inzetbaarheid. Zo zijn er voorbeelden van loopbaanbegeleiding en loopbaanscans opgenomen. Ook 
zijn er voorbeelden over het ontwikkelen van innovaties voor het gebruik van hulpmiddelen bij 
zwaar werk.  
Afgelopen week is uw Kamer per brief (Kamerstukken II, 2022/2023, 25883, nr. 446) 
geïnformeerd over de eerste voortgangsrapportage van de subsidieregeling. In die brief heeft de 
minister voor APP aangekondigd na de zomer van 2023 een aanvraagtijdvak voor individuele 
bedrijven open te stellen, overigens met behoud van voldoende schaalgrootte. Zo wordt het ook 
voor bedrijven, die geen samenwerking kunnen vinden in de sector, mogelijk om subsidie aan te 
vragen voor activiteiten op duurzame inzetbaarheid, waaronder het verlichten van zwaar werk. 
Naast deze subsidieregeling is vanuit het ministerie van SZW de afgelopen vijf jaar geïnvesteerd in 
de preventie van beroepsziekten via het programma preventie beroepsziekten. Een belangrijk doel 
van dit programma is het vergroten van het risicobewustzijn en handelingsperspectief. De laatste 
drie jaar lag het accent van dit programma op fysieke belasting. In het kader van dit programma 
zijn campagnes gevoerd, webinars georganiseerd, subsidies verstrekt, een netwerk opgezet en 
11 

Vraag: 
Wanneer gaat de minister de maatregelen uit het kom-in-actieplan uitvoeren, zodat de 
personeelstekorten in Nederland afnemen en ouders aan het werk kunnen, terwijl hun kind zich 
kan ontwikkelen op de kinderopvang? 
 
Antwoord: 
Het kom-in-actie-plan bevat voorstellen om méér werken te stimuleren, de administratieve lasten 
aan te pakken en om duidelijkheid te geven over de herziening van het financieringsstelsel. Op al 
deze punten zet de minister van SZW stappen. 
 
Een pedagogisch professional kan in principe al vaak op zowel de buitenschoolse opvang als de 
dagopvang werken. Een deel van de opleidingen kwalificeert voor allebei de opvangsoorten. 
 
Uit onderzoek blijkt dat een derde van de bso-medewerkers meer uren zou willen werken in de 
kinderopvangsector. De minister van SZW is daarom blij dat de sector begin oktober is gestart met 
een deeltijdfactorproject in samenwerking met Stichting Het Potentieel Pakken. 
Oplossingsrichtingen als combinatiebanen tussen bso en dagopvang om grotere contracten te 
kunnen bieden, zullen in het deeltijdfactorproject worden meegenomen. 
 
Ook is de sector in oktober dit jaar gestart met een onderzoek naar de succesfactoren en 
knelpunten in combinatiebanen, ook binnen de kinderopvangsector. De lessen hieruit zullen we 
gebruiken om werken op de buitenschoolse opvang en kinderopvang te stimuleren. 
 
Op dit moment loopt er een ambtelijke verkenning van de ministeries van OCW en VWS naar de 
mogelijkheden van het invoeren van een meeruren- of voltijdsbonus. Het kabinet heeft besloten 
om eerst te kijken naar de sectoren zorg en onderwijs. Op basis van de resultaten zal worden 
bezien of andere sectoren in aanmerking komen voor de bonus. 
 
Daarnaast kijkt de minister naar een aantal wijzigingen in de kwaliteitseisen om de werk- en 
regeldruk te verminderen, met behoud van kwaliteit. Op deze manier wil de minister de werkdruk 
verminderen, zodat pedagogisch professionals de best mogelijke kinderopvang kunnen bieden. 
 
De minister vindt groepshulpen een mooi initiatief. Dit verlaagt de werkdruk van pedagogisch 
professionals en biedt de groepshulpen werkervaring en doorgroeimogelijkheden. Het ministerie 
van SZW is momenteel bezig om de kansen en knelpunten voor de inzet van groepshulpen in kaart 
te brengen. Dit doet het ministerie ook voor specifieke groepen als nieuwkomers en mensen met 
afstand tot de arbeidsmarkt. 
 
Tot slot is in het coalitieakkoord de ambitie uitgesproken om het nieuwe stelsel per 1 januari 2025 
in werking te laten treden. Daar richt de minister zich op. Tegelijkertijd wil zij een nieuw stelsel 
neerzetten dat robuust is: voor de uitvoering, maar zeker ook voor ouders en de 
kinderopvangorganisaties. Dat vereist zorgvuldigheid. Momenteel wordt samen met uitvoerders en 
sector het nieuwe stelsel ontworpen in een zogenaamde greenfieldaanpak. Deze ontwerpfase duurt 
tot vlak voor de zomer van 2023. Aan het eind van deze fase zal de minister aangeven wanneer zij 
het wetsvoorstel naar uw Kamer stuurt. 
 
  
Vraag: 
Is de minister bereid om te onderzoeken hoe deeltijdpensioen mogelijk wordt gemaakt in cao's en 
hoe het een belangrijke rol kan spelen in toekomstige cao's als er geen afspraken over vervroegde 
uittreding meer mogelijk kunnen zijn?  
 
Antwoord: 
Het kabinet is het ermee eens dat gedeeltelijk uittreden, bijvoorbeeld via deeltijdpensioen, een 
oplossing kan bieden voor mensen die niet volledig kunnen doorwerken tot aan het pensioen. De 
werknemer kan dan geleidelijk afbouwen richting het pensioen en voor de werkgever is het 
belangrijk dat de werknemer nog gedeeltelijk blijft werken en kennis kan overdragen. Het 
aanvullend pensioen gedeeltelijk laten ingaan voor pensioendatum is al in veel pensioenregelingen 
mogelijk. Het ministerie van SZW onderzoekt in de Rapportage Cao-afspraken jaarlijks of er 
afspraken worden gemaakt over deeltijdpensioen. Uit de Rapportage Cao-afspraken 2021 
(Kamerstukken II 2011-2022, 29 544, nr. 1122) blijkt dat er inderdaad afspraken over worden 
gemaakt. Overigens staat dit vaak niet in de cao, maar in het pensioenreglement. Daarnaast is in 
het debat rondom het Wetsvoorstel toekomst pensioenen reeds toegezegd dat het kabinet in 
13 

 
 
Vragen van het lid Kat, H. (D66) 
 
Vraag: 
Is de minister bereid om een wettelijke grondslag te creëren voor vroeg-signalering van schulden?  
 
Antwoord: 
De Wet gemeentelijke schuldhulpverlening (Wgs) bevat al een grondslag om een inwoner 
schuldhulpverlening aan te bieden na ontvangst van een signaal (vroegsignalering) van een 
schuldeiser over een betalingsachterstand die in het Besluit gemeentelijke schuldhulpverlening is 
aangewezen. Bijvoorbeeld energieleveranciers geven signalen over betalingsachterstanden aan 
gemeenten. Daarnaast bevat de Wgs een grondslag om door middel van een tijdelijke ministeriële 
regeling te experimenteren met andere dan de al in het Besluit gemeentelijke schuldhulpverlening 
aangewezen betalingsachterstanden voor vroegsignalering van schulden. Op 1 januari 2022 zijn 
experimenten gestart met gemeentelijke belastingschulden en hypotheekachterstanden. 
Experimenten met DUO over studieschulden en Belastingdienst over belasting- en toeslagschulden 
zijn in voorbereiding. De minister van APP gaat graag in gesprek met gemeenten en schuldeisers, 
waaronder netbeheerders, die met andere betalingsachterstanden willen experimenteren. Wanneer 
een experiment met een betalingsachterstand effectief is, kan deze een permanente basis krijgen 
in het Besluit gemeentelijke schuldhulpverlening. 
 
 
Vraag: 
Naast de voedselbanken komen er steeds meer nieuwe gemeentelijke initiatieven zoals een 
'betaalpas'. Is de minister bereid om deze nieuwe initiatieven te ondersteunen?  
 
Antwoord: 
De kracht van veel initiatieven op het terrein van voedselhulp is dat deze komen vanuit de 
samenleving. Het is positief dat meerdere partijen (waaronder private partijen, maatschappelijke 
organisaties en gemeenten) zich inzetten om mensen met geldzorgen te helpen aan een gezonde 
maaltijd. Het kabinet wil echter voorkomen dat allerlei losse initiatieven financieel afhankelijk zijn 
van overheidssubsidie. Wel ziet het kabinet een rol van verbinder voor zichzelf; de minister voor 
APP wil de verschillende initiatieven bijeen brengen, waardoor men van elkaar kan leren, krachten 
kan bundelen en zo mogelijk duurzaam op kan schalen. Essentieel is om hierbij ook gemeenten te 
betrekken. Zo kunnen waardevolle initiatieven een rol krijgen in het lokale armoedebeleid en daar 
goed bij aansluiten. Het kabinet neemt daarbovenop diverse maatregelen op het terrein van 
voedselhulp. Zo heeft de minister voor APP samen met het ministerie van OCW vijf miljoen euro 
beschikbaar gesteld aan het Jeugdeducatiefonds om in de wintermaanden op 500 kwetsbare 
scholen een maaltijd op school aan te kunnen bieden. Ook ondersteunt het kabinet Voedselbanken 
Nederland in haar opgave om te kunnen voldoen aan de stijgende hulpvraag. Vanuit ESF+ is een 
budget van 15,8 miljoen euro beschikbaar voor voedselhulp, materiële hulp en begeleidende 
maatregelen voor mensen die onvoldoende middelen hebben om het huishouden draaiend te 
houden. De aanvragen voor ESF+ worden op dit moment beoordeeld. 
  
 
Vraag: 
Welke mogelijkheden ziet de minister om mensen meer bij het ontwikkelen van beleid te 
betrekken en voor het betrekken van ervaringsdeskundigen? Wat vindt de minister van het 
initiatief van de brede welzijnsindex in Amsterdam Zuid-Oost? Wil ze onderzoeken hoe dit breder 
op te pakken? 
 
Antwoord: 
De inbreng van burgers en in het bijzonder van ervaringsdeskundigen gebruiken bij 
beleidsontwikkeling is van essentieel belang. Bijvoorbeeld bij de Aanpak geldzorgen, armoede en 
schulden, vormen we een ervaringsnetwerk en betrekken we ervaringsdeskundigen structureel. 
Ervaringsdeskundigen doen mee met beleidsevaluaties en toetsen nieuw beleid. Zij doen ook 
regelmatig hun verhaal bij medewerkers en bewindspersonen. Verder heeft de minister voor 
Langdurige Zorg en Sport (LZS) mede namens de minister van SZW en de minister voor APP in de 
brief van 19 april 2022 over het vervolg van de implementatie van het VN-Verdrag Handicap 
(Kamerstukken II 2021–2022, 24 170, nr. 254) aangekondigd de inzet van ervaringsdeskundigen 
te verbeteren bij het maken van. We gebruiken de inzichten die hiervoor al bij meerdere partijen 
rond de implementatie van dit VN-verdrag zijn opgedaan. 
15 

 
 
Vragen van het lid Kathmann, B.C. (PvdA) 
 
Vraag: 
Wat gebeurt er met voorstellen en oplossingen uit de samenleving betreffende de 
schuldenproblematiek, is er bijvoorbeeld een taskforce bij SZW? 
 
Antwoord: 
In het implementatieplan Geldzorgen, Armoede en Schulden is gemeld dat binnen SZW een 
specifiek programmateam is opgezet dat zich intensief bezighoudt met het behalen van de 
doelstellingen. Dit team werkt nauw samen met allerlei partijen uit de uitvoering, zoals 
gemeenten, hulpverleners, maatschappelijke organisaties, werkgevers en ervaringsdeskundigen. 
Deze partijen zijn zowel betrokken bij de totstandkoming van de aanpak, als nu bij de uitvoering 
van het programma. Ook worden goede ideeën gebruikt en waar mogelijk opgeschaald. Om 
gebruik te blijven maken van de denkkracht van gemeenten, hulpverleners, maatschappelijke 
organisaties en ervaringsdeskundigen hebben ze nu bij de verdere uitwerking van de aanpak een 
duidelijke en geformaliseerde rol in het programma. 
 
  
Vraag: 
Op welke wijze biedt deze begroting ruimte aan de actiestand ihkv schulden? Aan welke 
crisismaatregelen wordt gedacht?  
 
Antwoord: 
Het kabinet heeft voor de crisisaanpak 200 miljoen euro gereserveerd voor aanvullende 
maatregelen om de energiearmoede aan te pakken. In 2023 zijn er onder meer middelen 
beschikbaar voor vroegsignalering en bijzondere bijstand, de aanpak van kinderarmoede, het 
opschalen van effectieve aanpakken en het waarborgfonds en de schuldenaanpak. Uw Kamer is op 
23 november 2022 via de brief over het implementatieplan Aanpak geldzorgen, armoede en 
schulden over de indicatieve verdeling van deze € 200 miljoen geïnformeerd. Dit komt bovenop de 
middelen die al beschikbaar kwamen voor de Aanpak geldzorgen, armoede en zorgen via het 
coalitieakkoord. Met deze middelen wordt de schuldhulpverlening aan ondernemers verbeterd, 
kunnen alle gemeenten met behulp van het Waarborgfonds saneringskredieten aanbieden en start 
de eerste fase van de Betalingsregeling Rijk  op 1 december 2022 met CJIB, CAK (voor wat betreft 
de boete onverzekerden) en DUO. 
 
Ondertussen werkt de minister voor APP aan het realiseren van concrete resultaten. Samen met 
onder meer VNG, Divosa, de NVVK, Schuldhulpmaatje, een aantal energieleveranciers, 
Nederlandse Schuldhulproute, Netbeheer Nederland en de ministeries van EZK, BZK, SZW zijn 
diverse versnellingen teweeg gebracht op het gebied van vroegsignalering en schuldhulpverlening. 
Concrete resultaten zijn de op 31 okotober getekende intentieverklaring Samen schuldregelingen 
redden met als doel dat niemand uit de schuldhulpverlening mag vallen, de afspraak met alle 
partners in het Landelijke Convenant Vroegsignalering om eerder achterstanden van betalingen 
door te geven (bij energie en drinkwater, vanaf 30 dagen in plaats van 50 tot 100 dagen) en tot 
slot de lancering van de coalitie Nederland financiële gezondheid waaraan inmiddels meer dan 40 
(grote) werkgevers mee doen en zo aandacht te besteden aan hun werknemers met geldzorgen. 
 
 
Vraag: 
Uitzendkrachten ontvangen een karig pensioen, de premie is slechts enkele procenten. Is de 
minister bereid om zich hard te maken voor een goed pensioen voor uitzendkrachten? 
 
Antwoord: 
De ministers zijn zich ervan bewust dat het hebben van een pensioenregeling alléén nog niet 
voldoende is. Er zijn inderdaad ook situaties waarin werknemers weinig aanvullend pensioen 
opbouwen. Afspraken over de hoogte van het aanvullend pensioen worden door sociale partners 
gemaakt. Op dit moment spreken sociale partners over het toegroeien naar een marktconforme 
pensioenregeling in de uitzendsector conform het SER MLT-advies. Daarnaast is dit een onderwerp 
van gesprek bij de behandeling van het Wetsvoorstel toekomst pensioenen.  
  
 
 
17 

Leefbaarheid en Veiligheid (NPLV). 
De bijdrage van SZW aan Rotterdam én andere gemeenten verloopt via het reguliere 
participatiebudget voor re-integratie van mensen die vallen onder de doelgroep van de 
Participatiewet (in 2023 bijna 700 mijloen euro, waarvan circa 70 miljoen euro voor Rotterdam). 
De gebieden uit het NPLV ontvangen daarnaast eenmalig 20 miljoen euro vanuit SZW voor acties 
op het terrein van het tegengaan van armoede (Rotterdam ontvangt daarvan 1 miljoen euro). 
Voor een extra bijdrage aan het NPRZ en andere gebieden uit het NPLV in 2023 en latere jaren is 
op dit moment geen budget beschikbaar op de begroting van SZW. 
De minister voor APP is bereid om met Rotterdam het gesprek aan te gaan over het NPRZ, haar 
voorstel en de onderbouwing daarvan, mede in relatie tot de middelen die Rotterdam al ontvangt. 
De minister voor APP kan geen toezegging doen of garanties bieden, dit hangt echt af van het 
inhoudelijke voorstel en een integrale weging van de financiële gevolgen. 
 
 
19 

 
Vraag: 
Wat vindt de minister van het voorstel om STAP verder te ontwikkelen, zodanig dat 
financieringsbronnen bij elkaar kunnen worden gebracht? 
 
Antwoord: 
De minister van SZW steunt het voorstel om bij de verdere ontwikkeling van STAP te streven naar 
een zo eenvoudig mogelijke manier om verschillende financieringsbronnen te kunnen benutten, 
om zo ook omvangrijker scholing mogelijk te maken. Binnen de Rijksoverheid worden subsidies 
voor scholing zoveel mogelijk via STAP gebundeld in plaats van nieuwe subsidieregelingen voor 
scholing te creëren. Zo zullen de extra beschikbare middelen van € 500 miljoen voor leerrechten 
uit het coalitieakkoord voor de periode 2023 tot en met 2026 volgens het principe van de 
leerrechten worden ingezet via het STAP-budget voor mensen die maximaal mbo-4 zijn opgeleid. 
Bijzondere aandacht gaat uit naar het verder vereenvoudigen van de inzet van de private 
financieringsbronnen. Sociale partners stimuleren de totstandkoming van private individuele leer- 
en ontwikkelbudgetten en besturen de Opleidings- en Ontwikkelingsfondsen (O&O-fondsen). De 
minister van SZW is met hen in gesprek over Leven lang ontwikkelen, waaronder hoe die 
ontwikkeling te stimuleren en hoe de O&O-fondsen daarbij steviger kunnen worden ingezet. 
Streven is dat ook private budgetten worden gebundeld en eenvoudiger kunnen worden ingezet in 
combinatie met het publieke individuele STAP-budget. Verder werkt de minister voor Primair en 
Voortgezet Onderwijs met het Leeroverzicht ook aan het geven van overzicht van de verschillende 
financieringsbronnen. 
 
 
21 

wettelijk kader te vergroten. Ik vind het logisch het gebruik van de webmodule bijvoorbeeld vanuit 
(publieke) sectoren richting werkgevenden in die sectoren te stimuleren. Het is uiteraard aan de 
sectoren zelf om met dit instrument verder aan de slag te gaan en dit in te zetten binnen de 
sector. Ik zal dit onderwerp op korte termijn doorspreken met de minister voor Langdurige Zorg 
en Sport en de minister voor Primair en Voortgezet Onderwijs. 
 
 
23 

Vragen van het lid Pouw-Verweij, N.J.F. (Fractie Den Haan, JA21, SP) 
 
Vraag: 
De Eerste Kamer heeft zojuist een motie aangenomen over de IOAOW. Gaat de minister deze 
motie uitvoeren? De IOAOW wordt verlaagd om vervolgens over twee jaar te worden afgeschaft. 
De minister wordt met klem verzocht om dit niet door te voeren of dan op zijn minst AOW'ers te 
compenseren hiervoor.  
 
Antwoord: 
De Tweede Kamer heeft met het wetvoorstel dat de afschaffing regelt ingestemd. De Eerste Kamer 
heeft een motie aangenomen om de IOAOW ongemoeid te laten. Dat zou 800 miljoen euro kosten 
(en structureel ruim 1 miljard euro).  
Het kabinet gaat in gesprek met de Eerste Kamer over de motie tijdens de behandeling van het 
wetsvoorstel in december. 
  
 
Vraag: 
Mensen worden steeds afhankelijker van de overheid. Is de minister bekend met de alarmkreet 
van de VNG, dat het beleid bijna niet meer uitvoerbaar is?  
 
Antwoord: 
Ja, dit signaal is bekend. Ook Divosa heeft dit signaal in haar recente brief aan de Kamer 
afgegeven. De ministers hebben veel begrip voor het signaal van de VNG en Divosa dat de 
uitvoering bij gemeenten onder grote druk staat. In de afgelopen jaren hebben gemeenten op veel 
onderwerpen (zoals de Tozo, de TONK, opvang Oekraïners en de energietoeslag) een belangrijke 
rol in de uitvoering gespeeld, naast de reguliere werkzaamheden op het terrein van de 
Participatiewet, inburgering en de aanpak van geldzorgen, armoede en schulden. Het kabinet heeft 
grote waardering voor het werk van de gemeenten. Gemeenten zijn een belangrijke partner in de 
vormgeving en uitvoering van veel beleid binnen het sociaal domein. De belastbaarheid van 
gemeenten en het belang van uitvoeringstoetsen is dan ook een belangrijk thema in de frequente 
overleggen met de VNG en Divosa.  
  
 
Vraag: 
Waarom houdt het kabinet zo star vast aan de tweedeling werkgevers en werknemers en ziet het 
kabinet de zelfstandige ondernemers als ongemakkelijke restcategorie? 
 
Antwoord: 
Het kabinet ziet zelfstandige ondernemers als volwaardige ondernemers en vindt het van belang 
dat echte zelfstandige ondernemers de vrijheid en ruimte krijgen om te ondernemen. Bij de 
uitwerking van de verduidelijking van regels rondom de beoordeling van arbeidsrelaties wordt 
aandacht besteed aan de criteria waaronder een opdracht door een zelfstandig ondernemer kan 
worden uitgevoerd. Dit is ook conform de wens die uit de motie Eerdmans spreekt. In de 
voortgangsbrief ‘Werken met en als zelfstandige(n)’ zal uw Kamer nog dit jaar worden 
geïnformeerd over de uitwerking. 
  
 
Vraag: 
Is de minister bereid met de minister van Onderwijs, Cultuur en Wetenschap te onderzoeken of 
het STAP-budget ook kan worden ingezet voor meerjarige opleidingen? 
 
Antwoord: 
Zoals aangegeven in de Kamerbrief over STAP van 28 november jongstleden (Kamerstukken II, 
2022/23, nr. 2022Z23384), gaat naar verwachting op 1 juli 2023 een gewijzigde systematiek van 
STAP in, waarmee ook meerjarige opleidingen gefaciliteerd worden met STAP-budget. Voor 
degenen die nu al met een meerjarige opleiding willen beginnen, kan STAP-budget wel voor het 
eerste jaar of voor aparte scholingsactiviteiten worden aangevraagd. 
 
 
25 

Vraag: 
Is er zicht op hoe de begroting van het ministerie van Sociale Zaken en Werkgelegenheid, vooral 
op de punten van de oudedagvoorziening en arbeidsongeschiktheid, zich verder gaat ontwikkelen 
en hoe we de obesitas van de verzorgingsstaat kunnen tegengaan? 
 
Antwoord: 
De grootste uitgavenpost van de begroting van SZW zijn de uitgaven aan AOW-uitkeringen. Door 
de vergrijzing neemt het aantal ouderen met een AOW-uitkering de komende jaren verder toe. Tot 
2040 wordt het aandeel personen van 65 jaar of ouder groter ten opzichte van het aantal 
personen van 20 tot 65 jaar. De belangrijkste maatregel om de voorziene stijging van de AOW-
uitgaven te dempen, is de gedeeltelijke koppeling van de AOW-leeftijd aan de toename van de 
levensverwachting. De uitgaven aan arbeidsongeschiktheid zullen de komende jaren ook per saldo 
blijven stijgen. De uitgaven aan de WAO en de Wet Arbeidsongeschiktheidsverzekering 
zelfstandigen (WAZ) nemen af, de uitgaven aan de Wet Werk en inkomen naar arbeidsvermogen 
(WIA) nemen toe. Belangrijke oorzaken hiervan zijn een groter aantal werkenden, vergrijzing van 
de beroepsbevolking en een stijgende AOW-leeftijd waardoor ouderen vaker en langer 
doorwerken. In de vergrijzingsstudie van het CPB (Zorgen om morgen, 2019) worden de gevolgen 
van de vergrijzing op de houdbaarheid van de overheidsfinanciën in kaart gebracht. In dit rapport 
worden ook meerdere beleidsvarianten geschetst. 
Daarnaast stijgt de omvang van de SZW-begroting ook mee met de ontwikkeling van lonen en 
prijzen. In tegenstelling tot demografische ontwikkelingen is dit niet zorgwekkend want hier staan 
ook toegenomen inkomsten tegenover. 
 
 
Vraag: 
Er worden goede stappen gezet met één betalingsregeling. Gaan alle overheidsorganisaties hier 
onder vallen? 
 
Antwoord: 
Een belangrijk onderdeel van de doorontwikkeling clustering Rijksincasso is de Betalingsregeling 
Rijksincasso. De eerste fase van de Betalingsregeling Rijk start op 1 december 2022 met CJIB, 
CAK (voor wat betreft de boete onverzekerden) en DUO. De gesprekken van het CJIB met andere 
uitvoeringsorganisaties om deel te nemen aan de Betalingsregeling Rijk lopen. Naar verwachting 
zullen UWV en RVO in de loop van 2023 deelnemen. Het doel is om dit in de loop van de jaren 
verder uit te breiden met meer partijen. Onder andere met de Belastingdienst en de SVB wordt 
bekeken welke vormen van samenwerking bij een betalingsregeling mogelijk zijn en waar de 
burger het meeste baat bij heeft. Hiermee werken de partijen toe naar een gezamenlijk loket voor 
overheidsincasso. 
 
 
27 

ondersteuning aan alleenstaande ouders te versterken. Bureau Regioplan heeft dit najaar deze 
toegezegde verkenning uitgevoerd. Regioplan heeft een deskstudie gedaan en ervaringen 
opgehaald uit de praktijk: bij gemeenten, Single Super Mom en de doelgroep alleenstaande ouders 
zelf. Deze stakeholders zijn het erover eens dat de algemene informatievoorziening richting 
alleenstaande ouders beter kan. Alleenstaande ouders geven daarnaast ook aan behoefte te 
hebben aan online en offline hulp en lotgenotencontact. De minister voor APP heeft het 
eindrapport op 4 oktober naar uw Kamer gestuurd met de brief ‘Stand van zaken geldzorgen, 
armoede en schulden’. Belangrijke aanbevelingen uit het rapport zijn om de informatievoorziening 
voor hulp en ondersteuning aan alleenstaande ouders te uniformeren en landelijk een handreiking 
op te stellen voor gemeenten. Hiermee kan de mogelijkheid worden gecreëerd om op een 
landelijke website door te verwijzen naar het lokale niveau van zorg en ondersteuning. De 
ministeries van SZW en OCW gaan samen met de VNG, Divosa en Single Super Mom in gesprek 
over de uitkomsten van de verkenning. Bij de eerste voortgangsrapportage van de Aanpak 
geldzorgen, armoede en schulden wordt uw Kamer geïnformeerd over stappen die het kabinet op 
dit terrein wil nemen. 
 
 
Vraag: 
Beseft het kabinet zich dat er, inclusief het prijsplafond en de Prinsjesdagmaatregelen, nog steeds 
540.000 huishoudens in betalingsproblemen zullen komen volgend jaar?  
 
Antwoord: 
Het kabinet is zich ervan bewust dat ondanks alle maatregelen circa 540 duizend huishoudens 
alsnog een risico lopen op betalingsproblemen. Dit volgt uit de Stresstest van het CPB. Zonder de 
maatregelen van het kabinet hebben 1,3 miljoen huishoudens een risico op betalingsproblemen. 
Het kabinetsbeleid helpt dus om dit aantal te reduceren, maar zal helaas niet iedere situatie 
kunnen voorkomen of oplossen. Omdat elk extra huishouden met betalingsproblemen er één te 
veel is heeft de minister voor APP in juli de Aanpak geldzorgen, armoede en schulden 
gepresenteerd. 
Voor huishoudens die ondanks het prijsplafond hun energierekening niet kunnen betalen 
ondersteunt het kabinet een tijdelijk noodfonds. Het kabinet heeft hiervoor in 2023 een bedrag 
van 50 miljoen euro gereserveerd. Dit bedrag wordt ingelegd naast een bijdrage van private 
partijen. 
De energieprijzen zijn in het afgelopen jaar naar ongekende hoogte gestegen en de inflatie was 
nog nooit zo hoog als dit jaar. Het kabinet voelt een grote verantwoordelijkheid om huishoudens in 
deze moeilijke periode te ondersteunen. Voor 2023 komt het kabinet daarom met een pakket van 
12 miljard euro aan koopkrachtmaatregelen naast een prijsplafond voor energie. 
Bij deze pakketten is op verschillende manieren in kaart gebracht wat de effecten voor 
huishoudens zijn en of deze in doorsnee opwegen tegen de stijging van de energierekening. Hierin 
wordt zichtbaar dat dit totale pakket zorgt voor een positief inkomenseffect voor huishoudens. Nog 
zonder het prijsplafond, dat energieprijzen dempt voor huishoudens en meer zekerheid biedt, was 
hierin de koopkrachtontwikkeling voor de meeste huishoudens positief in 2023. Het armoedecijfer 
neemt weer af en komt op het pad richting een halvering in 2025.  
Het kabinet blijft zich inzetten om het aandeel mensen dat opgroeit in armoede verder te verlagen, 
zoals de minister voor APP eerder heeft aangekondigd in de aanpak Geldzorgen, armoede en 
schulden. 
 
 
Vraag: 
Vindt het kabinet dit (dat ondanks alle maatregelen nog steeds huishoudens in betalingsproblemen 
komen) een acceptabele koopkrachtontwikkeling en wat doet dit met de armoededoelstellingen 
van het kabinet? 
 
Antwoord: 
De energieprijzen zijn in het afgelopen jaar naar ongekende hoogte gestegen en de inflatie was 
nog nooit zo hoog als dit jaar. Het kabinet voelt een grote verantwoordelijkheid om huishoudens in 
deze moeilijke periode te ondersteunen. Voor 2023 komt het kabinet daarom met een pakket van 
12 miljard euro aan zowel incidentele als structurele koopkrachtmaatregelen naast een 
prijsplafond voor energie. Incidenteel verhoogt het kabinet in 2023 bijvoorbeeld de zorgtoeslag en 
wordt de energietoeslag opnieuw uitgekeerd. Structureel verhoogt het kabinet het minimumloon, 
de arbeidskorting, de huurtoeslag en (deels) het kindgebonden budget. Het kabinet verlaagt ook 
het tarief van de eerste schijf. 
 
29 

 
 
Vraag: 
Stelt het kabinet doelstellingen over het aantal schuldhulpverleningstrajecten dat gemeenten met 
de extra middelen kunnen financieren? Hoeveel trajecten wil de gemeente zien en welke eisen 
stelt zij daarbij? 
 
Antwoord: 
Zoals staat vermeld in het implementatieplan Geldzorgen, Armoede en Schulden is het kabinet 
voornemens het aantal minnelijke schuldhulpverleningstrajecten meer dan te verdubbelen. Om de 
doelstellingen van het kabinet te halen moeten de instroom van - de bij de NVVK geregistreerde - 
minnelijke schuldhulpverleningstrajecten stijgen van ongeveer 20.000 naar tussen de 40.000 en 
50.000 per jaar. De extra middelen helpen hierbij. De minister voor APP is in nauw overleg met de 
VNG en gemeenten over het aanbieden van voldoende, kwalitatief goede schuldhulpverlening en 
het realiseren van deze ambitie. 
 
 
Vraag: 
Is het kabinet zich er van bewust dat alleenstaande ouders relatief vaak als huishouden in 
armoede leven? 
 
Antwoord: 
Ja dat is het kabinet zich bewust. Alleenstaande ouders staan bekend als een risicogroep op 
armoede. 15 procent van de eenoudergezinnen met uitsluitend minderjarige kinderen liep in 2020 
een risico op armoede (CBS). De minister voor APP neemt diverse maatregelen om het 
armoederisico van alleenstaande ouders te verminderen. Voorbeelden hiervan zijn het verhoogde 
kindgebonden budget voor alleenstaande ouders, de inzet op het tegengaan van niet-gebruik, en 
de inzet op het terugdringen van negatieve financiële effecten bij levensgebeurtenissen, zoals een 
scheiding. De verbetering van situatie van eenoudergezinnen is een belangrijk onderdeel van de 
inzet op het tegengaan van kinderarmoede. 
 
 
Vraag: 
Wanneer kan de Kamer het eerste wetsvoorstel over hardheden in de Participatiewet tegemoet 
zien op basis van de brief van gisteren? 
 
Antwoord: 
De inzet is om begin 2023 een concept-wetsvoorstel ter wijziging van de Participatiewet gereed te 
hebben voor consultatie. Rekening houdend met het daarna te doorlopen proces van 
uitvoeringstoetsen en advisering van de Raad van State, is de verwachting dat het wetsvoorstel na 
de zomer 2023 aan de Kamer kan worden aangeboden. 
 
 
Vraag: 
Is het niet vreemd dat de AIO onder de participatiewet valt, omdat het om een bijzondere 
categorie gaat? 
 
Antwoord: 
De Participatiewet regelt de algemene bijstand voor iedereen in Nederland. Met enkele andere 
wetten is de toenmalige Algemene Bijstandswet, via de latere wet Werk en Bijstand, in deze wet 
opgegaan. 
Het is goed om te bedenken dat de AIO als Algemene Inkomensvoorziening voor Ouderen (AIO) in 
dat verband geen aparte regeling is, maar integraal onderdeel uitmaakt van de algemene bijstand. 
Alleen waar dat relevant is, worden in de algemene bijstand specifieke uitzonderingen voor 
ouderen vanaf de pensioenleeftijd gemaakt - waaronder vrijstelling van arbeidsverplichtingen en 
ruimere bepalingen voor verblijf in het buitenland - maar voor het overige gelden voor iedereen 
dezelfde verplichtingen. Sinds 2010 is deze algemene bijstand aan ouderen als taak van 
gemeenten naar de SVB overgeheveld en die algemene bijstand heeft vanaf toen in desbetreffend 
wetsartikel de naam AIO meegekregen. Het uitgangspunt is één wet voor de algemene bijstand in 
Nederland, waarvan het niet vreemd is dat de AIO daar deel van uitmaakt. 
  
 
 
31 

 
Antwoord: 
De afgelopen jaren is de inspectiecapaciteit gericht op arbeidsmarktdiscriminatie verhoogd. De 
volledige uitbreiding van het programma Arbeidsmarktdiscriminatie is al in 2021 bereikt en 
hiermee is er capaciteit om te handhaven op het genoemde wetsvoorstel. 
Conform het Inspectie Control Framework (ICF) en het Meerjarenplan 2019-2022 is van de totale 
uitbreiding van de NLA met 50,5 miljoen euro, 2% voor het programma Arbeidsdiscriminatie. De 
capaciteit is in overeenstemming met de motie van het lid Kuzu om de Inspectiecapaciteit op het 
thema arbeidsmarktdiscriminatie te handhaven. 
 
 
Vraag: 
Klopt het dat de loonkloof tussen mannen en vrouwen in het bedrijfsleven de afgelopen jaren niet 
is verkleind? 
 
Antwoord: 
Uit de op 14 november verschenen Monitor loonverschillen mannen en vrouwen van het CBS 
(Kamerstuk 2022D47261) blijkt dat de loonkloof, het verschil in gemiddeld uurloon tussen mannen 
en vrouwen, in 2020 in het bedrijfsleven niet is afgenomen ten opzichte van de jaren 2018 en 
2016. Bij de overheid is de loonkloof afgenomen van 8 procent in 2018 naar 6 procent in 2020. Uit 
de CBS-monitor loonverschillen blijkt dat het loonverschil over de jaren heen bij zowel de overheid 
als in het bedrijfsleven vanaf 2008 afneemt, maar slechts langzaam. 
 
 
Vraag: 
Welke aanvullende maatregelen gaat de regering nemen om de loonkloof tussen vrouwen en 
mannen te verkleinen? 
 
Antwoord: 
Een groot gedeelte van de loonkloof (het verschil in het gemiddeld uurloon tussen mannen en 
vrouwen ofwel het ongecorrigeerde loonverschil) heeft te maken met de verschillende posities van 
mannen en vrouwen op de arbeidsmarkt. Het stimuleren van vrijwillige urenuitbreiding door 
vrouwen kan deze verschillen doen afnemen. Maatregelen die daaraan bijdragen zijn onder meer 
de investeringen in de kinderopvang, de uitbreiding van het geboorteverlof en de invoering van 
het betaald ouderschapsverlof. 
Er bestaan echter ook gecorrigeerde loonverschillen, waarbij is gecorrigeerd voor 
achtergrondkenmerken (zoals sector, functie en leeftijd), en waar het dus gaat om verschillende 
beloning voor werk van gelijke waarde. Daarom vindt het kabinet het belangrijk beter te 
controleren op loonverschillen. Het kabinet staat dan ook positief tegenover het Europese 
richtlijnvoorstel over loontransparantie. Ook sociale normen, invloeden vanuit de sociale omgeving 
die het gedrag van individuen beïnvloeden, dragen bij aan het in stand houden van de 
verschillende posities die mannen en vrouwen hebben op de arbeidsmarkt. Het is belangrijk dat 
het maatschappelijke gesprek wordt gevoerd over gendergelijkheid en de keuzes die mensen 
maken rond werk en gezin. De minister van SZW heeft uw Kamer op 14 november jongstleden 
geïnformeerd over de voorgenomen maatschappelijke dialoog. 
  
 
Vraag: 
Is de minister bereid om met een concreet plan te komen met specifieke aandacht voor ouderen 
met een migratieachtergrond in armoede, omdat dat de categorie mensen in Nederland is met de 
hoogste armoedecijfers? 
 
Antwoord: 
Het kabinet is niet voornemens met een apart concreet plan te komen voor deze doelgroep in het 
armoedebeleid. Wel neemt het kabinet verschillende maatregelen waarmee ouderen met een 
migratie-achtergrond bereikt worden. Bijvoorbeeld met de verhoging van het minimumloon die 
ook doorwerkt naar de hoogte van de bijstand en de AIO. Gemeenten en de SVB werken 
daarnaast samen om de energietoeslag automatisch aan mensen met een AIO toe te kennen. Het 
kabinet wil niet-gebruik van financiële voorzieningen tegengaan: dat is een expliciet 
aandachtspunt in de aanpak van geldzorgen, armoede en schulden. Dan gaat het ook over 
kwetsbare ouderen (met een migratie-achtergrond). Het rapport van de Nationale Ombudsman 
‘Met te weinig genoegen nemen’ gaat hierop in. Daarover heeft de minister voor APP de 
Ombudsman een reactie gestuurd, in afschrift aan uw Kamer (Kamerstukken II 2022-2023, 24 
33 

Vragen van het lid Den Haan, N.L. (Fractie Den Haan, JA21, SP) 
 
Vraag: 
De Eerste Kamer heeft zojuist een motie aangenomen over de IOAOW. Gaat de minister deze 
motie uitvoeren? De IOAOW wordt verlaagd om vervolgens over twee jaar te worden afgeschaft. 
De minister wordt met klem verzocht om dit niet door te voeren of dan op zijn minst AOW'ers te 
compenseren hiervoor.  
 
Antwoord: 
De Tweede Kamer heeft met het wetvoorstel dat de afschaffing regelt ingestemd. De Eerste Kamer 
heeft een motie aangenomen om de IOAOW ongemoeid te laten. Dat zou 800 miljoen euro kosten 
(en structureel ruim 1 miljard euro).  
Het kabinet gaat in gesprek met de Eerste Kamer over de motie tijdens de behandeling van het 
wetsvoorstel in december. 
  
 
Vraag: 
Ik weet dat 1 op de 5 mensen 50 jaar of ouder zijn. Ik wil weten voor welke opleidingen dat STAP-
budget gebruikt wordt en of deze opleidingen niet op normale wijze door de werkgevers zouden 
kunnen worden betaald?  
 
Antwoord: 
Voor welke opleidingen aanvragers, uitgesplitst naar bijvoorbeeld leeftijd, het STAP-budget 
inzetten, wordt over meerdere tranches in beeld gebracht in de evaluatie. De monitor-cijfers van 
UWV kennen deze uitsplitsing niet. Mogelijke afwenteling van scholingsuitgaven van werkgevers 
op het STAP-budget, kan alleen over een langer termijn onderzocht worden en niet per tranche. In 
de evaluatie zal ook gekeken worden of er sprake is van afwenteling van scholingsuitgaven van 
werkgevers op het STAP-budget. Uw Kamer zal begin 2024 geïnformeerd worden over de 
voortgang en uitkomsten van de evaluatie. Ondertussen zal de eerste monitorrapportage begin 
2023 worden gepubliceerd. 
  
 
Vraag: 
Ons land kent kritische sectoren zoals bijvoorbeeld zorg, onderwijs, vervoer en de bouw. Zou het 
niet een noodzakelijke en gouden kans zijn om STAP niet in de volle breedte in te zetten maar te 
focussen op juist deze kritische sectoren?  
 
Antwoord: 
In de Kamerbrief van 28 november jongstleden (kamerstuk 2022Z23384) heeft de minister van 
SZW een eerste plan geschetst in STAP meer te richten op maatschappelijk cruciale sectoren, 
conform de motie Dassen. Meer richten kan bijvoorbeeld door de mogelijkheid te creëren dat 
aanvragen van burgers voor door de overheid erkende opleidingen en branche-opleidingen in de 
maatschappelijk cruciale sectoren, zoals onderwijs, zorg, ICT, vervoer en techniek/bouw, met 
voorrang in aanmerking komen voor een STAP-budget. Door met een systeem van voorrang te 
werken, blijft de keuzevrijheid voor mensen behouden. Daarbij geldt dat het wel haalbaar en 
uitvoerbaar moet zijn voor de ketenpartijen UWV en DUO. Die voeren nu maatregelen uit om 
misbruik en oneigenlijk gebruik te beheersen, en werken aan de doorontwikkeling van STAP, met 
belangrijke prioriteiten zoals het kunnen opvoeren van meerjarige scholing. Uw Kamer wordt in 
het eerste kwartaal van 2023 nader geïnformeerd over hoe en wanneer STAP gericht kan worden 
ingezet. 
 
 
Vraag: 
Zou de minister in de pilot werving assessment ook willen kijken naar mogelijk ontwikkelpotentieel 
van senioren. En dan met name naar de kansen over te stappen naar andere, en dan het liefst, 
sectoren waar het arbeidspotentieel zeer nijpend is.  
 
Antwoord: 
De seniorenkansenvisie omvat een aantal innovatieve pilots. Eén van deze innovatieve pilots is de 
pilot assessment. Door middel van het afnemen van een assessment wordt aan werkzoekende 
senioren de kans geboden hun vaardigheden te laten zien voordat ze ergens solliciteren. Het doel 
is om te achterhalen wat dit doet met de baankansen van senioren en met de beeldvorming van 
de betrokken werkgevers. Aan deze pilot wordt een effectmeting gekoppeld. Deze moet aan 
35 

 
Vraag: 
Kan de minister een tijdpad schetsen voor de door haar voorgenomen acties in de 
Seniorenkansenvisie? 
 
Antwoord: 
De minister van SZW heeft de ambitie om in de volle breedte partijen te betrekken bij de 
Seniorenkansenvisie. Voor wat betreft de brede praktijkverkenning start de minister in het eerste 
kwartaal 2023 met de eerste gesprekken. Dit past bij de aangehouden motie van het lid Den Haan 
om een werkvorm te vinden waarbij de opdracht centraal staat om een positieve bijdrage te 
leveren aan het imago van oudere werkzoekenden (motie van het lid Den Haan, TK 2022-2023, 29 
544, nr. 1146). De publiekscommunicatie om werkgevers, werknemers en AOW’ers te informeren 
over de mogelijkheden en voordelen van langer doorwerken start in het voorjaar van 2023. De 
minister gaat het liefst snel aan de slag met de pilots. Wat betreft de UWV-pilot moet het 
ministerie van SZW, samen met het UWV, goed uitzoeken hoe dit in de praktijk en met onderzoek 
uitgevoerd kan worden. Dat vraagt om een uitvoeringstoets van het UWV. Daarna wordt duidelijk 
wanneer de pilot start en dus de resultaten gereed zijn. De pilot assessment is een effectmeting en 
er gaat tijd overheen om een effect te kunnen meten. De inschatting is dat de resultaten op zijn 
vroegst over ongeveer een jaar beschikbaar zijn. Voor wat betreft de pilot zij-instroom starten in 
2023 de eerste deelnemers aan dit programma. De e-learning voor objectief werven en selecteren 
zal begin 2023 beschikbaar komen. Daarnaast streeft de minister ernaar de nota van wijziging 
waarmee een meldplicht wordt toegevoegd aan het wetsvoorstel Toezicht gelijke kansen bij 
werving en selectie voor het kerstreces met uw Kamer te delen. De behandeling van het 
wetsvoorstel kan daarna vervolgd worden. Over de voortgang van de acties op het terrein van 
arbeidsmarktdiscriminatie wordt uw Kamer voor de zomer van 2023 geïnformeerd middels een 
voortgangsrapportage. 
 
 
Vraag: 
We moeten ons inzetten op het realiseren van de randvoorwaarden om mensen met een 
functiebeperking wel in dienst te nemen. Hoe gaat de minister dit realiseren?  
 
Antwoord: 
Om ervoor te zorgen dat meer werkgevers banen voor mensen met een arbeidsbeperking of 
functiebeperking realiseren, is het belangrijk dat de randvoorwaarden op orde zijn. Voor het aan 
het werk helpen en houden van mensen die tot de huidige doelgroep banenafspraak behoren zijn 
daarom verschillende instrumenten en regelingen beschikbaar. Zo komt de no-riskpolis 
werkgevers tegemoet in de loonkosten als iemand uit de doelgroep banenafspraak ziek uitvalt. Met 
loonkostensubsidie en loondispensatie komen gemeenten en UWV werkgevers tegemoet in de 
loonkosten als zij mensen in dienst nemen die niet het wettelijk minimumloon kunnen verdienen. 
Met het loonkostenvoordeel banenafspraak is daarnaast een financiële tegemoetkoming 
beschikbaar voor werkgevers die mensen uit de doelgroep banenafspraak in dienst nemen. Met de 
inzet van een jobcoach maken UWV en gemeenten, persoonlijke begeleiding op de werkvloer 
mogelijk. De minister voor Armoedebeleid, Participatie en Pensioenen heeft in de brief van 7 juli 
2022 aan de Tweede Kamer aangekondigd om het breder toegankelijk maken van de instrumenten 
die beschikbaar zijn voor de doelgroep banenafspraak en het verbreden van de doelgroep 
banenafspraak, te onderzoeken. Daarbij wordt ook gekeken naar hoogopgeleiden met een 
functiebeperking. Dit onderzoek wordt begin 2023 afgerond waarna de minister in overleg met de 
Werkkamer een besluit zal nemen. 
  
 
Vraag: 
Kan de minister bij de VNG bespreekbaar maken dat gemeenten hun rol oppakken om meer 
diversiteit bij maatschappelijke organisaties en hun lokale bedrijfsleven op de werkvloer te krijgen. 
 
Antwoord: 
Het Kabinet hecht grote waarde aan de onderwerpen diversiteit en inclusie in de samenleving. Zo 
ook op de inzet van ouderen op de werkvloer. De minister van SZW gaat in de brede 
praktijkverkenning uit de Seniorenkansenvisie in gesprek met alle relevante partijen zo ook 
gemeenten en VNG. Doel van deze gesprekken is, naast het zoeken van effectieve instrumenten 
om negatieve beeldvorming tegen te gaan, een gezamenlijke verantwoordelijkheid te creëren om 
meer diversiteit op de werkvloer te krijgen. De suggestie van kamerlid Den Haan past hier goed 
bij. In het gesprek met de VNG en gemeenten zal de minister van SZW gemeenten uitnodigen hun 
37 

 
Antwoord: 
Geldzorgen staan vaak aan het begin van een reeks problemen: financiële problemen, maar ook 
problemen op gebieden als opleiding en werk, fysieke en mentale gezondheid, opvoeding en 
wonen. Daarom is het belangrijk om geldzorgen vóór zijn. Vroege signalering en ondersteuning 
betekenen dat met kleine interventies een groot verschil kan worden gemaakt. In de Aanpak 
geldzorgen, armoede en schulden zijn maatregelen opgenomen gericht op het versterken van het 
voorkomen van en vroegtijdig ingrijpen bij geldzorgen, zoals financiële educatie voor alle kinderen 
en jongeren (met name op het MBO), gemakkelijk lenen en uitgeven bemoeilijken, preventieve 
inzet op levensgebeurtenissen, lokale preventiecoalities en effectieve preventieve interventies in 
kaart brengen. 
Het huidige kabinet heeft armoedebestrijding in Caribisch Nederland hoog op de agenda staan en 
rekent de bestaanszekerheid van inwoners in Caribisch Nederland tot zijn prioriteit. In Caribisch 
Nederland is er nog geen sociaal minimum vastgesteld. In 2019 heeft het vorige kabinet een 
ijkpunt vastgesteld voor het sociaal minimum. Dit fungeert als referentiepunt voor de inzet die 
nodig is op zowel de kostenkant als de inkomenskant. De minister voor APP wil in 2023 een door 
een onafhankelijke commissie onderzoek laten verrichten naar de hoogte van en de systematiek 
achter het sociaal minimum in Caribisch Nederland. De minister voor APP heeft toegezegd dat het 
kabinet de resultaten van het onderzoek voor de begrotingsbehandeling in 2023 zal delen met uw 
Kamer, inclusief kabinetsreactie. Tot die tijd staat het kabinet echter niet stil. In de 
voortgangsrapportage ijkpunt sociaal minimum 2022 heeft de minister voor APP u over de diverse 
maatregelen geïnformeerd. Vanuit het belang van armoedebestrijding en om op koers te blijven 
voor het tijdpad richting het ijkpunt sociaal minimum worden per 1 januari 2023 het wettelijk 
minimumloon en minimumuitkeringen boven op de jaarlijkse inflatiecorrectie verhoogd. Voor meer 
informatie wordt verwezen naar de brief over de vaststelling bedragen SZW domein Caribisch 
Nederland van 10 november 2022 (Kamerstukken II 36200-XV-9). 
 
 
Vraag: 
Onder mensen die leven met geldzorgen zijn veel vaker chronische ziekten. En zorgen over geld 
brengt ook een ongezonde leefstijl met zich mee. En dat brengt ook weer kosten met zich mee 
naast het ervaren verlies van kwaliteit van leven. Ik zou graag willen weten hoe de minister hier 
over denkt en hoe we inderdaad armoede kunnen voorkomen.  
 
Antwoord: 
Uit diverse onderzoeken blijkt dat er een sterke wisselwerking is tussen armoede en geldzorgen 
aan de ene kant en chronische stress en gezondheid aan de andere kant. Het recente advies “Van 
schuld naar schone lei” van de Raad voor Volksgezondheid & Samenleving (RVS) bevestigt dat 
schulden ook een volksgezondheidsprobleem zijn. Dit zou een zichzelf versterkend en in stand 
houdend effect hebben. 
Het kabinet zet zich op meerdere manieren in om deze negatieve spiraal te doorbreken. Het 
kabinet wil met zowel de aanpak Geldzorgen Armoede en Schulden als met de Participatiewet in 
balans, de bestaanszekerheid borgen. Dit zal een positief effect hebben op het welzijn van de 
mensen en daarbij ook op hun gezondheid en vitaliteit. 
Via het Integraal Zorgakkoord zal bijvoorbeeld “leefstijl op recept” worden gepromoot in de 
spreekkamer. Hierdoor zullen mensen geholpen worden bij hun leefstijl. Daarnaast is er het 
Gezond en Actief Leven Akkoord. Hier is het doel meer aandacht te vestigen op mentale en 
lichamelijke gezondheid en preventie van ziekte. VWS spreekt daartoe met gemeenten 
gezondheidsdoelen af, bijvoorbeeld ‘een rookvrije generatie’. Gemeenten spelen hierin een 
sleutelrol. De minister voor APP is betrokken bij deze akkoorden en werkt nauw samen met VWS. 
39 

