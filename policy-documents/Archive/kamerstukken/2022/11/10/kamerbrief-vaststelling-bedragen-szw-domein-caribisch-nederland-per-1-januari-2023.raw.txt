> Retouradres Postbus 90801 2509 LV  Den Haag
De voorzitter van de Tweede Kamer
Postbus 90801
der Staten-Generaal
2509 LV  Den Haag
Parnassusplein 5
Prinses Irenestraat 6
T   070 333 44 44
2595 BD Den Haag
www.rijksoverheid.nl
2595BD6
Onze referentie
2022-0000224252
Datum 10 november 2022
Betreft Vaststelling bedragen SZW domein Caribisch 
Nederland per 1 januari 2023
Voorafgaand aan het geplande commissiedebat op 15 november 2022 met de 
vaste Kamercommissie Koninkrijksrelaties over het sociaal domein en 
bestuursakkoorden Caribisch Nederland, informeer ik u over mijn beslissing over 
de hoogte van het wettelijk minimumloon en de minimumuitkeringen in Caribisch 
Nederland per 1 januari 2023. Tevens informeer ik u in deze brief over de 
verhouding tussen de te verwachten uitvoeringskosten en inkomsten, die 
voortvloeien het Wetsvoorstel kinderopvang Caribisch Nederland. Daarmee voer ik 
de motie van de heer Ceder en mevrouw Kuiken uit. 
 
Verhoging wettelijk minimumloon  
Jaarlijks vindt de indexatie van onder meer het wettelijk minimumloon (WML) en 
de sociale uitkeringen in Caribisch Nederland plaats op basis van de 
consumentenprijsindexcijfers van het Centraal Bureau voor de Statistiek (CBS). 
Naast correctie voor inflatie kan er sprake zijn van beleidsmatige verhoging 
vanwege bijzondere omstandigheden. Zo zijn vorig jaar ter opvolging van de 
1
motie van het Lid Wuite c.s. het wettelijk minimumloon en de 
minimumuitkeringen per 1 januari 2022 met 10% (inclusief inflatie) verhoogd.  
 
Vanuit het belang van armoedebestrijding en om op koers te blijven in het tijdpad 
richting het ijkpunt sociaal minimum is ook dit jaar sprake van een bijzondere 
verhoging van het WML en minimumuitkeringen boven op de inflatiecorrectie. De 
hiermee gemoeide stapsgewijze aanpak heeft de principesteun van partijen in 
Caribisch Nederland, zoals blijkt uit het Akkoord van Kralendijk, waarvoor het 
kabinet in het coalitieakkoord steun heeft uitgesproken. Om het ijkpunt sociaal 
minimum zo spoedig mogelijk te bereiken, moeten het WML en de 
minimumuitkeringen (onderstand, AOV en AWW) de komende jaren fors worden 
verhoogd. De beleidsmatige opgave is +28% voor Bonaire, +18% voor Sint 
Eustatius en +23% voor Saba. Dit houdt ook een opgave voor werkgevers in. 
Daarom heb ik van de zomer betrokken partijen in Caribisch Nederland (openbare 
lichamen en Centraal Dialogen) gevraagd om een positiebepaling ten aanzien van 
de verhoging van het WML per 1 januari aanstaande. In de ontvangen reacties 
wordt aangegeven dat een verhoging van het WML van 14,3%, 14,3% en 10,5% 
inclusief inflatie voor respectievelijk Bonaire, Sint Eustatius en Saba voor mogelijk 
wordt gehouden.  
 
1
 Kamerstukken II, 2021/22, 35925-IV, nr. 26. 
Pagina 1 van 5

Omdat de verhoging van het WML gevolgen heeft voor de kosten van de 
kinderopvang in Caribisch Nederland, zullen de subsidiebedragen van de Tijdelijke 
Datum
subsidieregeling Financiering Kinderopvang Caribisch Nederland worden 
10 november 2022
aangepast. 
Onze referentie
 
2022-0000224252
Verhoging uitkeringen per 1 januari 2023 
Vanuit het belang van armoedebestrijding kies ik ervoor om bij de verhoging van 
de minimumuitkeringen niet zoals gebruikelijk de ontwikkeling van het WML te 
volgen, maar om per 1 januari 2023 hierin een stap verder te gaan. De 
onderstand– en AWW-uitkeringen worden daarom met 10% boven op de inflatie 
3
verhoogd. Dit betekent dat de minimumuitkeringen tijdelijk niet de gewenste 
verhouding tot het WML hebben, namelijk meer dan 70 procent. Gezien de 
uitzonderlijke omstandigheden acht ik deze tijdelijke situatie verdedigbaar. Deze 
verhouding zal hersteld worden als de benodigde stappen op het WML zijn gezet. 
 
Ook de kinderbijslag wordt per 1 januari 2023 beleidsmatig met 20 dollar per kind 
per maand verhoogd. Waar het mogelijk is om het ijkpunt sociaal minimum sneller 
te realiseren, neem ik versneld maatregelen. Zo heb ik besloten om het wettelijk 
ouderdomspensioen AOV per 1 januari 2023 in één keer te verhogen naar het 
niveau van het ijkpunt sociaal minimum. Over een groot deel van deze 
maatregelen heb ik uw Kamer eerder al uitvoeriger geïnformeerd in de 
4
Voortgangsrapportage ijkpunt sociaal minimum 2022.  
 
De relevante bedragen voor het WML en de minimumuitkeringen 2023 worden 
verwerkt in een ministeriële regeling. Voor een aantal overige bedragen geldt dat 
deze op reguliere wijze worden geïndexeerd. De regeling wordt voor publicatie 
aangeboden aan de Staatscourant. 
  
Verwachte uitvoeringskosten en verwachte inkomsten van de kinderopvang in CN 
Tijdens de behandeling van de begroting Koninkrijksrelaties is door de Leden 
Ceder en Kuiken een motie ingediend om vóór het commissiedebat sociaal domein 
CN inzichtelijk te maken hoe de te verwachten uitvoeringskosten en verwachten 
inkomsten uit ouderbijdragen van de kinderopvang in Caribisch Nederland zich tot 
elkaar verhouden. Ik heb de motie zo begrepen dat de Tweede Kamer inzicht wil 
hebben in de opbrengsten van het innen van de ouderbijdrage en de kosten die 
vrijvallen als er geen ouderbijdrage voor kinderopvang wordt gevraagd. 
 
Op dit moment vindt de derde fase van het onderzoek plaats naar de kosten van 
de kinderopvang in Caribisch Nederland. Dat onderzoek is van belang om inzicht 
te krijgen in de opbouw en hoogte van de kosten van de kinderopvang. Dit 
onderzoek is ook van belang voor de hoogte van de ouderbijdrage. Het is het 
voornemen om net als in Europees Nederland de hoogte van de ouderbijdrage 
tegelijkertijd op 4% van de hoogte van de vergoede kostprijs vast te stellen. Het 
onderzoek is recent gestart. De uitkomsten worden in de loop van 2023 verwacht. 
Om die reden kan slechts een globaal beeld van de te verwachten kosten, hoogte 
van de ouderbijdrage en opbrengsten worden gegeven. 
 
 
 
3
 Bij de onderstand kan de beleidsmatige verhoging voor de verschillende componenten 
(basisbedrag en toeslagen) hoger of lager zijn met het oog op differentiatie naar 
huishoudtypes overeenkomstig het ijkpunt sociaal minimum. Zo verhoog ik de 
onderstandstoeslagen voor zelfstandig wonenden en paren beleidsmatig met meer dan 10%. 
4
 Kamerstukken II, 2022/23, 36200-IV, nr. 7. 
Pagina 3 van 5

Ik begrijp uw wens om over de hoogte van de ouderbijdrage te spreken. Echter, 
de hoogte van de ouderbijdrage staat niet los van de overige voorstellen voor het 
Datum
verbeteren van de kinderopvang in Caribisch Nederland. Het wetsvoorstel 
10 november 2022
kinderopvang BES, waarin alle voorstellen in samenhang zijn opgenomen, zal ik 
Onze referentie
binnenkort aan uw Kamer aanbieden. Ik verzoek u om het gesprek over de hoogte 
2022-0000224252
van de ouderbijdrage bij de behandeling van het wetsvoorstel te voeren.  
Met vriendelijke groet, 
 
De Minister voor Armoedebeleid, 
Participatie en Pensioenen, 
 
 
 
 
 
 
C.J. Schouten
Pagina 5 van 5

