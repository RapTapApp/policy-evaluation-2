Goedkeuring van het op 2 december 2004 te New York tot stand gekomen Verdrag 
van de Verenigde Naties inzake de immuniteit van rechtsmacht van staten en hun 
eigendommen (Trb. 2010, 272) 
 
MEMORIE VAN TOELICHTING  
 
A. ALGEMEEN 
1. Inleiding 
Dit voorstel van rijkswet strekt tot goedkeuring van het op 2 december 2004 te New York tot 
stand gekomen Verdrag van de Verenigde Naties inzake de immuniteit van rechtsmacht van 
staten en hun eigendommen (Trb. 2010, 272) (hierna te noemen: het Verdrag). Ingevolge 
artikel 1 van het wetsvoorstel wordt het Verdrag voor het gehele Koninkrijk goedgekeurd. 
Deze goedkeuring voorziet in een toetreding door het Koninkrijk der Nederlanden tot het 
Verdrag. 
Het Verdrag werd op 2 december 2004 aangenomen tijdens de 59e sessie van de Algemene 
Vergadering van de Verenigde Naties. Het bevat een codificatie van het gewoonterecht 
omtrent staatsimmuniteit. Het beginsel van staatsimmuniteit houdt in dat een staat geen 
rechtsmacht mag uitoefenen over een vreemde staat. In de praktijk betekent dit dat een 
rechter van een staat geen vonnis mag wijzen tegen een andere staat. Tegenwoordig is geen 
sprake meer van absolute staatsimmuniteit, maar wordt onderscheid gemaakt tussen 
enerzijds typische overheidshandelingen, acta iure imperii, en anderzijds handelingen door 
de overheid verricht op voet van gelijkheid met particulieren, acta iure gestionis. In het 
Verdrag wordt dit onderscheid duidelijk gemaakt en is staatsimmuniteit vooral voorbehouden 
aan typische overheidshandelingen.  
In 2005 is de Commissie van Advies voor Volkenrechtelijke Vraagstukken (CAVV) gevraagd 
te adviseren over het Verdrag, in het bijzonder over de verhouding van het VN-verdrag tot 
1
het Europees Verdrag inzake de immuniteit van staten (Bazel, 16 mei 1972). De CAVV heeft 
geadviseerd dat het Koninkrijk der Nederlanden partij zou moeten worden bij het VN-
2
verdrag. 
2. Aanleiding voor de totstandkoming van het Verdrag 
Regels betreffende de immuniteit van staten behoren tot de oudste regels van het 
internationaal recht. De praktijk omtrent staatsimmuniteit werd voor het opstellen van het 
Verdrag beheerst door vrijwel algemeen in acht genomen regels van volkenrechtelijk 
gewoonterecht. Hoewel ten tijde van de Volkenbond, de voorloper van de Verenigde Naties, 
al werd gesproken over codificatie van deze regels, liet een definitief tekstvoorstel lang op 
zich wachten.  
In 1949 maakte de International Law Commission (ILC) bij aanvang van haar werkzaamheden 
een agenda met onderwerpen die in aanmerking kwamen voor codificatie. Het onderwerp 
“Jurisdictional immunities of States and their property” kwam van meet af aan op de agenda 
                                                
1
 De op 16 mei 1972 te Bazel tot stand gekomen Europese Overeenkomst inzake de immuniteit van Staten (Trb. 
1973, 43). Dit verdrag geldt sinds 22 mei 1985 voor het Europese deel van Nederland en sinds 10 oktober 2010 
voor het Caribische deel van Nederland (Bonaire, Sint Eustatius en Saba). 
2
 Commissie van advies inzake volkenrechtelijke vraagstukken (CAVV), Nr. 17 Advies inzake de UN-Convention on 
Jurisdictional Immunities of States and Their Property, 19 mei 2006.  
1 
 

4. Een ieder verbindende bepalingen 
Naar het oordeel van de regering bevat dit Verdrag geen bepalingen die kunnen worden 
aangemerkt als een ieder verbindende bepalingen in de zin van de artikelen 93 en 94 van de 
Grondwet, die aan andere rechtssubjecten dan de verdragsluitende partijen rechten of 
bevoegdheden toekennen of plichten opleggen.  
Of een bepaling van een verdrag “een ieder verbindend” is, hangt af van de vraag of zij 
geschikt is om rechtstreeks door de rechter te worden toegepast, dat wil zeggen een 
voldoende concrete en precieze norm inhoudt die geen nadere uitwerking behoeft en door de 
rechter direct kan worden toegepast. Sommige bepalingen in het verdrag laten aan de partijen 
nog ruimte voor nadere concretisering en/of andere afspraken en daarom zijn zij niet geschikt 
voor rechtstreekse toepassing. Deze bepalingen kunnen daarom niet voor de rechter kunnen 
worden ingeroepen. Daarnaast kan niet van een ieder verbindende bepalingen worden 
gesproken, omdat de bepalingen in dit Verdrag bij uitstek zijn bedoeld om betrekkingen 
tussen staten te regelen.  
5. Koninkrijkspositie 
Gelet op de aard van het Verdrag, zal het Verdrag voor het gehele Koninkrijk dienen te gelden. 
Dit Verdrag is immers een weergave van het gewoonterecht dat reeds geldt ten opzichte van 
staten en dat door rechters wereldwijd reeds wordt toegepast. Om die reden wordt thans de 
goedkeuring gevraagd voor het gehele Koninkrijk. 
Het Verdrag zal voor het Europese en het Caribische deel van Nederland worden aanvaard. 
De regering van Aruba heeft bevestigd medegelding van het Verdrag voor het land te wensen 
en onderzoekt of uitvoeringswetgeving nodig is. Als dat zo is en uitvoeringswetgeving voor 
dit land gereed is, zal het Verdrag voor Aruba kunnen worden aanvaard. De regeringen van 
Curaçao en Sint Maarten hebben de medegelding van het Verdrag nog niet bevestigd. 
Wanneer van die landen bevestiging is ontvangen en de benodigde uitvoeringswetgeving 
gereed is, zal het Verdrag eveneens voor die landen worden aanvaard. 
Zowel het implementatieplan als het wetsvoorstel tot wijziging van twee artikelen in het 
Nederlandse Wetboek van Burgerlijke Rechtsvordering en van Burgerlijke Rechtsvordering 
BES, zijn als bijlage bij de medegeldingsbrief ter informatie gestuurd aan de landen van het 
Koninkrijk in het Caribisch gebied.  
6. Uitvoeringswetgeving 
Het Verdrag heeft gevolgen voor de Nederlandse wet- en regelgeving en voor de wet- en 
regelgeving van Caribisch Nederland (hierna: BES).  
Ten aanzien van het Europese deel van Nederland en de BES wordt tegelijk met dit voorstel 
van rijkswet een voorstel van wet tot wijziging van de artikelen 139 en 143 van het Wetboek 
van Burgerlijke Rechtsvordering (Rv) en van de artikelen 79 en 84 Rechtsvordering BES in 
verband met de uitvoering van het Verdrag bij het parlement, ingediend. Deze uitvoeringswet 
zal ervoor zorgen dat de verstek- en verzettermijnen in deze bepalingen worden aangepast 
in overeenstemming met die in artikel 23 van het Verdrag.  
Na het CAVV-advies in 2006 heeft de jurisprudentie omtrent staatsimmuniteit zich ontwikkeld 
en naar het oordeel van de regering zijn er verder geen punten waarop het verdrag afwijkt 
van de Nederlandse rechtspraktijk. 
  
3 
 

iedere afzonderlijke zaak te oordelen over het al dan niet commerciële karakter van een 
transactie. 
De terminologie en de uitleg ervan die in het Verdrag worden gehanteerd, laten het gebruik 
van die termen of de betekenis die eraan wordt gegeven in andere verdragen onverlet (derde 
lid). 
 
Artikel 3 Onaangetaste voorrechten en immuniteiten  
Om mogelijke overlap of strijdigheid met andere verdragen inzake voorrechten en 
immuniteiten te voorkomen, laat het Verdrag de voorrechten en immuniteiten die een staat 
geniet ten aanzien van werkzaamheden van diplomatieke en consulaire posten, en van de 
personen die daaraan verbonden zijn, onaangetast. Hetzelfde geldt voor bijzondere missies, 
vertegenwoordigingen bij internationale organisaties en delegaties bij organen van 
internationale organisaties of internationale conferenties (artikel 3, eerste lid). 
Tevens laat het Verdrag de voorrechten en immuniteiten ratione personae verleend aan 
staatshoofden (tweede lid), als ook de immuniteiten van luchtvaartuigen of 
ruimtevaartobjecten die eigendom zijn van of worden geëxploiteerd door een staat, onverlet 
(derde lid). De immuniteiten van schepen is vervat in artikel 16. 
 
Artikel 4 Geen terugwerkende kracht  
Het Verdrag kent geen terugwerkende kracht. Het is dus niet van toepassing in een geding 
tegen een staat voor een rechter van een andere staat, als dat geding is ingesteld voordat 
het Verdrag voor deze Staten in werking is getreden. 
 
DEEL II ALGEMENE BGINSELEN 
 
Artikel 5 Staatsimmuniteit 
De tekst van  artikel 5 weerspiegelt een compromis tussen tegenstrijdige 
internationaalrechtelijke opvattingen omtrent het leerstuk van staatsimmuniteit. Dat betreft 
met name de discussie over typische overheidshandelingen (acta iure imperii) versus, het 
grijze gebied, handelingen verricht op voet van gelijkheid met particulieren (acta iure 
gestionis). Bij de formulering van het artikel werd rekening gehouden met alle relevante 
doctrines, verdragen, rechtspraak en nationale wetgeving en werd gekozen voor het 
vastleggen van staatsimmuniteit als basisbeginsel, waarop in het Verdrag een aantal 
uitzonderingen wordt gemaakt. Het Verdrag bepaalt in welk type procedures staatsimmuniteit 
niet kan worden ingeroepen. 
6
Hierbij zijn voor Nederland de zogenaamde Herfstarresten relevant. In het najaar van 2016 
heeft de Hoge Raad in deze arresten geoordeeld over de presumptie van immuniteit van de 
vreemde staat en de stelplicht en bewijslast van de eiser in dit verband. In deze zaken heeft 
de Hoge Raad bevestigd dat de eigendommen van een vreemde staat niet vatbaar zijn voor 
beslag en executie tenzij is vastgesteld dat de eigendommen een bestemming hebben die 
daarmee verenigbaar is. 
 
                                                
6
 HR 30 september 2016, ECLI:NL:HR:2016:2236, HR 14 oktober 2016, ECLI:NL:HR:2016:2354 alsmede HR 14 
oktober 2016, ECLI:NL:HR:2016:2371. 
5 
 

Overeenstemming over toepassing van het recht van een andere staat mag niet worden 
uitgelegd als instemming met de uitoefening van rechtsmacht in die andere staat (tweede 
lid).  
 
Artikel 8 Gevolgen van deelname in een geding  
Artikel 8 maakt onderscheid tussen een staat die verweer voert met betrekking tot de merites 
van de zaak en een Staat die verweer voert waarbij een beroep wordt gedaan op de 
immuniteit. 
Ofschoon uitdrukkelijke instemming leidend is, kan een staat ook instemming tonen door deel 
te nemen in een procedure voor de rechter van een andere staat. Door zelf een gerechtelijke 
procedure te starten, of te interveniëren in een geding, of enige maatregel te treffen ten 
aanzien van de inhoud ervan, doet de staat afstand van zijn recht op immuniteit. Ook in een 
dergelijk geval is een mate van uitdrukkelijkheid vereist. Duidelijke voorbeelden zijn, gevallen 
waarin een staat zich voegt als partij of verweer voert met betrekking tot de merites van de 
zaak. Dergelijke handelingen impliceren een vrijwillige onderwerping van een staat aan de 
rechtsmacht van een andere staat (artikel 8, eerste lid).  
Instemming met deelname aan een procedure wordt geacht te zijn gegeven met betrekking 
tot alle stadia van die procedure, met inbegrip van behandeling en vonnis in eerste aanleg, 
in beroep en in cassatie. Voor de vaststelling van de vrijwillige instemming is het niet relevant 
of de vreemde staat ook bereid is zich gebonden te voelen aan de rechterlijke beslissing of 
de uitvoering ervan. De uitvoering van een vonnis, evenals het opleggen van conservatoire 
maatregelen voorafgaand aan een vonnis, behoeft aparte instemming. In dit kader is het 
onderscheid tussen immuniteit van rechtsmacht en immuniteit van executie van belang. 
Immuniteit van rechtsmacht houdt in dat een rechter niet bevoegd is om rechtsmacht uit te 
oefenen over een vreemde staat. Immuniteit van executie betekent dat een vonnis jegens 
een vreemde staat niet geëxecuteerd kan worden en dat evenmin conservatoire maatrelen 
ten laste van een staat kunnen worden genomen. Instemming met de rechtsmacht van de 
forumstaat impliceert niet ook instemming met de executie van een vonnis of instemming 
met het nemen van conservatoire maatregelen.  
 
Wanneer een staat pas in een later stadium kennis heeft kunnen nemen van feiten waarop 
hij zijn immuniteit had kunnen baseren, kan hij alsnog op grond van die feiten een beroep 
doen op immuniteit. Maar dan moet wel meteen een beroep op immuniteit worden gedaan 
zodra die feiten bekend zijn en dit mogelijk is. 
Indien een vreemde staat zich voegt in een geding voor de rechter van een andere staat 
uitsluitend met als doel zijn immuniteit in te roepen, of een recht op of belang in de 
eigendommen die het voorwerp van het geding zijn aan te tonen (en daarmee mogelijk ook 
de immuniteit die uit dat eigendom voortvloeit), dan zal voeging geen instemming van de 
rechtsmacht van de forumstaat  impliceren (tweede lid). Dit ligt anders wanneer de voegende 
staat een beroep doet dat verder reikt dan alleen de immuniteit en (mede) de inhoud van de 
zaak raakt. In dat geval onderwerpt deze staat zich wel aan de rechtsmacht van de andere 
staat. Daarom moet onderscheid worden gemaakt tussen stellingen en verweren met 
betrekking tot de merites van de zaak en verweer waarbij een beroep wordt gedaan op de 
immuniteit. 
Het verschijnen van een vertegenwoordiger van een staat als getuige voor de rechter van een 
andere staat en het niet gevolg geven aan een oproep om te verschijnen worden eveneens 
niet uitgelegd als instemming (derde en vierde lid). 
7 
 

verzoeker in Nederland woont of daar zijn gewone verblijfplaats heeft of als de zaak 
anderszins voldoende verbonden is met de Nederlandse rechtssfeer. 
 
Hieruit blijkt dat rechtsmacht op verschillende gronden aan een forumstaat  kan toekomen, 
zoals de plaats waar de overeenkomst is gesloten, of waar de verplichtingen die er uit 
voortvloeien dienen te worden uitgevoerd, dan wel de plaats van vestiging van de particuliere 
contracterende partij(en). Een territoriale band vormt in de regel een ferme basis voor de 
uitoefening van rechtsmacht, maar er kunnen andere gronden zijn uit hoofde van 
toepasselijke regels van internationaal privaatrecht. 
In geval van een commerciële transactie is beroep op immuniteit van rechtsmacht 
daarentegen weer wel toegestaan wanneer het gaat om een transactie tussen Staten 
onderling, of wanneer partijen uitdrukkelijk anders zijn overeengekomen (tweede lid). 
Wanneer een staatsonderneming of een door de staat opgerichte entiteit met eigen 
rechtspersoonlijkheid, die zelf gedingen kan instellen of voor de rechter kan worden gedaagd, 
en bovendien eigendommen kan verwerven en vervreemden, en deze kan bezitten – met 
inbegrip van eigendommen ter zake waarvan de staat die entiteit heeft gemachtigd tot 
exploitatie of beheer ervan – in een geding wordt betrokken, laat dat de immuniteit van de 
Staat onverlet. Dergelijke staatsondernemingen kunnen voor het al dan niet aannemen van 
rechtsmacht niet worden gezien als orgaan van de staat in de zin van artikel 2 (1) (b) (iii) 
van dit Verdrag (derde lid). Dit laat onverlet dat er alsnog sprake kan zijn van immuniteit van 
executie. Of er sprake is van immuniteit van executie behoeft een aparte beoordeling. 
“Artikel 10, derde lid, laat onverlet de kwestie van ‘piercing the corporate veil’ (doorbraak van 
aansprakelijkheid), vragen betreffende een situatie waarbij een entiteit van een staat 
opzettelijk onjuiste inlichtingen heeft verstrekt over haar financiële situatie of haar 
vermogensbestanddelen heeft verminderd teneinde te voorkomen dat vorderingen worden 
voldaan, of andere kwesties op dit gebied” (Bijlage bij het Verdrag). 
 
Artikel 11 Arbeidsovereenkomsten  
In het geval van een arbeidsovereenkomst tussen een staat en een natuurlijke persoon voor 
werkzaamheden die geheel of gedeeltelijk zijn verricht of dienen te worden verricht op het 
grondgebied van een andere staat, kan de werkgeverstaat geen beroep doen op immuniteit 
van rechtsmacht ten overstaan van een rechter van de forumstaat die voor het overige 
bevoegd is.  
Artikel 11, eerste lid, is gestoeld op de gedachte dat, waar twee rechtssystemen in het geding 
zijn, de werkgeverstaat zijn recht kan toepassen waar het gaat om de werving en selectie van 
een werknemer, maar de staat op wiens grondgebied het werk wordt verricht, een 
doorslaggevend maatschappelijk belang heeft, en daarom in beginsel exclusieve rechtsmacht 
heeft, in zaken van lokaal arbeidsrecht.  
Te denken valt onder meer aan lokale stafleden– onderdanen dan wel inwoners van de staat 
– die worden ingehuurd door de ambassade van een andere staat. Artikel 11 betreft zowel 
reguliere, vaste werknemers, als korte termijn contractanten. Werknemers kunnen een claim 
in dienen bij de rechter van de staat waarin zij werken en veelal ook wonen. 
Artikel 11, eerste lid, laat overigens toe dat Staten onderling andere afspraken maken. Dat 
kan ertoe leiden dat de rechter in de forumstaat van tewerkstelling afziet van 
9 
 

consulaire betrekkingen van 1963 is de ontvangende staat tegelijkertijd gehouden zijn 
rechtsmacht zodanig uit te oefenen dat de vertegenwoordiging of consulaire post niet onnodig 
in haar of zijn functioneren wordt belemmerd” (Bijlage bij het Verdrag). 
De uitzondering in artikel 11, tweede lid, onderdeel d, lijkt de vreemde staat onbeperkt de 
mogelijkheid te geven om een beroep op immuniteit te doen. Aangenomen dient te worden 
dat de stelling van de vreemde staat dat een procedure de veiligheidsbelangen van de staat 
schaadt, juist is. In dat geval zal de eiser wel de mogelijkheid moeten hebben om zijn klacht 
voor de nationale rechter van de vreemde staat te brengen. Slechts in zeer uitzonderlijke 
gevallen kan het prerogatief van de vreemde staat om zijn belangen veilig te stellen worden 
doorbroken. In dit geval zal de eiser overtuigend bewijs moeten leveren dat er geen 
veiligheidsbelangen van de vreemde staat in het geding zijn. Daarnaast dient een alternatief 
effectief rechtsmiddel te ontbreken voor de eiser.  
 
Artikel 12 Persoonlijke letsel en schade aan eigendommen  
Artikel 12 heeft betrekking op situaties waar er persoonlijk letsel wordt geleden waarbij het 
handelen is toe te rekenen aan een vreemde staat. Het gaat hierbij om gedingen ter 
verkrijging van financiële schadevergoeding wegens overlijden of persoonlijk letsel, of schade 
aan of verlies van materiële eigendommen. Dit artikel  betreft de uitzondering op de algemene 
regel van staatsimmuniteit op het gebied van privaatrechtelijke aansprakelijkheid die 
voortvloeit uit een handeling of nalaten, toe te rekenen aan een vreemde staat, als gevolg 
waarvan persoonlijk letsel wordt geleden, of schade is ontstaan aan eigendommen. De 
uitzondering is opgenomen om het individu in een dergelijk geval een rechtsgang te 
verschaffen op grond van de toepasselijke recht van de plaats waar het schadebrengende feit 
zich heeft voorgedaan, omdat deze anders daarvan verstoken zou blijven. De rechter in de 
vreemde staat, die niet bekend is met de plaats van handeling of nalaten wordt in dit verband 
beschouwd als een ongeschikt  forum (forum non conveniens).  
Dit artikel ziet in de eerste plaats op verzekerbare risico’s, zoals schade die ontstaat als gevolg 
van verkeersongelukken. Verzekeringsmaatschappijen zouden zich kunnen verschuilen achter 
de immuniteit van de vreemde staat om zich zo aan hun aansprakelijkheid jegens 
gelaedeerden te kunnen onttrekken. Maar de reikwijdte van het artikel is voldoende om ook 
financiële schadevergoeding wegens opzettelijk toegebrachte fysieke schade en zelfs moord 
(inclusief politieke moord) te kunnen bevatten. Het artikel ziet zowel op materiële als 
immateriële schade. Het is in geval van letsel aan de persoon dus irrelevant of de (geldelijke) 
claim specifiek betrekking heeft op medische kosten, pijn en lijden of gederfde inkomsten, op 
de voorwaarde dat de schadevergoeding kan worden beschouwd als vergoeding wegens letsel 
aan de persoon. Reputatieschade en laster vallen niet onder het artikel. 
Voor de toepasselijkheid van artikel 12 gelden twee voorwaarden: de daad moet (geheel of 
gedeeltelijk) zijn gepleegd op het territoir van de forumstaat, en de dader moet ook aanwezig 
zijn geweest ten tijde van de daad. De tweede voorwaarde is er op gericht de werking van 
Artikel 12 uit te sluiten in gevallen van grensoverschrijdende schade, zoals ongelukken bij 
bijvoorbeeld de export van explosieven of andere gevaarlijke stoffen. En evenmin valt schade 
als gevolg van grensoverschrijdende vijandelijkheden onder de werking van dit artikel. 
 
Artikel 13 Eigendom, bezit en gebruik van eigendommen  
Op grond van artikel 6, tweede lid, onder (b) kan een staat immuniteit van rechtsmacht  
inroepen in een procedure, zelfs als die staat niet wordt genoemd als partij in het geding, 
11 
 

Artikel 14, onderdeel b, betreft een beweerdelijke inbreuk door een vreemde staat op enig 
intellectueel of industrieel eigendomsrecht dat toekomt aan een derde, waarbij als 
voorwaarde geldt dat (1) de inbreuk is gepleegd binnen het grondgebied van een forumstaat, 
en (2) het betreffende recht wettelijke bescherming geniet in de forumstaat. De inbreuk hoeft 
niet alleen het gevolg te zijn van commerciële handelingen, zoals omschreven in artikel 10, 
doch kan ook worden gepleegd in het kader van activiteiten voor niet-commerciële 
doeleinden.  
 
Artikel 15 Deelname in ondernemingen of andere collectieve lichamen  
Artikel 15 regelt dat een staat geen beroep kan doen op immuniteit van rechtsmacht in een 
vreemde staat wanneer de staat deelneemt in een onderneming of andere collectiviteit in een 
vreemde staat en de procedure betrekking heeft op verhouding tussen de deelnemende staat 
en de onderneming of het collectieve lichaam. 
Artikel 15 richt zich op (beperkt zich tot) de juridische relaties binnen de collectiviteit; dat wil 
zeggen de juridische verhouding van de vreemde staat als deelnemer in de collectiviteit tot 
het collectieve lichaam zelf, en tot andere deelnemers ervan (Frans: rapports sociétaires). 
De term ‘onderneming of ander collectief lichaam, met of zonder rechtspersoonlijkheid’, in 
artikel 15, eerste lid, is gekozen om een zo breed mogelijke variëteit aan entiteiten met en 
zonder rechtspersoonlijkheid te omvatten. Artikel 15 is derhalve van toepassing op alle 
mogelijke samenwerkingsverbanden, zoals vennootschappen, stichtingen, partnerschappen 
en vergelijkbare collectiviteiten die onder het nationale recht van de forumstaat 
rechtshandelingen kunnen verrichten. Het kan daarbij niet alleen gaan om samenwerking met 
een winstoogmerk, zoals handelsondernemingen, maar ook om collectiviteiten in de non-
profit sfeer. Wanneer een staat deelneemt in een onderneming of andere collectiviteit in een 
andere staat, onderwerpt de deelnemende staat zich vrijwillig aan de voor die collectiviteit 
relevante regelgeving van die andere staat. De deelnemende staat heeft tevens de rechten 
en plichten die voortvloeien uit de statuten van de betreffende onderneming of andere 
collectiviteit. Het inroepen van staatsimmuniteit zou onvermijdelijk resulteren in de 
onwenselijke situatie dat er geen rechter bevoegd is. Voorwaarde is wel dat er een 
substantiële territoriale band is tussen de collectiviteit en de forumstaat. Daarbij zijn bepalend 
de plaats van oprichting (incorporatieleer), of de plaats van de zetel dan wel de plaats van 
waaruit daadwerkelijk zaken worden gedaan (werkelijke zetelleer).  
 
Artikel 15, tweede lid, erkent de mogelijkheid van staten om desondanks onderling immuniteit 
van rechtsmacht overeen te komen, en de vrijheid van partijen bij een dispuut om van de 
regel van onderwerping aan de rechtsmacht van de forumstaat af te zien. Dit laatste dient 
dan wel schriftelijk te geschieden of van meet af aan in de oprichtingsakte van de collectiviteit 
zijn vastgelegd. 
 
Artikel 16 Schepen in het bezit van of geëxploiteerd door een staat  
Artikel 16 bevat de uitzondering dat een vreemde staat geen beroep op immuniteit van 
rechtsmacht kan doen indien een schip werd gebruikt voor andere dan publieke niet-
commerciële doeleinden.  
Artikel 16 bestrijkt het zeker ook voor het Koninkrijk zeer belangrijke gebied van 
scheepvaartrecht, waar het gaat om buitenlandse handel. Onder ‘een schip in het bezit van 
of geëxploiteerd door een staat’, in het eerste lid, worden alle types zeegaande vaartuigen 
gerekend, hoe deze ook te boek staan. Het begrip ‘geëxploiteerd’ moet begrepen worden 
13 
 

Dit alles vanzelfsprekend tenzij rechterlijk toezicht in de arbitrageovereenkomst is 
uitgesloten. 
“De uitdrukking ‘commerciële transactie’ in dit artikel omvat mede aangelegenheden op het 
gebied van investeringen” (Bijlage bij het Verdrag). 
 
DEEL IV IMMUNITEIT VAN STATEN VAN DWANGMAATREGELEN IN VERBAND MET 
GEDINGEN VOOR DE RECHTER 
 
Artikel 18 Immuniteit van conservatoire maatregelen  
Op basis van dit artikel geniet een staat in beginsel onder alle omstandigheden immuniteit 
van beslag of zekerheidsstelling in verband met procedures voor de rechter van een andere 
staat, tenzij eerstgenoemde daarmee schriftelijk heeft ingestemd, of daartoe een verklaring 
heeft afgelegd voor de rechter, dan wel  eigendommen heeft aangewezen of gereserveerd ter 
voldoening van een bepaalde vordering. Artikel 19, onderdeel(c) van het Verdrag bevat de 
uitzondering dat executiemaatregelen ook kunnen worden getroffen als en voor zover is 
vastgesteld dat de eigendommen welke het betreft, in het bijzonder worden gebruikt of 
beoogd zijn voor het gebruik door de staat voor andere dan niet-commerciële 
overheidsdoeleinden en zich bevinden op het territoir van de forumstaat én uitsluitend voor 
zover het eigendommen betreft die verband houden met de entiteit waartegen het geding 
zich richtte. In de Nederlandse rechtspraktijk wordt deze uitzondering als algemeen criterium 
gebruikt voor zowel conservatoire maatregelen als executiemaatregelen. De Hoge Raad heeft 
in de Herfstarresten de al bestaande Nederlandse praktijk bevestigd, namelijk dat 
conservatoire maatregelen in dezelfde gevallen mogelijk zijn als executiemaatregelen. De 
11
uitzondering van artikel 19, onderdeel (c) is hierdoor ook van toepassing op artikel 18. De 
regering hecht veel waarde aan (de naleving van) deze uitspraak. Op basis hiervan zal bij het 
deponeren van de akte van toetreding door het Koninkrijk der Nederlanden een voorbehoud 
worden gemaakt bij dit artikel, om de uitzondering van artikel 19, onderdeel (c) ook van 
toepassing te laten zijn op artikel 18. Door middel van dit voorbehoud wordt verzekerd dat 
de door de Hoge Raad bevestigde Nederlandse rechtspraktijk kan worden gehandhaafd en 
wordt voorkomen dat Nederland zijn praktijk moet herzien. Als geen voorbehoud zou worden 
gemaakt, dan zouden na ratificatie van het Verdrag, ten laste van een vreemde staat geen 
conservatoire maatregelen meer kunnen worden getroffen op het grondgebied van het 
Koninkrijk. De tekst van het voorbehoud is opgenomen in artikel 2 van het voorstel van 
rijkswet. 
 
Artikel 19 Immuniteit van executiemaatregelen  
Voor executiemaatregelen geldt in beginsel hetzelfde als voor de hierboven genoemde 
conservatoire maatregelen. De executiemaatregelen kunnen – net zoals bij conservatoire 
maatregelen - worden getroffen als en voor zover is vastgesteld dat de eigendommen welke 
het betreft, in het bijzonder worden gebruikt of beoogd zijn voor het gebruik door de staat 
voor andere dan publieke niet-commerciële overheidsdoeleinden en zich bevinden op het 
territoir van de forumstaat én uitsluitend voor zover het eigendommen betreft die verband 
houden met de entiteit waartegen het geding zich richtte.  
                                                
11
 HR 30 september 2006, ECLI:NL:HR:2016:2236, para. 3.4.7. 
15 
 

Wanneer processtukken worden opgestuurd naar het ministerie van Buitenlandse Zaken van 
de betreffende staat, wordt betekening geacht te zijn geschied door ontvangst ervan (tweede 
lid). Zo nodig gaan de stukken vergezeld van een vertaling in de taal van de betrokken staat 
(derde lid). Verschijnt die staat in het geding en gaat hij in op de gegrondheid van de 
vordering, dan kan niet alsnog de wijze van betekening ter discussie worden gesteld (vierde 
lid). Immers, door te verschijnen geeft de aangeklaagde staat te kennen dat hij tijdig op de 
hoogte was van de tegen hem gestarte procedure. Voorwaardelijke verschijning, of het 
aanvechten van rechtsmacht blijven vanzelfsprekend mogelijk. 
 
Artikel 23 Uitspraak bij verstek  
De rechter doet, aldus artikel 23, eerste lid, geen uitspraak bij verstek, tenzij hij heeft 
vastgesteld dat is voldaan aan de betekeningsvereisten van artikel 22 en een termijn van ten 
minste vier maanden is verstreken sinds het ministerie van Buitenlandse Zaken van het 
betrokken land de stukken heeft ontvangen en dat sprake is van een geval waarin 
rechtsmacht niet wordt belet door het Verdrag (m.a.w. het gaat om een zaak waarvoor de 
desbetreffende staat geen beroep kan doen op immuniteit). 
Het tweede lid schrijft voor dat een afschrift van de verstekuitspraak, zo nodig vergezeld van 
een vertaling, aan de betrokken staat wordt toegezonden langs de wegen omschreven in 
artikel 22.  
Voordat een verstekvonnis in kracht van gewijsde gaat, dient de betrokken staat, vanaf het 
moment dat de beslissing is ontvangen of geacht wordt te zijn ontvangen, ten minste vier 
maanden de tijd te hebben een verzoek om vernietiging in te dienen door bijvoorbeeld verzet 
aan te tekenen.   
Hier is wederom de hiervoor aangehaalde uitspraak van de Hoge Raad uit 2017 van belang. 
Met deze uitspraak heeft de Hoge Raad bevestigd dat de Nederlandse rechter is gehouden – 
en niet slechts bevoegd - om in zaken waarin een vreemde staat, dan wel een internationale 
organisatie als gedaagde of verweerder niet in rechte verschijnt, ambtshalve te onderzoeken 
of aan de vreemde staat, respectievelijk de internationale organisatie, immuniteit van 
12
rechtsmacht toekomt. De Hoge Raad heeft uitdrukkelijk vermeld dat dit ook geldt in geval 
13
de vreemde staat of internationale organisatie verstek laat gaan. Deze ambtshalve toetsing 
zou tot gevolg moeten hebben dat, in geval van verstek van een vreemde staat, de rechter 
een toets heeft gedaan over de immuniteit van (de vermogensbestanddelen van) de vreemde 
staat en deze immuniteit al dan niet heeft toegekend. Het is aan de rechter op basis van 
welke informatie hij dit oordeel velt. In ieder geval kan – zoals de rechter in het verleden 
vaker heeft gedaan – juridisch advies gevraagd worden aan het ministerie van Buitenlandse 
Zaken. Voordat een verstekvonnis wordt gewezen moet eerst onderzoek zijn gedaan naar de 
mogelijke/eventuele immuniteit van de vreemde staat.  
De termijnen in het Wetboek van Burgerlijke Rechtsvordering (Rv) en in het Wetboek van 
Burgerlijke Rechtsvordering BES zijn niet verenigbaar met de termijnen in dit artikel van het 
Verdrag. Om uitvoering te geven aan de termijnen in artikel 23 wordt voor de 
dagvaardingsprocedure aan de artikelen 139 en 143 een nieuw lid toegevoegd en wordt voor 
de verzoekschriftprocedure een nieuw artikel 277a en een nieuw lid aan artikel 286 Rv 
toegevoegd. Voor Caribisch Nederland wordt aan de artikelen 79 en 84 Wetboek van 
Burgerlijke Rechtsvordering BES een nieuw lid toegevoegd.  
                                                
12
 HR 1 december 2017, ECLI:NL:HR:2017:3054.   
13
 Ibid, para. 3.4.4.  
17 
 

Het derde lid van het artikel biedt verdragspartijen de mogelijkheid om niet gebonden te 
worden aan het tweede lid, door middel van een verklaring bij de ondertekening, 
bekrachtiging, aanvaarding, goedkeuring of toetreding tot het Verdrag. Als voorstander van 
vreedzame geschillenbeslechting, en in lijn met de Nederlandse verklaring ter aanvaarding 
van de verplichte rechtsmacht van het Internationaal Gerechtshof onder artikel 36, tweede 
lid, van het Statuut van het Internationaal Gerechtshof, zal Nederland geen voorbehoud 
maken bij deze bepalingen. 
Artikelen 28 tot en met 33 
Deze artikelen bevatten de gebruikelijke slotbepalingen in een multilateraal verdrag. Zij 
hebben onder meer betrekking op ondertekening, ratificatie en toetreding, inwerkingtreding 
en opzegging.  
 
De Minister van Buitenlandse Zaken, 
 
 
De Minister voor Rechtsbescherming,  
19 
 

