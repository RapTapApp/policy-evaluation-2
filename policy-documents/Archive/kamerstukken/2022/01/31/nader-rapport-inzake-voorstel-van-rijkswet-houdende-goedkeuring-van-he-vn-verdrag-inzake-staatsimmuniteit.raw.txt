 
Afdeling Verdragen 
MINBUZA-2022.77036 
 
AAN DE KONING 
 
Nader rapport inzake het voorstel van rijkswet houdende goedkeuring van het op 
2 december 2004 te New York tot stand gekomen Verdrag van de Verenigde 
Naties inzake de immuniteit van rechtsmacht van staten en hun eigendommen 
(Trb. 2010, 272) 
 
’s-Gravenhage, 31 januari 2022 
 
Blijkens de mededeling van de Directeur van Uw kabinet van 25 mei 2021, no. 
2021000982, machtigde Uwe Majesteit de Afdeling advisering van de Raad van 
State van het Koninkrijk haar advies inzake het bovenvermelde verdrag 
rechtstreeks aan mij te doen toekomen. Dit advies, gedateerd 12 augustus 2021, 
No.W02.21.0135/II/K, bied ik U hierbij aan. 
 
De tekst van het advies treft u hieronder aan, voorzien van mijn reactie. 
 
Bij Kabinetsmissive van 25 mei 2021, nr. 2021000982, heeft Uwe Majesteit, op 
voordracht van de Minister van Buitenlandse Zaken, mede namens de minister 
voor Rechtsbescherming, bij de Afdeling advisering van de Raad van State ter 
overweging aanhangig gemaakt een voorstel van rijkswet houdende goedkeuring 
van het op 2 december 2004 te New York tot stand gekomen Verdrag van de 
Verenigde Naties inzake de immuniteit van rechtsmacht van staten en hun 
eigendommen (Trb. 2010, 272), met memorie van toelichting.  
 
Het voorstel van rijkswet voorziet in de goedkeuring van bovengenoemd verdrag 
voor het hele Koninkrijk. Het verdrag bevat regels over de immuniteit van staten. 
Dit houdt in dat een staat in beginsel geen rechtsmacht mag uitoefenen over een 
vreemde staat. Regels die ter uitvoering van dat beginsel in dit verdrag zijn 
opgenomen, worden grotendeels ook beschouwd als internationaal 
1
gewoonterecht.  
 
De Afdeling advisering van de Raad van State van het Koninkrijk maakt 
opmerkingen over de uitvoering van het verdrag in de Nederlandse rechtsorde, de 
verhouding van het verdrag tot de Europese overeenkomst inzake de immuniteit 
van staten, het voorbehoud dat het Koninkrijk bij toetreding tot het verdrag zal 
maken en de gelding van het verdrag binnen het Koninkrijk. In verband daarmee 
is aanpassing wenselijk van de toelichting.  
 
1.  Hoofdlijnen van het verdrag  
 
In het verdrag is staatsimmuniteit het uitgangspunt, in het bijzonder in 
2
civielrechtelijke procedures tegen een vreemde staat. Wel sluit het verdrag aan 
 
 
1
  Punt 1 en 2 van de memorie van toelichting. Zie ook HR 1 december 2017, ECLI:NL:HR:2017:3054, punt 3.4.4. 
2
  Artikel 5 van het verdrag. 

 
 
Burgerlijke Rechtsvordering. De Adviescommissie zag die aanleiding niet en was 
van mening dat de rechtspraak goed met het Verdrag uit de voeten kan zonder 
verdere aanpassingen dan voorgesteld in de Uitvoeringswet. 
 
Na het CAVV-advies in 2006 heeft de jurisprudentie omtrent staatsimmuniteit zich 
ontwikkeld en naar het oordeel van de regering zijn er geen punten meer waarop 
het verdrag afwijkt van de Nederlandse rechtspraktijk. De Afdeling verwijst in 
haar advies als voorbeeld onder meer naar een uitspraak van het gerechtshof Den 
Haag van 23 februari 2021 inzake een arbeidszaak en de toepassing van artikel 
11 (d) van het Verdrag. In de uitspraak van het gerechtshof wordt het beroep op 
staatsimmuniteit vanwege staatsveiligheid toegekend. Dat een rechter kan 
nagaan of het door de vreemde staat gewenste resultaat niet had kunnen worden 
bereikt met minder vergaande middelen is een ander punt dan het geslaagde 
beroep op immuniteit vanwege de staatsveiligheid. De regering ziet de 
Nederlandse praktijk ten aanzien van artikel 11 (d) niet als afwijkend van het 
verdrag. Zoals vermeld in de memorie van toelichting staat in de Nederlandse 
rechtspraktijk de immuniteit voorop en kan een beroep op de staatsveiligheid 
alleen in zeer uitzonderlijke gevallen worden getoetst door de rechter. 
 
 
3.  Verhouding tot Europese overeenkomst inzake de immuniteit van staten  
 
In de memorie van toelichting wordt gewezen op de Europese Overeenkomst 
inzake de immuniteit van staten, die sinds 1985, respectievelijk 2010, geldt voor 
8
het Europese en Caribische deel van Nederland. De CAVV heeft, gezien het 
overleg dat destijds gaande was over de verhouding tussen beide verdragen, geen 
9
uitspraken gedaan over een eventuele opzegging van de Europese overeenkomst. 
In de memorie van toelichting wordt kort stilgestaan bij artikel 26 van het 
voorliggend verdrag, dat rechten en verplichtingen van staten die partij zijn bij 
andere verdragen onverlet laat. Niet wordt echter ingegaan op de verhouding 
tussen het voorliggende verdrag en reeds bestaande verdragen op het terrein van 
staatsimmuniteit, waaronder de Europese overeenkomst. 
 
De Afdeling adviseert de toelichting op dit punt aan te vullen. 
 
Aan het advies is gevolg gegeven door in de toelichting bij artikel 26 expliciet aan 
te geven dat de op 16 mei 1972 te Bazel tot stand gekomen Europese 
Overeenkomst inzake de immuniteit van staten (Trb. 1973, 43) en het op 15 
november 1965 te Den Haag tot stand gekomen Verdrag inzake de betekening en 
de kennisgeving in het buitenland van gerechtelijke en buitengerechtelijke 
stukken in burgerlijke en in handelszaken (Trb. 1966, 91) naar het oordeel van de 
regering verenigbaar zijn met  onderhavig VN-verdrag inzake staatsimmuniteit. 
 
 
4.  Voorbehoud  
 
De toelichting vermeldt het voornemen om bij de akte van toetreding een 
voorbehoud te maken. De uitzondering op immuniteit van executiemaatregelen, 
genoemd in artikel 19, onderdeel c, zal door dit voorbehoud ook van toepassing 
 
 
8
  Trb. 1973, 43. Opvallend is dat deze Europese overeenkomst slechts door acht staten is geratificeerd.  
9
  Advies van de CAVV (zie voorgaand), p. 8  
Pagina 2 van 5 
 

 
 
het Koninkrijk in het Caribisch gebied zijn gestuurd. Daarbij is een contactpunt 
voor eventuele vragen genoemd. De landen hebben het dossier in behandeling 
genomen. 
 
De Afdeling advisering van de Raad van State van het Koninkrijk heeft 
opmerkingen bij het voorstel van rijkswet en adviseert daarmee rekening te 
houden voordat het voorstel van rijkswet bij de Tweede Kamer der Staten- 
Generaal wordt ingediend en aan de Staten van Aruba, die van Curaçao en aan 
die van Sint Maarten wordt overgelegd. 
 
De vice-president van de Raad van State, 
Th.C. de Graaf 
 
Van de gelegenheid is gebruik gemaakt om door middel van een redactionele 
wijziging de toelichting bij artikel 8 over de instemming met immuniteit van 
jurisdictie en executie te verduidelijken. 
 
Ik verzoek U, mede namens de Minister voor Rechtsbescherming, het hierbij 
gevoegde voorstel van rijkswet en de gewijzigde memorie van toelichting aan de 
Tweede Kamer der Staten-Generaal, aan de Staten van Aruba, aan de Staten van 
Curaçao en aan de Staten van Sint Maarten te zenden. 
 
De Minister van Buitenlandse Zaken, 
Pagina 2 van 5 
 

