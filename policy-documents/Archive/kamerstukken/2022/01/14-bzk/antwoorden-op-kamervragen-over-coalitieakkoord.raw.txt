www.rijksoverheid.nl
Aan de voorzitter van de Tweede Kamer der Staten-
www.facebook.com/minbzk
Generaal
www.twitter.com/minbzk
www.linkedin.com/company/
Postbus 10018
ministerie-van-bzk
2500 EA  Den Haag
Kenmerk
2022-0000012908
Uw kenmerk
Datum 14 januari 2022 
Betreft Beantwoording schriftelijke vragen coalitieakkoord
Hierbij bied ik, mede namens de minister voor Volkshuisvesting en Ruimtelijke 
Ordening en de staatssecretaris van Binnenlandse Zaken en Koninkrijksrelaties, 
de antwoorden aan op de schriftelijke vragen gesteld door de leden Van der Lee 
(GroenLinks), Nijboer (PvdA), Azarkan (DENK), Van der Plas (BBB), Van Raan 
(PvdD), Omtzigt (Omtzigt), Stoffer (SGP), Van Haga (Groep Van Haga), Tony van 
Dijck (PVV), Den Haan (Fractie Den Haan) en Dassen (Volt) over het 
coalitieakkoord. Deze vragen werden ingezonden op 23 december 2021 met 
kenmerk 2021Z24171. 
  
  
De minister van Binnenlandse Zaken en Koninkrijksrelaties, 
 
 
 
 
 
Hanke Bruins Slot 
  
Pagina 1 van 12

Kenmerk
2022-0000012908
 
Antwoord 4 
De jaarlijkse indexatie van het Gemeente- Provincie- en Btw-
compensatiefonds heet het accres. Dit accres is bij het coalitieakkoord tot 
en met 2025 grotendeels berekend op basis van de bestaande afspraken. 
Dit wil zeggen dat de stijging van de Rijksuitgaven ook leidt tot een 
hogere algemene uitkering aan gemeenten en provincies. Om een 
stabielere financiering voor gemeenten en provincies te realiseren en hun 
autonomie te vergroten, wordt in de komende jaren een nieuwe 
financieringssystematiek voor de periode na 2025 uitgewerkt, waarbij de 
mogelijkheid voor een groter eigen belastinggebied wordt betrokken. 
Voor 2026 en verder is het accres niet berekend, maar vastgezet op een 
plus van 1 miljard euro ten opzichte van de stand bij de Miljoenennota. 
 
Vraag 5 
Klopt het dat €1,6 miljard voor extra huizen (woningbouwimpuls 
en volkshuisvestingsfonds) wordt betaald uit het geld voor 
gemeenten? Waarom staat er dan wel een positief bedrag van 
€1,6 miljard ingeboekt in de budgettaire BZK-tabel maar geen 
corresponderend negatief bedrag in de budgettaire tabel bij het 
Gemeentefonds? 
 
Antwoord 5 
In het coalitieakkoord zijn de middelen voor de woningbouwimpuls (10x € 
100 mln.) en volkshuisvesting (4x € 150 mln.) opgenomen. Deze 
middelen zijn onttrokken aan het accres en worden via een specifieke 
uitkering uitgekeerd. Het vrij besteedbare accres is opgenomen in de 
budgettaire tabel bij het Gemeentefonds onder het kopje accres. Daarom 
staat er geen corresponderend negatief bedrag in de budgettaire tabel bij 
het gemeentefonds. 
 
Vraag 6 
Kunt u aangeven bij welke onderdelen van het coalitieakkoord de 
eerdere trap-op-trap-af systematiek is losgelaten met betrekking 
tot lokale overheden?  
 
Antwoord 6 
Er is in het coalitieakkoord voor gekozen om de uitvoeringskosten van 
medeoverheden voor investeringspakketten (klimaat, ontsluiten 
nieuwbouwwoningen en stikstof) specifiek te verstrekken. In samenhang 
hiermee is besloten om de middelen voor het Stikstoffonds, het 
Klimaatfonds, het budget voor ontsluiting van nieuwe woningen in het 
Mobiliteitsfonds en het Nationaal Groeifonds uit te zonderen van de 
berekening van het accres. 
 
Vraag 7 
Kunt u alle uitvoeringsfiches die zijn gemaakt ten behoeve van de 
formatie met de Kamer delen? 
 
Pagina 11 van 12

Kenmerk
2022-0000012908
Er is structureel 65 mln. euro vrijgemaakt voor het aanpakken van dak- 
en thuisloosheid, zowel het voorkomen daarvan als het terugdringen van 
bestaande dak- en thuisloosheid. Daarbij komt een stevige aanpak op het 
gebied van wonen, waarbij de impact van aanpalende beleidsterreinen 
zoals zorg en begeleiding wordt meegenomen, evenals de huisvesting van 
andere aandachtsgroepen. 
 
Vraag 11 
Welke maatregelen zal het kabinet treffen om de GRECO-
aanbevelingen uit te voeren?  
 
Antwoord 11 
Op 29 november is uw Kamer geïnformeerd over de beoogde 
aanscherpingen voor het integriteitsbeleid van gewezen bewindspersonen 
(Kamerstukken II 2021/22 28844, nr. 231). Er is sindsdien een begin 
gemaakt met de benodigde wetgeving voor de verbreding van het 
lobbyverbod, de introductie van het draaideurverbod en de afkoelperiode 
met verplicht advies. Over de uitwerking van GRECO-aanbevelingen voor 
het integriteitsbeleid tijdens de uitoefening van het ambt van 
bewindspersoon, is uw Kamer op 26 oktober geïnformeerd 
(Kamerstukken II 2021/22 35925-VII nr.15). Vanwege 
de demissionaire status van het kabinet is de verdere uitwerking aan het 
nieuwe kabinet over gelaten. Ook hier is gestart met de inhoudelijke 
voorbereiding.  
 
Vraag 12 
Hoe verhouden de plannen van de coalitie voor de aanpak van 
marktmacht en datamacht van grote tech- en platformbedrijven 
zich tot de reeds bestaande EU initiatieven? 
 
Antwoord 12 
Er lopen diverse trajecten in Brussel met betrekking tot digitalisering, 
zoals de Digital Governance Act, Digital Markets Act en de Digital Services 
Act. Bij deze laatste twee is er eind november een politiek akkoord 
bereikt en zal het Europees Parlement nog met amendementen komen. 
De onderhandelingen voor deze voorstellen zijn daarom nog in volle 
gang. Dit jaar zal de Europese Commissie de Data Act publiceren die gaat 
over de rechten voor toegang tot en gebruik van gegevens. In het 
coalitieakkoord is opgenomen dat het kabinet het voortouw neemt en zich 
in Europees verband inzet voor de versterking van de samenwerking 
tussen lidstaten op het gebied van digitalisering. Ook het aanpakken van 
markt- en datamacht van grote techbedrijven hoort daarbij. Het kabinet 
is zich bewust dat deze aanpak slechts nationaal gestalte kan krijgen 
binnen sterke Europese kaders en zal daarom bij zowel lopende als 
nieuwe initiatieven een voortrekkersrol nastreven.  
 
Vraag 13 
Wat bedoelt de coalitie met waarborgen en goed en effectief 
toezicht op de inlichtingendiensten? 
Pagina 11 van 12

Kenmerk
2022-0000012908
Vraag 15 
Wat betekent regie over eigen data voor mensen? 
 
Antwoord 15 
Regie over eigen data betekent dat mensen meer zeggenschap krijgen 
over gegevens die over hen gaan en dat het hen ook gemakkelijker wordt 
gemaakt om deze zeggenschap uit te kunnen oefenen.  
In het bijzonder geldt dit in de situaties waarin de burger in een 
afhankelijkheidsrelatie verkeert ten opzichte van een partij die hem/haar 
bijvoorbeeld vraagt om, of op een andere manier de beschikking krijgt 
over, zijn/haar gegevens. Dat geldt in de eerste plaats natuurlijk in de 
relatie tussen burger en overheid, maar ook in de rol van burger als 
consument in relatie tot bedrijven (voor het afnemen van digitale 
diensten buiten de overheid).  
 
In de relatie overheid naar de burger geldt nu al dat burgers het recht 
hebben op inzage in welke gegevens over hen worden vastgelegd, door 
wie en waarom. Ook hebben burgers recht op correctie in de gegevens 
die overheden over hen hebben. Dit kan worden versterkt door die inzage 
centraal en digitaal te maken op een manier dat burgers vooraf en 
achteraf zicht kunnen krijgen op de gegevens die overheden volgens 
bestaande wettelijke regimes met elkaar uitwisselen en gebruiken. Ook 
kan het de burger makkelijk gemaakt worden om de eventuele 
onjuistheden in de over hem/haar verzamelde gegevens te laten 
herstellen en daarmee ook de gevolgen van die onjuistheden te beperken 
(herstelvermogen en zorgplicht).  
Burgers moeten zelf ook gegevens kunnen aanleveren of aanpassen, 
maar niet naar eigen willekeur (als dat hen in relatie met derden beter 
uitkomt) ze kunnen aanpassen, waardoor de rechtmatigheid en het 
maatschappelijk belang in het geding komen, zoals bijvoorbeeld bij 
gegevens als geboorteplaats, leeftijd, inkomen, etc. het geval zou kunnen 
zijn.  
Gegevens die een eigen opgave betreffen, zoals bijvoorbeeld mailadres, 
telefoonnummer en overige inkomsten zouden wel eenvoudiger aan te 
passen moeten zijn.  
Verder moet het voor de burgers gemakkelijker worden om – op 
voorwaarde dat zij hiervoor een akkoord hebben gegeven – gegevens te 
delen met partijen in het maatschappelijke middenveld. Burgers hebben 
tevens het recht dit akkoord weer in te trekken.  
 
Vraag 16 
Kunt u aangeven op welke wijze het Bouwbesluit wordt verbeterd 
en welke belemmeringen voor woningbouw worden 
weggenomen? 
 
Antwoord 16 
Het antwoord op deze vraag vergt nadere uitwerking en besluitvorming 
van het kabinet. U wordt hierover zo spoedig mogelijk geïnformeerd. 
 
Pagina 11 van 12

Kenmerk
2022-0000012908
de businesscases blijkt dat investeringen in bereikbaarheid de meest 
omvangrijke kostenpost is. 
 
Daar het om infrastructuurmiddelen gaat, is geoormerkte toevoeging van 
deze middelen aan het Mobiliteitsfonds het meest logisch. In het 
coalitieakkoord is specifiek opgenomen dat deze middelen in overleg van 
de minister van Infrastructuur en Waterstaat, de minister voor 
Volkshuisvesting en Ruimtelijke Ordening en de regionale overheden tot 
besteding komen. 
 
Vraag 20 
Wat betekent het ‘vereenvoudigen van het 
woningwaarderingsstelsel’?  
 
Antwoord 20 
Het antwoord op deze vraag vergt nog nadere uitwerking. Voor de 
uitwerking zal samenwerking worden gezocht onder meer met Uw Kamer, 
de sector en medeoverheden. Uw Kamer wordt hierover geïnformeerd 
door de minister voor Volkshuisvesting en Ruimtelijke Ordening. 
 
Vraag 21 
Wat betekent de passage ‘We verlagen de sociale huur voor 
mensen met een lager inkomen en we verhogen stapsgewijs de 
huur voor mensen met een hoger inkomen tot de marktconforme 
huur’ concreet? In welke ordegrootte worden huren verlaagd en 
wat zijn ‘lagere inkomens’? Op welke wijze worden de huren voor 
mensen met hogere inkomens verhoogd? Wat zijn ‘hogere 
inkomens’ en wat is de definitie van ‘marktconforme huur’? 
 
Antwoord 21 
Het antwoord op deze vraag vergt nog nadere uitwerking. Voor de 
uitwerking zal samenwerking worden gezocht onder meer met uw Kamer, 
de sector en medeoverheden. Uw Kamer wordt hierover geïnformeerd 
door de minister voor Volkshuisvesting en Ruimtelijke Ordening. 
 
Vraag 22 
Wat is de precieze cijfermatige betekenis van het herijken van het 
sociaal minimum op de BES-eilanden? 
 
Antwoord 22 
Het kabinet werkt toe naar het ijkpunt sociaal minimum in Caribisch 
Nederland en neemt maatregelen om de kosten van levensonderhoud 
betaalbaarder te maken, zodat voor iedereen op de BES-eilanden het 
minimale bestaansniveau wordt gedefinieerd en waargemaakt. De 
precieze invulling vergt nog nadere uitwerking en besluitvorming van het 
kabinet. Een cijfermatige onderbouwing is daarom nog niet voorhanden. 
 
Vraag 23 
Betekent ‘we nemen de uitwerking van de constitutionele toetsing 
Pagina 11 van 12

Kenmerk
2022-0000012908
 
Vraag 27 
Hoeveel gaat het schrappen van de verruimde 
schenkingsvrijstelling eigen woning opleveren? Hoe gaat dit 
worden vormgegeven? Wat is de streefdatum voor invoering? 
Wordt er een overgangsregeling overwogen? 
 
Antwoord 27 
De opbrengst van het afschaffen van de verruimde schenkingsvrijstelling 
eigen woning bedraagt structureel 160 miljoen euro per jaar. De 
opbrengst is afkomstig uit toekomstige schenkingen en nalatenschappen 
waardoor het structurele niveau na 20 jaar wordt bereikt. De maatregel 
[1]
wordt ingevoerd per 2024. Daarbij is niet uitgegaan van een 
overgangsregeling. Voor de vormgeving wordt gewezen op het bij het 
Belastingplanpakket 2022 ingediende amendement 35927, nr. 40. 
 
Vraag 28 
Kan een schatting worden gegeven van hoeveel extra fte nodig 
zijn voor het versterken van de uitvoeringsorganisaties? 
 
Antwoord 28 
In het coalitieakkoord is aangegeven dat we werken aan een 
overheid die betrouwbaar, dienstbaar, dichtbij en rechtvaardig is. Daartoe 
heeft het kabinet onder meer besloten om het programma Werk aan 
Uitvoering voort te zetten. De kabinetsreactie Werk aan Uitvoering (WaU) 
beschrijft op hoofdlijnen de benodigde beweging om de dienstverlening 
van de overheid te verbeteren [Kamerstukken II 2020/2021, 29362, nr. 
290]. De overheidsbrede Werkagenda voor de publieke dienstverlening 
(verder: Werkagenda) is uitgewerkt in concrete acties en ook gestuurd 
aan uw Kamer [Kamerstukken II 2020/2021, 29362, nr. 295]. Het 
verbeteren van de overheidsdienstverlening vergt dat 
overheidsorganisaties worden toegerust om hun taken volgens de 
publieke waarden in de praktijk te brengen. Bij die toerusting hoort ook 
ruimte voor investeringen om de randvoorwaarden voor een betere 
dienstverlening voor burgers en ondernemers te vervullen. Dat is voor 
een groot deel mensenwerk; vakmanschap en ruimte bij professionals in 
de uitvoering om burgers laagdrempelig te helpen en het kunnen bieden 
van maatwerk. Maar het is ook breder dan (enkel) investeringen in FTE, 
zoals inzet op verbeteringen op de digitale kant. 
 
Een en ander vergt nadere uitwerking en besluitvorming van het 
kabinet. U wordt hierover geïnformeerd nadat besluitvorming binnen het 
kabinet heeft plaatsgevonden. 
 
Vraag 29 
Zijn de afspraken in het coalitieakkoord de enige afspraken die er 
zijn gemaakt tussen de coalitiepartijen? Betekent dit dat alle 
 
[1]
 Coalitieakkoord p. 14 en budgettaire bijlage coalitieakkoord p. 20 en 21. 
Pagina 11 van 12

