31 288   Hoger Onderwijs-, Onderzoek- en Wetenschapsbeleid 
31 524   Beroepsonderwijs en Volwassenen Educatie 
 
Nr.    Verslag van een schriftelijk overleg 
 
Vastgesteld d.d. … 
 
Binnen de vaste commissie voor Onderwijs, Cultuur en Wetenschap 
hebben enkele fracties de behoefte om vragen en opmerkingen voor te 
leggen over de brieven van de minister van Onderwijs, Cultuur en 
Wetenschap d.d. 7 september 2021 respectievelijk 8 juli 2021 inzake 
Studiesucces en studie-aansluiting van studenten met een vooropleiding 
in het Caribisch deel van het Koninkrijk en Voortgang Onderwijs, 
Cultuur en Wetenschap in het Caribisch deel van het Koninkrijk 
(Kamerstuk 31 288, nr. 919 en Kamerstuk 35 570-VIII, nr. 278). Bij 
brief van ... heeft de minister deze beantwoord. Vragen en antwoorden 
zijn hierna afgedrukt.  
  
Voorzitter van de commissie 
Tellegen 
 
Adjunct-griffier van de commissie 
De Jong-van de Graaf 
 
   Inhoud 
 
I Vragen en opmerkingen uit de fracties 
 Inbreng van de leden van de VVD-fractie 
 Inbreng van de leden van de D66-fractie 
 Inbreng van de leden van de PvdA-fractie en de 
GroenLinks-fractie 
 Inbreng van het lid van de BIJ1-fractie 
II Reactie van de minister van Onderwijs, Cultuur en 
Wetenschap 
 
I Vragen en opmerkingen uit de fracties 
 
Inbreng van de leden van de VVD-fractie 
 
Studiesucces en studie-aansluiting van studenten met een vooropleiding in het Caribisch 
deel van het Koninkrijk 
 
De leden van de VVD-fractie merken op dat in de brief is samengevat welke overleggen de 
minister heeft gehad en welke onderzoeken ze heeft gedaan naar de studieprestaties van 
studenten met een vooropleiding in het Caribisch deel van het Koninkrijk die kiezen voor een 
vervolgopleiding in het (hoger) onderwijs in het Europese deel van Nederland. De leden 
missen bij deze brief echter concreet welke stappen de minister nu gaat nemen om de 
verschillende problemen, die uit de onderzoeken kwamen, weg te werken. Wat gaat de 
minister nu concreet doen, zo vragen zij. 
 
1 
 

Voortgang Onderwijs, Cultuur en Wetenschap in het Caribisch deel van het Koninkrijk 
3
De leden van de D66-fractie lezen dat studiefinanciering BES aan mbo-studenten aan een 
opleiding niveau 1 en 2 wordt verstrekt in de vorm van een gift. Aan studenten aan een mbo-
4
opleiding niveau 3 en 4 en ho -studenten wordt studiefinanciering BES verstrekt in de vorm 
van een prestatiebeurs. Deze leden vragen of er signalen zijn dat dit een drempel opwerpt 
voor studenten om door te stromen vanuit een niveau 1 en 2 naar niveau 3 en 4. 
 
De leden van de D66-fractie lezen dat het bibliotheekwerk in Caribisch Nederland op dit 
moment onvoldoende toegerust is om de wettelijke taken te kunnen vervullen. Daarvoor zijn 
financiële inspanningen nodig (incidenteel en structureel), waarvoor op dit moment geen 
middelen beschikbaar zijn, lezen zij in de brief. Het Rijk kan tijdelijk stimuleren, de 
structurele verantwoordelijkheid ligt bij de openbare lichamen. De ingeschatte kosten liggen 
rondom de 1 miljoen voor drie jaar. Allereerst willen deze leden opmerken dat het Rijk en de 
eilandsraden een gezamenlijke verantwoordelijkheid dragen voor het uitvoeren van de 
wettelijke taken in de Wet stelsel openbare bibliotheekvoorzieningen. Zij zijn blij dat de 
minister inziet dat er een investering nodig is om de bibliotheekvoorziening op de BES-
eilanden op het juiste niveau te krijgen. Is de minister bereid om alvast dekkingsopties te 
onderzoeken voor de benodigde investeringen en deze voor te leggen aan de Kamer, zodat een 
nieuw kabinet hier snel mee aan de slag kan, zo vragen deze leden. 
 
De leden van de D66-fractie onderschrijven de noodzaak van een betere aansluiting van 
opleidingen op de arbeidsmarkt. Kan de minister inzicht geven in welke opleidingen 
momenteel goed aan zouden sluiten op de behoeften van de arbeidsmarkt? In hoeverre wordt 
hierbij ook gepoogd om het aanbod aan opleidingen en daarmee ook de economie te 
diversifiëren, zo vragen deze leden. 
 
De leden van de D66-fractie lezen dat er meer samenwerking wordt gezocht tussen de 
onderwijsinstellingen van de vier landen binnen het Koninkrijk. Op welke wijze kunnen 
studenten uit het Caribisch deel van het Koninkrijk gebruik maken van het Erasmus+ -
programma, zo vragen deze leden. 
 
Onderzoeksrapport "Kopzorgen van Caribische studenten" 
5
De leden van de D66-fractie lezen dat de "work-arounds" voor het ontbreken van een bsn 
voor de (aanstaande) Caribische studenten voor hun komst naar Nederland naar de mening 
van de minister voorlopig een afdoende alternatief bieden voor respectievelijk het aanvragen 
6
van studiefinanciering bij DUO en de aanmelding voor een opleiding in het hoger onderwijs 
bij Studielink, mits zij daar tijdig van op de hoogte worden gesteld. Deze leden vragen of ook 
aan deze voorwaarde is voldaan. Op welke wijze worden toekomstige studenten hierover 
benaderd, zo vragen zij. 
 
De voornoemde leden zijn verheugd om te lezen dat de ministeries van VWS en SZW een 
7
wetsaanpassing voorbereiden om het Besluit zorgverzekering BES en het BUB aan te passen, 
waardoor alle inwoners van de Caribische delen van het Koninkrijk tijdens hun studie in 
Nederland gebruik kunnen maken van een Nederlandse zorgverzekering en daarmee ook in 
                                                 
3
 BES: Bonaire, Sint-Eustatius en Saba, samen Caraïbisch Nederland 
4
 Ho: hoger onderwijs 
5
 Bsn: burgerservicenummer 
6
 DUO: Dienst Uitvoering Onderwijs 
7
 BUB: Besluit uitbreiding en beperking kring verzekerden volksverzekeringen 1999 
3 
 

student ervaart, terwijl juist in dit opzicht -- met een onderlinge afstand van circa 7000 km -- 
de Caribisch-Nederlandse student eerder zou moeten worden gelijkgeschakeld aan de 
buitenlandse student, en bijgevolg meer hulp moeten krijgen bij het vinden van geschikte 
studentenhuisvesting. De zorgverzekering voor studenten in Europees Nederland wordt echter 
8
door toedoen van het ZVK ondergebracht bij een maatschappij die is gespecialiseerd in 
expats, terwijl hier juist sprake is van Nederlanders die in Nederland studeren. Hoe beziet de 
minister deze merkwaardige situaties? Wat wil zij daaraan doen? Zouden bijvoorbeeld alle 
partijen niet beter af zijn wanneer het ZVK zich afzijdig zou houden bij deze (aanstaande) 
studenten? De aanstaande student is immers het best af met een gewone Nederlandse 
zorgverzekering, waarbij gebruik wordt gemaakt van de zorgtoeslag. 
 
De minister schrijft dat op Saba en Sint-Eustatius de omslag van het Nederlandse stelsel naar 
9
het CXC -stelsel nu volledig is gerealiseerd. De CXC-diploma's en -cijferlijsten komen echter 
structureel later beschikbaar, waardoor inschrijving op hbo-/mbo-instellingen in Europees 
Nederland moeizaam verloopt. Een noodwet hieromtrent kwam pas in juli 2021 van de grond, 
waardoor verschillende potentieel in Europees Nederland studerende kandidaten hun reis 
vooralsnog hebben uitgesteld of in sommige gevallen zelfs afgesteld. Wat kan de minister van 
OCW dit studiejaar nog voor de betreffende studenten betekenen, zo vragen de leden. 
 
De leden van de PvdA- en de GroenLinks-fractie signaleren een discrepantie in het Besluit 
Saba Comprehensive School en Gwendoline van Puttenschool BES. In artikel 24, eerste lid, 
sub b, staat "zes vakken voor CSEC" terwijl dat volgens de artikelsgewijze toelichting bij 
artikel 24 "vijf vakken voor CSEC" zou zijn. De voornoemde leden vragen of de minister 
voor Basis- en Voortgezet Onderwijs en Media in dezen helderheid kan verschaffen. 
 
Inbreng van het lid van de BIJ1-fractie 
 
Studiesucces en studie-aansluiting van studenten met een vooropleiding in het Caribisch 
deel van het Koninkrijk 
 
Het lid van de BIJ1-fractie heeft met belangstelling kennisgenomen van de brief waarin de 
minister een beeld geeft van nieuwe analyses, inzichten en beleidsontwikkeling met 
betrekking tot de studieprestaties van studenten met een vooropleiding in het Caribisch deel 
van het Koninkrijk die kiezen voor een vervolgopleiding in het (hoger) onderwijs in het 
Europese deel van Nederland. 
 
De Nationale ombudsman heeft in zijn rapport "Kopzorgen van Caribische studenten" 
onderzoek gedaan naar moeilijkheden die deze studenten ondervinden en heeft aanbevelingen 
gedaan. Toch heeft de minister in samenspraak met de overige ministers van Onderwijs in het 
Koninkrijk dit onderzoek in 2020 nog eens over laten doen. Het lid van de BIJ1-fractie vraagt 
waarom dit onderzoek noodzakelijk was. 
 
In eerste instantie geeft de minister aan dat Caribische studenten substantieel slechter scoren 
dan andere studenten, ondanks het feit dat een veelheid aan betrokkenen aan beide zijden van 
de oceaan grote moeite doen om de studenten te ondersteunen. Ondanks die grote moeite 
schiet de ondersteuning tekort doordat zij de studenten niet bereikt en niet in samenhang 
wordt aangeboden. Het voornoemde lid vraagt hoe laagdrempelig deze ondersteuning tot nu 
                                                 
8
 ZVK: Zorgverzekeringskantoor 
9
 CXC: Caribbean Examinations Council 
5 
 

basisverzekering nemen. In het verleden was er sprake van een studentenverzekering, die 
gratis was. Zij vraagt of de minister kan vertellen of deze verzekering is afgeschaft. 
 
Wat betreft de begeleiding en samenwerking in het vervolgonderwijs geeft de minister aan dat 
de studenten overal in Nederland in onderwijsinstellingen zitten en niet met iedere 
onderwijsinstelling afspraken kunnen worden gemaakt. Het lid van de BIJ1-fractie vraagt of 
het niet een idee is om coaches aan te stellen die de studenten begeleiden in het eerste jaar van 
hun studie en die daarbij ook culturele obstakels helpen oplossen. Zoals de studenten 
aangeven, is het immers niet alleen hun taak om te integreren, maar verwachten zij ook meer 
betrokkenheid en inzet van Nederlandse studenten en docenten. 
 
De Ombudsman geeft ook aan dat er een probleem is bij het terugbetalen van de 
studiefinanciering. Hij geeft aan dat oud-studenten klagen dat het totaaloverzicht ontbreekt 
van de studieschulden die uitstaan bij lokale instanties en bij DUO en dat de verklaring 
ontbreekt waarom lokale studieschulden van oud-studenten uit Bonaire, Sint-Eustatius en 
Saba wel worden betrokken bij de aflossing van de studieschuld bij DUO, en lokale 
studieschulden van oud-studenten uit Curaçao, Aruba en Sint-Maarten niet. De Ombudsman 
pleit ervoor een lijn te trekken, zodat alle studenten op gelijke wijze hun studieschuld kunnen 
aflossen. 
 
De minister geeft aan dat de voorschotten en leningen die verstrekt worden onder de noemer 
van de studiefinancieringsfaciliteiten voor alle in Europees Nederland studerende ingezetenen 
10 11
van het Koninkrijk en voor ingezetenen van Caribisch Nederland vallen onder haar 
verantwoordelijkheid als Nederlandse minister van Onderwijs, Cultuur en Wetenschap. De 
studiefinancieringsfaciliteiten van de autonome landen Aruba, Curaçao en Sint-Maarten 
ressorteren onder de verantwoordelijkheid van de respectievelijke onderwijsministers van die 
landen binnen het Koninkrijk. Deze verschillende verantwoordelijkheden betekenen ook een 
gescheiden administratieve vastlegging en een los van elkaar staande beleids- en 
comptabiliteitsverantwoordelijkheid en verantwoordingsplicht. 
 
Gelukkig ziet de minister in dat het feit dat de vier landen van het Koninkrijk gescheiden 
administraties aanhouden haar er niet van moet weerhouden om onderling afspraken te maken 
om gewenste uitwisseling van gegevens mogelijk te maken, waar dat juridisch toegestaan is 
of mogelijk gemaakt kan worden en waar dat technisch mogelijk is. Ook zegt de minister dat 
de mogelijkheid bestaat dat studenten uit de autonome delen aan kunnen geven wat hun 
draagkracht is en conform kunnen aflossen, maar van die mogelijkheid bijna nooit 
gebruikmaken. Het lid van de BIJ-fractie wil de minister daarom vragen om studenten uit 
deze autonome landen proactief op deze mogelijkheid te wijzen. 
 
Voorts wil het voornoemde lid nog de nadruk leggen op psychische nood waarin deze 
studenten komen te verkeren. In zijn onderzoek presenteert de Ombudsman voorbeelden van 
Caribische studenten die door allerlei omstandigheden in psychische nood kwamen te 
verkeren en niet de juiste weg wisten te vinden, al of niet met begeleiding, om een hulpvraag 
tot iemand te richten dan wel gerichte hulp in te roepen. Sociaal-emotionele en psychische 
problemen leiden bij deze groep studenten vaak tot studie-uitval en studievertraging. Ook 
omgekeerd kunnen studievertraging en -uitval tot psychische problemen leiden. Ook tal van 
andere redenen als discriminatie, vervreemding en onmachtgevoelens vanwege de diverse 
andere knelpunten kunnen een verklaring vormen voor psychische problemen en het 
                                                 
10
 Zie: Wet studiefinanciering 2000 
11
 Zie: Wet studiefinanciering BES 
7 
 

II  Reactie van de minister van Onderwijs, Cultuur en Wetenschap en de 
minister voor Primair en Voortgezet Onderwijs  
 
Wij danken de leden van de vaste commissie voor Onderwijs, Cultuur en Wetenschap voor  
hun inbreng en de gestelde vragen. Hieronder gaan wij in op de vragen in de volgorde van het  
verslag. Op een enkel punt zijn de reacties op bijna gelijkluidende vragen samengevoegd. 
 
Inbreng van de leden van de VVD-fractie 
 
Studiesucces en studie-aansluiting van studenten met een vooropleiding in het Caribisch 
deel van het Koninkrijk 
 
De leden van de VVD-fractie vragen naar aanleiding van de brief aan de Kamer welke 
concrete stappen de minister gaat nemen om de verschillende problemen, die uit de 
onderzoeken kwamen, weg te werken. Zoals in de genoemde brief en in de daarbij gevoegde 
antwoordbrief aan de Nationale Ombudsman geschetst, hebben de diverse 
onderzoeksrapporten een breed palet aan knelpunten gesignaleerd waar Caribische studenten 
na hun overtocht naar Nederland mee geconfronteerd worden. Het betreft zowel knelpunten 
van de onderwijsaansluiting als meer praktische knelpunten op het terrein van onze collega-
bewindslieden van BZK en VWS.  
De problemen van de gebrekkige aansluiting worden met name geconstateerd in het hoger 
onderwijs en het middelbaar beroepsonderwijs in (Europees) Nederland. Het onderzoek naar 
de oorzaken van de tegenvallende prestaties van de Caribische studenten in Nederland hebben 
wij samen met onze onderwijscollega’s van Aruba, Curaçao en Sint Maarten laten uitvoeren. 
Op het terrein van de onderwijsaansluiting hebben wij, mede namens de ministers van 
onderwijs in het Koninkrijk, het ontvangend onderwijs in Nederland gevraagd om met 
concrete verbetervoorstellen te komen. Zij hebben veruit het beste zicht op de 
studieknelpunten van Caribische studenten bij hun studie in Nederland. Samen met onze 
onderwijscollega’s hebben wij de heer Ron Bormans, bestuursvoorzitter van de Hogeschool 
Rotterdam, als voorzitter van de Regiegroep studiesucces Caribische studenten gevraagd om 
de inzichten van betrokkenen in het voorbereidend onderwijs in de Caribische 
Koninkrijksdelen en het ontvangend onderwijs in Nederland te bundelen en ons begin 2022 
concrete verbeteropties aan te reiken. In een nadere uitwerking voorziet de Regiegroep een 
fasering om de keten van voorbereiding, overgang én begeleiding tijdens de studie beter te 
laten functioneren. Zij verwacht op korte termijn voorstellen te leveren waar de betrokken 
(onderwijs) partijen binnen de eigen organisaties en de bestaande randvoorwaarden van het 
stelsel invulling aan kunnen geven; deze voorstellen zullen zoveel mogelijk gericht zijn op 
aanpassingen die al voor het studiejaar 2022-2023 kunnen worden toegepast en zullen in het 
eerstvolgende Vierlandenoverleg (eerste kwartaal 2022) aan de onderwijsministers van het 
Koninkrijk worden voorgelegd. Parallel wordt gewerkt aan complexere oplossingen waaraan 
meerdere ketenpartners samen uitwerking moeten geven; implementatie van dergelijke 
oplossingen wordt voorzien vanaf schooljaar 2023-2024. Ook zullen mogelijk adviezen 
worden uitgewerkt die aanpassingen vergen van één of meer stelsels. Dit betreft dus 
voorstellen die politieke besluitvorming vergen voordat zij geïmplementeerd kunnen worden; 
implementatie van dergelijke ingrijpende aanpassingen zal meer tijd vergen. Regelmatig vindt 
met de voorzitter van de Regiegroep en de projectleider overleg plaats over de voortgang van 
het project dat de Regiegroep heeft opgezet.  
 
In het volgende Vierlandenoverleg bepalen de onderwijsministers een gezamenlijke reactie en 
maken afspraken over de aanpak en implementatie van de acties. Om tot een integrale aanpak 
9 
 

zichzelf stellen, met inachtneming van de kerndoelen en eindtermen. Dit zal onderwerp van 
gesprek zijn in het kader van de derde onderwijsagenda Caribisch Nederland waarin concrete 
doelen worden vastgelegd voor de periode 2022-2026 die zowel door de minister als door de 
scholen onderschreven worden. 
 
Zoals wij hierboven hebben aangegeven is het aan de scholen om te bepalen welke concrete 
doelen zij zich zelf stellen, met inachtneming van de kerndoelen en eindtermen. Dit is 
onderwerp van gesprek in het kader van de derde onderwijsagenda en hierover staan wij, 
evenals de Onderwijsinspectie, in nauw contact met de instellingen. De derde 
onderwijsagenda is bedoeld om focus aan te brengen op onderwerpen waar de komende jaren 
door de scholen en OCW extra op wordt ingezet. Als het financieel beheer of het 
taalonderwijs niet op orde is, kan dat ten koste gaan van de basiskwaliteit. Als dat het geval is, 
zal conform het reguliere toezicht op het onderwijs op Caribisch Nederland met de 
schoolbesturen bezien worden welke consequenties dit heeft.  
 
Inbreng van de leden van de D66-fractie 
 
Beroepsonderwijs en volwasseneneducatie 
Wij onderschrijven uw standpunt van het principe van vrije studiekeuze maar moeten ook 
constateren dat de overheden van de betreffende landen vrij zijn in hun beleidskeuzes. 
Wanneer Caribische studenten, die kiezen voor een vervolgopleiding in Nederland, niet in 
aanmerking komen voor begeleiding en andere studiefaciliteiten voor studeren in het 
buitenland zijn de gevolgen voor alle betrokkenen ongewenst. Voor het volgen van een mbo-
opleiding verhuizen jaarlijks aanzienlijke aantallen studenten vanuit Aruba en Curaçao op 
eigen initiatief en eigen gelegenheid naar Nederland. Wij zullen met de collega’s van Aruba 
en Curaçao bespreken hoe hier in de toekomst mee om te gaan, zeker nu uit de onderzoeken 
blijkt dat (betere) begeleiding een cruciaal element is voor een hogere kans op studiesucces. 
Het is niet bekend welk deel van het totaal van de Caribische studenten, die in Nederland een 
mbo-opleiding volgen, dezelfde opleiding ook op het eiland zouden kunnen volgen. Wel 
moeten we constateren dat het opleidingsaanbod op Aruba, Curaçao en in de nabije 
Caribische regio beperkter is dan in Europees Nederland. Op alle eilanden worden 
inspanningen geleverd om het mbo-opleidingsaanbod zoveel als mogelijk te laten aansluiten 
bij de (toekomstige) behoefte van de arbeidsmarkt. Daarbij speelt echter een belangrijke rol 
dat voor het realiseerbaar en betaalbaar aanbieden van een opleiding een zeker 
minimumvolume aan studenten noodzakelijk is. Dat is door de beperkte schaalgrootte van de 
eilanden niet altijd voorhanden. Bijvoorbeeld voor relatief dure techniekopleidingen is het 
eenvoudigweg niet haalbaar om deze voor een handjevol studenten te realiseren. Maar ook 
voor minder dure opleidingen geldt dat er voldoende studenten moeten zijn om vakbekwame 
docenten aan te kunnen stellen. 
Er zijn diverse vormen van samenwerking tussen Europees Nederlandse mbo-scholen en 
mbo-scholen in de Caribische regio. Er wordt op beperkte schaal samengewerkt tussen 
scholen in de Caribische regio zelf. Zo heeft de Saba Comprehensive School een 
samenwerkingsovereenkomst met het NIPA (een school voor beroepsopleidingen) op Sint 
Maarten welke een goede doorstroom van vo-leerlingen van Saba naar Sint Maarten beoogt. 
Er vindt tussen de zes (ei)landen van het Koninkrijk ook uitwisseling van informatie over 
studiemogelijkheden plaats; zowel online als fysieke studie-informatiemarkten. 
 
De hiervoor genoemde Regiegroep studiesucces Caribische studenten zal ook ideeën ten 
aanzien van uitwisseling van studenten tussen het Caribisch en Europees deel van het 
11 
 

worden aangeboden. Voor een vervolgopleiding in het beroepsonderwijs of hoger onderwijs 
zullen de leerlingen een opleiding buiten hun eigen eiland moeten kiezen. Dat kan in de eigen 
regio (bijvoorbeeld op het nabijgelegen Sint Maarten) of in Europees Nederland. 
 
De leden van de D66-fractie vragen op welke wijze studenten uit het Caribisch deel van het 
Koninkrijk gebruik kunnen maken van het Erasmus+ -programma. Organisaties en 
instellingen uit het Caribisch deel van het Koninkrijk kunnen ook subsidieaanvragen indienen 
voor Erasmus+ projecten. Dat geldt zowel voor mobiliteitsprojecten als strategische 
partnerschappen. De vier landen binnen het Koninkrijk gelden hierbij als één entiteit 
waarvoor één jaarlijks bedrag aan programmabudget beschikbaar is vanuit de Europese 
Commissie. Dat betekent dat studenten uit het Caribische deel van het Koninkrijk niet via 
Erasmus+ voor studie of stage naar Nederland of één van de andere eilanden dan waar zij 
studeren kunnen gaan, maar wel naar elke andere EU-lidstaat of één van de geassocieerde 
landen. Het Nationaal Agentschap Erasmus+ is verantwoordelijk voor het dagelijkse beheer 
en de uitvoering van Erasmus+. Zij besteden specifieke aandacht aan het Caribische deel van 
het Koninkrijk om de instellingen en studenten te informeren, adviseren en enthousiasmeren 
over Erasmus+.    
 
Onderzoeksrapport "Kopzorgen van Caribische studenten" 
De leden van de D66-fractie vragen of is voldaan aan de voorwaarde dat Caribische studenten 
tijdig worden geïnformeerd over studiefinanciering bij DUO en aanmelding voor een 
opleiding in het hoger onderwijs bij Studielink. DUO geeft actief voorlichting door middel 
van brochures, ook in de lokale talen, webinars en voorlichtingsbijeenkomsten op de eilanden. 
Ook richten wij ons elk jaar in november per brief tot alle mbo- en vo-eindexamenleerlingen 
van zowel Caribisch Nederland als van Aruba, Curaçao en Sint Maarten. In die brief wijzen 
wij alle eindexamenleerlingen die overwegen om voor een vervolgopleiding in Nederland te 
kiezen, op alle belangrijke acties die zij moeten ondernemen en voorbereidingen die zij 
moeten treffen. Naast een beknopte toelichting over onder andere aanmelding bij Studielink 
en de aanvraagprocedure voor studiefinanciering bij DUO, vermelden wij in die brief ook alle 
relevante websites die ze nodig kunnen hebben bij hun oriëntatie op de studiekeuzes en 
andere aspecten van studeren in Nederland.  
 
De voornoemde leden vragen wanneer de Kamer het voorstel om het Besluit zorgverzekering 
BES en het BUB aan te passen, waardoor alle inwoners van de Caribische delen van het 
Koninkrijk tijdens hun studie in Nederland gebruik kunnen maken van een Nederlandse 
zorgverzekering en daarmee ook in aanmerking kunnen komen voor zorgtoeslag kan 
verwachten. Hierop kunnen wij antwoorden dat de beoogde inwerkingtreding per 1 juli 2022 
is. 
 
Inbreng van de leden van de PvdA-fractie en de GroenLinks-fractie 
 
De leden van de PvdA- en de GroenLinks-fractie vragen waarom in eerste instantie er niet 
voor is gekozen om bij de door de minister georganiseerde rondetafelsessies de mbo-
instellingen te betrekken en of de minister kan uiteenzetten waarom enkel gesproken is met 
vertegenwoordigers van hbo- en wo-instellingen. Tevens vragen voornoemde leden of 
vergelijkbare rondetafelsessies zijn gevoerd met Caribische studenten zelf en zo nee, of de 
minister voornemens is die te organiseren. 
In juni 2018 zijn voor het eerst op bestuurlijk niveau vanuit het hoger onderwijs, met name uit 
het hbo, zorgen geuit over de structureel tegenvallende prestaties van de studenten met een 
vooropleiding in de Caribische delen van het Koninkrijk.  
13 
 

studentenhuisvesting, feitelijk voor alle uitwonende studenten in Nederland, maar nog groter 
voor de Caribische student die op afstand lastig een kamer kan zoeken voordat hij/zij in 
Nederland arriveert. Zoals wij eerder hebben aangegeven, baart het ons om diverse redenen 
zorgen dat veel studenten zonder begeleiding naar Nederland komen en ook ten aanzien van 
huisvesting wreekt zich dat soms.  
Voor de Caribisch Nederlandse studenten geldt dat hulp bij het vinden van huisvesting als 
optie is inbegrepen in het pakket aan diensten dat deel uitmaakt van de begeleiding die zij 
kunnen krijgen als zij in Nederland gaan studeren. De studenten die ervoor kiezen zonder 
begeleiding naar Nederland te komen of er niet voor in aanmerking komen, staan op dit 
moment niet anders te boek dan reguliere Nederlandse studenten. Wat ons betreft is de kortste 
en snelste weg naar verbetering op tal van praktische problemen om aankomende studenten en 
hun ouders of verzorgers in de voorlichting en voorbereiding op de overtocht ervan te 
overtuigen dat ze er baat hebben bij het kiezen voor begeleiding.  
De opmerkingen over de ondersteuning bij huisvesting en de zorgverzekering kunnen niet aan 
elkaar gekoppeld worden. Het onderbrengen van de zorgverzekering voor verzekerden die in 
Europees Nederland studeren bij een Nederlandse verzekeraar heeft alleen betrekking op de 
administratieve afhandeling. De verzekerde student behoudt daarmee het recht op zorg zoals 
vermeld in de Regeling Aanspraken Zorgverzekering BES, en tegen dezelfde voorwaarden. 
Dit is echter juist bedoeld als ondersteuning van de studenten vanuit Caribisch Nederland, niet 
als ontkenning van de status als Nederlander. Zie in dit kader ook het antwoord op de laatste 
vraag van de leden van de D66-fractie. 
 
Met betrekking tot de vraag over CXC-diploma’s en -cijferlijsten kunnen wij aangeven dat 
deze diploma’s later worden afgegeven dan in Europees Nederland gebruikelijk is. Dit leverde 
de afgelopen schooljaren geen problemen op. De examens in het schooljaar 2020-2021 zijn 
door alle coronamaatregelen nog later afgenomen dan gebruikelijk. Om te zorgen dat 
studenten uit Caribisch Nederland zo min mogelijk hinder ondervonden van het late afgeven 
van de diploma’s is hiervoor in de Wijziging van de Wet op het hoger onderwijs en 
wetenschappelijk onderzoek en de Wet studiefinanciering 2000 betreffende tijdelijke 
voorzieningen voor het studiejaar 2021-2022 in verband met COVID-19 een voorziening 
opgenomen. Zoals ook in het bijbehorende servicedocument coronamaatregelen HO is 
toegelicht, is hierin geregeld dat studenten uit Caribisch Nederland voorwaardelijk kunnen 
worden toegelaten, en ook voor bekostiging in aanmerking kunnen worden gebracht. Uiterlijk 
31 december 2021 moeten ze hun diploma hebben overlegd bij de vervolgopleiding. Indien 
deze datum van 31 december leidt tot een “onbillijkheid van overwegende aard” dan heeft de 
ho-instelling de mogelijkheid de student langer de tijd te geven om aan de eisen te voldoen. 
Studenten zijn via hun scholen op de hoogte gebracht van de mogelijkheden om zich dit jaar 
voorwaardelijk te kunnen inschrijven zonder fysiek diploma.  
 
De leden van de PvdA- en de GroenLinks-fractie signaleren een discrepantie in het Besluit 
Saba Comprehensive School en Gwendoline van Puttenschool BES. In artikel 24, eerste lid, 
sub b, staat "zes vakken voor CSEC" terwijl dat volgens de artikelsgewijze toelichting bij 
artikel 24 "vijf vakken voor CSEC" zou zijn. De voornoemde leden vragen of de minister in 
dezen helderheid kan verschaffen. 
 
Onze reactie hierop luidt dat in de tekst van artikel 24, eerste lid, sub b “vijf vakken voor 
CSEC” zou moeten staan. Dit wordt gecorrigeerd. De scholen worden hiervan op de hoogte 
gesteld.  
 
  
15 
 

Nederland. Deze groep kijkt nu ook kritisch naar het OCW-deel van de website van de 
Rijksdienst Caribisch Nederland en heeft zich bereid verklaard ook verder mee te willen 
denken over hoe de ondersteuning (te beginnen met de voorlichting) nog toegankelijker kan 
worden gemaakt. Een bredere inzet van deze of wellicht andere Caribische (voormalige) 
studenten behoort tot de mogelijkheden. Dit zal worden meegenomen in het gesprek met de 
scholen. De Regiegroep studiesucces Caribische studenten zal representatieve studenten 
(en/of studentenorganisaties) betrekken bij het sonderen van voorstellen en uitwerken van de 
maatregelen.  
Voor het inhuren van de organisatie die de studenten uit Caribisch Nederland opvangt en 
begeleidt, heeft OCW voor de komende jaren een aanbesteding uitgezet met een geraamde 
waarde tussen de 130.000 euro en 190.000 euro exclusief BTW per jaar.  
 
Voor wat betreft de voorbereiding op de vo/mbo-scholen op de komst naar Nederland 
vervullen de schooldecanen en (klasse)mentoren in Caribisch Nederland een sleutelrol. 
Daarom bespreekt ons ministerie in overleg met hen hoe de voorbereiding voor de studenten 
die met ingang van studiejaar 2022-2023 in Nederland willen studeren beter gestalte kan 
krijgen. Inzet is om in onderling overleg te komen tot een op elkaar aansluitend geheel van 
activiteiten, waarbij het ook van belang is om zo vroeg mogelijk in het onderwijs op de 
eilanden te beginnen met activiteiten in het kader van loopbaanoriëntatie en 
beroepskeuzevoorlichting opdat een afgewogen studiekeuze kan worden gemaakt. Zowel wat 
betreft de keuze voor een opleiding als het land, de plaats en de instelling waar die opleiding 
gevolgd zal worden. 
 
Ten aanzien van de voorbereidingsactiviteiten van de scholen in de andere Koninkrijksdelen 
kunnen wij geen eenduidig antwoord geven. In het volgende Vierlandenoverleg willen wij 
met de ministers van Aruba, Curaçao en Sint Maarten bespreken hoe we vanuit (de 
inventarisatie van) de bestaande praktijk alle voorbereidingselementen kunnen stroomlijnen 
en toesnijden op de gewenste verbetering.   
 
Het eerdergenoemde lid vraagt waarom heeft men niet gekozen voor het invoeren van een 
BSN in Caribisch Nederland toen het nieuwe Statuut werd vastgelegd. Bij de totstandkoming 
van de Wet basisadministraties persoonsgegevens BES en de Wet identiteitskaarten BES, die 
zijn gestoeld op de oude Antilliaanse wetgeving, werd legislatieve terughoudendheid betracht. 
In oktober 2019 is dat principe losgelaten [Kamerstukken 35300-IV, nr. 11]. Op 21 december 
2020 heeft de staatssecretaris van BZK de Kamer geïnformeerd over zijn voornemen om op 
termijn het BSN in Caribisch Nederland te introduceren [Kamerstuk 27859, nr. 150]. 
 
Ten aanzien van het wetstraject om BSN in te voeren ter vervanging van het huidige ID-
nummer in Caribisch Nederland kunnen wij aangeven dat de ambtelijke voorbereiding en 
consultatie plaats vinden in 2021 en 2022, waarna het streven is dat de benodigde wetgeving 
in 2023 aanhangig gemaakt wordt. 
 
Het lid van de BIJ1-fractie vraagt of de opstartkosten en begeleiding in de fase van transitie 
studenten niet standaard kunnen worden aangeboden en of voor de begeleiding iedere drie 
jaar een aanbesteding wordt uitgeschreven. Tevens vraagt voornoemd lid of in 2019 bij de 
aanbesteding is gestuurd op prijs in plaats van ervaring en kwaliteit. Voor studenten uit 
Caribisch Nederland is standaard een opstarttoelage beschikbaar. Het is aan de aspirant-
student (en zijn/haar ouders of verzorgers) om al dan niet van deze faciliteit gebruik te maken. 
In de praktijk vragen vrijwel alle studenten die aanspraak kunnen maken op een opstarttoelage 
die ook aan. De opstarttoelage wordt beschikbaar gesteld in de vorm van een prestatiebeurs en 
17 
 

helpen oplossen. De studenten uit Caribisch Nederland die daarvoor opteren krijgen al sinds 
jaren gedurende het eerste jaar van hun studie ondersteuning aangeboden, onder andere in de 
vorm van een vaste begeleider. De begeleiding omvat onder meer hulp bij aankomst in 
Nederland (ontvangst, vervoer naar studiestad, het regelen van formaliteiten), het regelen van 
huisvesting, het wegwijs maken in de eigen studiestad en ondersteuning en advies bij alle 
soorten vragen en problemen, zowel in studie als voor wat betreft het oppakken van het leven 
in Nederland. De begeleider onderhoudt ook contact met de mentor van de student binnen 
diens onderwijsinstelling.  
Ook de overheden van Aruba, Curaçao en Sint Maarten organiseren elk een eigen vorm van 
begeleiding in Nederland. Tevens zijn er diverse private begeleidingsbureaus in Nederland 
actief die uiteenlopende begeleidingspakketten aanbieden. Uiteindelijk blijft echter de keuze 
aan de student of hij/zij voor begeleiding kiest. Wij onderschrijven het belang van een coach 
in één of andere vorm. Met de onderwijsministers van het Koninkrijk maken we afspraken 
over verdere verbetering van begeleidingsvormen en met name ook op acties om meer 
studenten ervan te overtuigen voor begeleiding te kiezen. 
Voor de betrokkenheid en de inzet van docenten en studenten geldt dat het aan de 
ontvangende onderwijsinstellingen is om te bezien op welke wijze zij de opvang binnen de 
instelling kunnen verbeteren. In het kader van de opdracht aan de Regiegroep studiesucces 
Caribische studenten wordt door de onderwijsinstellingen aandacht besteed aan alle 
verbeteropties van de aansluiting voor Caribische studenten, dus zeker ook aan de opvang 
en begeleiding van de studenten door de ontvangende onderwijsinstelling in Nederland. 
 
Het lid van de BIJ1-fractie vraagt of studenten proactief gewezen kunnen worden op de 
mogelijkheid om een draagkrachtmeting aan te vragen. DUO wijst oud-studenten reeds op 
deze mogelijkheid. DUO doet dit via de bekende communicatiekanalen en probeert de 
studenten zoveel mogelijk door middel van persoonlijk contact te benaderen. Daarnaast wordt 
ook via brochures in de lokale talen en de website van DUO en de website van de Rijksdienst 
Caribisch Nederland gewezen op deze mogelijkheid en zet DUO in op het gebruik van sociale 
media om deze doelgroep te bereiken. Verder geeft DUO jaarlijks voorlichting in het 
Caribisch gebied over onder meer de mogelijkheid om een verzoek tot verlaging van het 
maandbedrag in te dienen. Dit gebeurt via webinars, maar ook door medewerkers van DUO 
die lokaal voorlichting geven over studiefinanciering en over de mogelijkheden bij het 
terugbetalen daarvan.     
 
Voorts vraagt het voornoemde lid hoe de minister de studenten die in psychische nood 
verkeren gaat bijstaan. In onze reactie aan de Ombudsman hebben wij aangegeven dat 
laagdrempelige toegang tot psychologische hulp belangrijk is. Wij willen dan ook graag met 
de onderwijsinstellingen overleggen hoe we samen het beschikbare aanbod van hulpverlening 
nog beter voor het voetlicht krijgen bij de studenten. De door de Kamer geschetste behoefte 
aan psychologische begeleiding willen wij bezien in het brede kader van het hele palet van 
begeleidingsbehoeften. Wij hebben in de reactie aan de Ombudsman ook gewezen op de 
noodzaak van meer en betere begeleiding van de Caribische studenten in alle facetten van hun 
“studentenreis” naar en in Nederland. Wij herhalen daarom onze zorgen over het feit dat veel 
aankomende studenten niet kiezen voor begeleidingsfaciliteiten, aangeboden van 
overheidswege en/of door private begeleidingsorganisaties. Begeleiding voegt een belangrijk 
aanspreekpunt (coach, buddy) toe waar de student met alle vragen terecht kan, ongeacht of dat 
studiegerelateerd is of op praktische of gevoelsmatige zaken betrekking heeft. Een 
vertrouwensband met de begeleider (coach, buddy) kan een essentiële hulplijn zijn in geval 
van een (beginnende) psychische hulpvraag. De drempel is lager om hulp of raad te vragen en 
de begeleider zal ook eerder een (verborgen) hulpvraag signaleren dan een buitenstaander.  
19 
 

gesprek met Sint Eustatius over de voor dat eiland toe te passen oplossing is nog niet 
afgerond. De problematiek heeft de aandacht van de betrokken departementen, waarbij in 
geval van een twv-aanvraag die urgentie heeft, IND en RCN-unit SZW overeenkomstig 
staand beleid een spoedbehandeling kunnen toepassen. 
 
Opleiding tot leraar 
Het voornoemde lid vraagt welke consequenties het heeft voor de leerlingen en de kwaliteit 
van het onderwijs dat toekomstige leraren voor een groot deel op de werkplek (dus school) 
worden opgeleid. Het concept Samen Opleiden & Professionaliseren (SO&P) is in 2021 
geïntroduceerd op Aruba, Curaçao en Bonaire, in navolging van ontwikkelingen in Europees-
Nederland waar SO&P het uitgangspunt is bij het opleiden van leraren. SO&P behelst een 
nauwe samenwerking tussen scholen en lerarenopleidingen, gericht op het opleiden van 
aankomende leraren en professionalisering van de startende leraar. Door deze samenwerking 
hebben de lerarenopleidingen meer zicht op de kwaliteit van de stageschool, en de scholen en 
lerarenopleidingen hebben over en weer meer inzicht in ieders praktijk en expertise. Een 
onderdeel van deze samenwerking is het zogenaamde werplekcurriculum, een intensievere 
vorm van leren op de werkplek om de student beter voor te bereiden op de beroepspraktijk en 
daarmee de uitval van studenten en startende leraren tegen te gaan. SO&P beoogt een 
kwaliteitsimpuls van het onderwijs wat door samenwerking, afspraken en wederzijds begrip 
tussen de verschillende sectoren bereikt wordt. Voor de studenten aan de lerarenopleiding 
zorgt het dus voor een verbetering van het onderwijs; voor de leerlingen in het primair- en 
voortgezet onderwijs betekent het beter opgeleide leraren hetgeen een impuls is voor de 
kwaliteit van het onderwijs in het algeheel. 
 
BES (t) 4 kids 
Het lid van de BIJ1-fractie vraagt in hoeverre ook lokale kinderopvangorganisaties (zowel 
formele als informele) bij het wetsvoorstel waarin kwaliteitseisen op wetsniveau worden 
verankerd worden betrokken en of er bij de vaststelling van de kwaliteitseisen voldoende 
rekening wordt gehouden met culturele en situationele verschillen. 
Het kabinet is zich er van bewust dat zonder draagvlak bij de kinderopvangorganisaties (en 
ouders) de doelstellingen van het programma lastig kunnen worden gerealiseerd. Vanaf het 
begin zijn de openbare lichamen betrokken in het programma BES(t)4kids en is daarbij 
aandacht besteed aan de opvattingen van kinderopvangorganisaties en ouders. Daarnaast is 
ook rekening gehouden met de afzonderlijke situatie op de eilanden. Op elk eiland is er een 
projectleider aangesteld die geregeld in gesprek is met ouders en kinderopvangorganisaties. 
Op Bonaire zijn bijeenkomsten met de kinderopvangorganisaties georganiseerd en heeft het 
Openbaar Lichaam Bonaire een periodiek overleg met vertegenwoordigers van de 
kinderopvangorganisaties ingericht. Op Sint-Eustatius is er vanaf het begin een platform 
waaraan alle organisaties deelnemen en op Saba zijn er een-op-een gesprekken met de twee 
organisaties. In het kader van het programma BES(t)4kids is het wetsvoorstel in samenspraak 
met de eilanden opgesteld. Eind 2020 is een conceptwetsvoorstel aan de inwoners en 
organisaties op de eilanden aangeboden voor internetconsultatie. Daarnaast zijn er aparte 
sessies op elk eiland met de kinderopvangorganisaties en ouders belegd. De reacties zijn in 
het wetsvoorstel verwerkt. In het wetsvoorstel en onderliggende regelgeving worden de 
gemeenschappelijke kaders en voorwaarden/condities vastgelegd. De eilanden zijn ook 
daarbij betrokken. Daarnaast krijgen de eilanden de mogelijkheid om in de eigen lokale 
verordening een nadere invulling van bijvoorbeeld een aantal kwaliteitseisen te geven.  
 
21 
 

