 
 
 
> Retouradres Postbus 20401 2500 EK Den Haag 
 
Directoraat-generaal Agro 
 
Directie Europees, 
De Voorzitter van de Tweede Kamer  
Internationaal en Agro 
der Staten-Generaal  economisch beleid  
Prinses Irenestraat 6  
Bezoekadres 
Bezuidenhoutseweg 73 
2595 BD  DEN HAAG 
2594 AC Den Haag 
 
Postadres 
Postbus 20401 
2500 EK Den Haag 
Overheidsidentificatienr 
00000001858272854000 
T 070 379 8911 (algemeen) 
F 070 378 6100 (algemeen) 
 
www.rijksoverheid.nl/lnv 
Datum 26 januari 2022 
 
Ons kenmerk  
Betreft Beantwoording vragen Schriftelijk Overleg Landbouw- en Visserijraad 
DGA-EIA / 22017571 
17 januari 2022 (deel 2) 
 
Geachte Voorzitter, 
 
Met deze brief beantwoord ik de vragen die niet direct betrekking hebben op de 
agenda van de informele Landbouw- en Visserijraad van de D66-, PvdD-, Volt-, en 
BBB-fractie van uw Kamer (deel 2). Deze zijn gesteld tijdens het Schriftelijk 
Overleg van 10 januari 2022 naar aanleiding van de geannoteerde agenda van de 
Landbouw- en Visserijraad op 17 januari 2022.  
 
Vragen en opmerkingen van de leden van de D66-fractie 
De leden van de D66-fractie hebben met veel interesse kennisgenomen van de 
geannoteerde agenda voor de Landbouw- en Visserijraad. Deze leden willen de 
minister hier nog enkele vragen en opmerkingen over voorleggen.  
 
Verordening (EG) 1185/2009 en het voorstel van de Europese Commissie voor 
een nieuwe verordening statistieken over agrarische input en output (hierna: 
SAIO) 
De leden van de D66-fractie hebben bij het vorige schriftelijk overleg over de 
Landbouw- en Visserijraad aangekaart dat goede statistieken over onder andere 
het gebruik van pesticiden van groot belang zijn en hebben benadrukt dat 
transparantie nodig is om bij te dragen aan een duurzame vermindering van het 
gebruik. De minister stelde destijds in het verslag dat Nederland nog geen positie 
heeft ingenomen over het uitbreiden van de reikwijdte van Statistics on 
Agricultural Input and Output (SAIO), zoals voorgesteld door onder andere het 
Europees Parlement. Kan de minister toelichten of Nederland hier inmiddels een 
standpunt over heeft ingenomen, en zo ja wat dat is? Indien dit niet het geval is, 
wanneer verwacht de minister dat Nederland hier wel een standpunt over heeft 
ontwikkeld? Is de minister het eens met de stelling dat de nieuwe regelgeving 
ervoor zou moeten zorgen dat jaarlijks alle bestrijdingsmiddelen die worden 
gebruikt op het boerenerf, op elk gewas, geregistreerd zouden moeten worden? 
Zo nee, waarom niet?  
 
Antwoord 
Het Europees Parlement stelt voor om ook biociden (zoals 
houtverduurzamingsmiddelen, rodenticiden of desinfectiemiddelen) en 
diergeneesmiddelen onder de genoemde verordening te brengen. De Nederlandse 
 Pagina 1 van 9 
 

 
 
 
 
Directoraat-generaal Agro 
Directie Europees, 
 
Internationaal en Agro 
 
economisch beleid  
niet-chemische maatregelen. Gezien het belang van de uitwerking van de 
 
werkwijze voor vergelijkende beoordeling, is het niet uitgesloten dat de Europese 
Ons kenmerk 
DGA-EIA / 22017571 
Commissie het eindvoorstel voor deze herziene werkwijze – eventueel inclusief 
een herziene versie van de relevante richtsnoeren – voor publieke consultatie 
open zal stellen.  
 
Zeeschildpadden 
De leden van de D66-fractie hebben vernomen dat het momenteel niet goed gaat 
met de zeeschildpadden. Zo maken deze leden zich zorgen dat inmiddels zes van 
de zeven soorten op de Rode Lijst van de International Union for Conservation of 
Nature (IUCN) van bedreigde diersoorten staan. Zij vragen de minister hoe hij de 
verantwoordelijkheid van Nederland ziet als het gaat om de bescherming van 
zeeschildpadden. Hoe verhoudt dit zich bijvoorbeeld tot de import van tropische 
garnalen? Kan hij uiteenzetten waarom Nederland zich tijdens het IUCN-congres 
van 2020 heeft onthouden van stemming op IUCN-motie 097? Deze motie vroeg 
importregelgeving op te stellen dat het gebruik van Turtle Excluder Devices (TED’s) 
vereist voor alle landen die wild gevangen tropische garnalen exporteren naar de 
Europese markt. Kan de minister toelichten of hij kansen ziet in TED’s? Zo nee, 
waarom niet? Zo ja, hoe zal hij zich inzetten voor TED’s? 
 
Antwoord 
De meeste soorten zeeschildpadden zijn strikt beschermd. Nederland neemt deze 
bescherming heel serieus. Zo steunt Nederland op dit moment Sea Turtle 
Conservation Bonaire (STCB) financieel voor de monitoring en datacollectie van 
schildpadden en andere mariene soorten bij Bonaire. Ook heeft Nederland een 
zeer strikte bescherming van alle soorten zeeschildpadden in Caribisch Nederland 
in de wet vastgelegd. Dit betekent dat geen enkele vorm van vangst, verstoring of 
doden van zeeschildpadden is toegestaan. Hierop wordt in Caribisch Nederland 
door de verschillende beheerorganisaties ook strikt gehandhaafd. Om de 
bescherming ook in andere landen in het Caribisch gebied te versterken, is 
Nederland actief lid van het zogenoemde inter-Amerikaanse Zeeschildpadden 
Verdrag (IAT). Verder zoekt Nederland actief bilaterale samenwerking met andere 
landen die een grote rol spelen in de levenscyclus van zeeschildpadden. 
 
In de Europees Nederlandse context heeft Nederland zich gecommitteerd aan de 
bescherming van zeeschildpadden via gezamenlijke acties binnen een aantal 
verdragen of internationale afspraken zoals het OSPAR- en CMS-verdrag. Op de 
OSPA- lijst staan twee soorten: onechte karetschildpad (Caretta caretta) en de 
soepschildpad of groene zeeschildpad (Chelonia mydas). Daarnaast zet Nederland 
zich in met een voorstel van een LIFE-project (Coordinated Development and 
Implementation of Best Practice in Bycatch Reduction in the North Atlantic region) 
om bijvangst van onbedoelde soorten (zoals zeeschildpadden) te verminderen.  
 
Over TED’s in relatie tot import van garnalen naar de EU kan ik zeggen dat ik daar 
in principe een voorstander van ben. Dit is echter een onderdeel van Europees 
visserij- en handelsbeleid, waardoor Nederland hier niet alleen kan opereren. 
Vandaar dat Nederland zich ten aanzien van bedoelde motie heeft onthouden van 
stemming.  
 
 
 
 Pagina 2 van 9 

 
 
 
 
Directoraat-generaal Agro 
Directie Europees, 
 
Internationaal en Agro 
 
economisch beleid  
In deze eerste reactie aan het voorzitterschap zijn enkele kanttekeningen 
 
geplaatst bij het voorstel, punten die later ook weer in het BNC-fiche zijn 
Ons kenmerk 
DGA-EIA / 22017571 
genoemd. Daarnaast heeft Nederland aangegeven zich het recht voor te 
behouden om deze positie te wijzigen. Bovendien is aangegeven dat Nederland 
gecommitteerd is om samen met de lidstaten en het voorzitterschap tot een 
acceptabel compromis te komen. 
 
Uit de reactie op de consultatie blijkt dat Nederland absoluut niet wil dat deze 
verordening leidt tot hogere administratieve lasten. Kan de minister aangeven hoe 
het kan dat de voordelen van het kunnen sturen en inzichtelijk maken van het 
gebruik en de verkoop van (gevaarlijke) landbouwgiffen niet opwegen tegen een 
administratieve last? Kan de minister uitleggen waarom Nederland daar zo fel 
tegen is, terwijl de inzet van het kabinet tegelijkertijd is om het gebruik van 
landbouwgif te verminderen?  
 
Antwoord 
Het kabinet gaf in het BNC-fiche aan bezorgd te zijn over een mogelijke 
verzwaring van de administratieve lastendruk. Het SAIO-voorstel was onderdeel 
van het REFIT-initiatief, waarbij de verwachting is gewekt dat er met dit voorstel 
sprake zou zijn van een vermindering van de informatieverplichtingen, ten 
opzichte van de huidige situatie. De constatering was dat het onderhavige voorstel 
niet leidt tot het verminderen van de informatieverplichtingen voor de lidstaten. 
Desalniettemin betekent het niet dat Nederland tegen het verzamelen van 
statistieken is om o.a. het gebruik van gewasbeschermingsmiddelen te monitoren. 
Integendeel: voor het kabinet is van belang dat er sprake is van gedegen 
landbouwstatistieken wanneer deze noodzakelijk zijn voor de beleidsdoelen, maar 
tegelijkertijd acht het kabinet het van belang dat daarbij sprake is van zo min 
mogelijk aanvullende administratieve lasten. 
 
Deelt de minister het inzicht dat het voor een succesvol reductiebeleid nodig is dat 
überhaupt wordt bijgehouden en gepubliceerd hoeveel en voor welke teelten 
pesticiden worden gebruikt? Beaamt de minister dat het hiervoor onontkoombaar 
kan zijn dat de administratieve last vergroot wordt? Hoe wil de minister 
5
tussendoelen stellen voor de reductie van landbouwgif, zonder jaarlijks centraal 
bij te houden hoeveel landbouwgif wordt verkocht en gebruikt? Klopt het dat 
Nederland ervoor heeft gepleit niet jaarlijks, maar slechts vijfjaarlijks de 
gebruikscijfers bij de Europese Commissie aan te leveren? Zo ja, waarom?  
 
Antwoord 
Mijn ambtsvoorganger heeft uw Kamer recent geïnformeerd (Kamerstuk 221122, 
nr. 2289) dat het kabinet in het BNC-fiche over de SAIO heeft aangegeven 
voorstander te zijn van het jaarlijks in plaats van vijfjaarlijks inwinnen van de 
gegevens over het gebruik van gewasbeschermingsmiddelen. Ook andere 
lidstaten zijn hier voorstander van, maar het is niet mogelijk om dit zonder 
overgangstermijn te realiseren. Lidstaten – ook Nederland – hebben tijd nodig om 
een digitaal systeem te ontwikkelen en te operationaliseren. 
Het ministerie van Landbouw, Natuur en Voedselkwaliteit (LNV) is in het kader 
van het Uitvoeringsprogramma Toekomstvisie gewasbescherming 2030 een traject 
 
5
 Zie Coalitieakkoord 2021 – 2025: Omzien naar elkaar, vooruitkijken naar de toekomst 
 
 Pagina 2 van 9 

 
 
 
 
Directoraat-generaal Agro 
Directie Europees, 
 
Internationaal en Agro 
 
economisch beleid  
kijken op basis waarvan ze de Commissie kan adviseren. Of hierbij ook gekeken 
 
zal worden naar kwetsbaarheid voor dierziekten is op dit moment nog niet 
Ons kenmerk 
DGA-EIA / 22017571 
duidelijk. 
 
Beschermde status van de wolf  
De leden van de Partij voor de Dieren-fractie hebben vernomen dat op 10 januari 
2022 een ontwerpresolutie over de beschermde status van de wolf op de agenda 
van de landbouwcommissie in het Europees Parlement staat. Sommige EU-
lidstaten willen de bescherming van de wolf aanpassen zodat het gemakkelijker 
wordt om de wolf te kunnen afschieten.  
In antwoorden op eerdere vragen van de Partij voor de Dieren, gaf de minister 
aan dat de wolf een streng beschermde soort is en dat “er geen reden is om 
vanuit Nederland te pleiten voor een verandering van de beschermde status van 
 
beren en wolven” (Kamerstuk 21501-32, nr. 1354). Staat Nederland garant voor 
de bescherming van de wolf, zoals die nu geregeld is onder de Habitatrichtlijn en 
is Nederland ook bereid om zich actief in te zetten voor behoud van deze 
beschermde status in Europa? Zo nee, waarom niet?  
Antwoord 
De beschermde status van de wolf staat voor dit kabinet niet ter discussie. Ik zal 
dit waar nodig ook in Europees verband uitdragen. 
Deelt de minister het inzicht dat wolven een positief effect hebben op herstel van 
de biodiversiteit, bijdragen aan verbetering van het landschap, aan de 
evenwichtige ontwikkeling van soorten en aan het bereiken van het ecologisch 
evenwicht. 
Antwoord 
Ja. Dit is de reden dat ik mij inzet voor de bescherming van de wolf. 
Kan de minister bevestigen tegen de resolutie te zullen stemmen, aangezien 
Nederland aangeeft geen voorstander te zijn van een verandering van de 
beschermde status van de wolf? Zo nee, waarom niet?  
Antwoord 
Een resolutie van het Europees Parlement geeft het standpunt van dat Parlement 
weer over een bepaald onderwerp. Het is vervolgens aan de Europese Commissie 
om ervoor te kiezen al dan niet maatregelen voor te stellen na aanleiding van een 
dergelijke resolutie. Er ligt derhalve geen besluit aan mij voor. Wanneer over de 
bescherming van de wolf wordt besloten, zal ik in lijn met bovengenoemd 
standpunt mijn stem uitbrengen. 
Kan de minister aangeven welke positie lidstaten hebben ingenomen met 
betrekking tot de resolutie en wat de vervolgstappen zijn met betrekking tot de 
ontwerpresolutie? 
Antwoord 
Eventuele standpunten van lidstaten zijn op dit moment niet relevant, aangezien 
er geen vraag aan de Raad voorligt. 
Op maandag 10 januari jl. zijn de debatten in de commissie Landbouw van het 
Europees Parlement over de resolutie geopend. Op 28 februari a.s. is de 
eindstemming en in maart 2022 gaat het voorstel naar de plenaire vergadering. 
 
 Pagina 2 van 9 

 
 
 
 
Directoraat-generaal Agro 
Directie Europees, 
 
Internationaal en Agro 
 
economisch beleid  
met het coalitieakkoord? Waar ziet de minister mogelijkheden tot samenwerking 
 
en wat zouden mogelijke twistpunten kunnen zijn?  
Ons kenmerk 
DGA-EIA / 22017571 
 
Het Franse voorzitterschap wil inzetten op soevereiniteit en voedselautonomie. 
Kan de minister een appreciatie geven van de Franse invulling van soevereiniteit 
en voedselautonomie? Wat is de Nederlandse invulling van deze begrippen? Waar 
zitten de raakvlakken? Wat zijn de te verwachten gevolgen van de Franse aanpak 
voor Europese handelsverdragen?  
 
Het Franse voorzitterschap zal inzetten op spiegelmaatregelen tussen Europese 
producten en producten uit derde landen met betrekking tot milieu- en 
gezondheidsgebieden. Wat is de Nederlandse positie ten opzichte van dergelijke 
maatregelen?  
 
Hoe staat de minister tegenover het Franse voorstel voor het opbouwen van een 
systeem voor koolstofarme labels? Steunt de minister het voorstel om dit als 
vrijwillig systeem te laten fungeren? Kan de minister garanderen dat een dergelijk 
systeem bindende wetgeving voor koolstofarme landbouw louter aanvult en niet 
vervangt?  
 
Antwoord 
Voor het antwoord op deze vragen verwijs ik naar het Verslag van de Landbouw- 
en Visserijraad die ik op 26 januari jl. naar uw Kamer heb gestuurd, waarin de 
appreciatie van het Franse voorzitterschap is opgenomen (kenmerk 2022Z0193). 
 
 
 
 
 
Henk Staghouwer 
Minister van Landbouw, Natuur en Voedselkwaliteit 
 
 
 
 Pagina 2 van 9 

