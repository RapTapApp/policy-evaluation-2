Goedkeuring van het op 5 juli 2021 te Santo Domingo tot stand gekomen Verdrag 
tussen het Koninkrijk der Nederlanden en de Dominicaanse Republiek inzake  
maritieme afbakening (Trb. 2021, 103 en Trb. 2021, 144) 
 
 
MEMORIE VAN TOELICHTING  
 
 
1. Algemeen 
 
Dit voorstel van rijkswet heeft betrekking op de goedkeuring van het op 5 juli 2021 te 
Santo Domingo tot stand gekomen Verdrag tussen het Koninkrijk der Nederlanden en 
de Dominicaanse Republiek inzake maritieme afbakening (hierna: het verdrag). Het 
betreft een afbakening van zeegebieden van het Koninkrijk in het Caribisch gebied, 
waarmee de zeegrens met de Dominicaanse Republiek wordt vastgelegd. 
Nadat het Koninkrijk de Dominicaanse Republiek in het verleden eerder heeft 
uitgenodigd om te onderhandelen over de afbakening van zeegebieden, is uiteindelijk 
op uitnodiging van de Dominicaanse Republiek in 2020 gestart met 
verdragsonderhandelingen.  
 
Deze afbakening tussen het Koninkrijk en de Dominicaanse Republiek is in overleg 
met de andere landen binnen het Koninkrijk tot stand gekomen, in het bijzonder met 
Aruba en Curaçao, omdat de tot stand gebrachte afbakening betrekking heeft op de 
zeegebieden van beide landen. Het tot stand komen van de afbakening geeft 
duidelijkheid over de geografische reikwijdte van de bevoegdheden op zee. Deze kan 
van belang zijn voor visserijbeheer en bescherming van het mariene milieu of 
wetenschappelijk zeeonderzoek.  
 
De afbakening vastgelegd in het verdrag is een belangrijk onderdeel van het totaal aan 
afbakeningen, waarmee de zeegrenzen tussen het Koninkrijk en de Caribische 
buurstaten worden vastgelegd en sluit aan op de afbakening van zeegebieden met 
Venezuela vastgelegd in het op 31 maart 1978 te Willemstad tot stand gekomen 
Grensverdrag tussen het Koninkrijk der Nederlanden en de Republiek Venezuela (Trb. 
1978, 61; hierna Grensverdrag met Venezuela). Deze afbakening met de Dominicaanse 
Republiek voltooit daarmee de vaststelling van de internationale zeegrenzen van de 
landen Aruba en Curaçao. De Dominicaanse Republiek heeft zelf in 1979 een verdrag 
met Venezuela gesloten over de onderlinge zeegrens.  
 
 
2. Artikelsgewijze toelichting 
 
Artikel 1 
Het verdrag voorziet in een afbakening van de zeegebieden waar beide Staten op grond 
van het recht van de zee aanspraak op kunnen maken. Dit betekent in de praktijk dat 
het verdrag de afbakening inhoudt van de exclusieve economische zone (EEZ) van de 
landen Aruba en Curaçao en daarmee een afbakening van bevoegdheden bevat, die op 
grond van het recht van de zee door de kuststaat in dat zeegebied mogen worden 
uitgeoefend.  
1 
 

overeenstemming met het VN Zeerechtverdrag (Trb. 1983, 83) en andere relevante 
regels van internationaal recht, 
 
Artikel 4 
Op verzoek van de Dominicaanse Republiek is een bepaling over het bevorderen en 
vergemakkelijken van wetenschappelijk zeeonderzoek in de betreffende zeegebieden 
opgenomen. Deze bepaling komt overeen met hetgeen is bepaald in artikel 239 van het 
VN Zeerechtverdrag. 
 
Artikel 5 
Mocht sprake zijn van een verschil van inzicht over de uitleg of toepassing van dit 
verdrag dan is voorzien in een consultatieverplichting. Indien deze consultatie niet 
binnen redelijke termijn tot resultaat leidt wordt verwezen naar geschillenbeslechting 
overeenkomstig deel XV van het VN Zeerechtverdrag.  
 
Artikel 6 
Dit artikel bevat de gebruikelijke inwerkingtredingsbepaling.  
 
 
3. Ieder verbindende bepalingen 
 
Naar het oordeel van de regering bevat het verdrag geen een ieder verbindende 
bepalingen in de zin van de artikelen 93 en 94 van de Grondwet, die aan natuurlijke 
personen of rechtspersonen rechtstreeks rechten of bevoegdheden toekennen of 
plichten opleggen. Het verdrag bepaalt namelijk uitsluitend de maritieme afbakening 
tussen staten. 
 
 
4. Koninkrijkspositie 
 
Het verdrag zal gelet op zijn aard voor het gehele Koninkrijk gelden. 
 
 
De Minister van Buitenlandse Zaken, 
 
 
 
 
 
 
 
 
  
3 
 

