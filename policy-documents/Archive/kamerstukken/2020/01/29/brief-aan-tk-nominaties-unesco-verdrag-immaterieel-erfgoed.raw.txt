 
 
 
>Retouradres Postbus 16375 2500 BJ Den Haag  
 
 
Erfgoed en Kunsten 
Voorzitter van de Tweede Kamer der Staten-Generaal   
 
Rijnstraat 50  
 
Postbus 20018 
Den Haag 
 
2500 EA DEN HAAG 
Postbus 16375 
2500 BJ Den Haag 
www.rijksoverheid.nl 
 
 
Onze referentie 
17980553 
 
Bijlagen 
A dviesaanvraag 
Datum      29 januari 2020 
Betreft nominaties UNESCO-verdrag Immaterieel Erfgoed  
 
  
 
 
 
 
 
Op 7 december 2019 ontving ik het advies van de Raad voor Cultuur (hierna de 
Raad) over immaterieel erfgoedkandidaturen die kunnen worden voorgedragen bij 
het UNESCO-Verdrag inzake de bescherming van het immaterieel cultureel 
erfgoed. In mijn adviesaanvraag van 1 oktober 2019 heb ik de Raad gevraagd om 
zes kandidaten te selecteren voor een internationale voordracht en hierin een 
nominatievolgorde aan te brengen (zie de bijlage voor het advies en de 
adviesaanvraag). 
 
De vaste commissie van de Raad, samengesteld uit deskundigen op het terrein 
van (immaterieel) erfgoed en Caribische cultuur en geschiedenis, heeft het advies 
voorbereid.  
 
Voordracht 
Met deze brief informeer ik u over mijn voornemen om de Corsocultuur en het 
Zomercarnaval in Rotterdam voor te dragen voor de Representatieve Lijst van het 
UNESCO-verdrag. Ik volg daarmee het advies van de Raad. De commissie heeft 
gebruik gemaakt van de peiling door Kenniscentrum Immaterieel Erfgoed 
Nederland (KIEN) van de belangstelling onder erfgoedgemeenschappen voor een 
internationale voordracht voor de lijsten van het UNESCO-verdrag 
 
De Raad adviseert om als vervolg op de eerste nominatie van Nederland -het 
molenaarsambacht- de Corsocultuur voor te dragen, direct gevolgd door het 
Zomercarnaval in Rotterdam. Voorbereidingen voor beide nominaties zijn in gang 
gezet. Ik streef er naar de nominatie Corsocultuur in te dienen vóór 31 maart 
2020, de deadline bij UNESCO. Om vervolgens in 2021 het Zomercarnaval in te 
dienen. 
 
Corsocultuur is een breed gedragen verbindend immaterieel erfgoedelement dat 
een kansrijke kandidaat is voor de Representatieve Lijst van UNESCO, aldus de 
Raad. Het enthousiasme van de gemeenschap is groot om een uitstekend 
nominatiedossier samen te stellen. Het dossier kan op orde zijn voor 31 maart 
2020. Ook het kleinschaliger Zomercarnaval wordt breed gedragen. Voor het 
samenstellen van een nominatiedossier zal iets meer tijd nodig zijn. Vóór 31 
maart 2021 kan er een goed dossier bij UNESCO worden ingediend. Er is 
 Pagina 1 van 4 
 

 
 
Onze referentie 
Ontwikkelingen  
17980553 
1
In een vorig advies constateerde de Raad dat de inventaris immaterieel erfgoed 
 
nog onvoldoende een gevarieerd en cultureel divers beeld gaf van het immaterieel 
erfgoed in Nederland. 
Ook miste de Raad de mogelijkheid om immaterieel erfgoed uit de Caribische 
delen van het Koninkrijk te selecteren bij gebrek aan inventarissen van de 
eilanden. De Raad adviseerde voorrang te geven aan het uitvoeren van deze 
werkzaamheden, alvorens een internationale nominatie voor te bereiden.  
 
In zijn huidige advies constateert de Raad dat er inmiddels veel werk is verzet en 
resultaten zijn behaald.  
De inventaris is verruimd via het ‘bottom-up principe’. Erfgoedgemeenschappen 
kunnen hun immaterieel erfgoedpraktijk aanmelden via de website van het KIEN 
voor het Netwerk Immaterieel Erfgoed.  
Als gemeenschappen werk willen maken van borging van hun erfgoed voor de 
toekomst en een borgingsplan aanleveren dat door een onafhankelijke commissie 
wordt getoetst, kunnen zij in de inventaris worden opgenomen. 
Vervolgens kan immaterieel erfgoed van gemeenschappen worden opgenomen in 
het Register van inspirerende voorbeelden van borging.     
 
Voor het levend houden van volkscultuur en immaterieel erfgoed vroeg de VVD 
twee jaar geleden extra aandacht, met als voorbeeld de bloemencorso’s. Ter 
ondersteuning van het beoefenen van immaterieel erfgoed is vervolgens in 2019 
een brede regeling gestart bij het Fonds voor Cultuurparticipatie. Daar kunnen 
gemeenschappen, verenigingen, gildes etc. een aanvraag doen voor het behoud 
en de ontwikkeling van hun erfgoed. 
 
2
In 2018 heeft in het Caribisch gebied een Verkenning plaatsgevonden naar de 
actuele stand van zaken van de implementatie van het UNESCO-verdrag. Daaruit 
bleek dat het verdrag veel teweeg heeft gebracht, maar dat er ook nog 
uitdagingen zijn.  De ministers van de vier landen hebben in 2019 een 
intentieverklaring tot samenwerking in de verdere implementatie van het verdrag 
getekend. Uitgezonderd Sint Maarten, hebben de Caribische delen van het 
Koninkrijk nog geen officiële en toegankelijke (online) inventarissen immaterieel 
erfgoed.  
 
Toch heeft de Raad nadrukkelijk gekeken naar kansrijke kandidaten voor 
nominatie op de eilanden, op basis van de peiling van de belangstelling daar door 
het KIEN.  
 
‘Tambú’, een eeuwenoude muziektraditie met zang en dans, ontstaan in de tijd 
van de slavernij, is door de raad in zijn selectie van te nomineren kandidaten 
opgenomen, evenals ‘Kaha di òrgel’, muziek en muziekinstrument van de 
benedenwindse eilanden. 
 
 
                                                 
1
 https://www.cultuur.nl/upload/documents/tinymce/advies-immaterieel-erfgoed-
definitief.pdf 
2
 
https://www.immaterieelerfgoed.nl/image/2019/2/8/rapport_verkenning_ich_verdrag_caribi
sch_gebied_nl_eng.pdf 
 
 Pagina 3 van 4 
 

