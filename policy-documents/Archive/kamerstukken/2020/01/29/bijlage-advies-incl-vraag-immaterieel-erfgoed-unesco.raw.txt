Prins Willem Alexanderhof 20 
2595 BE Den Haag 
t 070 3106686 
info@cultuur.nl 
www.cultuur.nl 
De minister van Onderwijs, Cultuur en Wetenschap 
Mevrouw I. van Engelshoven 
Postbus 16375 
2500 BJ Den Haag 
6 december 2019 
Kenmerk: RVC-2019-1485 
Betreft: advies voordrachten Unesco-verdrag immaterieel erfgoed 
Geachte mevrouw Van Engelshoven, 
In uw brief van 1 oktober 2019 vraagt u de raad in het kader van het Unesco- 
verdrag ter bescherming van immaterieel cultureel erfgoed om zes 
kandidaten te selecteren voor een internationale voordracht en hierin een 
nominatievolgorde aan te brengen. U bent van plan vóór 1 april 2020 een 
nominatiedossier bij Unesco in te dienen voor de ‘Representatieve lijst van 
immaterieel cultureel erfgoed van de mensheid’ en/of het ‘Register van 
goede voorbeeldpraktijken’.  
Vooraf 
De afgelopen jaren is veel werk verzet door erfgoedgemeenschappen en zijn 
er ook in politiek-bestuurlijke zin positieve ontwikkelingen geweest met 
betrekking tot het immaterieel erfgoed. Zo heeft u in uw brief ‘Cultuur in een 
open samenleving’ voorgesteld om voor de periode 2018-2021 jaarlijks één  
miljoen euro beschikbaar te stellen voor de ondersteuning van immaterieel 
erfgoed via het Fonds voor Cultuurparticipatie. De nieuwe regeling biedt 
gemeenschappen in het Koninkrijk der Nederlanden de mogelijkheid om 
financiële ondersteuning aan te vragen voor de borging van cultuuruitingen.  
Daarnaast is er aanmerkelijk meer ruimte gekomen voor het ‘bottom-up 
principe’, dat een van de belangrijkste uitgangspunten is van het Unesco-
1 

Adviesaanvraag  
U vraagt de raad maximaal zes kansrijke kandidaten te selecteren en daarbij 
rekening te houden met de thematische categorieën beeld & geluid; eten & 
drinken; rituelen & gebruiken; ambacht & techniek; feest & spel. Ook vraagt 
u de raad een nominatievolgorde aan te geven en daarbij rekening te houden 
met zowel de lange als de korte termijn. 
In de komende jaren wil u nominatiedossiers indienen voor de 
Representatieve Lijst en/of het Register van goede voorbeeldpraktijken. De 
Representatieve Lijst is de zogenoemde ‘vitrine’ van het verdrag. Deze lijst 
heeft de bedoeling om de zichtbaarheid van immaterieel cultureel erfgoed te 
2
verbeteren. Gemeenschappen waarvan de erfgoedzorgpraktijk opgenomen 
is in het Register van goede voorbeeldpraktijken, dragen de principes en 
doelen van het verdrag voorbeeldig uit en leveren bovendien op regionaal, 
subregionaal en/of internationaal niveau inspanningen om immaterieel 
erfgoed levend te houden. U kunt steeds één element voordragen voor een 
lijst.      
De raad kan eveneens kandidaten aandragen voor generieke en 
multinationale nominaties. Aansluiting bij multinationale dossiers, de 
zogenoemde extended files, geniet de voorkeur bij Unesco. Niet alleen 
omdat de procedure gemakkelijker is, maar ook omdat het verdrag een 
stimulans is voor internationale samenwerking en uitwisseling van kennis 
en expertise. Nederland heeft in 2017 met de valkerij bijvoorbeeld 
3
aangegeven aansluiting te willen zoeken bij zo’n multinationaal dossier.  
Het kost meer tijd en organisatie als Nederland zelf het voortouw neemt bij 
een multinationaal dossier, maar de raad ziet hier wel mogelijkheden.   
Werkwijze & beoordelingskader 
Dit advies is voorbereid door een commissie met deskundigen op het terrein 
van (immaterieel) erfgoed en de Caribische geschiedenis en cultuur. De 
commissie bestaat uit Artwell Cain, Gert Oostindie, Gerard Rooijakkers,  
Annick Schramme (voorzitter), Hubert Slings, Alex van Stipriaan, Astrid 
Weij, Marlous Willemsen en Klazien Brummel (secretaris).   
In de bijlage vindt u een beknopte biografie van de commissieleden. 
2
 Ref. 545069. Brief 26 sept. 2013. Adviesvraag thema’s t.b.v. nominaties Unesco- 
verdrag immaterieel erfgoed, pag. 3.  
3
 Advies over de voordracht van de Nederlandse Valkerij op de Representatieve lijst 
van immaterieel cultureel erfgoed van de mensheid, 8 november 2017,  Raad voor 
Cultuur. 
3 

Nederlandse thema’s Domeinen Unesco 
1. Beeld & Geluid Orale tradities en 
uitdrukkingen/ 
Uitvoerende kunsten 
2. Rituelen & Gebruiken Sociale praktijken, rituelen en 
3. Feest & Spel feestelijke gebeurtenissen 
4. Eten & Drinken
5. Ambacht & Techniek Traditioneel vakmanschap /
ambachten 
- Kennis en praktijken rond de  
natuur en het universum 
5. Er een deugdelijk en haalbaar erfgoedzorgplan is, waarin uiteengezet
wordt hoe het erfgoed levend wordt gehouden, hoe kennis over het
element wordt gedocumenteerd en openbaar wordt gemaakt.
6. Er aantoonbare ervaring is met het uitvoeren van erfgoedzorg.
De raad hecht eraan om te benadrukken dat alle erfgoedelementen 
waardevol zijn. Er is geen sprake van een competitie. Bij de selectie hebben 
niet alleen bovenstaande criteria een belangrijke rol gespeeld. Ook de 
gewenste spreiding van elementen in het hele Koninkrijk is belangrijk 
geweest in de afwegingen.   
De raad heeft uit het totaal van 39 erfgoedelementen, die via de enquête van 
het Kenniscentrum hebben aangegeven beschikbaar te zijn voor een 
internationale voordracht, een aantal kandidaten geselecteerd die kansrijk 
zijn. De raad is hierbij uitgekomen op zeven erfgoedelementen. Een aantal 
daarvan is kansrijk op korte termijn, omdat de dossiers al goed ontwikkeld 
zijn. Andere elementen zijn ook kansrijk, maar hebben meer tijd nodig om 
de dossiers voldoende te ontwikkelen. Bovendien moet er worden afgestemd 
over de voordracht met de Caribische ministers van cultuur.  
Ook is gezocht naar een goede invulling van de vijf bovenstaande 
dubbelthema’s. De raad is mede daarom uitgekomen op een selectie van 
zeven elementen. De selectie van zeven elementen biedt een ruime keuze 
voor zowel de korte, als de langere termijn.  
Hieronder volgt een opsomming van de geselecteerde erfgoedelementen, 
inclusief nominatievolgorde en een inschatting van een realistisch tijdpad.     
1. Corsocultuur – Feest & Spel
Nederland kent - verspreid door het land - circa dertig bloemencorso’s en 
een fruitcorso, waarvan die van Zundert en de fruitcorso van Tiel de grootste 
zijn. Corso’s zijn optochten van praalwagens, vaak met een 
wedstrijdelement. Een jury beoordeelt en kiest de mooiste praalwagen. Voor 
5 

 
 
 
en ervaringen delen, waardoor de toekomst van de corsocultuur bestendigd 
wordt.  
Het gebruik van voedsel voor het fruitcorso roept discussie op over 
6
voedselverspilling. In dit kader neemt de gemeenschap van het fruitcorso 
deel aan de onderzoekslijn van het Kenniscentrum over erfgoed waarover 
discussie bestaat in de maatschappij. Dat de discussie over de ethische 
bezwaren tegen het gebruik van voedsel gevoerd wordt, is ook van belang 
voor het voortbestaan van het fruitcorso. Vanaf volgend jaar moet het corso 
rekening houden met nieuwe eisen rondom duurzaamheid.          
  
Conclusie: de dragende gemeenschap van de corsocultuur heeft een 
deugdelijk en haalbaar erfgoedzorgplan, waarin uiteengezet wordt hoe het 
erfgoed levend wordt gehouden en hoe de kennis over het element wordt 
gedocumenteerd en openbaar gemaakt.    
 
Advies 
De corsocultuur is een breed gedragen, verbindend erfgoedelement. Diverse 
corsogemeenschappen hebben zich inmiddels verenigd. Dit maakt de 
corsocultuur een sterk erfgoedelement en een kansrijke kandidaat om te 
worden genomineerd voor de Representatieve Lijst. De dossiers voldoen aan 
de criteria en het enthousiasme van de gemeenschap is groot. Het 
nominatiedossier van de corsocultuur kan op orde zijn voor 1 april 2020. De 
raad ziet hier een grote kans om vanuit Nederland het voortouw te nemen 
voor een multinationaal dossier, aangezien de corsocultuur in meer landen 
een traditie is. Het is in verband met een internationale nominatie wel van 
belang dat de organisatie van het fruitcorso in Tiel de discussie met de 
gemeenschap aangaat over de verduurzaming van deze specifieke 
corsotraditie. Uiteraard zal de ontwikkeling van een multinationaal dossier 
meer tijd in beslag nemen en niet voor 1 april 2020 gerealiseerd zijn.     
 
2. Zomercarnaval Rotterdam – Feest & Spel 
Het Zomercarnaval in Rotterdam is een jaarlijks terugkerend, superdivers 
tropisch festival, met een straatparade, muziek(drum)wedstrijd, queen 
election en een festivalmarkt. Het evenement wordt gedragen door 
duizenden vrijwilligers en trekt tienduizenden deelnemers en bezoekers. Het 
festival duurt drie dagen. Het Zomercarnaval is in 1984 gestart vanuit de 
behoefte om de traditie van het (Nederlands-)Caribische carnaval naar ons 
land te brengen. Het is uitgegroeid tot een groots evenement. De 
deelnemende groepen komen uit verschillende regio’s in Nederland en 
bereiden zich maandenlang voor om tijdens het laatste weekend van juli te 
schitteren in de uitbundige straatparade.         
                                                           
6
 https://www.omroepgelderland.nl/nieuws/2399490/Regiogemeenten-sponsoren-
Fruitcorso-maar-voedselverspilling-is-dan-taboe 
7 
 

het voortouw kan nemen voor een multinationaal dossier, aangezien het 
tropische carnaval in meer landen gedragen wordt. Het Zomercarnaval heeft 
het dossier op orde en is een goede kandidaat om te worden genomineerd 
voor de Representatieve Lijst, eventueel al voor 1 april 2020. Uiteraard zal 
de ontwikkeling van een multinationaal dossier meer tijd in beslag nemen 
en niet voor 1 april 2020 gerealiseerd zijn.     
3. Tambú – Beeld & Geluid
Tambú is een eeuwenoude muziektraditie, inclusief dans, zang en feest, die 
is ontstaan in de periode van de slavernij. Het begrip Tambú verwijst naar 
een trommel, het hoofdinstrument. De muziekvorm is ontstaan op Curaçao 
en wordt ook op Aruba en Bonaire beoefend. De trom wordt vaak begeleid 
door metalen instrumenten, vanouds onderdelen van 
landbouwgereedschappen. Omstanders begeleiden de dans met handgeklap. 
Er is vaak een hoofdzanger of -zangeres en een koor dat antwoord geeft. 
Omdat de teksten van Tambú over diverse onderwerpen kunnen gaan, is het 
ook een communicatiemiddel of een ‘sociaal forum’, waar niet zelden in de 
verzen maatschappijkritiek werd gegeven. De voertaal van Tambú is 
Papiaments. Tambú is een levende traditie met crossovers naar andere 
muziekgenres. 
Gemeenschap  
Tambú wordt breed gedragen op Aruba, Bonaire en Curaçao. Er is ook een 
gemeenschap in Venezuela en in Nederland. De Nederlandse Tambú-
gemeenschap heeft sinds 2016 een vermelding in de Nederlandse Inventaris, 
7
mede dankzij inspanningen van Stichting Splika. De Nederlandse 
gemeenschap bestaat vooral uit muzikanten, zangers en dansers en 
organiseert lezingen en cursussen.   
Conclusie: de dragende gemeenschap van Tambú voldoet aan de eis dat 
het erfgoedelement wordt gedragen door een gemeenschap die hierin een 
culturele erfenis herkent en deze levend wil houden door beoefening en 
communicatie hierover. Ook is er in Nederland vanaf 2016 aantoonbare 
ervaring met erfgoedzorg. 
Overdracht traditie 
Hoewel er volgens het Kenniscentrum een grote informele gemeenschap is 
die Tambú beoefent, overdraagt en verder ontwikkelt - in het bijzonder op 
Curaçao - is er aldaar nog geen dossier gevormd. Wel is het erfgoedelement 
als kansrijk naar voren geschoven om te worden voorgedragen voor een 
internationale nominatie. Hiermee zal evenwel nog minimaal een half jaar 
7
 https://splika.nl/ontdek-tambu/ 
9 

 
 
 
mensen erachter komen of zij zich tot de ‘geërfden’ mogen rekenen. Alle 
geërfden hebben stemrecht tijdens de Buurtspraak. Er is een buurtrichter, 
ofwel voorzitter van de Buurt, die wordt bijgestaan door vier Buurtmeesters 
(bestuursleden), een Buurtschrijver (secretaris) en een zogenoemde 
‘Buurtscheuter’, de vroegere veldwachter.  
 
Conclusie: de dragende gemeenschap van Buurtspraak voldoet aan de eis 
dat het erfgoedelement wordt gedragen door een gemeenschap die hierin 
een culturele erfenis herkent en deze levend wil houden door beoefening en  
communicatie hierover. Er is aantoonbare ervaring met het erfgoedzorg.  
 
Overdracht traditie 
De Buurtspraak bestaat al eeuwen. De gemeenschap is zeer betrokken bij 
deze traditie en houdt haar in stand. Er worden educatieve programma’s 
ontwikkeld voor leerlingen van groep 8 in het basisonderwijs. Om de 
belangstelling voor deelname aan en de zichtbaarheid van de Buurtspraak te 
vergroten, is er contact met de media gelegd, zoals met Lokale Omroep Ede 
en Omroep Gelderland. 
Conclusie: de dragende gemeenschap van de Buurtspraak van Ede en 
Veldhuizen heeft een deugdelijk en haalbaar erfgoedzorgplan, waarin 
uiteengezet wordt hoe het erfgoed levend wordt gehouden en hoe de kennis 
over het element wordt gedocumenteerd en openbaar gemaakt.     
Advies 
De Buurtspraak vertegenwoordigt een participatiecultuur die ver teruggaat. 
Tegelijkertijd is deze Buurtspraak actueel in een tijd waarin gezocht wordt 
naar nieuwe manieren om burgers meer te betrekken bij maatschappelijke 
vraagstukken. De gemeenschap houdt een proto-democratisch 
bestuursmodel in stand, waardoor de belangen van buurtbewoners worden 
gehoord en vertegenwoordigd. De Buurtspraak is een goede kandidaat voor 
de Representatieve Lijst. Omwille van een gespreide voordracht in tijd, zou 
dit dossier eventueel voor 1 april 2022 kunnen worden voorgedragen.    
 
5.  Kaha Di Òrgel – Beeld & Geluid  
Kaha di òrgel kent een muzikale variant die is ontwikkeld op de 
Benedenwindse eilanden Curaçao, Aruba en Bonaire. Het is een draaiorgel 
met een cilinder waarop muziekstukken staan; een soort ‘steelband in een 
kastje’. Kaha di òrgel wordt meestal gecombineerd met een wirispeler; op de 
muziek wordt gedanst door paren. De kaha di òrgel speelt vooral oude 
dansmuziek, zoals de wals, mazurka, tumba en polka. De kaha di òrgel is te 
horen op (familie)feesten of buiten op straat. Het instrument 
11 
 

van koeien, schapen en geiten die binnen een straal van vijf kilometer van de 
kaasmakerij worden gehouden. Het is kaas met een bijzondere smaak; 
fijnproevers onderscheiden diverse smaken. Door het gebruik van rauwe 
melk ontstaan regionale verschillen die geproefd kunnen worden. Ook de 
verschillende soorten voeding van de dieren, verschillende dierenrassen en 
seizoensverschillen zijn te proeven in de kaas. Alle Nederlandse 
boerenkaasmakers hebben zich verenigd om de traditie van boerenkaas 
maken op de Inventaris geplaatst te krijgen.  
Gemeenschap 
De dragende gemeenschap bestaat uit de boeren die dagelijks boerenkaas 
bereiden. De Goudse boerenkaas wordt nog door meer dan dertig 
kaasmakers bereid. Er is nog een handjevol boerenkaasmakers actief dat 
andere soorten bereidt: negen maken Leidse boerensleutelkaas en slechts 
één maakt Edammer boerenkaas. De boerenkaasmakers hebben zich 
verenigd om een bijschrijving in  de Inventaris mogelijk te maken en om 
meer bekendheid te geven aan de traditie die zij graag in ere houden en 
willen doorgeven. Zij worden daarin gesteund door Slow Food en de Bond 
van Boerderij-Zuivelbereiders.   
Conclusie: de dragende gemeenschap van het boerenkaas maken voldoet 
aan de eis dat het erfgoedelement wordt gedragen door een gemeenschap 
die hierin een culturele erfenis herkent en deze levend wil houden door 
beoefening en communicatie hierover. Er is aantoonbare ervaring met 
erfgoedzorg.  
Overdracht traditie 
De boerenkaasmakers willen hun traditie levend houden en graag 
doorgeven. Ook koesteren ze het speciale karakter van de kaas en spannen 
ze zich in voor een keurmerk. Ze bezinnen zich op hun opvolging en 
organiseren daarom cursussen, studieclubs en proberen belangstelling te 
wekken voor het zelf kazen maken.   
Conclusie: de dragende gemeenschap van boerenkaas maken heeft een 
deugdelijk en haalbaar erfgoedzorgplan, waarin uiteengezet wordt hoe het 
erfgoed levend wordt gehouden en  hoe de kennis over het element wordt 
gedocumenteerd en openbaar gemaakt. Het borgingsplan voor het 
erfgoedelement moet worden geëvalueerd en bijgewerkt tot 2024.     
Borging 
De verenigde boerenkaasmakers hebben een borgingsplan dat loopt tot 
2018. De erfgoedzorg moet geëvalueerd worden met een update van een 
borgingsplan tot 2024.    
13 

beoefening en communicatie hierover. Er is aantoonbare ervaring met 
erfgoedzorg.  
Overdracht traditie 
Via internet biedt de gemeenschap cursussen aan en wordt er kennis 
uitgewisseld. Op Marken speelt het Museum Marken een actieve rol bij het 
behoud van de traditie. Het Nederlands Openluchtmuseum in Arnhem heeft 
ook een collectie van de Marker dracht. Deze is goed gedocumenteerd en 
gedetailleerd beschreven. Naaldkunstatelier Wit op Wit in Dordrecht houdt 
de traditie van de naaldkunst van Marken levend door specialistische 
borduurlessen te geven. 
Borging 
De gemeenschap van het Marker borduren heeft een borgingsplan dat loopt 
tot 2018. De erfgoedzorg moet geëvalueerd worden met een update van een 
borgingsplan tot 2024.    
Conclusie: de dragende gemeenschap van het Marker borduren heeft een 
deugdelijk en haalbaar erfgoedzorgplan, waarin uiteengezet wordt hoe het 
erfgoed levend wordt gehouden en  hoe de kennis over het element wordt 
gedocumenteerd en openbaar gemaakt. Het borgingsplan voor het 
erfgoedelement moet worden geëvalueerd en bijgewerkt tot 2024.     
Advies 
Het Marker borduurwerk vertegenwoordigt een artistieke traditie, die ook 
vandaag de dag eigentijdse ontwerpers inspireert. De dragende 
gemeenschap is klein, maar internationaal georiënteerd. Het Marker 
borduren vereist speciale technieken en vaardigheden. Een internationale 
nominatie kan de borging en overdracht van deze specifieke technieken  
stimuleren. Om hiervoor in aanmerking te komen, moet het borgingsplan 
voor het erfgoedelement worden bijgewerkt tot 2024. Daarna kan het 
element worden genomineerd voor de Representatieve Lijst.      
Tot slot   
In dit advies worden met de zeven geselecteerde erfgoedelementen alle vijf 
Nederlandse erfgoedthema’s bestreken:   
• Feest & Spel wordt ingevuld door de Corsocultuur en het
Zomercarnaval.
• Beeld & Geluid wordt ingevuld door Tambú en Kaha di òrgel.
• Rituelen & Gebruiken wordt ingevuld door Buurtspraak van de buurt
Ede en Veldhuizen.
• Ambacht & techniek wordt ingevuld door Marker Borduren.
• Eten & Drinken wordt ingevuld door Boerenkaas maken.
15 

BIJLAGE: Samenstelling Commissie Immaterieel Erfgoed 
Artwell Cain is cultureel antropoloog. In 2007 promoveerde hij aan de 
Universiteit van Tilburg met een proefschrift over de opwaartse sociale 
mobiliteit van managers met een etnische minderheidsachtergrond in 
Nederlandse organisaties. Tot 2019 was hij directeur van het Institute of 
Cultural Heritage & Knowledge. Daarvoor was hij directeur van 
Nationaal Instituut Nederlands slavernijverleden en erfenis (NiNsee). 
Cain is vooral werkzaam op het terrein van diversiteitmanagement en 
gezonde organisaties, Trans-Atlantische slavernij en erfenis, culturele 
sensitiviteit, identiteitsvorming en de plaats van postkoloniale 
migranten in Europa. Cain is adviseur van de Raad voor Cultuur.  
Annick Schramme is hoogleraar aan de Universiteit Antwerpen en 
coördinator van de masteropleiding Cultuurmanagement. Daarnaast is 
zij Academic Director Creatieve Industrieën aan de Antwerp 
Management School. Zij is ook actief in diverse raden van bestuur en 
adviesraden, zoals  de Vlaamse Opera/het Koninklijk Ballet van 
Vlaanderen, het Vlaams Fonds voor de Letteren en de Strategische 
Adviesraad Cultuur, Jeugd, Sport en Media. Tot 2016 was zij lid van de 
Raad voor Cultuur. Schramme is voorzitter van de commissie 
Immaterieel Erfgoed.  
Gerard Rooijakkers is oud-hoogleraar Nederlandse Etnologie aan de 
Universiteit van Amsterdam. Rooijakkers publiceert over religieuze 
volkscultuur, visuele cultuur, feest en ritueel, volksrechtspleging, 
materiële cultuur en museologie. In 2002 ontving hij voor zijn 
etnologisch onderzoek de Oeuvreprijs voor de Geesteswetenschappen 
van het Prins Bernhard Cultuurfonds. Vanaf 2012 is Rooijakers directeur 
van de BV Limburg. Van 2006 tot 2014 was hij lid van de Raad voor 
Cultuur. Vanaf 2014 is hij daar adviseur.   
Astrid Weij  is senior programmamanager bij het Interprovinciaal 
Overleg. Tot 1 november 2019 was zij waarnemend teamleider Verkeer & 
Benutten bij de provincie Utrecht. Daarvoor was zij Regio Randstad-
coördinator in Brussel. Van 2008 tot 2011 werkte zij als 
programmamanager Erfgoed in Internationaal Perspectief bij Erfgoed 
Nederland. Daarvoor werkte zij bij het ministerie van OCW als 
persoonlijk medewerker van de Directeur-Generaal Cultuur en Media 
(2007), als beleidsmedewerker internationale zaken bij de directie 
Cultureel Erfgoed (2002-2006) en bij de Museumvereniging (1996-
2001). Weij is bestuurslid bij Europa Nostra en was voorzitter van de 
stichting Framer Framed. Zij is adviseur van de Raad voor Cultuur. 
17 

Ministerie van Onderwijs, Cultuur en 
Wetenschap 
>Retouradres Postbus 16375 2500 BJ Den Haag 
Erfgoed en Kunsten 
Raad voor Cultuur 
Rijnstraat 50 
Prins Willem Alexanderhof 20 
Den Haag 
Raad voor Cultuur 
2506 BE DEN HAAG 
Postbus 16375 
INè.JEKOMEN 
2500 BJ Den Haag 
www.rijksoverheid .nl 
1 Contactpersoon 
• 7 OKT 2019 
R. de Leeuw 
T +31 6 46 84 94 02 
r.deleeuw@minocw.nl 
Onze referentie 
Datum - 1 OKT. 2019 
Betreft adviesaanvraag voordrachten UNESCO-verdrag immaterieel erfgoed 
Geachte Raad, 
De belangstelling en waardering voor immaterieel erfgoed en voor het UNESCO-
verdrag inzake de Bescherming van Immaterieel Erfgoed nemen nog steeds toe, 
zowel bij brede groepen in de maatschappij als bij culturele instellingen en lokale 
overheden. Mijn beleid 'cultuur van en voor iedereen' sluit naadloos aan bij het 
1
samen beoefenen van immaterieel erfgoed • Daar gaat het immers over 
participatie en het doorgeven aan volgende generaties van kennis en 
vaardigheden van verhalen, gebruiken, rituelen, ambachten etc. 
Met deze brief vraag ik uw advies over de selectie van in totaal zes immaterieel 
erfgoedelementen die op de korte en op de langere termijn kunnen worden 
voorgedragen voor de lijsten van het verdrag. 
De doelstellingen van het verdrag vormen belangrijke uitgangspunten voor mijn 
beleid. Daarbij gaat het om: het veiligstellen (safeguarding) van het voortbestaan 
van het immaterieel erfgoed; het verzekeren van respect voor het erfgoed van 
gemeenschappen en het vergroten van de waardering voor deze dynamische 
vorm van erfgoed op lokaal, nationaal en internationaal niveau. 
Een van de manieren waarop het immaterieel erfgoed in Nederland zichtbaar 
wordt op internationaal niveau, is door voordrachten voor een van de lijsten van 
het UNESCO-verdrag, zoals het Ambacht van Molenaar, dat in 2017 werd 
ingeschreven op de Representative List. 
Lidstaten kunnen voordrachten indienen voor drie lijsten: 
1.Lijst van het immaterieel erfgoed dat dringend bescherming behoeft (artikel 17 
van het Verdrag); 2. Representatieve lijst van het immaterieel erfgoed van de 
1 
https://www.rijksoverheid.ni/documenten/rapporten/2018/03/12/cultuur-in-een-open-
samenleving 
Pagina 1 van S 

(erfgoed)terreinen, zoals aan de rol die musea kunnen spelen bij het borgen van onze referentie 
immaterieel erfgoed of door het op te nemen in omgevingsvisies. Het 
Kenniscentrum Immaterieel Erfgoed Nederland {KIEN, het voormalige VIE), 
onderdeel van het Nederlands Openluchtmuseum, is uitgegroeid tot een 
professionele organisatie die uitvoering geeft aan de implementatie van het 
UNESCO-verdrag, immaterieel erfgoedgemeenschappen ondersteunt, en de 
kennis over dit erfgoed vergroot. Ook zijn er grote stappen gezet in de 
ontwikkeling van de Inventaris immaterieel erfgoed Nederland die door het KIEN 
wordt beheerd. Via een bottom-up procedure wordt in drie 'kringen' het 
immaterieel erfgoed zichtbaar gemaakt: het Netwerk immaterieel erfgoed, de 
Inventaris immaterieel erfgoed Nederland en het Register van inspirerende 
voorbeelden van borging van immaterieel erfgoed. De gemeenschappen, groepen 
en individuen melden zelf hun erfgoed aan. 
Zowel het Netwerk als de Inventaris groeien gestaag. Er staan op dit moment 134 
elementen in het netwerk en 141 in de inventaris. KIEN werkt aan een zo divers 
mogelijke inventaris, waarin naast meer traditionele vormen van immaterieel 
erfgoed als schutterijen en paasvuren, ook elementen van Surinaamse, 
Antilliaanse en Marokkaanse herkomst zijn opgenomen, immaterieel erfgoed in 
een stedelijke context en hedendaags erfgoed van jongeren. 
Ook voert KIEN een kennisagenda uit waarin samen met wetenschappelijke 
organisaties en erfgoedgemeenschappen onderwerpen als superdiversiteit, 
controversieel immaterieel erfgoed en de samenhang tussen materieel en 
immaterieel erfgoed worden uitgewerkt. 
In mijn visiebrief Cultuur in een Open Samenleving heb ik aangegeven dat het 
kabinet immaterieel erfgoed op een eigentijdse wijze opvat. Bij het Fonds voor 
Cultuurparticipatie kunnen erfgoedgemeenschappen inmiddels een beroep doen 
op een brede immaterieel erfgoedregeling voor het eigentijdse behoud en de 
ontwikkeling van erfgoed. Een Open Call bij het Mondriaan Fonds en het 
Stimuleringsfonds maakt de samenwerking tussen ambachtslieden en 
kunstenaars/ontwerpers mogelijk. 
Ook in het Caribisch gebied zijn vorderingen gemaakt met de implementatie van 
het UNESCO-verdrag. Financieel ondersteund door het ministerie van OCW zijn in 
de afgelopen jaren meerdere workshops over immaterieel erfgoedzorg en het 
opstellen van inventarissen door UNESCO verzorgd. Ook Suriname participeerde 
daarin. In het Dutch Caribbean Intangible Heritage Committee werken de drie 
landen en drie bijzondere gemeenten samen aan de implementatie van het 
4 
verdrag. Vorig jaar vond een Verkenning plaats naar de actuele stand van zaken 
van de implementatie van het verdrag. Daaruit bleek dat de ratificatie van het 
verdrag veel teweeg heeft gebracht in de onderlinge samenwerking, het oefenen 
in het maken van inventarisaties samen met gemeenschappen en de 
bewustwording van het belang van dit erfgoed. Maar tegelijkertijd werd duidelijk 
dat er nog uitdagingen zijn. Het inventariseren is nog niet overal geresulteerd in 
een toegankelijke (on line) inventaris. In februari van dit jaar ondertekenden de 
ministers van cultuur tijdens het Vierlandenoverleg een intentieverklaring voor 
samenwerking in de verdere implementatie van het immaterieel erfgoed-verdrag 
van UNESCO. Dat wil onder andere zeggen: het opstellen van een 
4 
https ://www.immaterieelerfgoed.nl/image/2019/2/8/rapport_ verkenning_ich_ verdrag_caribi 
sch_gebied_nl_eng. pdf 
Pagina 3 van 5 

betrokken worden bij de selectie van kandidaten voor nominatie. Ook uw raad onze referentie 
heeft in het verleden aangegeven een Caribisch element te willen selecteren. 
Aangezien Caribische immaterieel erfgoedelementen, maar ook elementen in 
Nederland soms nog verder moeten worden uitgewerkt om te voldoen aan de 
nominatiecriteria van UNESCO, verzoek ik uw raad om in de selectie en planning 
rekening te houden met deze overwegingen. 
Ook kan gedacht worden aan generieke en multinationale nominaties, zoals uw 
raad eerder adviseerde. Een multinationaal dossier is een prioriteit van UNESCO. 
Maar dergelijke nominaties zullen veel meer tijd vergen om uit te werken. Dat kan 
voor de langere termijn zijn. 
Ik vraag uw Raad in de selectie van de zes kandidaten een nominatievolgorde aan 
te geven, rekening houdend met elementen die kansrijk zijn voor de korte en 
langere termijn. In beide gevallen vraag ik u rekening te houden met de vijf 
categorieën die uw Raad in 2015 als selectiekader heeft geadviseerd: beeld en 
geluid, eten en drinken, rituelen en gebruiken, ambacht en techniek, feest en 
spel. 
Ook is het van belang te weten dat het verdrag niet de bedoeling heeft 
voordrachten te stimuleren waarin lidstaten nationale identiteit profileren. De 
gemeenschappen en hun erfgoed staan centraal. Daarbij kan het heel goed om 
lokaal of regionaal erfgoed gaan. 
Ik verzoek u gebruik te maken van de expertise van het KIEN en van de 
inventarisatie die het KIEN heeft gemaakt van de gemeenschappen die de ambitie 
hebben om hun erfgoed voor te dragen bij het UNESCO-verdrag. Ook is KIEN 
goed op de hoogte van (de interpretatie van) de toetsingscriteria die UNESCO 
hanteert voor nominaties voor de verschillende lijsten. In de Operational 
5 
Directives van het verdrag zijn de toetsingscriteria voor de verschillende lijsten 
opgenomen. Ik verzoek u deze criteria te hanteren. 
Planning 
Graag ontvang ik uw advies eind november 2019. Op basis van uw advies zal ik 
mij informeren over de voorgestelde kandidaten, een keuze maken en de 
volgorde van de te nomineren elementen aangeven. In december 2019 zal ik mijn 
besluit aan de tweede Kamer kenbaar maken. Eind 2019 tot en met begin 2020 
kan dan een nominatiedossier worden samengesteld. In maart 2020 zal de 
(rijks)ministerraad besluiten over de voordracht. Vóór 31 maart 2020 moet de 
voordracht bij UNESCO zijn ingediend. 
Ik wens u veel succes bij het selecteren van de kandidaten en het bepalen van 
een nominatievolgorde voor de korte en de langere termijn. 
Met vriend et, 
de minist On erwijs, Cultuur en Wetenschap, 
5 
https://ich.unesco.orq/en/directives 
Pagina 5 van 5 

