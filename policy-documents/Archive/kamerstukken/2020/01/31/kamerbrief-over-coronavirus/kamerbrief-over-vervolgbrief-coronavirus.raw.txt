> Retouradres Postbus 20350 2500 EJ  Den Haag
De Voorzitter van de Tweede Kamer
Bezoekadres
der Staten-Generaal
Parnassusplein 5
2511 VX  Den Haag
Postbus 20018
www.rijksoverheid.nl
2500 EA  DEN HAAG
Kenmerk
1644215-201572-PG
 
 Bijlage(n)
-
 
 
Uw brief
 
 
Datum 31 januari 2020 
Betreft vervolgbrief coronavirus 
Correspondentie uitsluitend 
 
richten aan het retouradres 
met vermelding van de 
datum en het kenmerk van 
 
deze brief.
Geachte voorzitter, 
 
Op 28 januari jl. heb ik u op de hoogte gesteld van het advies van het Bestuurlijk 
Afstemmingsoverleg (BAO). Inmiddels zijn er nieuwe ontwikkelingen met 
betrekking tot de uitbraak van het nieuwe coronavirus (2019-nCoV) waarover ik u 
wil berichten.  
 
Stand van zaken wereldwijd 
Op donderdagavond 30 januari heeft de Wereldgezondheidsorganisatie (WHO) de 
uitbraak tot “ “Public Health Emergency of International Concern” (PHEIC) 
verklaard, zoals omschreven onder de Internationale gezondheidsregulering (IHR). 
In haar verklaring laat de WHO weten tevreden te zijn met de aanpak van de 
uitbraak in China, maar zich vooral zorgen te maken over uitbraken in andere 
landen, waaronder enkele met een minder sterk ontwikkeld 
gezondheidszorgsysteem dan China. Bij een PHEIC beveelt de WHO ook 
maatregelen aan. In dit geval zijn de meest specifieke daarvan gericht op China 
zelf.  
Andere landen worden opgeroepen om de noodzakelijke voorbereidingen te treffen 
op het gebied van toezicht op uitbraken en het treffen van maatregelen. Hiernaast 
worden landen opgeroepen te blijven samenwerken ten aanzien van alle aspecten 
die deze uitbraak raken. Waar noodzakelijk moeten landen elkaar ook concreet 
helpen om de voorgestelde maatregelen te kunnen implementeren. Ten slotte laat 
de WHO weten dat landen niet moeten overgaan tot disproportionele maatregelen, 
zoals bijvoorbeeld het afsluiten van grensovergangen of transportverbindingen 
met landen waar besmettingen voorkomen. Hiertoe moet alleen worden 
overgegaan als daar een hele duidelijke reden voor is. Dergelijke maatregelen zijn 
volgens de WHO op dit moment niet effectief en eerder schadelijk. De 
voorzorgsmaatregelen waar de WHO op duidt, namelijk maatregelen voor isolatie, 
quarantaine en contactonderzoek heeft Nederland al genomen. De WHO vraagt 
verder aan de internationale gemeenschap om landen met kwetsbare systemen te 
helpen bij de bestrijding van het coronavirus. Bezien wordt of en zo ja, op welke 
wijze Nederland hulp kan bieden aan deze landen bij implementatie van de 
maatregelen aldaar. 
 
 
Pagina 1 van 2

