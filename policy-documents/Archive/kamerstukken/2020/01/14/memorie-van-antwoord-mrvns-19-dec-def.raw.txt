 
EERSTE KAMER DER STATEN-GENERAAL 
 
Vergaderjaar 2019/20 
 
 
35 050 Wijziging van diverse onderwijswetten door het wijzigen van de 
systematiek van het in aanmerking brengen voor bekostiging van 
nieuwe openbare en bijzondere scholen zodat er meer ruimte is 
voor een nieuw onderwijsaanbod (Wet meer ruimte voor nieuwe 
scholen) 
 
 
Nr. Memorie van antwoord  
 
 
Ontvangen 
 
 
 
1. Inleiding 
 
De regering heeft het voorlopig verslag van de Eerste Kamer ontvangen. Zij is 
de leden van de fracties van de VVD, GroenLinks, D66, PvdA, ChristenUnie en de 
SGP erkentelijk voor de gemaakte opmerkingen en de gestelde vragen. Met 
genoegen heeft de regering vastgesteld dat de fracties hebben kennisgenome n 
van het wetsvoorstel, en deels ook met belangstelling en met waardering. 
In het onderstaande ga ik namens de regering graag nader in op de 
opmerkingen en vragen, daarbij zoveel mogelijk aansluitend bij de volgorde 
ervan in het voorlopig verslag. Waar dat nuttig is en doelmatig voor het betoog 
zijn vragen samengenomen of is afgeweken van de oorspronkelijke volgorde. 
 
2. Probleemstelling 
 
De pluriformiteit staat door de huidige procedure voor de start van nieuwe 
scholen onder druk, zo lezen de leden van de VVD-fractie. Zij stellen vast dat 
aan de hand van een kwalitatieve toets en een belangstellingsmeting – na een 
advies door de inspectie van het Onderwijs (hierna: inspectie) – de Minister 
bepaalt of de nieuwe school al dan niet bekostigd zal worden. Deze leden vragen 
om toe te lichten hoe de versterking van de vrijheid van onderwijs zich verhoudt 
tot de nieuw geïntroduceerde voorafgaande kwalitatieve toets. 
De leden van de GroenLinks-fractie lezen dat de pluriformiteit onder druk staat. 
Door welke ontwikkelingen is die pluriformiteit nu kleiner geworden, vragen zij, 
en welk referentiepunt in de geschiedenis wordt daarbij gebruikt? Is de 
werkelijkheid veranderd waardoor de pluriformiteit onder druk staat of heeft de 
regering momenteel een ander beeld van wat pluriformiteit zou moeten zijn? 
    Als gevolg van de huidige stichtingsprocedure staat de pluriformiteit onder 
druk omdat een school in de huidige situatie alleen kan starten onder de vlag 
van een van de huidige vijftien erkende richtingen dan wel als openbare school. 
Deze systematiek biedt ouders lang niet altijd een stem. Het systeem gaat 
namelijk uit van veronderstelde belangstelling, waardoor ontwikkelingen in de 
wensen van ouders en leerlingen (die van alle tijden zijn) geen plek krijgen. Er 
wordt geen rekening gehouden met verschillen binnen een richting, met de 
inrichting van het onderwijs, noch met de daadwerkelijke belangstelling van 
 W6741.MvA 
1 

 
altijd sprake is geweest van meer opheffingen dan stichtingen. In de huidige 
situatie is er ook sprake van enkele tientallen stichtingen per jaar. 
De stichtingsnormen blijven intact, waardoor voor het stichten van een nieuwe 
school ook in de nieuwe situatie een substantiële en duurzame belangstelling 
moet worden aangetoond. Naar verwachting zal er vlak na de inwerkingtreding 
van dit wetsvoorstel een kleine piek zijn in het aantal stichtingen, doordat een 
aantal kansrijke initiatieven die in de huidige situatie niet kunnen starten, dat 
met dit wetsvoorstel wel kunnen. Daarna zal het aantal stichtingen 
waarschijnlijk afnemen en op enig moment stabiliseren. 
 
De leden van de PvdA-fractie veronderstellen dat als er wel meer ruimte komt 
voor nieuwe scholen, maar het leerlingenaantal daalt, het gevolg zou kunnen 
zijn dat een aantal bestaande scholen de deuren moet sluiten. Graag ontvangen 
de leden van de PvdA-fractie een onderbouwde reactie op deze constatering. 
   De stichtings- en opheffingsnormen worden met dit wetsvoorstel niet 
veranderd. Dit wil zeggen dat ook na inwerkingtreding van dit wetsvoorstel een 
nieuwe school moet kunnen rekenen op aanzienlijke en duurzame belangstelling. 
Het starten van een nieuwe school is daarom geen sinecure, zeker in gebieden 
met leerlingendaling. De belangstelling op het moment van de aanvraag wordt 
immers gecombineerd met demografische gegevens om zo een prognose voor 
de lange termijn te maken. De regering verwacht dat bestaande scholen die 
kwalitatief goed onderwijs bieden, dat aansluit bij de wensen van ouders en 
leerlingen, geen risico lopen op leegloop. Als de wensen van ouders en leerlingen 
gerealiseerd kunnen worden binnen een bestaande school, dan is het stichten 
van een school niet nodig en zal hiervoor ook minder belangstelling zijn. 
 
De leden van de VVD-fractie verzoeken om een nadere toelichting op de 
stellingname in de memorie van toelichting dat de voorgestelde maatregelen er 
bijvoorbeeld toe kunnen leiden dat nieuwe scholen sneller worden gesloten als 
de kwaliteit van gegeven onderwijs onvoldoende is. 
   Dit wetsvoorstel introduceert een kwaliteitstoets waarmee de inspectie 
beoordeelt of een nieuwe school een gedegen plan heeft om te zorgen voor 
kwalitatief goed onderwijs. De initiatiefnemer is verplicht dit plan toe te lichten 
in een gesprek met de inspectie. Na de start wordt de nieuwe school bezocht 
door de inspectie voor een regulier kwaliteitsonderzoek; bij dat onderzoek wordt 
dan ook het reguliere onderzoekskader gebruikt. Indien de inspectie de kwaliteit 
bij het schoolbezoek als zeer zwak bestempelt, krijgt de school een 
hersteltermijn van een jaar om de kwaliteit op het juiste niveau te brengen. Als 
de kwaliteit ook na de hersteltermijn zeer zwak is, kan de bekostiging van een 
bijzondere school worden beëindigd of kan de openbare school worden 
opgeheven. Het verschil met de huidige toetsing is, dat intensiever onderzoek 
wordt gedaan (steeds in het eerste jaar), en ook dat scholen zonder 
leerresultaten gesloten kunnen worden. 
 
Verder vragen deze leden wat er gebeurt met de kinderen als een nieuwe school 
toch niet voldoende presteert en wordt gesloten. Is opvang dan geborgd? 
   Kinderen verdienen onderwijs op een kwalitatief goede school. Wanneer een 
school blijvend zeer zwak presteert, kan dit sluiting van de school tot gevolg 
hebben. De school wordt aan het begin van het kalenderjaar van het laatste 
bekostigingsjaar op de hoogte gebracht van de beëindiging van de bekostiging. 
Ouders en kinderen hebben daarna nog een half jaar om een nieuwe school te 
vinden. In een dergelijk uitzonderlijk geval zullen de minister en de betreffende 
gemeente daarbij, zoals dat in eerdere gevallen ook is gebeurd, ondersteuning 
verlenen om het onderwijs aan deze kinderen te borgen. 
 
Is nagedacht over het duurzaam werven van leraren en de rol die 
concurrentiebedingen daarbij spelen, zo vragen deze leden. 
 W6741.MvA 
3 

 
rekening gehouden met verschillen binnen een richting, met de inrichting van 
het onderwijs noch met de daadwerkelijke belangstelling van ouders voor een 
specifieke school. In het wetsvoorstel wordt voorgesteld de daadwerkelijke 
belangstelling te meten onder ouders, op basis van de concrete invulling van de 
vrijheid van richting en inrichting door een nieuwe school. Doordat een aanvraag 
voor bekostiging niet meer kan worden afgewezen onder verwijzing naar de 
richting van de school, of het niet hebben van een richting, wordt de vrijheid van 
zowel richting als inrichting op het moment van stichting in de praktijk vergroot. 
 
Verder vragen de fractieleden van GroenLinks of in de probleemanalyse en de 
verkenning van alternatieven ook is meegenomen de mogelijkheid de vrijheid 
van richting te verruimen door het voor bestaande scholen makkelijker te maken 
van richting te veranderen als dat beter past bij de feitelijke 
schoolgemeenschap. 
   Met de Wet toekomstbestendig onderwijsaanbod in het basisonderwijs, die op 
1 januari 2018 in werking is getreden, zijn de mogelijkheden om in het 
(speciaal) basisonderwijs een school van richting te laten veranderen, reeds 
3
verruimd. Het is nog te vroeg om iets te zeggen over de effecten van deze wet. 
In het voortgezet onderwijs bestond deze ruimte al. Het onderhavige 
wetsvoorstel bestendigt deze ruimte. Zo ontstaat bijvoorbeeld de mogelijkheid 
dat een bijzondere school overgaat van een richting naar een onderwijskundige 
grondslag. 
 
Het voorgaande raakt aan de principiële vraag wie uiteindelijk de identiteit van 
een school bepaalt: de ouders (en leerlingen), de leerkrachten of het bestuur. 
Hoe ziet de regering de historische ontwikkeling op dit punt, vragen deze leden. 
Onderkent zij dat door onder meer opschaling en professionalisering een 
verbestuurlijking van de schoolidentiteit is opgetreden waardoor spanning 
gevoeld wordt tussen de formele identiteit en de feitelijke schoolgemeenschap? 
Wat ziet de regering als een wenselijke ontwikkelrichting en hoe past dit voorstel 
in dat perspectief? Ten slotte vragen zij of voorstellen zijn te verwachten die ook 
voor bestaande scholen meer richtingsvrijheid mogelijk maken en daarin de 
positie van ouders, leerlingen en leerkrachten versterken. 
   Schoolbesturen in Nederland hebben, zeker sinds de invoering van de 
lumpsum, grote autonomie ten opzichte van de overheid. Die autonomie is 
belangrijk omdat deze mogelijk maakt dat besturen besluiten nemen die passen 
bij hun omgeving. Dat geldt ook voor de identiteit van een school: die wordt 
bepaald door het bestuur, samen met de ouders, leerlingen en leraren. 
Voorwaardelijk voor de werking van deze rolverdeling is dat besturen het goede 
gesprek voeren met alle belanghebbenden, onder wie de medezeggenschap en 
het interne toezicht. De regering is niet van mening dat opschaling en 
professionalisering dit gesprek in de weg hoeven te staan. Wel zal de regering, 
op verzoek van de Tweede Kamer, onderzoek doen naar de voor- en nadelen 
4
van verschillende schaalgrootten in het onderwijs. De regering ziet zowel de 
politieke als maatschappelijke wens om de positie van ouders, leerlingen en 
leerkrachten te versterken. In de brief ‘Versterking verantwoording van en 
5
inzicht in onderwijsgelden’ zijn de bewindslieden hierop nader ingegaan. In die 
brief werd onder meer het belang van de lumpsum-bekostiging in dit verband 
geschetst. Ook dit wetsvoorstel past in deze beweging: de nieuwe systematiek 
brengt het stichten van scholen dichter bij ouders en leerlingen, biedt meer 
ruimte voor identiteit en pluriformiteit en stelt tegelijk strakkere kaders voor de 
kwaliteit. 
                                        
3
 Wet van 7 juni 2017 tot wijziging van de Wet op het primair onderwijs, de Wet medezeggenschap 
op scholen en de Wet primair onderwijs BES in verband met maatregelen voor een 
toekomstbestendig onderwijsaanbod in het basisonderwijs (Stb. 2017, 261). 
4
 Kamerstukken II 2018/19, 35 104, nr. 16. 
5
 Brief van 15 oktober 2018 (Kamerstukken II 2018/19, 35 000 VIII, nr. 11). 
 W6741.MvA 
5 

 
 
In het proces van stichting van nieuwe scholen vindt een vorm van afstemming 
plaats met de plaatselijke overheid en met bestaande scholen, zo stellen de 
leden van de GroenLinks-fractie vast. Op welke wijze wordt in deze afstemming 
geborgd dat er geen onbedoelde segregatie optreedt, bijvoorbeeld doordat de 
nieuwe school zich op bepaalde groepen kansrijke kinderen richt? 
   De regering is van mening dat het in ieders belang is dat een initiatiefnemer in 
een vroeg stadium in gesprek gaat met de gemeente en de bestaande 
schoolbesturen. Gezamenlijk kan dan worden geïnventariseerd hoe op de nieuwe 
school en in de lokale context segregatie tegengegaan kan worden. De 
gemeente kan daarin bij uitstek een goede rol vervullen. De regering acht het 
van belang dat het bevoegd gezag transparant maakt hoe op de nieuwe school 
de gemaakte afspraken als bedoeld in de artikelen 167 en 167a WPO of artikel 
118a WVO uitgevoerd gaan worden (zie ade artikelen 74, derde lid, onderdeel h, 
WPO en 67a, derde lid, onderdeel h, WVO). 
 
Welke middelen, zo vragen de fractieleden van GroenLinks, hebben de 
plaatselijke overheid en bestaande scholen om de stichting van een nieuwe 
school tegen te houden wanneer dit lokaal tot een grotere segregatie gaat 
leiden? 
   De regering wil recht doen aan de vrijheid van onderwijs. De beoordeling van 
een aanvraag vindt in alle gevallen plaats op basis van wettelijke criteria, met 
een advies van de inspectie en uiteindelijk een besluit van de Minister. Het past 
daarin niet om gemeenten en bestaande scholen middelen te geven om een 
nieuwe school tegen te houden. Wel kunnen gemeenten hun zienswijze bij de 
Minister kenbaar maken over de komst van een nieuwe school (zie de artikelen 
75, twaalfde lid, WPO en 67, tiende lid, WVO). 
 
Bij de zorg om segregatie en kansenongelijkheid hebben deze leden ook vragen 
rond de feitelijke mogelijkheid voor ouders en belanghebbenden om nieuwe 
scholen op te richten. Hoe groot acht de regering de kans dat anderen dan 
hoogopgeleide en kansrijke burgers een dergelijk initiatief nemen? Hoe groot 
schat zij het risico in dat deze wet daarmee vooral kansrijke doelgroepen 
faciliteert en zo tegenstellingen doet toenemen? Deelt de regering de zorgen van 
de leden van de GroenLinks-fractie dat het oprichtingstraject dermate complex 
kan zijn dat de verruiming die de wet biedt meteen beperkt blijft qua doelgroep 
die dit kan toepassen, zo vragen deze leden. 
   Het kunnen oprichten, inrichten en besturen van een school of 
scholengemeenschap vraagt om bepaalde kennis en vaardigheden. Zonder deze 
kennis en vaardigheden is het lastig om verantwoordelijk te zijn voor een groep 
leerlingen en hen te voorzien van een veilige school, waar kwalitatief goed 
onderwijs wordt gegeven. Dit geldt zowel voor de huidige situatie als voor de 
nieuwe situatie. Het is niet zo, ook nu niet, dat een ieder hiertoe zonder meer in 
staat is. Uiteraard staat het een initiatiefnemer die zelf niet de juiste expertise 
heeft om een school te op te richten, vrij om dit te doen met hulp van anderen 
die kennis en expertise inbrengen. Daarbij komt dat als de school er eenmaal is, 
deze door verschillende kinderen zal worden bezocht en dat de ouders allen een 
eigen drijfveer hebben om hun kind naar die ene school te sturen – of dat nu 
gebaseerd is op nabijheid, grondslag, onderwijskundig concept, sfeer of andere 
karakteristieken van de school. De initiatiefnemers van een school zijn dan ook 
niet doorslaggevend voor de uiteindelijke schoolpopulatie. 
 
Verder vragen de leden van de GroenLinks-fractie in hoeverre er een 
faciliterende rol van de gemeente dan wel van de inspectie is bij het oprichten 
van nieuwe scholen. 
   Het staat gemeenten vrij of en hoe zij initiatiefnemers van een nieuwe school 
willen bijstaan. De gemeente is in ieder geval verplicht in huisvesting te 
 W6741.MvA 
7 

 
 
De leden van de D66-fractie wijzen erop dat met de loslating van het 
richtingbegrip onderwijsconcepten, pedagogische opvattingen, maar ook 
‘nieuwe’ godsdiensten met dit wetsvoorstel een school kunnen oprichten. Zij 
vragen wat dit betekent voor het aantal openbare scholen in ons land, dat veel 
kleiner is dan men zou mogen verwachten. Wordt dit aantal relatief weer 
kleiner? 
   Het funderend onderwijs in Nederland bestaat voor ongeveer twee derde uit 
bijzondere scholen en voor een derde uit openbare scholen. Deze verhouding is 
7
al sinds de jaren dertig van de vorige eeuw zo en betoont zich daarmee stabiel. 
Verder kunnen openbare scholen ook vanuit een bepaalde pedagogische 
opvatting hun school inrichten en zo de behoefte daaraan accommoderen. Zo 
bestaan er bijvoorbeeld al openbare dalton- en jenaplanscholen. De regering 
verwacht derhalve niet dat deze verhouding zal verschuiven door het 
wetsvoorstel. 
 
De leden van de D66-fractie vragen hoe de regering dit wetsvoorstel beoordeelt 
als het erom gaat verdere segregatie in het onderwijs tegen te gaan. Bevordert 
dit wetsvoorstel in feite niet de verdere segregatie, nu het niet alleen ruimte 
geeft om scholen op te richten op grond van nieuwe onderwijsconcepten en 
pedagogische opvattingen, maar ook verder ruimte geeft aan ‘nieuwe’ 
godsdiensten en levensovertuigingen om scholen te stichten? 
   Segregatie is een breed maatschappelijk probleem, dat zich ook in het 
onderwijs manifesteert. De regering onderkent dit probleem. De regering heeft 
hier dan ook bij stilgestaan in de brief Bevordering kansengelijkheid in het 
8
onderwijs. Segregatie in het onderwijs wordt voor het grootste gedeelte 
veroorzaakt door enerzijds woonsegregatie en anderzijds door de keuzevrijheid 
van ouders. Het toelatingsbeleid van scholen kan hierin een rol spelen. De 
regering heeft nu nog te weinig zicht op het toelatingsbeleid van scholen en wat 
de gevolgen hiervan zijn voor de samenstelling van de leerlingpopulatie op de 
scholen. Daarom is de regering een onderzoek begonnen naar het 
toelatingsbeleid van scholen in het funderend onderwijs en naar mogelijke 
andere drempels voor toegankelijkheid. De resultaten van dit onderzoek worden 
9
voor de zomer van 2020 verwacht. De regering zal bij de aangekondigde 
monitoring en evaluatie van dit wetsvoorstel de effecten op segregatie 
betrekken. Verder is door een amendement van de GroenLinks-fractie in de 
Tweede Kamer in het wetsvoorstel opgenomen dat de initiatiefnemer van een 
nieuwe school in de aanvraag informatie zal verstrekken over de bijdrage die het 
initiatief gaat leveren om in de lokale context segregatie tegen te gaan. Ook 
heeft de regering tijdens de behandeling in de Tweede Kamer toegezegd om met 
gemeenten in gesprek te gaan over hoe zij de onderwijshuisvesting beter 
10
kunnen inzetten om segregatie tegen te gaan. 
 
De leden van de PvdA-fractie vragen of de regering de zorg van de VO-raad 
deelt dat de wet concurrentie stimuleert. Zo nee, waarom niet? Zo ja, acht de 
regering dit wenselijk? 
   De regering is van mening dat een scholenbestel dat uitgaat van de vrijheid 
van onderwijs per definitie gekenmerkt wordt door een zekere mate van 
concurrentie tussen scholen. Voorop staat echter dat dit wetsvoorstel beoogt de 
vrijheid van schoolstichting beter te laten functioneren. De regering verwacht 
                                        
7
 B.P. Vermeulen, De vrijheid van schoolstichting, overheidsbekostiging en onderwijsrichting. Ars 
Aequi, januari 2019, p. 20-25. 
8
 Kamerstukken II 2018/19, 35 000 VIII, nr. 175. 
9
 Kamerstukken II 2019/20, 35 050, nr. 45 (brief aan de Tweede Kamer over de ingediende 
amendementen). 
10
 Kamerstukken II 2019/20, 35 050, nr. 45 (brief aan de Tweede Kamer over de ingediende 
amendementen). 
 W6741.MvA 
9 

 
 
De leden van de fractie van de ChristenUnie lezen dat de regering niet verwacht 
dat er veel extra scholen zullen ontstaan, maar wel dat de inrichting van scholen 
meer zal aansluiten bij de behoeften van de samenleving. Zij vragen om te 
preciseren waar de regering vooral opmerkt dat de behoefte van de samenleving 
niet aansluit op het huidige aanbod en of zij voorziet dat dit met name in 
bepaalde gemeenten zal leiden tot extra aanvragen voor nieuwe scholen. 
   In de memorie van toelichting is beschreven op welke manieren tot uiting 
komt hoe in de huidige systematiek er een discrepantie ontstaat tussen het 
14
huidige aanbod en de behoefte. Zo blijkt onder andere dat de veronderstelde 
belangstelling sterk kan verschillen van de daadwerkelijke behoefte. De regering 
meent dat er in elk mogelijke regio sprake kan zijn van behoeften in de 
samenleving die niet aansluiten op het huidige aanbod en de huidige 
stichtingssystematiek; dit is dus niet gebonden aan specifieke gemeenten. 
 
Deze leden vragen daarnaast welke overwegingen ertoe hebben geleid om de 
stichtingsnormen (met name de vereiste leerlingenaantallen) ongewijzigd te 
laten. Zij zien dat vooral in drukbevolkte gebieden de mogelijkheden tot het 
stichten van een nieuwe school eigenlijk beperkt zijn. Zij vragen hoe de regering 
dit gegeven waardeert. 
   In dunner bevolkte gebieden zijn de mogelijkheden om een nieuwe school te 
starten beperkter, zeker als deze gebieden ook nog gekenmerkt worden door 
leerlingendaling. De regering acht de stichtingsnormen van belang om te komen 
tot doelmatig onderwijs. De regering vindt het wenselijk dat er alleen scholen 
ontstaan die kunnen rekenen op voldoende en duurzame belangstelling en wil 
daarom vasthouden aan de stichtingsnormen. 
 
De leden van de SGP-fractie stellen de volgende vragen. Uit de omschrijving 
blijkt dat het begrip van ‘richting’, in de zin van ‘erkende richting’, voluit blijft 
staan in de wetgeving, en dat enkel in de stichtingsvereisten nieuwe 
mogelijkheden worden geopend om tegemoet te komen aan wensen van ouders, 
zoals op basis van onderwijskundige en opvoedkundige elementen. Is deze 
duiding juist, en mag in die zin geconcludeerd worden dat artikel 23 van de 
Grondwet hiermee een ruimere invulling krijgt in de wetgeving? 
   Inderdaad zal voor de stichtingsprocedure het element ‘richting’ niet meer van 
doorslaggevende betekenis zijn. In die zin kan worden gesproken van een 
verruiming van de uitvoering van artikel 23 van de Grondwet, in zoverre deze 
betrekking heeft op de stichting van scholen. Bij de antwoorden hierboven aan 
de fracties van de VVD en van GroenLinks is hierop nader ingegaan. In andere 
delen van de wetgeving blijft het richtingbegrip inderdaad toepassing vinden; zie 
daartoe de beantwoording van de volgende vraag. 
 
Waarom meent de regering dat de bepalingen waarin het begrip ‘richting’ aan de 
orde blijft niet van toepassing hoeven te zijn op pedagogisch-didactische 
overtuigingen, terwijl het bieden van meer ruimte voor deze overtuigingen bij 
stichting van scholen wel als essentieel wordt gezien, zo vragen de fractieleden 
van de SGP. 
   Gekozen is om het begrip ‘richting’ alleen in de stichtingsprocedure niet meer 
te gebruiken. De voordelen die de regering daarvan ziet, zijn in de memorie van 
toelichting en in de nota naar aanleiding van het verslag uitvoerig uiteengezet. 
Kort gezegd komt het hierop neer. Het is nu erg moeilijk geworden om een 
nieuwe school te starten. Daarom is een nieuwe systematiek nodig die beter 
aansluit op de wensen van ouders en leerlingen en die meebeweegt met 
demografische ontwikkelingen. Dit wetsvoorstel moderniseert de startprocedure 
en is gericht op het beter laten functioneren van de vrijheid van onderwijs en 
                                        
14
 Kamerstukken II 2018/19, 35 050, nr. 3, hoofdstuk 2.  
 W6741.MvA 
11 

 
Ook vragen deze leden waarom niet voor een bredere doelgroep gekozen is van 
ouders met kinderen van nul tot en met vier jaar. Zou het niet zo zijn dat, door 
ook ouders van nul- en eenjarige kinderen erbij te betrekken, beter 
geanticipeerd kan worden op de belangstelling in de wat verdere toekomst? 
   De leeftijdscategorie van twee tot en met vier jaar wordt voorgesteld, omdat 
zeer aannemelijk is dat ouders van kinderen in deze leeftijd actief bezig zijn met 
de schoolkeuze voor hun kind. Bij kinderen jonger dan twee jaar zijn ouders 
daarmee minder bezig en is op die leeftijd nog moeilijker in te schatten wat 
eventuele specifieke behoeften zullen zijn van het kind tegen de tijd dat het naar 
school gaat. De belangstelling voor een initiatief geuit door ouders met een kind 
buiten de voorgestelde leeftijdscategorie geeft daarom een minder betrouwbare 
voorspelling van de uiteindelijke belangstelling van ouders in de toekomst. 
Bovendien zou een verruiming van de leeftijdscategorie de initiatiefnemer 
benadelen, omdat de relatieve belangstelling (de belangstelling ten aanzien van 
het totaal aantal kinderen van de betreffende verruimde leeftijd in het 
voedingsgebied) afneemt en het daardoor moeilijker wordt om voldoende 
belangstelling aan te tonen om een school te kunnen stichten. 
 
Verder vragen de leden van de VVD-fractie de regering om toe te lichten of 
ouderverklaringen als belangstellingsmeting, hoewel gecorrigeerd met een 
correctiefactor van 0,7, wel gelijkgetrokken kunnen worden met een 
marktonderzoek. 
   Zowel de opbrengst van de ouderverklaringen als de opbrengst van het 
marktonderzoek worden in de belangstellingsmeting vermenigvuldigd met de 
correctiefactor. De correctiefactor, waarop in antwoord op vragen van de SGP-
fractie dieper zal worden ingegaan, zal onderdeel zijn van de evaluatie van de 
wet. De methode van de ouderverklaringen is gelijkwaardig aan de methode van 
het marktonderzoek. Beide methoden van meten van de belangstelling zijn 
gericht op de vraag of ouders een voorkeur hebben voor een concreet initiatief 
van een nieuwe school naast het bestaande aanbod in hun omgeving. Beide 
simuleren op hun eigen manier de schoolkeuze door ouders. Door het 
aangenomen amendement in de Tweede Kamer zal het marktonderzoek nog 
 15
slechts in uitzonderlijke gevallen toepassing vinden. 
 
Deze leden vragen ook wat er gebeurt als de ouders er uiteindelijk voor kiezen 
om hun kind toch niet aan te melden op de nieuwe school. 
Ook de leden van de D66-fractie en van de SGP-fractie stellen deze vraag. 
   Ouders kunnen via hun ouderverklaring niet verplicht worden om hun kind op 
school in te schrijven. De vrije schoolkeuze staat altijd voorop. Voor een nieuwe 
school zou dit kunnen betekenen dat minder leerlingen in het eerste jaar worden 
ingeschreven dan op basis van de belangstellingsmeting door de initiatiefnemer 
was verwacht. In het wetsvoorstel is daarom geregeld dat de groei van de 
school eerder wordt gemeten en dat de bekostiging eerder kan worden 
beëindigd als de school onvoldoende groeit. Ter vergelijking: ook voor leerlingen 
van bestaande scholen geldt de vrije schoolkeuze, want ook zij zijn niet 
gebonden aan hun school. 
 
Elk bevoegd gezag dat een school wil starten, moet de besturen in de regio, de 
gemeente en het samenwerkingsverband passend onderwijs uitnodigen voor een 
gesprek. De leden van de VVD-fractie begrijpen dat het gaat om een verplichting 
tot een uitnodiging en niet om een verplichting tot een gesprek. Kan de regering 
toelichten wat de toegevoegde waarde is als het gesprek niet tot stand dient te 
komen? Wat als partijen niet op één lijn komen? 
   Er is inderdaad geen sprake van een overlegverplichting, maar van een 
uitnodigingsverplichting. Met deze uitnodigingsplicht beoogt de regering dat de 
                                        
15
 Kamerstukken II 2019/20, 35 050, nr. 34. 
 W6741.MvA 
13 

 
Tekortkomingen in een of meer van de zes geselecteerde deugdelijkheidseisen 
leiden tot een negatief advies van de inspectie. Een negatief advies van de 
inspectie heeft in principe tot gevolg dat een school niet voor bekostiging in 
aanmerking wordt gebracht en dus niet van start zal gaan. De toegevoegde 
waarde van de voorafgaande kwaliteitstoets is dus dat een initiatief van slechte 
kwaliteit niet kan starten. Daarnaast wordt gekeken naar negen overige 
elementen van kwaliteit om de initiatiefnemer bewust te maken van 
aandachtspunten of eventuele lacunes in de plannen. Tekortkomingen in de 
overige elementen van kwaliteit worden vanuit de stimuleringsfunctie van de 
inspectie als aandachtspunten aan de initiatiefnemer meegegeven. Deze dienen 
tevens als informatie voor het vervolgtoezicht na de start. 
 
De Minister zal doorgaans het advies van de inspectie volgen. Deze leden vragen 
wanneer de Minister dat niet zal doen. Is dat uitsluitend het geval bij nieuwe 
informatie aangaande de wettelijke eisten, die bij de totstandkoming van het 
advies van de inspectie nog niet bekend was? 
   De Minister neemt het besluit over het wel of niet in aanmerking brengen van 
een school voor bekostiging. Hij kan gemotiveerd afwijken van het advies, 
wanneer het gaat om nieuwe informatie aangaande de wettelijke eisen, die bij 
de totstandkoming van het advies van de inspectie nog niet bekend was. 
 
Verder vragen de leden van de VVD-fractie de regering om toe te lichten wat er 
gebeurt als uit de latere inspectie blijkt dat de kwaliteitstoets toch niet wordt 
gehaald, op basis waarvan de inspectie dit controleert, en na hoeveel tijd. 
Bovendien vragen deze leden of geborgd is dat de inspectie in dat kader naast 
het bestuur en de raad van toezicht eveneens met de medezeggenschap en met 
de ouders spreekt. 
   Na de start is de school onderdeel van het reguliere toezicht van de inspectie; 
deze zal de school in ieder geval binnen een jaar na de start bezoeken voor een 
kwaliteitsonderzoek. Bij dat onderzoek wordt het reguliere onderzoekskader 
gebruikt. Bij een nieuw bestuur wordt indien nodig in het eerste jaar ook een 
onderzoek op bestuursniveau uitgevoerd. Daarbij spreekt de inspectie inderdaad 
met de interne toezichthouder en met de medezeggenschap, waarin ouders 
vertegenwoordigd zijn. Indien de inspectie de kwaliteit tijdens het schoolbezoek 
als zeer zwak bestempelt, krijgt de school een hersteltermijn van een jaar om de 
kwaliteit op het juiste niveau te brengen. Als de kwaliteit ook na de 
hersteltermijn zeer zwak is, kan de bekostiging van een bijzondere school 
worden beëindigd of kan de openbare school worden opgeheven. 
 
In de memorie van toelichting lezen de leden van de VVD-fractie dat de inspectie 
de kwaliteit van de nieuwe school intensief volgt. Kan de regering inzicht geven 
in het tijdpad en de manier waarop dat gebeurt, ook in de overgangsfase die 
door een amendement in het wetsvoorstel is gekomen? Kan de regering een 
nadere toelichting met tijdspad geven over de uitvoerbaarheid door de inspectie 
van toetsing voor en na het starten van een nieuwe school? 
   De initiatiefnemer dient uiterlijk op 1 november van enig jaar de aanvraag tot 
bekostiging in. De inspectie heeft vervolgens tot 1 mei de tijd om advies aan de 
Minister uit te brengen voorafgaand aan de start. Tussen het besluit van de 
Minister tot bekostiging en de daadwerkelijke start (tussen 1 juni en 1 augustus 
van het jaar daarop) ontvangt de inspectie documentatie van de initiatiefnemer, 
die wordt gebruikt bij de voorbereiding van het kwaliteitsonderzoek na de start 
van de school. Deze verplichte informatielevering vindt ook nu al plaats en is 
uitvoerbaar. In het jaar na de start voert de inspectie een kwaliteitsonderzoek 
uit. 
 
De deugdelijkheidseisen waarop de inspectie haar advies aan de Minister baseert 
– naast een gesprek met de initiatiefnemer – zijn wettelijke vereisten. De 
 W6741.MvA 
15 

 
beroep gaan. Ook kan een initiatiefnemer besluiten om het later nog eens te 
proberen met een verbeterd plan. 
 
Bij de oprichting van nieuwe scholen krijgen de gemeenten een adviesrol. 
Wanneer de Minister een positief besluit neemt en de school wordt bekostigd, 
zijn de kosten voor de huisvesting voor de gemeenten. Wordt hierin voorzien 
door extra middelen uit te keren in het gemeentefonds, zo vragen de leden van 
de D66-fractie, daarbij in gedachten dat in het gehele land door de 
decentralisaties – met de daaraan gepaard gaande kortingen – de gemeentelijke 
financiën onder zeer grote druk staan. 
   De bekostiging van onderwijshuisvesting wordt met dit wetsvoorstel niet 
gewijzigd en, als eerder aangegeven, wordt ook geen stijging van het totaal 
aantal scholen verwacht. Na vijf, tien en vijftien jaar zal onder andere 
gemonitord worden of het aantal scholen verandert en of nieuwe scholen tijdig 
van adequate huisvesting kunnen worden voorzien. Wellicht ten overvloede zij 
opgemerkt dat gemeenten bij de stichtingsprocedure hun zienswijze aan de 
Minister kunnen uitbrengen. 
 
Graag vragen de leden van de PvdA-fractie expliciet aandacht voor de keuze om 
bij het toetsen van belangstelling niet alleen potentiële toekomstige leerlingen 
mee te tellen, maar ook leerlingen die al op bestaande scholen zitten. Naar het 
oordeel van deze leden werkt dit het leegtrekken van andere scholen in de hand. 
Is de regering dit met hen eens? Zo nee, waarom niet? Zo ja, acht de regering 
dit wenselijk? 
   De regering is van mening dat het leegtrekken van een bestaande school nooit 
het gevolg kan zijn van het uitvoeren van een belangstellingsmeting voor een 
initiatief. De voorgestelde belangstellingsmeting betreft namelijk, net als in de 
huidige situatie, een prognose voor de lange termijn op basis van demografische 
gegevens. Bovendien zijn het ouders van twee- tot en met vierjarigen voor een 
basisschool en tien- tot en met twaalfjarigen voor een school voor voortgezet 
onderwijs die hun belangstelling kenbaar kunnen maken. Dit betreft dus 
overwegend kinderen die nog niet een basisschool, respectievelijk een school 
voor voortgezet onderwijs bezoeken. Onverlet het voorgaande hebben 
bestaande scholen de opdracht ervoor te zorgen dat ouders en leerlingen 
tevreden blijven over het onderwijs en dat zij voldoende inspelen op 
veranderende behoeften van ouders en leerlingen. In dat geval behoeft voor een 
overstap naar een andere school niet te worden gevreesd. 
 
En hoe beoordeelt de regering in dit kader het risico op het ontstaan van 
specifieke doelgroepscholen voor de bovenkant van de markt, vragen de leden 
van de PvdA-fractie. Welke effecten zal dit naar de mening van de regering 
hebben op kansengelijkheid in het onderwijs? 
   De regering verwacht slechts een beperkte toename van nieuwe scholen ten 
opzichte van de huidige situatie. Net als in de huidige situatie biedt de vrijheid 
van onderwijs ouders en leerlingen de mogelijkheid om een school te kiezen die 
past bij hun overtuiging. Het is een prioriteit van de regering om, met 
inachtneming van de vrijheid van onderwijs, kansengelijkheid in het onderwijs te 
bevorderen. Ieder kind moet op school de kans krijgen om zich zo goed mogelijk 
te ontwikkelen, ongeacht zijn of haar achtergrond of omgeving. Dat begint al op 
jonge leeftijd en blijft van wezenlijk belang in het gehele funderend onderwijs. 
De regering werkt hieraan door de toegankelijkheid en kwaliteit van het 
onderwijs te bevorderen, de overgangen in het onderwijs te verbeteren en door 
de omgeving van de school erbij te betrekken. In de brief Bevordering 
17
kansengelijkheid in het onderwijs gaat de regering hierop nader in. 
 
                                        
17
 Kamerstukken II 2018/19, 35 000 VIII, nr. 175. 
 W6741.MvA 
17 

 
marktonderzoek in nieuwbouwwijken mogelijk. Het is straks mogelijk dat 
verschillende initiatiefnemers, die zich willen vestigen in hetzelfde groeiende 
viercijferig postcodegebied, gebruik maken van de mogelijkheid van 
marktonderzoek. Dit kunnen in dat geval initiatieven zijn met verschillende 
onderwijskundige visie, grondslag of pedagogisch-didactisch concept. Indien 
meerdere marktonderzoeken in hetzelfde voedingsgebied samen leiden tot een 
belangstelling van meer dan 100 procent, worden de percentages naar rato 
verminderd tot ze samen 100 procent zijn. Onderstaand voorbeeld licht dit toe. 
 
 
 
In dit voorbeeld hebben we drie initiatieven voor een nieuwe school. 
Initiatief A heeft een belangstellingspercentage van 30 procent. 
Initiatief B heeft een belangstellingspercentage van 60 procent. 
Initiatief C heeft een belangstellingspercentage van 65 procent. 
 
De voedingsgebieden van de drie initiatieven hebben enige overlap met elkaar. 
Dat levert in gebied d een belangstellingspercentage van 90 procent op. 
Dat levert in gebied e een belangstellingspercentage van 95 procent op. 
Dat levert in gebied f een belangstellingspercentage van 155 procent op. 
Dat levert in gebied g een belangstellingspercentage van 125 procent op. 
 
In gebied d en gebied e is het totaal minder dan 100 procent, en voor deze 
gebieden hoeft geen correctie gedaan te worden. Voor de gebieden f en g is het 
totaal meer dan 100 procent, en hier is wel een correctie nodig. 
 
Voor gebied f is de correctie als volgt. 
School A: 0,3/1,55= 0,19, belangstellingspercentage 19 procent. 
School B: 0,6/1,55 = 0,39, belangstellingspercentage 39 procent. 
School C: 0,65/1,55 = 0,42, belangstellingspercentage 42 procent. 
In gebied f tellen de nieuwe belangstellingspercentage op tot 100 procent 
 
Voor gebied g is de correctie als volgt. 
School B: 0,6/1,25 = 0,48, belangstellingspercentage 48 procent. 
School C: 0,65/1,25 = 0,52, belangstellingspercentage 52 procent. 
In gebied g tellen de nieuwe belangstellingspercentages op tot 100 procent. 
 
 W6741.MvA 
19 

 
heeft opgenomen over de concrete leerdoelen, de uitwerking daarvan in het 
onderwijs van de school, de borging van het zicht op de uitvoering ervan en de 
verantwoording hierover. Net als bij de overige kerndoelen moet er ook voor het 
aanbod betreffende burgerschap sprake zijn van een dekkend aanbod. 
 
Er wordt aangegeven dat voorkomen moet worden dat nieuwe scholen de 
basiswaarden van de democratische rechtsstaat schenden. Om welke 
basiswaarden gaat het hier, vragen deze leden. Waar zijn deze verankerd, en 
hoe kan bij een vroege kwaliteitstoets bezien worden of deze basiswaarden 
geschonden zouden worden? 
   Genoemd wetsvoorstel Verduidelijking burgerschapsopdracht stelt een nadere 
duiding voor over wat onder deze basiswaarden moet worden verstaan. De in 
dat wetsvoorstel bedoelde basiswaarden vormen de grondslag voor en de 
verbindende factor binnen onze pluriforme, Nederlandse samenleving. 
Menselijke waardigheid is het overkoepelend uitgangspunt van de democratische 
rechtsstaat en de grondrechten. Hieruit worden in de regel drie algemeen 
aanvaarde basiswaarden afgeleid die in een rechtsstaat met elkaar verbonden 
zijn: vrijheid, gelijkwaardigheid en solidariteit. Daarmee onlosmakelijk 
verbonden zijn de waarden tolerantie en verantwoordelijkheid. Deze 
basiswaarden gelden daarmee als belangrijke, gedeelde uitgangspunten en 
behoren daarmee tot de verplichte kern van burgerschapsonderwijs. Het 
onderwijs dient inzicht in, kennis van en respect voor de betekenis van deze 
waarden te bevorderen. Een en ander is uitvoeriger uiteengezet in de memorie 
21
van toelichting bij het genoemde wetsvoorstel. Bij een toets op kwaliteit zal de 
inspectie nagaan op welke wijze het burgerschapsonderwijs vormgegeven gaat 
worden. 
 
De leden van de SGP-fractie wijzen erop dat voor een initiatiefnemer van een 
bekostigingsaanvraag voor een nieuwe school een uitnodigingsplicht geldt, en 
wel aan de gemeente waarin hij een school wil vestigen, aan het betrokken 
samenwerkingsverband en aan de besturen van de andere scholen in het 
voedingsgebied. Is dit niet erg vrijblijvend, vragen zij. Waarom wordt niet 
gewerkt met de bekende term ‘een op overeenstemming gericht overleg’, 
hetgeen minder vrijblijvend van karakter is? 
   Het gaat hier om de aanvraag aan de Minister om een nieuwe school te 
bekostigen. Het is geen vereiste voor bekostiging dat het bevoegd gezag van de 
nieuwe school eerst overeenstemming bereikt over de nieuwe school met zo 
diverse partijen als de gemeente, andere bevoegde gezagen en het 
samenwerkingsverband. Om echter de communicatie op gang te brengen over 
(tal van aspecten van) de nieuwe school is het wel belangrijk dat op lokaal 
niveau overleg met genoemde partijen plaatsvindt. Waar nodig kunnen nadere 
afspraken worden gemaakt die van belang zijn voor de verdere samenwerking. 
Het kan van het aanvragende bevoegd gezag echter niet worden gevergd dat hij 
verder gaat dan in zijn macht ligt om de gesprekken te entameren. 
 
5. Evaluatie en monitoring 
 
Kan de regering de leden van de VVD-fractie uitleggen wat er gebeurt als de 
gemeente geen geschikte locatie kan vinden of financieren? 
   De gemeente is verantwoordelijk voor het huisvesten van een nieuwe school. 
Dankzij de uitnodigingsplicht wordt een gemeente in een vroeg stadium door de 
initiatiefnemer op de hoogte gesteld van het voornemen om net een nieuwe 
school te starten. Vanaf dat moment kan de gemeente de mogelijkheden voor 
huisvesting in kaart brengen, zodat de nieuwe school na een positief besluit op 
de bekostigingsaanvraag, zo snel mogelijk van start kan gaan. Dit is van belang 
                                        
21
 Kamerstukken II 2019/20, 35 352, nr. 3 (memorie van toelichting), p. 12 en 13. 
 W6741.MvA 
21 

 
basis waarvan conclusies zijn te trekken. Het is met dit uitgangspunt dan ook 
niet te verwachten, noch mogelijk, dat eerder effecten zichtbaar zullen zijn. 
 
Wanneer blijkt dat de segregatie in het onderwijs is toegenomen, wat zijn dan 
acties die de Minister gaat ondernemen, zo vragen deze leden voorts. 
   De inspectie kijkt in haar toezicht naar segregatie langs sociaaleconomische 
lijnen. Dat is ook het aangrijpingspunt voor het beleid van de regering. Mocht er 
sprake zijn van een toename in segregatie na inwerkingtreding van dit 
wetsvoorstel, dan is de eerste vraag die beantwoord moet worden of dit 
wetsvoorstel een aandeel heeft in die toename en welke factoren dit 
veroorzaken. Daarna zal bezien moeten worden wat de best passende en meest 
wenselijke acties moeten zijn. Dit is op voorhand niet te bepalen. 
 
Invoering van de Wet meer ruimte voor nieuwe scholen wordt wetenschappelijk 
gemonitord en na vijf jaar geëvalueerd, zo lezen de leden van de PvdA-fractie. 
Welke specifieke maatstaven zullen daarbij worden gehanteerd om de impact 
van de wet te beoordelen, zo vragen deze leden. 
   In de monitoring zal worden stilgestaan bij de verschillende onderwerpen zoals 
beschreven in hoofdstuk 11 van de memorie van toelichting bij het wetsvoorstel 
en zoals toegezegd tijdens de behandeling van het wetsvoorstel in de Tweede 
25
Kamer. Kort gezegd gaat het in ieder geval om de volgende punten van 
onderzoek: 
- de consequenties van het wetsvoorstel voor bestaande scholen en de 
doelmatigheid en de continuïteit van het onderwijsaanbod; 
- of het aantal scholen verandert en of het wetsvoorstel leidt tot een 
verschuiving in het aantal op te heffen (bestaande of nieuwe) scholen; 
- of het wetsvoorstel leidt tot verschuiving in leerlingaantallen en wat de 
eventuele financiële gevolgen daarvan zijn voor bestaande scholen; 
- de gevolgen van leerlingendaling op het onderwijsaanbod; 
- of het wetsvoorstel leidt tot (meer) segregatie; 
- de uitwerking van de voorgestelde methoden voor belangstellingsmeting, 
waaronder de correctiefactor; 
- de consequenties van de gewijzigde startprocedure voor de uitgaven van het 
gemeentefonds, waaronder die voor het leerlingenvervoer; 
- in hoeverre gemeenten erin slagen om scholen tijdig adequate 
onderwijshuisvesting te bieden; 
- welke deugdelijkheidseisen de kritieke factoren zijn, als een nieuwe school na 
haar eerste twee jaar wordt opgeheven wegens tekortschietende kwaliteit; 
- of en wanneer de wetgeving ook voor Caribisch Nederland in werking kan 
treden en, indien nog niet, wat nodig is om toch tot inwerkingtreding over te 
kunnen gaan. 
Hierbij zal worden bekeken wat de veranderingen zijn op deze onderwerpen in 
de vijf, tien en vijftien jaar na invoering van dit wetsvoorstel en welke 
verklaringen hiervoor zijn. De nadere invulling van de monitoring wordt ter hand 
genomen als het wetsvoorstel is aangenomen en zal nader vorm krijgen in 
overleg met de partij die de evaluatie uitvoert. 
 
De leden van de fractie van de ChristenUnie vragen de regering hoe gemonitord 
wordt welke gevolgen de verruiming van de mogelijkheden tot het stichten van 
een school heeft voor de kwaliteit van het aangeboden onderwijs in de 
betreffende regio. Zij zien dat met name in krimpregio’s zorgen hieromtrent 
bestaan en vragen welke instrumenten de regering ziet om hierin nauwlettend 
de gevolgen te bezien. 
                                        
25
 Kamerstukken II 2018/19, 35 050, nr. 3; Kamerstukken II 2018/19, nr. 108, item 10; en: 
Kamerstukken II 2019/20, 35 050, nr. 45. 
 W6741.MvA 
23 

