 
 
 
 
Aan de Voorzitter van de Rijnstraat 8
 
Tweede Kamer der Staten-Generaal 2515 XP Den Haag
 
Binnenhof 4 Postbus 20061
 
Den Haag Nederland
 
www.rijksoverheid.nl
 
 
 
Onze Referentie
 
BZDOC-555713914-45
 
Uw Referentie
 
 2019Z26054
 
Bijlage(n)
Datum 27 januari 2020
 
Betreft Beantwoording vragen van het lid Weverling over het bericht ‘Miljoenen 
 
aan EU-steun voor Marokko hebben weinig effect’
 
 
 
 
Hierbij bied ik u de antwoorden aan op de schriftelijke vragen gesteld door het lid 
Weverling over het bericht ‘Miljoenen aan EU-steun voor Marokko hebben weinig 
effect’. Deze vragen werden ingezonden op 20 december 2019 met kenmerk 
2019Z26054. 
 
 
De Minister voor Buitenlandse Handel  
en Ontwikkelingssamenwerking, 
 [Ondertekenaar 2] 
 
 
 
 
Sigrid A. M. Kaag 
 
 
 
[Ondertekenaar 3] [Ondertekenaar 4] 
  

  
Antwoord  
Onze Referentie
Het rapport van de ERK (2019, nr. 25) gaat over het gebruik van indicatoren voor 
1
BZDOC-555713914-45
uitbetaling van variabele tranches door de Europese Commissie . De uitbetaling 
van variabele tranches is afhankelijk van door partnerlanden behaalde prestaties, 
die worden gemeten aan de hand van vooraf vastgestelde prestatie-indicatoren. 
Het rapport concludeert dat de meeste door de ERK beoordeelde variabele 
tranches het beoogde effect hadden van het stimuleren van hervormingsagenda’s 
van partnerlanden aan de hand van voldoende ambitieuze doelstellingen. De ERK 
constateerde echter ook dat een flink aantal onderzochte indicatoren van 
onvoldoende kwaliteit waren en dat de verificatie van prestatiegegevens in een 
aantal onderzochte gevallen tekortschoot. In het rapport doet de ERK een zestal 
aanbevelingen om de kwaliteit en meetbaarheid van prestatiegegevens te 
verbeteren en daarmee de effectiviteit van de inzet van variabele tranches de 
optimaliseren.  
 
Het andere rapport van de ERK (2019, nr. 09) betreft een onderzoek naar 
sectorale begrotingssteun aan Marokko in de sectoren gezondheid, sociale 
bescherming, justitie en private sectorontwikkeling, in de periode 2014-2018, 
gefinancierd via het Europees Nabuurschapsinstrument. De conclusie van de ERK 
is dat, in de onderzochte casus, de toegevoegde waarde van het instrument 
begrotingssteun en het vermogen om hiermee hervormingen te ondersteunen 
beperkt waren vanwege suboptimale doelgerichtheid, een gebrekkige uitvoering 
en ontoereikende monitoring. Zo stelt de ERK dat de begrotingssteun weliswaar 
aansloot bij de behoeften en sectorstrategieën van de Marokkaanse overheid, 
maar dat deze over teveel terreinen verspreid was, waardoor de potentiele impact 
van de EU-steun werd beperkt. Het rapport stelt daarnaast vast dat de 
donorcoördinatie moeizaam verliep en de beleidsdialoog niet strategisch genoeg 
was. Desalniettemin constateert de ERK op een aantal terreinen vooruitgang, met 
name op het gebied van hervormingen van sociale bescherming en private 
sectorontwikkeling. Zo werd het burgerservicenummer geïntroduceerd en nam het 
concurrerend vermogen van Marokko aanzienlijk toe gedurende de bestudeerde 
2
periode. De Europese Commissie en EDEO wijzen in reactie op het ERK-rapport 
onder meer op een aantal belangrijke resultaten die Marokko de afgelopen jaren 
bereikt heeft, zoals afname van de moedersterfte met 35% tussen 2012 en 2016, 
een betere toegang van de plattelandsbevolking tot gezondheidszorg en een 
ruimere beschikbaarheid van medicijnen. De EU is sinds 2009 actief in de 
gezondheidssector in Marokko. 
Het ERK-rapport onderzocht de doeltreffendheid van de steun op basis van de 
door de Commissie geformuleerde streefdoelen en prestatie-indicatoren en is geen 
complete evaluatie van voortgang in de betreffende sectoren. Het feit dat deze 
streefdoelen in beperkte mate gehaald zijn is volgens het kabinet 
betreurenswaardig en verdient reflectie. Het rapport bevat geen aanwijzingen voor 
malversaties. De ERK doet in dit rapport ook geen uitspraken over het instrument 
begrotingssteun als zodanig.  
 
Het kabinet verwelkomt beide rapporten van de ERK en vindt het van belang dat 
hier lering uit getrokken wordt. De aanbevelingen van de ERK zijn erop gericht om 
 
1
 
https://www.eca.europa.eu/Lists/ECADocuments/SR19_25/SR_Budget_support_data_EN.pd
f  
2
 https://www.eca.europa.eu/lists/ecadocuments/sr19_09/sr_morocco_en.pdf (reactie 
Commissie en EDEO is te vinden aan het einde van het rapport) 

  
21501-04, nr. 196), de Kamerbrief over EU-ontwikkelingssamenwerking van 21 
Onze Referentie
december 2018 (Kamerstuk 34952, nr. 41) en de Kamerbrief over EU-
BZDOC-555713914-45
ontwikkelingssamenwerking van 16 juli 2019 (Kamerstuk 34952, nr. 80). 
 
Vraag 7  
Op welke wijze hebt u tot dusver in gesprekken op Europees niveau over de 
invulling van het nieuwe Meerjarig Financieel Kader voor Europese 
ontwikkelingssamenwerking en het ‘Neighbourhood, Development and 
International Cooperation Instrument’ (NDICI) en de totstandkoming van het 
Post-Cotonouverdrag invulling gegeven aan de motie Agnes Mulder over de inzet 
algemene begrotingssteun?  
 
Antwoord 
Zoals aangegeven in het BNC-fiche over de aanbeveling voor een Raadsbesluit 
over het EU-onderhandelingsmandaat betreffende een vervolgpartnerschap met 
landen in Afrika, het Caribisch gebied en de Stille Oceaan (Kamerstuk 22112, nr. 
2468) hecht het kabinet eraan dat in de onderhandelingen met de ACS-landen 
over Post-Cotonou niet vooruitgelopen wordt op de omvang van toekomstige 
steun. Dit moet onderdeel zijn van integrale besluitvorming betreffende het 
Meerjarige Financiële Kader. Hiervoor was brede steun binnen de Raad. In het in 
3
juni 2018 vastgestelde EU-mandaat voor de onderhandelingen over een 
vervolgpartnerschap met de ACS-landen, wordt dan ook niet ingegaan op de 
omvang van de steun en de te gebruiken hulpmodaliteiten. Voor wat betreft het 
NDICI wordt verwezen naar het antwoord op vraag 8. 
 
Vraag 8  
Gaat u, conform de motie, er bij andere lidstaten op aandringen om 
begrotingssteun zo veel mogelijk te beperken in het NDICI en overige 
instrumenten voor Europese ontwikkelingssamenwerking? Zo nee, waarom niet? 
 
Antwoord 
Binnen de concept-NDICI-verordening wordt vastgesteld dat begrotingssteun één 
van de instrumenten is die de Unie ter beschikking staat, en bepaalt de algemene 
kaders daarvoor. De verordening schrijft niet voor in welke mate het instrument 
toegepast zal worden. De gedetailleerde kaders en aanwijzingen voor het gebruik 
van het instrument begrotingssteun zijn vervat in de EU Budget Support 
4
Guidelines van september 2017 . Het kabinet constateert dat er – mede dankzij 
de Nederlandse inzet - de afgelopen jaren reeds een verschuiving heeft 
plaatsgevonden van algemene begrotingssteun naar meer sectorale 
begrotingssteun en dat er stappen zijn gezet naar een meer politiek-sensitieve 
benadering van begrotingssteun. Nederland blijft constructief-kritisch op 
specifieke voorstellen voor begrotingssteun, die ter goedkeuring voorliggen in 
beheerscomités, en zoekt indien nodig steun onder andere lidstaten voor een 
tegenstem. Om een programma tegen te houden is een blokkerende minderheid 
nodig.  
 
Vraag 9  
Vindt u het aanvaardbaar dat Marokko, gedurende een deel van de periode dat 
het Europese begrotingssteun ontving, weigerde de politieke dialoog met de EU 
aan te gaan? Zo nee, hebt u dit in Europees verband of in gesprekken met 
 
3
 https://data.consilium.europa.eu/doc/document/ST-8094-2018-ADD-1/en/pdf 
4
 https://ec.europa.eu/europeaid/budget-support-guidelines_en  
 

  
Daarbij bevordert de Commissie in al haar begrotingssteunprogramma's controles 
Onze Referentie
op het gebruik van publieke middelen en de bestrijding van corruptie. De 
BZDOC-555713914-45
capaciteit van de relevante audit- of controle-entiteiten wordt indien nodig 
versterkt met technische assistentie. Indien nodig, kunnen ook specifieke 
prestatie-indicatoren aan de variabele tranches van het begrotingssteuncontract 
verbonden worden om verbeteringen in de volledigheid, de kwaliteit en de 
tijdigheid van audits aan te moedigen. De Commissie houdt in dat geval toezicht 
op de publicatie van bevindingen van audits, evenals de gepaste opvolging 
hiervan door de uitvoerende macht, zij het door middel van systemische 
hervormingen of wanneer nodig door disciplinaire sancties en gerechtelijke 
procedures. 
 
Wanneer na een audit of een onderzoek in een bepaald land ernstige twijfels 
ontstaan over het begrotingsbeheer, worden betalingen voor begrotingssteun 
opgeschort totdat de Commissie toegang heeft gekregen tot alle relevante 
informatie en met de autoriteiten corrigerende maatregelen zijn overeengekomen. 
Als de zaak niet tot een overeengekomen oplossing met de autoriteiten leidt, 
kunnen de programma's voor begrotingssteun worden opgeschort en gesloten, 
zoals recentelijk in Mozambique. Elke financieringsovereenkomst voor 
begrotingssteun voorziet in die mogelijkheid, in overeenstemming met artikel 236 
van het Financieel Reglement van de EU.  
 
Vraag 13  
Wat is uw inzet bij de gesprekken over de invulling van het NDICI en de 
totstandkoming van het Post-Cotonouverdrag ten aanzien van het sluiten van 
concrete en afdwingbare afspraken over terugkeersamenwerking met 
ontwikkelingspartners? 
 
Antwoord 
Het kabinet heeft zich consequent ingezet voor het opnemen van duidelijke 
afspraken over migratiesamenwerking met derde landen, inclusief terugkeer, in 
zowel de NDICI-verordening als de onderhandelingen over een vervolgverdrag 
tussen de EU en de landen in Afrika, het Caraïbisch gebied en de Stille Oceaan 
(Post Cotonou).  
Sinds de zomer van 2018 tot eind november 2019 is er binnen de Raad 
onderhandeld over de concept-verordening voor het instrument voor het 
Nabuurschap, Ontwikkeling en Internationale Samenwerking (NDICI), zoals in juni 
5
2018 voorgesteld door de Europese Commissie. Eind november bereikte de Raad 
6
een positie (partial general approach) over de inhoud van de verordening. Met 
name preambule 29 en 30 en artikel 8.7 van de NDICI-verordening geven volgens 
het kabinet heldere kaders voor migratiesamenwerking met derde landen. De 
tekst over migratiesamenwerking is naar de mening van het kabinet sterk 
verbeterd in vergelijking met het oorspronkelijke Commissievoorstel. Deze 
versterkte tekst is tot stand gekomen door vasthoudende inzet van Nederland, 
samen met enkele andere lidstaten. De tekst van de verordening is echter nog 
niet definitief, er is een triloog over gaande met het Europees Parlement. 
 
 
5
 https://eur-lex.europa.eu/resource.html?uri=cellar:d2c24540-6fb9-11e8-9483-
01aa75ed71a1.0002.02/DOC_1&format=PDF   
 
6
 https://data.consilium.europa.eu/doc/document/ST-14628-2019-INIT/en/pdf 
 

