> Retouradres Postbus 20011 2500 EA  Den Haag
Directoraat-generaal 
Voorzitter van de Tweede Kamer der 
Koninkrijksrelaties
Staten-Generaal
Postbus 20018 2500 EA  Den Haag
Turfmarkt 147
Den Haag
Postbus 20011
2500 EA  Den Haag
Kenmerk
2020-0000044112
Uw kenmerk
Datum
28 januari 2020
Betreft Verslag werkbezoek Aruba, Bonaire en Curaçao (12-17 januari 
2020)
Met deze brief doe ik uw Kamer verslag van mijn reis naar de Benedenwindse 
eilanden Aruba, Bonaire en Curaçao van 13 tot 17 januari 2020. De directe 
aanleiding voor de reis was het halfjaarlijkse Justitieel Vierpartijen Overleg (JVO), 
waaraan ik vanuit mijn verantwoordelijkheid voor Koninkrijksrelaties en in het 
bijzonder het versterken van de rechtsstaat deelnam. Eveneens informeer ik u 
over de bespreking die ik voerde met de minister van Justitie van Curaçao over de 
situatie in de vreemdelingenbewaring bij het Sentro di Detenshon i Korekshon 
Kòrsou (SDKK). Hiermee kom ik tegemoet aan het recente verzoek (kenmerk: 
2020Z00291) van de leden van de vaste commissie voor Koninkrijksrelaties die 
begin januari deel uitmaakten van de Nederlandse delegatie bij het IPKO, om de 
omstandigheden in de vreemdelingenbewaring bij het SDKK tijdens mijn reis aan 
de orde te stellen. Over het JVO zullen de minister van Justitie en Veiligheid en ik 
uw Kamer in een aparte brief verslag doen. Daarin zullen wij ook melden hoe we 
gehoor hebben gegeven aan het verzoek van het IPKO om een intereilandelijke 
taskforce detentie in te richten. 
 
Aruba 
Op Aruba besprak ik achtereenvolgens met gouverneur Boekhoudt en minister-
president Wever-Croes de actuele politieke situatie. De staat van de 
overheidsfinanciën en het financieel beheer vormden een belangrijk onderwerp 
van gesprek. De begroting voor het jaar 2020 zal naar verwachting binnen enkele 
weken door de Staten van Aruba worden behandeld. Na vaststelling door de 
gouverneur beoordeelt het College Aruba financieel toezicht (CAFT) of aan de 
normen is voldaan. Mocht dit niet het geval zijn dat meldt het CAFT dat aan de 
Rijksministerraad. De minister-president verzekerde dat de gemaakte afspraken 
zullen worden nagekomen, ook die over de wettelijke basis voor het financieel 
toezicht. De crisis in Venezuela plaatst Aruba voor forse uitdagingen. De financiële 
en praktische hulp van Nederland heeft geholpen daaraan het hoofd te bieden. De 
minister-president sprak hiervoor haar waardering uit.  
 
Indrukwekkend was het bezoek dat ik bracht aan de Fundacion pa Hende Muher 
den Dificultad (FHMD), die onder andere opvang biedt aan slachtoffers van 
huiselijk geweld en mensenhandel. De organisatie kampt met wachtlijsten, 
vanwege een tekort aan opvangplekken. Met een bijdrage van het ministerie van 
Binnenlandse Zaken en Koninkrijksrelaties kunnen zes extra woonunits worden 
gecreëerd voor vrouwen en kinderen. Het ministerie van Volksgezondheid, Welzijn 
en Sport werkt met de Landen aan een samenwerkingsverband dat het mogelijk 
Pagina 1 van 4

Directoraat-generaal 
Koninkrijksrelaties
Datum
20 januari 2020
 
Kenmerk
Een bijzonder moment voor Bonaire was de oplevering van de eerste tranche van 
2020-0000044112
76 van de geplande 500 nieuwe sociale huurwoningen. Het kabinet heeft in totaal 
bijna 3 miljoen euro beschikbaar gesteld, waarmee het plan haalbaar werd. Met 
dit initiatief van woningbouw stichting Fundashon Cas Bonairiano (FCB), het 
Openbaar Lichaam Bonaire en het ministerie van BZK wordt een belangrijke 
bijdrage geleverd aan het terugdringen van het tekort aan betaalbare sociale 
huurwoningen op het eiland. 
 
Curaçao 
En marge van het Justitieel Vierpartijen Overleg op Curaçao voerde ik bilaterale 
gesprekken met de ministers van Justitie van Curaçao, Aruba en Sint Maarten. 
Met hen heb ik gesproken over de uitdagingen op het gebied van 
rechtshandhaving en veiligheid, onder meer voortvloeiend uit de situatie in 
Venezuela. Ook kwam de samenwerking bij het verbeteren van de 
(vreemdelingen)detentie aan de orde.  
 
Op verzoek (kenmerk: 2020Z00291) van leden van de vaste commissie 
Koninkrijksrelaties die begin januari 2020 deel uitmaakten van de Nederlandse 
delegatie bij het IPKO, sprak ik met de minister van Justitie van Curaçao over het 
langdurig verblijf van in ieder geval één persoon in de vreemdelingbewaring bij 
het SDKK. Het ministerie van Justitie van Curaçao heeft het doel gesteld om 
vreemdelingen zo kort mogelijk in de bewaring te laten verblijven. De minister 
van Justitie van Curaçao gaf aan dat deze doelstelling bij in ieder geval één 
persoon inderdaad niet is gerealiseerd. Hierover heeft hij mij verklaard dat 
betrokkene internationaal gesignaleerd staat, wat van invloed is op diens verblijf 
en (mogelijke) terugkeer. Overigens werkt het ministerie van Justitie van 
Curaçao, ondersteund door de Dienst Justitiële Inrichtingen en het 
Rijksvastgoedbedrijf aan een project- en implementatieplan om de 
vreemdelingenbewaring te optimaliseren. Naar verwachting zal dit in ieder geval 
vanaf het tweede kwartaal van 2020 wordt uitgevoerd. Hiervoor heeft het 
ministerie van BZK in totaal 2 miljoen euro gereserveerd. De minister van Justitie 
van Curaçao heeft mij eind 2019 verzekerd ook maatregelen op te nemen in dit 
plan om de (leef)omstandigheden in de vreemdelingenbewaring te verbeteren, via 
onder andere regimedifferentiatie, zinvolle dagbesteding en de bouw van een 
multifunctionele ruimte, waarin onder andere juridische bijstand zal worden 
verleend. 
 
In een rondetafelgesprek met de partners in de rechtshandhavingsketen 
(Kustwacht, Koninklijke Marechaussee, Recherche Samenwerkingsteam en OM) 
werd het belang van samenwerking onderstreept om tot optimale resultaten te 
komen. Samenwerking die niet alleen in het Caribisch gebied gestalte moet 
krijgen, maar ook tussen de betrokken stakeholders in Nederland. Tijdens het 
bezoek aan het Recherche Samenwerkingsteam heb ik met de recent aangetreden 
teamchef gesproken over zijn eerste ervaringen in het Caribisch gebied. Daarin 
kreeg onder meer de grensoverschrijdende criminaliteit tussen de eilanden en de 
verwevenheid van criminele netwerken in Europees Nederland en het Caribisch 
deel van het Koninkrijk bijzondere aandacht. 
 
Curaçao staat financieel, economisch en sociaal voor grote uitdagingen. Met het 
groeiakkoord dat in juli 2019 werd gesloten, probeert Nederland bij te dragen aan 
een handelingsperspectief. De uitvoering hiervan komt vooralsnog moeizaam van 
de grond. De crisis rond de Girobank en het tekortschietend toezicht door de 
Pagina 4 van 4

