> Retouradres Postbus 20350 2500 EJ Den Haag
De Voorzitter van de Tweede Kamer
Bezoekadres
der Staten-Generaal
Parnassusplein 5
2511 VX Den Haag
Postbus 20018
www.rijksoverheid.nl
2500 EA DEN HAAG
Kenmerk
1643063-201442-PG
 
 Bijlage(n)
-
 
 
Uw brief
 
 
Datum 28 januari 2020 
Betreft nieuwe coronavirus Wuhan 
Correspondentie uitsluitend 
 
richten aan het retouradres 
met vermelding van de 
datum en het kenmerk van 
 
deze brief.
Geachte voorzitter, 
Gisteren heb ik u geïnformeerd over de uitbraak van het nieuwe coronavirus, 
2019-nCoV, in de stad Wuhan in China en de adviezen van het Outbreak 
Management Team (OMT). Bij deze informeer ik u over het Bestuurlijk 
Afstemmings Overleg (BAO) van heden. 
 
Stand van zaken 
Sinds gisteren is het aantal zieken in China weer opgelopen en is het bericht 
binnengekomen dat ook in Duitsland iemand besmet is met het coronavirus. In 
Nederland zijn tot dusver geen gevallen bekend, maar worden wel regelmatig 
mensen getest op het virus. Deze mensen komen binnen bij de huisarts, die meldt 
de verdenking bij de GGD. De GGD of het lokale ziekenhuis doet dan de afname 
van het monster (met een keelswapje) en stuurt dit door naar het RIVM. De 
diagnostiek wordt dan zowel bij het RIVM als bij Erasmus MC uitgevoerd. We zijn 
als Nederland goed voorbereid en alert. 
 
Het RIVM houdt de situatie scherp in de gaten. Het advies van het OMT dat ik u 
gisteren heb doen toekomen, gaat uit van de huidige situatie. Als de situatie 
verandert, is er vervolgoverleg met experts en volgen mogelijk nieuwe 
maatregelen. Op de website van het RIVM kunnen mensen zien hoe te handelen, 
de informatie en ‘Vragen en Antwoorden” worden doorlopend geactualiseerd. Voor 
publieksvragen heeft het RIVM een telefoonnummer beschikbaar (030-2749111). 
VWS staat permanent met het RIVM in contact. 
 
Advies BAO 
De bestuurlijke partners in het BAO onderschrijven de adviezen van het OMT. De 
meldplicht voor een infectie met het 2019-nCoV in categorie A gaat vandaag in 
met publicatie van de regeling op internet. Morgen wordt de regeling gepubliceerd 
in de Staatscourant. De informatievoorziening op Schiphol Airport via schermen 
boven de bagagebanden wordt vandaag geregeld. De brede casusdefinitie (dat wil 
zeggen mensen met longklachten en koorts die in de afgelopen 14 dagen in 
Wuhan zijn geweest of in contact hebben gestaan met een besmette patiënt) is 
 
Pagina 1 van 2

