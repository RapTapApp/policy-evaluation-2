 
 
 
 
> Retouradres Postbus 20401 2500 EK Den Haag 
 
Directoraat-generaal 
  
Bedrijfsleven & Innovatie 
De Voorzitter van de Tweede Kamer 
Directie Digitale Economie 
der Staten-Generaal 
Bezoekadres 
Binnenhof 4 
Bezuidenhoutseweg 73 
2594 AC Den Haag 
2513 AA  DEN HAAG 
 Postadres 
Postbus 20401 
2500 EK Den Haag 
Overheidsidentificatienr 
00000001003214369000 
T 070 379 8911 (algemeen) 
F 070 378 6100 (algemeen) 
www.rijksoverheid.nl/ezk 
 
 
Datum 28 januari 2020 
Ons kenmerk  
DGBI-DE / 20007364 
Betreft Aanpassing Besluit opgedragen telecommunicatiediensten BES 
(Bonaire, Sint Eustatius, Saba)  
 
Geachte Voorzitter, 
 
Op 13 juni 2019 heb ik tijdens het Algemene Overleg ‘Bonaire, Sint Eustatius en 
Saba’ toegezegd het besluit opgedragen telecommunicatiediensten BES per 
1 januari 2020 aan te passen en u hierover schriftelijk te informeren. Het besluit 
is inderdaad per 1 januari aangepast. Het besluit is in de zomer 2019 publiek 
geconsulteerd.  
 
Op grond van dit besluit BES zijn houders van een concessie verplicht om ten 
minste de in dat besluit omschreven telecommunicatiediensten te leveren. Dit zijn 
de zogenoemde opgedragen diensten. Voorheen waren deze opgedragen diensten 
beperkt tot het transport van spraak (klassieke telefonie), maar sinds de 
aanpassing valt datadienstverlening hier ook onder. Daarom kan de Autoriteit 
Consument en Markt (ACM) sinds dit jaar ook toezicht houden op de tarieven van 
deze dienstverlening op Caribisch Nederland. 
 
De aanpassing van het besluit is een eerste stap. Op dit moment doet de ACM 
onderzoek naar de kostenopbouw van de telecommunicatiedienstverlening op 
Caribisch Nederland. Dit onderzoek zal naar verwachting in het voorjaar gereed 
zijn en hierover ga ik met de telecomaanbieders en de eilandbesturen in gesprek. 
Ik zal uw Kamer voor de zomer nader informeren over de onderzoeksresultaten en 
de te nemen vervolgstappen. 
 
Hoogachtend, 
 
 
 
 
mr. drs. M.C.G. Keijzer 
Staatssecretaris van Economische Zaken en Klimaat
 Pagina 1 van 1 
 

