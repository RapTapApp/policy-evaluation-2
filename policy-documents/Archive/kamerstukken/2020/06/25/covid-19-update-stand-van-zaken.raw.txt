> Retouradres Postbus 20350 2500 EJ Den Haag
De Voorzitter van de Tweede Kamer
Bezoekadres
der Staten-Generaal Parnassusplein 5
2511 VX Den Haag
Postbus 20018
www.rijksoverheid.nl
2500 EA DEN HAAG
Kenmerk
1711032-207446-PG
 
Bijlage(n)
 
7
 
 
Uw brief
 
 
Datum 24 juni 2020 
Betreft COVID-19 Update stand van zaken 
Correspondentie uitsluitend 
richten aan het retouradres 
  
met vermelding van de 
datum en het kenmerk van 
 
deze brief.
Geachte voorzitter, 
In deze brief informeer ik u, mede namens de minister voor Medische Zorg en 
Sport (MZS), de minister van Justitie en Veiligheid (JenV), de minister van 
Infrastructuur en Waterstaat, de minister van Onderwijs, Cultuur en Wetenschap 
(OCW), de minister voor Basis- en Voortgezet Onderwijs en Media (BVOM), de 
staatssecretaris van Volksgezondheid, Welzijn en Sport (VWS) en de 
staatssecretaris van Infrastructuur en Waterstaat (IenW) over de actuele stand 
van zaken met betrekking tot de uitbraak van COVID-19.  
 
De afgelopen maanden is hard gewerkt om het virus onder controle te krijgen. 
Deze inspanningen hebben resultaat, want de cijfers laten een flinke verbetering 
van de situatie zien. Daarmee ontstaat ruimte om de eerder genomen 
maatregelen verder te versoepelen. Bij elke stap die we hierin zetten, vormen de 
ankerpunten die ik ook in mijn eerdere brieven heb genoemd het uitgangspunt: 
het beschermen van kwetsbare mensen, acceptabele belastbaarheid van de zorg, 
en zicht op de verspreiding van het virus. 
 
Leeswijzer 
In deze brief ga ik allereerst in op de adviezen van het Outbreak Management 
Team, de aanpak die het kabinet kiest en het maatregelenpakket dat daarbij hoort 
(paragraaf 1). Daarna breng ik u op de hoogte van de ontwikkelingen rondom het 
dashboard(paragraaf 2), toerisme en het aflopen van het Schengen inreisverbod 
(paragraaf 3), uitkomsten van het onderzoek van de Gedragsunit van het RIVM 
(paragraaf 4), testen, traceren en digitale ondersteuning (paragraaf 5), 
vaccinontwikkeling (paragraaf 6), innovatieve behandelingen (paragraaf 7), 
kwetsbare personen (paragraaf 8), zorg voor patiënten in de curatieve sector 
(paragraaf 9), personeel in de zorg (paragraaf 10), de Tijdelijke wet maatregelen 
COVID-19 (paragraaf 11), Caribisch Nederland (paragraaf 12), financiën 
(paragraaf 13), inkoop van persoonlijke beschermingsmiddelen, IC-apparatuur en 
testen (paragraaf 14), en lessons learned (paragraaf 15). 
 
 
Pagina 41 van 41

 
  Locaties moeten zo worden ingericht dat de 1,5 meter-maatregel kan 
Kenmerk
1711032-207446-PG
worden nageleefd met behulp van door branche opgestelde protocollen, 
danwel afwegingskaders van het RIVM; 
  Ondernemers en bedrijven/organisaties dragen hier zelf zorg voor. De 
overheid ziet toe op naleving door ondernemers en bedrijven/organisaties. 
  Op locatie worden hygiënemaatregelen gerealiseerd. 
2) Bij activiteiten binnen met placering (met een vaste zitplaats), waar ook 
reservering en triage toegepast worden, zoals culturele voorstellingen en 
grotere cafés en kerken, gelden de volgende regels: 
  Hier is geen maximum aan het aantal personen per ruimte, zolang de 
bijbehorende “verkeersstromen” en sanitaire voorzieningen gescheiden 
kunnen worden; 
  Locaties moeten zo worden ingericht dat de 1,5m-maatregel kan worden 
nageleefd, met behulp van door branche opgestelde protocollen, danwel 
afwegingskaders van het RIVM; 
  Ondernemers en bedrijven/organisaties dragen hier zelf zorg voor. De 
overheid ziet toe op naleving door ondernemers en bedrijven/organisaties. 
  Op locatie worden hygiënemaatregelen gerealiseerd. 
3) Indien er bij een activiteit sprake is van een doorstroom van bezoekers/gasten 
(verplaatsing van mensen door de ruimte, zonder langdurige stilstand) en het 
onderling contact beperkt is, dan geldt er geen maximum aantal personen per 
ruimte en wordt er ingericht op de 1,5m-maatregel met behulp van door 
branche opgestelde protocollen, danwel een afwegingskader van het RIVM. 
Hierbij valt te denken aan winkels, musea, bibliotheken en monumenten. 
 
Voor afzonderlijke branches en sectoren zoals sauna’s, wellness, en (binnen)sport, 
heeft het RIVM afwegingskaders opgesteld die ervoor zorgen dat het ook 
daadwerkelijk mogelijk is om veilig open te gaan. De aanwijzingen in deze kaders 
verwerken de branches in hun protocollen. 
 
Basisregels voor activiteiten buiten 
Om te beginnen geldt voor het gebruik van de openbare ruimte buiten dat 
regulering plaatsvindt door het lokaal bestuur via vergunningen, afspraken en 
meldingen en in overleg met ondernemers/bedrijven en politie. Hierbij wordt 
rekening gehouden met de wijze van vervoer. 
In de buitenruimte worden drie categorieën onderscheiden, waarbij de volgende 
regels en adviezen van kracht zijn: 
 
1) Bij activiteiten zonder placering (vaste zitplaats), triage of reservering zijn 
maximaal 250 bezoekers toegestaan. Hierbij kan aan een buitenconcert, 
buurtbarbecues, of amateurvoetbal gedacht worden. Het aantal van 250 is 
exclusief personeel en zolang de bijbehorende “verkeersstromen” inclusief 
sanitaire voorzieningen op 1,5m kunnen worden georganiseerd. Hierbij geldt 
tevens: 
  De 1,5m-maatregel wordt op locatie geïmplementeerd met behulp van 
door branche opgestelde protocollen, danwel afwegingskaders van het 
RIVM. Ondernemers en bedrijven/organisaties dragen hier zelf zorg voor. 
De overheid ziet toe op naleving door ondernemers en 
bedrijven/organisaties. Op de betreffende locatie worden 
hygiënemaatregelen gerealiseerd; 
PaginaPagina 41  41 vavan 41n 41

Specifiek gaat het om: 
a) Contactactiviteiten, omdat de activiteit anders niet mogelijk is: 
Kenmerk
1711032-207446-PG
  Bij hulp aan hulpbehoevenden (o.a. personen met een handicap); 
  Bij de uitoefening van contactberoepen (kappers, masseurs, sekswerkers, 
etc.); 
  Bij contactsport, dans en theater (o.b.v. aanvullende adviezen RIVM). 
b) Mobiliteit en vervoer, omdat dit een belangrijke randvoorwaarde is voor 
verdere openstelling van de samenleving. Daarom geldt: 
  In vliegtuigen en tijdens specifieke processen op luchthavens (met niet-
medisch mondkapje, reservering en triage en o.b.v. aanvullende adviezen 
RIVM); 
  In het overig personenvervoer voor zover bestemmingsverkeer, zoals in 
touringcars, (met niet-medisch mondkapje, reservering, triage en o.b.v. 
aanvullende adviezen RIVM); 
  Op ingerichte plaatsen in het openbaar vervoer (met niet-medisch 
mondkapje en o.b.v. aanvullende adviezen RIVM); 
  In het privévervoer met de auto (waarbij wordt geadviseerd een niet-
medisch mondkapje te dragen indien geen sprake is van een gezamenlijk 
huishouden).  
c) Kinderen en jongeren, omdat zij het virus beperkt verspreiden: 
  Op de kinderopvang, basis- en voortgezet onderwijs; 
  Voor kinderen tot 13 jaar onderling en met volwassenen; 
  Voor jongeren tot 18 jaar onderling. 
d) Op terrassen buiten bij gebruik van een kuchscherm tussen de tafels, onder 
specifieke gebruiksvoorwaarden die door het RIVM zijn uitgewerkt; 
   In geval van gezamenlijke huishoudens. 
 
Ventilatie 
Conform mijn toezegging tijdens het debat met uw Kamer van 4 juni jl. ga ik 
hierbij in op de rol van ventilatie bij de verspreiding van het coronavirus. Het OMT 
van 15 mei jl. had al geadviseerd over de mogelijke rol van aerogene verspreiding 
van SARS-CoV-2 bij mens-tot-menstransmissie en de bijdrage van 
ventilatiesystemen. Aangegeven werd dat op basis van de huidige inzichten 
aanpassingen van ventilatiesystemen niet nodig zijn en dat de geldende richtlijnen 
en onderhoudsinstructies kunnen worden gevolgd.  
 
In het advies van 15 mei is aangegeven dat het van belang is goed te ventileren. 
Dit is nodig voor het verversen van lucht en draagt bij aan een prettig en gezond 
1
binnenklimaat. Zoals aangekondigd in het OMT advies van 22 juni is op 24 juni 
een notitie gepubliceerd op de website van het RIVM die nader ingaat op wat 
2
goede ventilatie inhoudt voor zowel woningen als bedrijven.  
Hierin wordt herhaald dat voor woningen en (bedrijfs)gebouwen, inclusief 
binnensportlocaties, het vooralsnog niet nodig is af te wijken van huidige 
ventilatienormen in het Bouwbesluit en de geldende landelijke richtlijnen. Wel is 
van belang na te gaan of ruimtes die voor bepaalde activiteiten gebruikt worden 
(zoals met name sportscholen), hiervoor ook oorspronkelijk bedoeld waren en 
geschikt zijn. Het RIVM volgt de studies die hierop lopen en zal de adviezen 
aanpassen als hier aanleiding voor is. 
 
1
 https://lci.rivm.nl/aerogene-verspreiding-sars-cov-2-en-ventilatiesystemen-onderbouwing 
2
 https://lci.rivm.nl/ventilatie-en-covid-19  
PaginaPagina 41  41 vavan 41n 41

Wedstrijden en toernooien zijn vanaf 1 juli weer toegestaan, zowel binnen als 
buiten. Hierbij kan publiek aanwezig zijn met in achtneming van de bovenstaande 
Kenmerk
1711032-207446-PG
basisregels. Dat betekent in groepsverband geen geforceerd verheffen van de 
stem, zoals spreekkoren en schreeuwen. Daarbij geldt dat toeschouwers 1,5 
meter afstand tot elkaar moeten houden en er buiten maximaal 250 toeschouwers 
bijeen mogen zijn. Binnen geldt een maximum van 100 personen.  
 
Voor de sportbeoefening, de heropening van sportkantines en het gebruik van 
kleedruimtes gelden aanvullende maatregelen die zijn vastgelegd in het 
afwegingskader sport van het RIVM. Hieronder vallen onder andere de algemene 
hygiëneregels, maatregelen rondom het desinfecteren van sportmaterialen en het 
goed ventileren van binnenruimtes. Deze maatregelen zijn vertaald in de 
protocollen per tak van sport en dienen door de sportaanbieder en/of exploitant te 
worden gevolgd om sporters weer veilig en verantwoord te kunnen ontvangen. 
 
c) Noodopvang in de avond, nacht en het weekend 
Vanwege de sluiting van kinderopvang en basisscholen is vanaf 16 maart 
noodopvang geboden voor (kinderen van) ouders in cruciale beroepen en vitale 
sectoren. Deze noodopvang was zonder extra kosten voor ouders en werd ook in 
avonden, weekenden en nachten geboden. Basisscholen en kinderopvang 
verzorgden de noodopvang, onder regie van gemeenten. Omdat de kinderopvang 
en basisscholen per 8 juni weer volledig open zijn, is de noodzaak voor 
noodopvang overdag vervallen en is deze vanaf deze datum afgeschaald. De 
noodopvang in de avond, nacht en het weekend bleef nog wel beschikbaar voor 
zorgpersoneel.  
 
De noodopvang in de avond, nacht en het weekend gaat afschalen per 1 juli. Er 
wordt op dit moment maar zeer beperkt gebruik gemaakt van de beschikbare 
noodopvang. Bovendien kunnen ouders een beroep doen op de opvang die in 
avond, nacht en weekend regulier geboden wordt door bijvoorbeeld gastouders. 
 
Tijdig stopzetten van de noodopvang betekent dat personeel uit de kinderopvang 
niet onnodig wordt ingezet, waardoor de bereidheid en mogelijkheid om ingezet te 
worden indien het onverhoopt weer nodig is, behouden blijft. Zo zijn er afspraken 
gemaakt met VNG en brancheorganisaties over het in stand houden van de 
infrastructuur, zodat snel weer opgeschaald kan worden indien dit nodig blijkt en 
zal er gezamenlijk worden bekeken welke lessen er geleerd kunnen worden uit de 
afgelopen periode.  
 
Vanaf het moment van sluiting van basisscholen en kinderopvang is er hard 
gewerkt door de kinderopvangsector, basisscholen en gemeenten om noodopvang 
te bieden. Pedagogisch medewerkers, leerkrachten en gemeenteambtenaren 
hebben zich dagelijks met hart voor de zaak ingezet om ervoor te zorgen dat de 
noodopvang beschikbaar en van goede kwaliteit was. Daarom wil ik, mede 
namens de staatssecretaris van SZW, mijn grote dank uitspreken voor al het 
verzette werk. Dankzij de inspanningen van deze beroepsgroepen konden mensen 
in cruciale sectoren en vitale processen hun werk voortzetten en dat is van grote 
waarde.  
 
 
 
PaginaPagina 41  41 vavan 41n 41

de start van het schooljaar aan een passende oplossing worden gewerkt. In het 
leerlingenvervoer vervalt de afstandseis tussen leerlingen. Als de afstand tussen 
Kenmerk
1711032-207446-PG
leerling en chauffeur niet mogelijk is, wordt een chirurgisch mond-neusmasker 
gebruikt. 
  
Verdere opening van het voortgezet onderwijs is een grote stap vooruit. We gaan 
samen met de sector kijken wat er nodig is om dat volgend schooljaar goed te 
laten verlopen. Dat gaat in elk geval over het openbaar vervoer, maar ook over de 
manier waarop onderwijs aan leerlingen vorm krijgt die nog niet naar school 
kunnen omdat ze tot een risicogroep behoren. Vanzelfsprekend is er blijvende 
aandacht voor besmettingen op scholen. De GGD’en voeren bron- en 
contactonderzoek uit bij een besmetting van leerlingen en leerkrachten, zodat 
eventuele nieuwe besmettingen ook bekend worden. 
 
f) mbo, hbo en wo 
Met ingang van het nieuwe studiejaar wordt het mbo, hbo en wo verder 
opengesteld voor onderwijsactiviteiten op de locatie van de mbo-instellingen, 
hogescholen en universiteiten. Sinds 15 juni was dit al het geval voor 
praktijkonderwijs, toetsing en begeleiding van kwetsbare studenten, maar na de 
zomervakantie mag de instelling aanvullend daarop zelf weer keuzes maken over 
onderwijsactiviteiten op locatie. Uiteraard met inachtneming van de RIVM 
richtlijnen waaronder het bewaren van de 1,5 meter afstand tot elkaar. Om 
studenten op verantwoorde wijze naar de onderwijsinstellingen te kunnen laten 
komen en met het openbaar vervoer te laten reizen hebben koepelorganisaties, 
vervoerdersorganisaties, IenW en OCW nieuwe afspraken gemaakt over het OV-
gebruik. De gezamenlijke ambitie is zoveel mogelijk mensen veilig te kunnen 
vervoeren naar de onderwijsinstellingen met het OV. De afspraken vervangen de 
eerdere afspraken over het tijdsvenster van 11-15 uur. De nieuwe afspraken 
geven meer ruimte. Er is afgesproken om begin- en eindtijden van 
onderwijsactiviteiten te spreiden en het onderwijs zo te organiseren dat studenten 
niet of nauwelijks in de spits hoeven te reizen. Studenten wordt geen toegang tot 
de spits ontzegd en het studentenreisproduct wordt niet beperkt. Het 
uitgangspunt is regionale afspraken op basis van een landelijk model, zodat goed 
rekening kan worden gehouden met specifieke omstandigheden en 
6
mogelijkheden . 
 
g) Mobiliteit 
De verruiming en versoepeling van het maatregelenpakket hebben gevolgen voor 
de mobiliteit in Nederland. Zo zien we dat het steeds drukker wordt op de weg en 
in het Openbaar Vervoer (OV). Met het voorgenomen pakket van versoepelingen 
die 1 juli a.s. ingaat, zal de vraag naar mobiliteit verder toenemen. De huidige 
beperkingen op de bezetting in het OV, privé, en personenvervoer hebben grote 
maatschappelijke impact en zijn niet langer verenigbaar met deze verdere 
openstelling. Samen met de veiligheidsregio’s wordt in beeld gebracht welke 
gebeurtenissen, waaronder sportwedstrijden, concerten en grote evenementen, 
een piek in vervoer kunnen opleveren en wat daarvoor extra nodig is om dit in 
goede banen te leiden.  
 
 
6
 https://www.rijksoverheid.nl/documenten/publicaties/2020/05/01/servicedocumenten-
hoger-onderwijs-ho-aanpak-coronavirus-covid-19 
PaginaPagina 41  41 vavan 41n 41

 
Kenmerk
  Een vervoersmiddel dat tegelijkertijd een attractie, horecagelegenheid en/of 
1711032-207446-PG
verblijfbestemming is, zoals een cruiseschip, valt niet onder deze opschaling. 
Hier blijft de 1,5 meter afstand gelden, zoals die ook voor de horeca en 
evenementen geldt, tenzij je uit hetzelfde huishouden komt. Vanaf 1 juli 
gelden er wel ruimere mogelijkheden voor groepsgrootten.  
III  Controlefase 
Met bovenstaande maatregelen is onze eerdere routekaart voor het allergrootste 
deel ingevuld. Twee maanden voordat we oorspronkelijk dachten dat te kunnen 
doen. Hiermee start vanaf 1 juli ook de controlefase van onze aanpak. 
Vanaf het begin van de uitbraak is de strategie van het kabinet gericht op het 
maximaal controleren van het virus. Daarbij staat centraal: (1) Het zo goed 
mogelijk beschermen van mensen met een kwetsbare gezondheid en (2) zorgen 
dat de zorg niet overbelast raakt. Dit vereist zicht op en inzicht in de verspreiding 
van het virus. 
 
In de uitbraakfase was een intelligente lockdown nodig om weer in control te 
komen. Vanuit de overgangsfase hebben we toegewerkt naar de controlefase 
waarin we beschikken over instrumentarium waarmee onze signaleringsfunctie 
wordt versterkt om zo snel mogelijk nieuwe oplevingen van het virus in beeld te 
krijgen. Op basis hiervan is het mogelijk op landelijk, regionaal en lokaal niveau 
maatregelen te treffen, indien het virus opliert. Het wenkend perspectief is de 
vaccinatiefase, waarin er een vaccin beschikbaar is. Verderop in deze brief ga ik 
hier nog nader op in. 
2. Dashboard 
 
Stand van zaken 
Het virus is nog steeds onder ons, en daarom is het zaak nauwgezet te volgen of, 
en hoe het virus zich nationaal en regionaal verspreidt. Het dashboard is een 
belangrijk instrument om maximaal zicht op en inzicht te houden in de 
verspreiding van het coronavirus. Op 5 juni jl. heb ik een proefversie van het 
coronadashboard gepubliceerd. Het is de bedoeling dat het dashboard ons de 
komende periode een steeds scherper en completer beeld geeft van de 
verspreiding van het virus. Daarvoor is het ook essentieel dat ook de 
signaleringsprocessen goed georganiseerd zijn zodat snel opgeschaald kan worden 
waar nodig. Het proces van vroegsignalering wordt verder toegelicht in bijlage III. 
  
De proefversie van het dashboard geeft cijfers weer over het aantal intensive care 
opnames, het aantal ziekenhuisopnames, het aantal positief geteste mensen, het 
aantal besmettelijk mensen en het reproductiegetal. Het dashboard wordt 
dagelijks uiterlijk om 17.00 uur geüpdatet. Het dashboard bevat ook specifieke 
indicatoren om de ontwikkelingen in de verpleeghuiszorg te kunnen volgen. Enkele 
van de voornaamste indicatoren zijn uitgesplitst naar Veiligheidsregio’s. Het geeft 
bijvoorbeeld weer hoeveel mensen een positieve testuitslag hebben gehad in de 
afgelopen 24 uur of hoeveel ziekenhuisopnames er in die specifieke regio zijn 
geweest. 
 
De indicator ‘Intensive care-opnames per dag’ is gewijzigd. Deze werd eerst 
PaginaPagina 41  41 vavan 41n 41

RIVM om – aan de hand van humane surveillance - nader onderzoek te doen in 
een specifieke regio. Zo kunnen deze gegevens samen mogelijk een veel beter 
Kenmerk
1711032-207446-PG
beeld geven van de verspreiding van het virus op lokaal of regionaal niveau. Zodat 
we veel sneller nieuwe oplevingen kunnen indammen. Het RIVM zal daarnaast 
onderzoeken of en hoe de data uit de rioolwatersurveillance ook ingezet kunnen 
worden om nog beter inzichtelijk te maken hoe het virus zich verspreidt tussen 
regio’s en of en in welke mate er nieuwe introducties plaatsvinden vanuit het 
buitenland.  
 
Voor zover bekend loopt Nederland internationaal voorop in dit type nationale 
onderzoek om coronavirus op te sporen. Later dit jaar bekijk ik in samenwerking 
met het RIVM of en hoe deze systematiek van rioolwatersurveillance op langere 
termijn ook ingezet kan worden voor de surveillance van andere ziekteverwekkers 
dan het coronavirus. Ik streef er naar uw Kamer zo snel mogelijk nader te 
informeren over dit onderzoeksprogramma. 
3. Toerisme/Schengen inreisverbod loopt af 
Het kabinet spant zich in om ruimte te bieden voor vakantie deze zomer, ook al 
zijn er nog veel onzekerheden. Met het oog op drukte in binnen-en buitenland, is 
hierbij de oproep gedaan aan iedereen die hiertoe de mogelijkheid heeft om de 
eigen vakantie zo veel mogelijk buiten de gereguleerde schoolvakanties te 
plannen.  
 
Nederlanders zoeken de natuur in eigen land op 
Sinds het kabinet heeft aangegeven dat een vakantie in eigen land mogelijk is, is 
er vooral een toename te zien in het aantal vakantieboekingen rondom de natuur 
en watergebieden in het oosten van het land en de provincies Zeeland, Friesland 
en Limburg. Het aantal bezoekers van toeristische trekpleisters is tot dusver 
beperkt te noemen. Er lijkt hiermee gehoor gegeven te worden aan de oproep van 
het kabinet om de drukte deze zomer zo veel mogelijk te mijden. Om het toerisme 
te spreiden en zo de risico’s van covid-19 te beperken ondersteunt het kabinet de 
campagne #hiermoetjezijn van NBTC om Nederlanders die deze zomer in eigen 
land op vakantie gaan te wijzen op rustige plekken die zij kunnen bezoeken. Deze 
informatie is te vinden op de website www.holland.com. Via de kanalen van de 
gastvrijheid- en vervoerssector zal er blijvend gewezen worden op het naleven 
van de gedragsregels. Er is nauw contact met de veiligheidsregio’s om ook de 
ontwikkelingen rondom het toerisme te volgen deze zomer.  
 
Voor 22 landen binnen de Schengenzone/EU is het reisadvies nu geel 
Als de situatie in de landen binnen de Schengenzone/EU/VK dat toelaat, zal het 
kabinet het reisadvies wijzigen van oranje (alleen noodzakelijke reizen) naar geel 
(toerisme mogelijk, maar er zijn risico’s). Voor 22 landen geldt nu een geel 
reisadvies waaronder het advies voor de populaire vakantielanden Duitsland, 
Frankrijk, Italië en Spanje. Voor een tiental landen geldt nog steeds een oranje 
reisadvies in afwachting van het moment waarop deze landen zelf de grens weer 
openen voor Nederlandse toeristen. Alleen voor het VK en Zweden blijft het 
reisadvies voorlopig op oranje staan, vanwege de gezondheidsrisico’s die volgens 
het RIVM spelen in deze landen. Voor reizigers die toch naar deze landen afreizen 
geldt dat zij bij terugkomst in Nederland worden gevraagd om twee weken in 
thuisquarantaine te gaan. Ook voor alle landen buiten de Schengenzone/EU/VK 
blijft vooralsnog een oranje reisadvies gelden. Via verschillende media heeft het 
PaginaPagina 41  41 vavan 41n 41

binnenshuis. Mogelijke verklaringen hiervoor zijn dat mensen de kans steeds 
kleiner achten om zelf besmet te raken of anderen te besmetten, het virus als 
Kenmerk
1711032-207446-PG
minder bedreigend wordt ervaren, en minder goed de nut van de maatregel 
kunnen inschatten.  
 
Verder laat het onderzoek zien dat met name jongeren en ouderen veel last 
hebben ondervonden van de maatregelen die zijn ingezet om de uitbraak te 
bestrijden en controleren. Zo blijkt dat een derde van de jongeren tussen de 16 en 
24 jaar aan het begin van de uitbraak meer psychische klachten heeft ervaren. 
Met de recente versoepelingen lijken deze klachten weer af te nemen. Uit het 
onderzoek blijkt ook dat ouderen boven de 70 jaar minder positief zijn over hun 
welbevinden, met name op het gebied van het sociale welzijn, de financiële 
zekerheid en – in mindere mate – het psychische welzijn. Desalniettemin blijven 
zowel jongeren als ouderen in sterke mate het beleid ondersteunen, en houden zij 
zich in de meeste situaties aan de gedragsregels. Waar jongeren dit doen uit 
solidariteit met anderen, doen ouderen dit vooral omdat zij het virus als 
bedreigend ervaren, en het eigen risico op besmetting hoog inschatten.  
 
Ik zie in de resultaten van het onderzoek ook terug dat er een spanning ontstaat 
in de mate waarin de samenleving – specifiek jongeren en ouderen – bereid is om 
zich te houden aan de gedragsregels. Zo hebben jongeren moeite met de regels 
die ten koste gaan van het eigen sociale leven. Ouderen lijken vooral moeite te 
hebben met de gedragsregels die bijdragen aan een sociaal isolement.  
 
Om het belang van de gedragsregels te blijven onderstrepen, zal ik - zoals gemeld 
in de Kamerbrief van 3 juni jl. – voorbereidingen treffen om met 
publiekscommunicatie de samenleving op een laagdrempelige manier blijven 
informeren over hoe om te gaan met de gedragsregels. Daarnaast bekijk ik hoe 
overheidswebsites zoals de website van de Rijksoverheid en het RIVM nog beter 
hiervoor ingezet kunnen worden. Tevens denk ik samen met de wetenschappers 
van de gedragsunit van het RIVM na over andere mogelijkheden die mensen 
kunnen helpen met het naleven van de gedragsregels kunnen, met daarbij 
specifieke aandacht voor jongeren en ouderen. 
5. Testen en traceren en digitale ondersteuning 
Testen en traceren is een essentiële pijler in de strategie om het virus onder 
controle te houden: we willen elke opflakkering zo vroeg mogelijk detecteren en 
de keten van besmettingen uitdoven. Daarom werk ik samen met GGD’en, 
laboratoria en het RIVM hard aan het verder opschalen van de capaciteit voor 
testen en bron- en contactonderzoek (BCO) en het vergroten van de effectiviteit 
en doorloopsnelheid van de processen. Vanwege het grote belang voor de 
volksgezondheid gaat de Inspectie Gezondheidszorg en Jeugd (IGJ) de komende 
maanden intensief toezien op de uitvoering van het testen en het BCO door de 
GGD’en en andere relevante partijen in het zorglandschap. Zo staan wij klaar om 
in het najaar een mogelijke tweede golf te voorkomen en effectief te bestrijden.  
  
PaginaPagina 41  41 vavan 41n 41

 
 
Kenmerk
1711032-207446-PG
Het testen van mensen zonder klachten kan helpen bij het in beeld brengen van 
de omvang van de verspreiding en levert daarmee belangrijke sturingsinformatie 
voor het voorkomen van een tweede golf. Ook zou dit bij een negatieve uitslag de 
quarantaineduur voor mensen kunnen verkorten. Ik vind deze inzet van testen 
zeer interessant en het RIVM en de GGD gaan deze mogelijkheid verder 
onderzoeken.  
 
Serologische testen 
De aanwezigheid van antistoffen, de zogenaamde seroprevalentie, ligt in 
Nederland op hetzelfde (lage) niveau als wordt waargenomen in andere landen in 
10
de EU . Op dit moment benutten we de mogelijkheden die serologische testen 
bieden optimaal. Op basis van adviezen van de Taskforce Serologie worden 
serologische testen ingezet voor de doelen omschreven in de Kamerbrief van 6 
mei jl. Ik blijf de wetenschappelijke ontwikkelingen en daarmee ook de 
mogelijkheden van serologisch testen nauwgezet volgen en zal het RIVM vragen 
mij te blijven adviseren over het perspectief van de inzet van deze testen bij 
voortschrijdende wetenschappelijke inzichten.  
 
De Nederlandse aanpak -ondersteund door de Taskforce Serologie- om resultaten 
van evaluaties van serologische testen van microbiologische laboratoria publiek 
11
beschikbaar te maken krijgt internationaal bijval. Deze aanpak leidt tot 
implementatie van betrouwbare serologie in de Nederlandse laboratoria. Mede 
gebaseerd op de in Nederland verzamelde resultaten heeft ook de WHO een grote 
hoeveelheid testen ingeslagen om seroprevalentieonderzoek te ondersteunen in 
andere landen. De resultaten van de evaluaties zijn en worden regelmatig ververst 
indien er nieuwe gegevens zijn.  
 
Het therapeutische potentieel van toediening van antistoffen aan mensen die nog 
ziek zijn door COVID-19 wordt (inter)nationaal onderzocht. Op 14 juni jl. was het 
wereldbloeddonordag. Ik heb dat moment aangegrepen om alle bloed- en 
plasmadonoren, ook specifiek de mensen die gedoneerd hebben nadat ze COVID-
19 hebben gehad om antistoffen te verzamelen, te bedanken en het belang van 
donatie te onderstrepen. GGD’en spelen een belangrijke rol in de communicatie 
van deze inzameling verricht door Sanquin. Het lid Krol (groep-Krol/Van Kooten) 
heeft tijdens het debat van 4 juli jl. het belang van dit onderzoek nogmaals 
onderstreept en daarom heb ik deze partijen extra gestimuleerd tot continuering 
van de door beide partijen bevonden prettige samenwerking voor dit belangrijke 
doel. Hiermee acht ik mijn toezegging aan het lid Krol afgedaan. 
 
Stand van zaken traceren 
De GGD’en hebben de afgelopen weken enorm hard gewerkt om – in navolging 
van grootschalig testen per 1 juni - de beschikbare capaciteit voor het BCO op te 
schalen en nieuwe mensen op te leiden. Uit de cijfers van de GGD’en blijkt dat er 
in 99% van de positieve testuitslagen binnen 24 uur na de melding bij de GGD 
 
10
 https://www.ecdc.europa.eu/sites/default/files/documents/RRA-COVID19-update10-2020-
06-11.pdf 
11
 https://www.nvmm.nl/vereniging/nieuws/taskforce-serologie-validatierapporten-16-juni-
2020/ 
 
PaginaPagina 41  41 vavan 41n 41

inkomensverlies voorkomen. In plaats van zelfisolatie of -quarantaine zou, zo is 
het advies van de Begeleidingscommissie, bij een notificatie door de app, tot twee 
Kenmerk
1711032-207446-PG
keer toe indicatief getest kunnen worden, ongeacht of mensen klachten hebben. 
Testen zou hierdoor op maat kunnen worden ingezet. Ik heb deze suggestie aan 
het OMT voorgelegd ter advies. Op pagina 16 van deze brief ben ik hier nader op 
ingegaan. 
 
De ontwikkeling van de Nederlandse app is reeds vergevorderd. Op 8 juni jl. is in 
samenwerking met het ministerie van Defensie een veldtest uitgevoerd om de 
technische werking van bluetooth bij het vaststellen van nabijheid te valideren. Op 
het terrein van het Defensie-CBRN in Vught zijn in een gecontroleerde omgeving 
door medewerkers van Defensie zeven representatieve praktijkscenario’s 
gesimuleerd. Zoals bekend is bluetooth op zichzelf onvoldoende nauwkeurig om de 
afstand te kunnen meten. Dat blijkt ook uit de tests. Voor de notificatie-app is het 
echter voldoende om een indicatie te hebben van hoe nabij twee telefoons zijn 
geweest. Door data hierover te combineren met de tijdsduur van de nabijheid kan 
met aanzienlijke betrouwbaarheid worden gemeten of twee gebruikers van de app 
in een situatie zijn geweest met risico op besmetting. Situaties met mensen die 
nabij elkaar maar fysiek gescheiden waren, bijvoorbeeld aan de andere kant van 
een muur of in een naastgelegen auto of trein, konden met deze methode in de 
meeste gevallen correct uitgesloten worden. De conclusie is dat bij een sterk 
signaal nabijheid zeker is. Bij een zwakker signaal kan dit zowel komen door de 
feitelijke afstand als door bijvoorbeeld de positie van de telefoon. De resultaten 
van de veldtest worden de komende periode vergeleken met die van de Europese 
partners en beoordeeld door de Begeleidingscommissie en de taskforces. Op basis 
daarvan wordt een besluit genomen over de meest effectieve instelling van de 
parameters in de app.  
 
In aanvulling op de veldtesten start er op 1 juli a.s. een praktijktest in de regio 
Twente als onderdeel van de beproeving. De dan beschikbare versie van de app 
wordt getest met een representatieve groep mensen uit die regio. Naast deze 
praktijktesten vinden er testen plaats met specifieke doelgroepen op specifieke 
thema’s (als toegankelijkheid, privacy en beveiliging) en met de GGD-en om (de 
impact van) het gebruik van de app een goede plek te geven in aanvulling op het 
reguliere contactonderzoek.  
 
Nederland heeft de afgelopen weken op Europees niveau in de technische 
werkgroep van het eHealth Netwerk intensief samengewerkt met landen die een 
notificatie-app ontwikkelen of hebben ontwikkeld volgens de decentrale methode. 
Het doel is om met een technische oplossing te komen die grensoverschrijdende 
interoperabiliteit van de nationale apps mogelijk maakt. Mensen die in een 
vakantieland in contact zijn geweest met een besmet persoon zouden zo ook terug 
in Nederland een bericht kunnen krijgen. De Europese Commissie richt hiertoe ook 
een voorziening in. De verwachting is dat een eerste groep landen waaronder 
Duitsland, Nederland, Italië, Ierland en Polen begin juli deze 
interoperabiliteitsoplossing kunnen gaan testen.  
 
Mijn planning is erop gericht om rond 15 juli te besluiten of en hoe de landelijke 
introductie van de app en het moment. Bij het nemen van deze beslissing zal ik 
onder meer de volgende aspecten in ogenschouw nemen:  
PaginaPagina 41  41 vavan 41n 41

overvloede wil ik nog benadrukken dat voorgaande onder voorwaarde is van een 
effectief en vellig vaccin en dat toediening pas kan plaatsvinden na toelating door 
Kenmerk
1711032-207446-PG
de European Medicines Agency (EMA). Ook heb ik de Gezondheidsraad gevraagd 
advies uit te brengen over de inzet en eerste prioritering van coronavaccins om de 
bevolking te beschermen tegen COVID-19. De Gezondheidsraad zal hierbij ook 
internationale adviezen raadplegen.  
 
De Europese Commissie heeft het belang van de door de eerdergenoemde vier 
landen opgerichte Vaccinalliantie onderstreept en erkent dat een verdere 
versnelling nodig is. Ik zie het als positief dat de Commissie met de EU Vaccin 
Strategie ook een stap naar voren zet, het is belangrijk dat we hierin samen 
optrekken. Deze strategie sluit aan bij de werkwijze van de Alliantie. De 
Commissie heeft de vier landen van de Inclusieve Vaccin Alliantie dan ook 
gevraagd om samen met de Commissie in een Joint Negotiation Team de al 
lopende, maar ook aankomende onderhandelingen voort te zetten en te gaan 
voeren. Doel is en blijft daarmee om zogenaamde advanced purchase agreements 
met private partijen af te sluiten. Daarbij heeft de Europese Commissie 2,7 miljard 
euro vanuit het Emergency Support Instrument (ESI) beschikbaar gesteld. We zijn 
uiteraard blij met deze beweging en stellen onze kennis en kunde graag ter 
beschikking. Op dit moment zetten we de gesprekken met kansrijke initiatieven 
dus met kracht voort en ik zal uw Kamer, zodra dat kan, uiteraard nader 
informeren. 
 
Naast het afsluiten van advanced purchase agreements (APA’s) bevat de EU 
Vaccin Strategie acties om de regelgeving en procedures te versnellen. Het gaat 
dan bijvoorbeeld om markttoelating door de EMA, flexibiliteit ten aanzien van het 
labelen en verpakken van vaccins, en regelgeving met betrekking tot genetisch 
gemodificeerde organismen. Vanzelfsprekend worden ook in het versnellen van de 
procedures absoluut geen concessies gedaan met betrekking tot de veiligheid en 
werkzaamheid van het vaccin.  
 
Tot slot benadrukt de Europese Commissie in haar strategie het belang van en de 
inzet op universele toegankelijkheid en betaalbaarheid van COVID-19 vaccins, 
onder andere door het steunen van de WHO call for global action van 24 april, de 
financiële bijdragen voor CEPI en GAVI, de ACT-Accelerator en de Covid-19 pool. 
Ik vind het belangrijk dat we als Nederland de brede toegankelijkheid en 
beschikbaarheid op verschillende manieren blijven ondersteunen, zoals via de 
eerdergenoemde bijdragen aan het pledging event, CEPI, en de ondersteuning van 
de vrijwillige patent pool. Het kabinet heeft eerder tijdens een pledging event van 
de Europese Commissie 192 mln. Euro vrijgemaakt voor onderzoek en 
internationale initiatieven zoals de Coalition for Epidemic Preparedness 
Innovations (CEPI). Daarop volgde tijdens de GAVI-Vaccine Summit nog eens 325 
mln. euro om onder andere kwetsbare landen juist nu te steunen. Aanvullend 
daarop maken we specifiek voor de beschikbaarheid van kandidaat-vaccins voor 
kwetsbare landen in ieder geval 25 mln. euro extra vrij. 
7. Innovatieve behandelingen 
Naast de voortdurende inspanningen om snel een vaccin tegen het coronavirus tot 
onze beschikking te hebben, werken vele onderzoekers aan innovatieve 
behandelingen tegen COVID-19. Dit type behandelingen kan hopelijk bijdragen 
aan een beter en sneller herstel en ervoor zorgen dat patiënten minder restschade 
PaginaPagina 41  41 vavan 41n 41

remdesivir na registratie spoedig via de reguliere kanalen voor patiënten 
beschikbaar komt, heb ik het Zorginstituut gevraagd om een advies uit te 
Kenmerk
1711032-207446-PG
brengen met een verkorte procedure tot toelating tot het 
zorgverzekeringspakket.  
2) Convalescent plasma 
Ik heb aan Stichting Sanquin Bloedvoorziening onlangs de opdracht verstrekt 
om plasma van herstelde coronapatiënten (zogeheten convalescent plasma) 
grootschalig in te zamelen. Aan dit project draagt het ministerie van VWS €10 
miljoen bij. Dit plasma bevat neutraliserende antistoffen. Deze antistoffen 
kunnen uit dit plasma worden gewonnen waardoor het een geneesmiddel 
wordt. Op dit moment onderzoekt een alliantie van internationale 
plasmageneesmiddelfabrikanten of een dergelijk geneesmiddel werkzaam en 
veilig is bij de behandeling en preventie van COVID-19. Mocht uit klinisch 
onderzoek blijken dat dit het geval is dan zal de dochteronderneming van 
Sanquin, Sanquin Plasma Products BV (SPP), de productie van dit 
geneesmiddel ter hand nemen. SPP is aangesloten bij de genoemde alliantie. 
 
3) BCG vaccin  
Het Radboudumc en UMC Utrecht onderzoeken of het tuberculosevaccin (BCG-
vaccin) op zorgmedewerkers en ouderen beter beschermen tegen een ernstige 
infectie met het coronavirus. Het vaccin beschermt niet direct tegen het 
coronavirus, maar kan bijdragen aan een milder verloop van de ziekte. Ik heb 
onlangs met de onderzoekers gesproken en vanwege de eerste bevindingen 
die deze onderzoekers met mij hebben gedeeld, heb ik de Gezondheidsraad 
gevraagd te adviseren over het aanbieden van BCG-vaccinatie bij COVID-19. 
Vooruitlopend op dit advies wil ik het onderzoek verder ondersteunen en 
bespoedigen door BCG-vaccins beschikbaar te stellen voor deze studies. Ik zal 
u op korte termijn informeren over het vervolg. 
8. Kwetsbare personen 
 
a) Kwetsbare mensen in verpleeghuizen 
 
Bezoek verpleeghuizen 
Voor bewoners, hun naasten en personeel van verpleeghuizen waren de afgelopen 
maanden zwaar. Veel bewoners werden ziek of zijn overleden. In zo’n moeilijke 
tijd is er juist behoefte aan contact met naasten. Ondanks alternatieven die 
werden verzonnen, bleef het niet kunnen ontvangen van (fysiek) bezoek een groot 
gemis. Dit blijkt ook uit het verslag van de Academische Werkplaatsen van 8 juni 
jl. Het is daarom belangrijk dat de versoepeling van de bezoekregeling op gang is 
gekomen (bijlage V). 
 
Ik heb grote waardering voor de inspanningen van de verpleeghuizen, zeker in de 
afgelopen maanden. Bewoners en medewerkers hebben de afgelopen tijd veel 
meegemaakt Zij hebben in moeilijke omstandigheden veel gedaan om hun 
bewoners en personeel te beschermen en tegelijkertijd veel aandacht gehouden 
voor de kwaliteit van leven van bewoners. Nu het aantal besmettingen op een fors 
lager niveau is gekomen, is het belangrijk om de ruimte die er is te benutten en 
elkaar weer te ontmoeten. 
 
PaginaPagina 41  41 vavan 41n 41

verpleeghuizen van tekorten aan PBM, werd daarop actie ondernomen en in 
contact met de betreffende ROAZ gezorgd dat (dreigende) tekorten zo goed 
Kenmerk
1711032-207446-PG
mogelijk werden aangepakt. Vanaf dat moment heeft VWS de regionale inkopers 
met de centrale inkoop van persoonlijke beschermingsmiddelen geholpen. Samen 
met de NFU, het LNAZ en de GGD-GHOR werd de inkoop centraal gecoördineerd 
(Kamerbrieven 2, 10 en 17 maart jl.). Deze werkwijze is geformaliseerd met de 
oprichting van het LCH op 23 maart jl. Vanaf de start leverde het LCH persoonlijke 
beschermingsmiddelen aan zowel de curatieve als de langdurige zorg. Eind maart 
en de weken daarna ging bijvoorbeeld circa 50% van de chirurgische 
mondneusmaskers naar de langdurige zorg.  
 
Vanaf 13 april jl. werd het nieuwe verdeelmodel van kracht, waarbij de verdeling 
van beschikbare voorraden van beschermingsmiddelen plaatsvond op basis van 
het besmettingsrisico in een specifieke behandelsituatie. Uitgangspunt van dit 
verdeelmodel is dat bij gelijke risico’s gelijke bescherming nodig is, zowel in de 
langdurige zorg als in de curatieve zorg. ROAZ en LCH benutten dit uitgangspunt 
bij de afhandeling van de bestellingen van de zorgorganisaties bij het LCH.  
 
Zicht op en inzicht in ontwikkelingen verpleeghuizen 
De stand van het aantal COVID-19 besmettingen en COVID-19 sterfte in 
verpleeghuizen is op dit moment als volgt:  
  Het RIVM (peildatum 22 juni) schat dat tot nu toe bij 8.360 bewoners van 
verpleeghuizen een COVID-19-besmetting is bevestigd, waarvan ruim 2.800 
16
mensen als overleden zijn gemeld.  
  Op 1 januari 2020 woonden circa 120.000 zeer kwetsbare mensen in een 
verpleeghuis. Dit betekent dat bij bijna 7% van de bewoners COVID-19 is 
bevestigd en ruim 2% van de bewoners is overleden. Ongeveer de helft van 
de mensen die besmet raken, herstelt weer. 
  Het aantal locaties waar sprake is (geweest) van een bevestigde besmetting 
17
van 1 of meer personen is 995. Dit is ongeveer 40% van het totaal aantal 
verpleeghuislocaties in Nederland.  
  Het RIVM schat dat op 49 locaties nog sprake is van een COVID-19 
besmetting. Dit getal is een schatting op basis van het aantal 
verpleeghuislocaties waar in de afgelopen 28 dagen sprake is van tenminste 
één vastgestelde COVID-19 besmetting op basis van een positieve test.  
 
Het aantal nieuwe meldingen van COVID-19-besmettingen in verpleeghuizen of 
verdenkingen hiervan neemt per week af. Dit geldt ook voor het aantal mensen 
dat is overleden en het aantal meldingen van 'nieuwe verpleeghuislocaties' met 
minimaal één bevestigde COVID-19 besmetting.  
 
 
16
 Doordat tot april 6 na 1 of 2 positief geteste patiënten per afdeling/unit/woongroep niet 
breder getest werd, is er waarschijnlijk een aanzienlijke onderrapportage ten opzichte van 
het werkelijke aantal personen met een bevestigde COVID-19 besmetting. 
17
 In de melding van bevestigde COVID-19 besmetting ontbreken vaak gegevens, waardoor 
het voor het RIVM niet altijd is vast te stellen of het om bewoner van een instelling gaat. Om 
daar toch een inschatting van te krijgen, koppelt het RIVM de postcodelocatie van de patiënt 
aan een lijst van postcodelocaties van instellingen. 
PaginaPagina 41  41 vavan 41n 41

verdubbeling van het sterftecijfer te zien ten opzichte van voor de COVID-19- 
uitbraak voorgaande weken. Hierin zijn ook regionale verschillen te zien. In totaal 
Kenmerk
1711032-207446-PG
zijn in de periode van de COVID-19-uitbraak 5.224 meer mensen met een Wlz-
indicatie overleden dan gemiddeld kon worden verwacht op basis van de 
voorgaande weken in 2020. Welk aandeel hiervan corona gerelateerd is, is niet te 
zeggen. Inmiddels lijkt er sinds enkele weken sprake te zijn van normalisering. 
Wanneer deze data gecombineerd wordt, betekent dit een daling van 2.465 
mensen die recht hebben op langdurige zorg.  
 
b) Kwetsbare mensen in gehandicaptenzorg 
Stand van zaken routekaart versoepeling bezoekregeling 
Om te monitoren hoe de bezoekregeling in de gehandicaptenzorg wordt 
uitgevoerd, heeft Vereniging Gehandicaptenzorg Nederland (VGN) een enquête 
onder de leden uitgezet. VGN zal dat regelmatig herhalen. Op de eerste uitvraag 
hebben 53 zorgorganisaties gereageerd. De uitkomsten van de eerste enquête 
laten zien dat de verruiming van de bezoekregeling daadwerkelijk op vrijwel alle 
plaatsen is ingezet. Daarbij valt op dat de data die op de routekaart staan eerder 
worden gebruikt als ingangsdatum dan als uiterste datum. Het grootste deel van 
de organisaties verwacht dat vrijwel alle cliënten op de data van de routekaart 
weer bezoek kunnen ontvangen, op bezoek kunnen gaan of weer kunnen logeren.  
Er is een grote variatie in afspraken hoe lang en hoe vaak iemand bezoek kan 
ontvangen. Dat geldt ook voor het gebruik van hulpmiddelen bij bezoek, zoals 
(plexi)glas of bezoek aan beide kanten van een raam: meer dan de helft van de 
zorgorganisaties zet een dergelijk hulpmiddel in. Ook zien we nog veel gebruik 
van mondkapjes wanneer de 1,5 meter afstand niet gehouden kan worden. Tot 
slot is opvallend is dat veel organisaties het nog lastig vinden om samen met 
cliënt (en verwant) invulling te geven aan afspraken over bezoek en logeren. Bij 
60% van de respondenten wordt dit op een andere manier gedaan, namelijk door 
een manager of door het crisisteam. Samen met de betrokken veldpartijen is dit 
een aspect dat ik de komende weken goed wil monitoren en waar ik een 
verandering verwacht te zien.  
Zicht op en inzicht in ontwikkelingen gehandicaptenzorg 
De stand van het aantal COVID-19 besmettingen en COVID-19 sterfte in 
gehandicaptenzorginstellingen is op dit moment als volgt:  
  Het RIVM (peildatum 22 juni) schat in dat tot nu toe bij bijna 1.154 bewoners 
van gehandicaptenzorginstellingen sprake is van een bevestigde COVID-19 
19
besmetting, waarvan zo’n 230 mensen zijn overleden. Het totaal aantal 
20
verdenkingen van een COVID-19-besmetting is 1.611 (peildatum 15 juni).  
  
 
19
 Doordat tot april 6 na 1 of 2 positief geteste patiënten per afdeling/unit/woongroep niet 
breder getest werd, is er waarschijnlijk een aanzienlijke onderrapportage ten opzichte van 
het werkelijke aantal personen met een bevestigde COVID-19 besmetting.  
20
 Dit cijfer komt uit registraties van een onlinedatabase. Omdat dit een vrijwillige registratie 
is, is deze registratie niet compleet. Ook hier geldt dat er sprake is van onder registratie.  
PaginaPagina 41  41 vavan 41n 41

van de testmogelijkheid. Voor wijkverpleegkundigen is signaleren onderdeel van 
hun dagelijks werk. Zij zijn continu alert op de (gezondheids)situatie van hun 
Kenmerk
1711032-207446-PG
cliënten en handelen daarnaar. Wijkverpleegkundigen vervullen daarnaast ook een 
signaleringsfunctie in hun wijk maar komen niet bij alle thuiswonende ouderen 
binnen. Huisartsen hebben aangegeven actief beleid te voeren om zicht te hebben 
en te houden op thuiswonende ouderen in hun praktijk. Het gezamenlijke bereik 
van wijkverpleegkundigen en huisartsen is daarmee groot. Beide beroepsgroepen 
zijn goed op de hoogte van de testmogelijkheden en zullen hier dan ook zeker 
naar verwijzen. Ik zal, in verband met het zo laag mogelijk houden van de 
registratielast, hiertoe geen separate monitor starten, maar gebruik maken van de 
testregistratie.  
 
Bij de registratie van de testen (en besmetting) wordt ook de leeftijd 
geregistreerd. Omdat besmettingen bij verpleeghuizen zijn verbijzonderd in de 
registratie, is af te leiden wat het aantal besmettingen van ouderen thuis is. De 
registratie is beschikbaar op dag-basis en in het dashboard is een uitsplitsing naar 
leeftijd in cohorten van 20 jaar zichtbaar. Hieronder staat in de figuur deze 
registratie over de afgelopen weken, waarbij het aantal besmettingen uitsluitend 
op basis van testen wordt vastgesteld. Het goed volgen van besmettingen bij 
ouderen thuis kan onnodig risico op verdere verspreiding voorkomen. Het doel is 
dus niet zozeer de registratie, maar het juist kunnen handelen voor de huisarts en 
wijkverpleging. Het is daarom van belang dat iedereen die positief is getest dit zo 
snel mogelijk deelt met de huisarts en de wijkverpleegkundige. 
 
Het RIVM (peildatum 22 juni) schat dat bij 8.370 ouderen van boven de 70 jaar 
23
die thuis wonen een COVID-19-besmetting is bevestigd, waarvan ruim 2.400 
24
mensen als overleden zijn gemeld.  
Uit cijfers van het CBS blijkt dat ruim 2,2 mln. mensen ouder zijn dan 70 jaar en 
thuis wonen. Dit betekent dat bij ongeveer 0,4% van de ouderen thuis een 
COVID-19 besmetting is bevestigd en 0,1% is overleden. Deze percentages liggen 
veel lager dan in de verpleeghuizen.  
 
Het aantal nieuwe meldingen van COVID-19-besmettingen bij ouderen, die ouder 
zijn dan 70 jaar en thuis wonen neemt per week af. Dit geldt ook voor het aantal 
ouderen dat is overleden. 
 
 
 
 
 
 
 
 
23 
Thuis wonen betekent dat mensen niet in een verpleeghuis of een 
gehandicaptenzorginstelling wonen.  
24 
Sinds 1 juni kan iedereen zich met klachten laten testen. Toch is het aannemelijk dat niet 
alle COVID-19 patiënten 
getest worden. De werkelijke aantallen in Nederland zijn daarom waarschijnlijk hoger dan de 
aantallen die hier genoemd worden. Het werkelijke aantal COVID-19 patiënten opgenomen 
in het ziekenhuis of overleden is hoger dan 
het aantal opgenomen of overleden patiënten gemeld in de surveillance, omdat de 
surveillance gebaseerd is op de 
informatie op het moment van melding. 
PaginaPagina 41  41 vavan 41n 41

Zorgen voor mensen met een beperking of chronische ziekte 
Het zorgen dat mensen met beperking of chronische ziekte in gelijke mate mee 
Kenmerk
1711032-207446-PG
kunnen delen in de geleidelijke versoepeling van maatregelen en daarmee naar 
een terugkeer naar het “gewone” leven, is één van de ambities van de COVID-19 
strategie voor mensen met een beperking of chronische ziekte die in samenspraak 
met vertegenwoordigende cliëntorganisaties is opgesteld. De strategie biedt 
hiervoor een richtinggevend kader. Deze heeft uw Kamer met mijn brief van 3 juni 
25
jl. ontvangen. 
 
26
De aangenomen motie van het lid Van den Berg (CDA) van 4 juni jl. is daaraan 
ondersteunend. Deze motie verzoekt de regering, met het veld in overleg te 
treden hoe zich voor te bereiden op een terugkeer naar het "gewone" leven, dan 
wel hoe zich voor te bereiden op een mogelijke tweede golf, en de Kamer hierover 
na het zomerreces te informeren. 
Dit betekent dat we de komende periode bezien wat de problemen zijn die 
mensen met een beperking of chronische aandoening, hun zorgverleners en 
naasten hebben ervaren ten tijde van de eerste golf (lessons learned) en wat dit 
betekent voor een eventuele tweede golf. 
Uit overleg met de cliëntenorganisaties blijkt dat het deel van de doelgroep, dat 
verhoogd kwetsbaar is voor COVID-19, behoefte heeft aan concrete handvatten 
voor hoe zij hun leven veilig kunnen invullen zonder zich volledig af te zonderen 
van de samenleving of soms zelfs van hun eigen familie. Ik bekijk samen met de 
cliëntenorganisaties hoe we de aandacht voor deze doelgroep breed borgen over 
alle levensdomeinen, dus naast zorg ook onderwijs, vervoer, werk en 
toegankelijkheid van de publieke ruimte en van goederen en diensten. 
De uitwerking van de strategie in concrete acties en het volgen van de effecten 
daarvan in de praktijk, zal plaatvinden in nauwe samenwerking met bijvoorbeeld 
cliëntenorganisaties, VNG, VGN, KNV, VNO NCW MKB en betrokken 
departementen zoals SZW, BZK, I&W, OCW. 
 
d) GGZ-cliënten 
Bij brief van 19 mei informeerde ik u over de handvatten die de richtlijn “GGZ en 
COVID” biedt voor bezoek aan mensen in ggz-instellingen, en voor het hervatten 
van reguliere zorg door ggz instellingen. Inmiddels is de richtlijn op 9 juni jl. 
opnieuw geactualiseerd. Uit contacten van de IGJ met professionals, 
brancheorganisaties en cliëntenorganisaties komt naar voren dat de sector 
aanpassingsvermogen toont en op een cliëntgerichtheid wijze blijft inzetten op het 
bieden van passende zorg voor ggz-cliënten. Desondanks is het van belang dat we 
gezamenlijk breed aandacht blijven houden de manier waarop in overleg met 
cliënten en naasten passende zorg wordt geleverd. 
e) Dak- en thuisloze mensen 
Op 29 mei jl. heeft de staatssecretaris van VWS een nieuwe richtlijn voor de 
opvang van dak- en thuisloze mensen gepubliceerd die aansluit bij de huidige fase 
van de crisis. Met deze richtlijn roept de staatssecretaris gemeenten op te zorgen 
voor voldoende opvanglocaties waarbij de 1,5 meter norm gehanteerd kan worden  
 
25
 Tweede Kamer 2019-2020, Kamerstuk 25 295, nr. 386. 
26
 Tweede Kamer 2019-2020, Kamerstu25 295, nr. 395. 
PaginaPagina 41  41 vavan 41n 41

met betrokken veldpartijen intensief aan de slag om dit plan op te stellen.  
 
Kenmerk
1711032-207446-PG
Het plan zal ingaan op verschillende aspecten rondom de opschaling zoals 
personeel en opleidingen, landelijke en regionale afspraken, het benutten van IC-
capaciteit in Duitsland, vervoer en de financiën. De aanbieding van het plan is 
voorzien rond eind juni, waarna de minister van MZS uw Kamer hierover zal 
informeren.  
10. Personeel in de zorg 
 
Inzet personeel bij opstarten reguliere zorg 
De minister voor MZS is met werkgeversorganisaties en de vakbonden in gesprek 
over de recuperatietijd van zorgverleners en de vraag hoe de recuperatietijd beter 
kan worden gemonitord. De minister voor MZS heeft dit toegezegd in het debat 
van 4 juni jl. De vakbonden hebben in deze gesprekken aangegeven dat het bij 
het opstarten van de reguliere zorg belangrijk is om alle geledingen van 
zorgmedewerkers op een afdeling te betrekken bij dit proces. Hoewel ziekenhuizen 
zelf verantwoordelijk zijn voor het opstarten van de reguliere zorg, lijkt het de 
ministers voor MZS niet meer dan logisch dat zorgmedewerkers bij dit proces 
nauw worden betrokken. Het gaat hierbij immers ook over de beschikbare 
capaciteit van zorgpersoneel. Uit signalen die de minister voor MZS krijgt van de 
NZa ten aanzien van het opschalen van zorg, begrijpt hij dat ziekenhuizen de 
knelpunten, zoals personeelstekorten en benodigde recuperatietijd, onderkennen 
en hiermee rekening houden. Dit signaal is door de NFU en NVZ bevestigd.  
 
Ook voor wat betreft het opschalen van de IC-capaciteit is het belangrijk om 
verpleegkundigen goed te betrekken. Daarom is aan de LNAZ nadrukkelijk 
28
gevraagd – zoals toegelicht in mijn brief van 3 juni jl. – om het draagvlak en de 
personele aspecten, zoals opleidingen, werkwijze en rusttijden, goed in het 
opschalingsplan in beeld te brengen.  
 
Gelet op het voorgaande speelt de medezeggenschap van verpleegkundigen op 
veel aspecten een belangrijke rol. Om die reden is een zorgbreed advies gevraagd 
aan de Chief Nursing Officer (CNO) over de positionering van verpleegkundigen. 
De CNO heeft de minister voor MZS laten weten dat haar advies eind augustus 
komt en enigszins vertraagd is door haar betrokkenheid bij andere adviezen. Ook 
acht zij het van belang om in gesprek te gaan met de verschillende stakeholders 
om zo uitgebreider advies te kunnen geven over de sectoren heen. De minister 
voor MZS zal uw Kamer over het advies informeren.  
 
Bonussen personeel in de zorg 
Ik wil nogmaals benadrukken dat zorgverleners of zorgmedewerkers de afgelopen 
maanden een buitengewone prestatie hebben geleverd en overigens nog steeds 
leveren. Ik zou dat graag waarderen in de vorm van een financiële beloning, zoals 
dat ook door uw Kamer gevraagd is via de motie van mevrouw Van Kooten-
29
Arissen . Uitgangspunt moet zijn dat deze beloning rechtvaardig, evenwichtig en 
goed uitvoerbaar is. Tegen die achtergrond is het dan ook van belang om 
vakbonden en zorgwerkgevers te betrekken. Er is een verkenner, in de persoon 
 
28
 Tweede Kamer 2019-2020, Kamerstuk 25295, nr. 386. 
29
 Tweede Kamer 2019-2020, Kamerstuk 25295, nr. 171. 
PaginaPagina 41  41 vavan 41n 41

houdt aan de regel van 2 weken quarantaine na aankomst op het eiland.  
 
Kenmerk
1711032-207446-PG
Vanuit Nederland worden de eilanden ondersteund bij de verdere versterking van de 
diensten publieke gezondheid en het op peil houden van de IC-capaciteit. Door het 
wegvallen van de mogelijkheid om patiënten naar Colombia te sturen, worden de 
ziekenhuizen in het Caribische deel van het Koninkrijk in positie gebracht zodat de 
meerderheid van de ziekenhuiszorg binnen het verband van het Koninkrijk plaats 
kan hebben. De ziekenhuizen gaan hiervoor een samenwerkingsverband aan. Zodra 
dit meer vorm en inhoud heeft gekregen, zal de staatssecretaris u daarover 
informeren. 
13. Financiën 
Het is belangrijk dat zorgaanbieders zich geen zorgen hoeven te maken over hun 
financiële positie en zich maximaal kunnen richten op het leveren van de 
noodzakelijke en veilige zorg tijdens de crisis en daartoe ook in staat blijven als 
we de crisis achter ons hebben gelaten. Ik heb daarom de afgelopen maanden 
intensief overleg gevoerd en afspraken gemaakt met de Nederlandse 
Zorgautoriteit (NZa), Zorgverzekeraars Nederland (ZN), Zorginstituut Nederland 
(ZiNL) en de Vereniging van Nederlandse Gemeenten (VNG). De afspraken in de 
verschillende domeinen gingen steeds uit van een aantal uitgangspunten: het 
verschaffen van liquiditeit, het compenseren van tijdelijke omzetderving en het 
vergoeden van extra kosten die samenhangen met de coronacrisis. Bij de 
uitwerking in de verschillende domeinen is steeds zoveel mogelijk uniformiteit 
betracht, hoewel verschillen in wet- en regelgeving en karakter in de stelsels 
maken dat de uitwerking tussen de verschillende domeinen toch enigszins 
verschilt. Als bijlage stuur ik een volledig overzicht mee van de financiële 
maatregelen die, buiten de rijksregelingen, door mij en de minister voor MZS, 
zorgverzekeraars, Wlz-uitvoerders en gemeenten zijn getroffen om aan 
bovengenoemde doelstellingen te kunnen voldoen (bijlage VII). Hieronder volgt 
een kort overzicht van de stand van zaken van de regelingen voor zorgaanbieders 
die vallen onder de zorgverzekeringswet, de langdurige zorg, het sociaal domein 
en het pgb. 
 
Stand van zaken zorgverzekeringswet 
De continuïteitsbijdrageregeling voor zorgaanbieders met een omzet kleiner dan 
10 mln. euro is gefaseerd opengesteld sinds 15 mei 2020. Het doel van deze 
regeling is de zorgaanbieders te compenseren voor tijdelijke omzetderving als 
gevolg van de coronacrisis. Voor ggz-aanbieders geldt (ten opzichte van andere 
sectoren) een aangepaste regeling, die rekening houdt met de trajectbekostiging 
in de ggz. Zorgverzekeraars zijn voor een specifieke continuïteitsbijdrageregeling 
voor zorgaanbieders met een omzet groter dan 10 mln. euro op dit moment nog 
in gesprek met vertegenwoordigers van deze zorgaanbieders. De verwachting is 
dat deze regeling rond 1 juli a.s. gereed is. Zorgverzekeraars zijn verantwoordelijk 
voor de uitvoering van de regeling in de Zvw en zij besluiten dus ook over het wel 
of niet verlengen daarvan. 
 
Stand van zaken langdurige zorg 
De maatregel compensatie omzetderving maakt deel uit van een set aan financiële 
maatregelen die als gezamenlijk doel heeft de continuïteit van zorg op de korte 
termijn te garanderen en de continuïteit van (het) zorg(landschap) op langere 
termijn te borgen. Aanvankelijk betrof de compensatie omzetderving (voor 
PaginaPagina 41  41 vavan 41n 41

 
De compensatie van meerkosten wordt verlengd tot 1 januari 2021. Hiermee 
Kenmerk
1711032-207446-PG
wordt de einddatum van deze regeling in het sociaal domein gelijkgetrokken met 
de Wlz. De notitie ‘uitwerking meerkosten Jeugdwet en Wmo – VNG en Rijk’ biedt 
het kader voor wat onder meerkosten wordt verstaan. Meerkosten dienen 
aantoonbaar te zijn en doen zich pas voor wanneer een aanbieder dit niet binnen 
zijn reguliere contract kan opvangen. De basis van de meerkosten zijn de 
coronamaatregelen van het kabinet en de RIVM-richtlijnen. Gemeenten worden, 
zoals eerder overeengekomen, voor deze meerkosten gecompenseerd door het 
Rijk. Hiertoe wordt op macroniveau de omvang van de meerkosten bepaald. Dit 
wordt in principe via de gebruikelijke verdeelmodellen verdeeld over gemeenten. 
Mocht dit een verdeelvraagstuk opleveren, dan dient dit binnen de macro-omvang 
van de compensatie opgelost te worden. 
 
Stand van zaken PGB 
In het notaoverleg Care van 15 juni jl. is gevraagd toe te lichten hoe omzetverlies 
als gevolg van de coronacrisis voor pgb-gefinancierde wooninitiatieven 
gecompenseerd kan worden. Na de uitbraak van de coronacrisis zijn, in overleg 
met ZN en de NZa, enkele maatregelen genomen om de continuïteit van 
zorgverlening aan pgb-houders te waarborgen. Deze maatregelen maken het 
mogelijk dat niet-geleverde zorg en extra en/of duurdere zorg tijdelijk vanuit het 
pgb gedeclareerd kan worden. Hierbij kan worden gedacht aan het betalen van 
gedeclareerde zorg, ook als deze door een wooninitiatief niet is geleverd. Deze 
situatie kan zich bijvoorbeeld voordoen als de pgb-houder tijdelijk elders woont. 
 
De Branchevereniging Kleinschalige Zorg (BVKZ) heeft gesignaleerd dat deze 
maatregelen niet in alle gevallen toereikend zijn om financiële problemen bij 
kleinschalige pgb-gefinancierde Wlz-wooninitiatieven te voorkomen. Het betreft 
hier met name financiële problemen die ontstaan als bewoners overlijden en op 
korte termijn nog geen nieuwe bewoners zijn. Door het overlijden van een 
budgethouder vervalt het pgb en is het niet mogelijk de kosten van zorgpersoneel 
uit dit pgb door te betalen. Onder normale omstandigheden is dit een regulier 
bedrijfsrisico. Echter, vanwege COVID-19 overlijden meer bewoners en is het 
moeilijker de lege plaatsen weer bezet te krijgen. Ik vind de continuïteit van zorg 
in een pgb-wooninitiatief belangrijk en zeker ook voor de pgb-houders die in deze 
wooninitiatieven verblijven en heb daarom met betrokken partijen verkend welke 
oplossing voor deze specifieke situatie getroffen kan worden.  
 
Dit heeft ertoe geleid dat is besloten de compensatie te gaan regelen via de Extra 
Kosten Corona regeling (EKC-regeling). Deze EKC-regeling wordt uitgebreid voor 
pgb-houders in kleinschalige wooninitiatieven die als gevolg van leegstand in 
financiële nood raken. De overgebleven pgb-houders in het wooninitiatief kunnen 
dan tijdelijk extra budget krijgen om een deel van de weggevallen zorginkomsten 
van het wooninitiatief te compenseren. Het gaat hierbij uitdrukkelijk om een 
tegemoetkoming van dat deel van de weggevallen zorginkomsten dat nodig is om 
de continuïteit van zorg in het wooninitiatief te waarborgen. Overige inkomsten 
die het initiatief misloopt, zoals huurinkomsten, worden en kunnen niet uit het pgb 
worden gecompenseerd. Zorg en wonen is immers gescheiden bij het pgb, 
waardoor huur nooit met een pgb betaald mag worden. Momenteel werk ik, in 
overleg met ZN, zorgkantoren, de NZa en BVKZ de details van deze oplossing uit, 
zodat indien nodig wooninitiatieven hier op korte termijn gebruik van kunnen 
PaginaPagina 41  41 vavan 41n 41

voorgestelde thema’s.  
 
Kenmerk
1711032-207446-PG
Deze geleerde lessen moeten in combinatie met de signalen uit het dashboard een 
mogelijke opleving van het virus zo snel mogelijk indammen. Dit is in ieders 
belang. 
 
Thema’s voor analyse 
Op grond van de ervaringen uit de vorige fase van de coronacrisis zijn acht 
thema’s op voorhand relevant om te beschouwen in het licht van de volgende 
fase. Ter illustratie vindt u hieronder per thema voorbeelden van onderwerpen die 
aan de orde zullen komen.  
 
1) Beschikbaarheid persoonlijke beschermingsmiddelen: 
De in beperkte voorraad binnen zorginstellingen in zowel de curatieve en 
langdurige zorg en de grote afhankelijkheid van de productie buiten 
Europa zijn een belangrijk leerpunt bij de voorbereiding op een tweede 
golf. 
2) IC-capaciteit:  
Hoe is het inzicht in gegevens meer real-time te organiseren? Flexibel 
opschalen naar 1700. Het gaat dan zowel om patiëntgegevens als om real-
time monitoring in één systeem van de beschikbaarheid en bezetting van 
bijvoorbeeld COVID en non-COVID bedden (op de IC’s en op de klinische 
bedden) in de ziekenhuizen. 
3) Testen en traceren: 
Hoe borgen we blijvend voldoende capaciteit, effectiviteit en landelijke 
sturing? Hoe is de doorloopsnelheid van de diagnostische keten verder te 
verbeteren?  
4) Effecten op de reguliere zorg:  
Hoe kan de reguliere zorg in de hele keten zoveel als mogelijk doorgaan? 
Dus niet alleen een focus op de patiënten op de IC-bedden, maar ook de 
instroom, doorstroom en uitstroom op de klinische bedden, de 
verpleeghuizen, de wijkverpleging en thuiszorg etc.  
5) Generieke lockdownmaatregelen:  
Op wat voor wijze kunnen op regionaal niveau maatregelen ingezet 
worden? De modelverordening voor de veiligheidsregio’s zal voor dit 
maatwerk ook beter geëquipeerd moeten worden. Door differentiatie toe 
te passen zal het maatschappelijk draagvlak naar verwachting groter zijn 
en de sociaaleconomische consequenties beter te overzien.  
6) Werking en opzet van het dashboard: 
Het eerste dashboard is er en dat breiden we de komende periode verder 
uit.  
7) Langdurige zorg:  
Met de motie Marijnissen/ Bergkamp verzoekt de Tweede Kamer de 
regering in overleg te treden met onafhankelijke experts 
(ouderengeneeskunde en hygiëneveiligheid), cliëntenorganisaties, 
beroepsorganisaties en brancheorganisaties, waarbij de ervaringen van 
medewerkers in de zorg worden meegenomen, en lessen te formuleren 
over de genomen maatregelen en het te voeren beleid binnen 
verpleeghuizen in de nabije toekomst. De Tweede Kamer kan de invulling 
van deze motie voor het reces tegemoet zien. Deze betrekken we in de 
bredere aanpak van de lessons learned. 
PaginaPagina 41  41 vavan 41n 41

Tot slot 
De grote vrijheid waarmee we de zomer ingaan, gaat gepaard met een grote 
Kenmerk
1711032-207446-PG
verantwoordelijkheid om het virus onder controle te houden. Dat moeten we met 
elkaar doen. Wij kunnen wel klaar zijn met het virus zijn, het virus is nog niet 
klaar met ons. Wereldwijd is het aantal nieuwe besmettingen hoger dan ooit. De 
enige manier om de tweede golf te voorkomen, is door ons gezond verstand te 
gebruiken en ons verantwoordelijk te voelen voor de bescherming van elkaar. Het 
feit dat we in de controlefase terecht zijn gekomen koesteren we, en daar blijven 
we aan werken. 
Hoogachtend, 
 
de minister van Volksgezondheid, 
Welzijn en Sport, 
 
 
 
 
 
 
Hugo de Jonge 
PaginaPagina 41  41 vavan 41n 41

