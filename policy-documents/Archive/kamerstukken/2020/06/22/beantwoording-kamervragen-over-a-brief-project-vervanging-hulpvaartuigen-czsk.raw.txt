 
 
 
 
> Retouradres Postbus 20701 2500 ES Den Haag 
 
de Voorzitter van de Tweede Kamer 
Ministerie van Defensie 
der Staten-Generaal 
 
Plein 4 
Plein 2 
MPC 58 B 
2511 CR Den Haag 
Postbus 20701 
2500 ES Den Haag 
www.defensie.nl 
 
 
 
 
 
 
 
Onze referentie 
BS2020010205 
Datum 22 juni 2020 
 
Antwoorden op feitelijke vragen inzake de A-brief project 
Betreft 
Bij beantwoording datum, 
‘Vervanging hulpvaartuigen CZSK’.  
onze referentie en betreft 
vermelden. 
 
Hierbij ontvangt u de antwoorden op de feitelijke vragen van de vaste commissie voor Defensie 
inzake de A-brief project ‘Vervanging hulpvaartuigen CZSK’ van 7 mei jl. (Kamerstuk 27 830, nr. 
305). De vragen zijn ingezonden op 18 mei jl. met kenmerk 2020Z08139/2020D19072. 
  
 
 
 
 
 
 
DE STAATSSECRETARIS VAN DEFENSIE 
 
 
 
 
 
Drs. B. Visser 
  
 
 Pagina 1 van 13 
 

 
schepen uiteen van 2024 tot 2034. Tegen die achtergrond ligt het niet voor de hand de vervanging 
van deze schepen te versnellen.  
 
3. 
Is het mogelijk de Gouden Driehoek bij het project te betrekken? Zo ja, in welke fase van 
het project zou dit kunnen? 
55. 
Bent u bereid de Gouden Driehoek te betrekken bij het (gedeeltelijk) emissievrij maken 
van de hulpvaartuigen? Hebt u kennis genomen van de berichtgeving  dat Nederlandse 
scheepsbouwers en toeleveranciers klaar staan, samen met de kennisinstellingen, om 
Defensie te adviseren en haar duurzame en innovatieve technologie te implementeren? 
 
Op het gebied van onderzoek om de hulpvaartuigen (gedeeltelijk) emissievrij te maken, wordt 
nationaal al samengewerkt. In de A-fase zijn de industrie en MARIN reeds betrokken geweest. In 
de B-fase zal deze betrokkenheid nog worden vergroot. Verder participeert Defensie in het 
consortium Green Maritime Methanol, een groot samenwerkingsverband met diverse 
kennisinstellingen en industriële partners, met als doel om het gebruik van (groene) methanol als 
scheepsbrandstof te onderzoeken. Methanol is één van de potentiële alternatieve energiedragers 
voor de hulpvaartuigen. 
 
Defensie is medeondertekenaar van de ‘Green Deal voor de Zeevaart, Binnenvaart en Havens’ 
(Kamerstuk 33 043, nr. 102 van 11 juni 2019). Daarin is afgesproken dat Defensie in nauwe 
samenwerking met de Rijksrederij ernaar streeft het launching customership te intensiveren om 
daarmee de klimaatdoelstellingen te ondersteunen en de logistieke footprint van de vloot te 
verminderen. Verder is daarin afgesproken dat Defensie per materieelproject zal bezien in hoeverre 
launching customership aan de orde kan zijn.  
 
De vervanging van de hulpvaartuigen biedt wellicht een mogelijkheid om het launching 
customership te concretiseren. Uit de B-fase zal blijken of het voor Defensie technisch en financieel 
haalbaar is om deze vaartuigen (gedeeltelijk) emissievrij te maken en daarmee als launching 
customer op te treden. Zie ook het antwoord op de vragen 9 en 11.  
 
4. 
Welke landen in Europa zijn het komende decennium nog meer van plan hulpvaartuigen 
aan te schaffen? 
5. 
Is het mogelijk om bij de ontwikkeling van de hulpvaartuigen samen te werken met 
werven in Duitsland en Zweden? 
33. 
Wordt er in internationaal verband gekeken of het aanschaffen van deze vaartuigen 
gezamenlijk kan met een bondgenoot, om zodoende schaalvoordelen te behalen? 
48. 
Bent u voornemens internationale samenwerking te zoeken bij de aanbesteding van (een 
of meerdere) hulpvaartuigen? Zo nee, waarom niet? Zo ja, met welke landen? 
 
Zoals uiteengezet in de A-brief wordt in de B-fase de verwervingsstrategie bepaald. De 
mogelijkheden voor nationale en internationale samenwerking, zoals met buitenlandse werven, 
komen hierbij aan bod. Op dit moment is er geen belangstelling bekend voor internationale 
samenwerking bij dit project. Met Duitsland, België, Noorwegen en Zweden is in bilateraal overleg 
over dit project gesproken, maar daar bleek geen behoefte aan samenwerking bij de aanschaf van 
deze vaartuigen. Mochten zich tijdens de B-fase kansen voordoen met deze of andere landen, dan 
zal samenwerking alsnog worden overwogen. Zie ook het antwoord op vraag 32. 
 
5. 
Is het mogelijk om bij de ontwikkeling van de hulpvaartuigen samen te werken met 
werven in Duitsland en Zweden? 
 
Zie het antwoord op vraag 4.  
 
Pagina 2 van 13 

 
consequenties om deze vaartuigen (gedeeltelijk) emissievrij te maken nader worden onderzocht. 
Daarbij zal een verder doorgerekende business case worden opgesteld voor de gehele levensduur 
van de nieuwe schepen, die voor elk schip dertig jaar bedraagt. Zie ook het antwoord op de vragen 
34 en 36. 
 
10. 
Herinnert u zich deze passage uit blz. 11 van de Defensie Industrie Strategie: 'Nederland 
heeft in het maritieme domein state-of-the-art bedrijven met toonaangevende 
technologische en industriële capaciteiten (…)'. Erkent u dat dit project niet alleen de 
potentie heeft om bij te dragen aan de innovatiekracht van de maritieme maakindustrie, 
maar in deze tijd van coronacrisis ook van groot belang is voor het behoud van 
hoogwaardige kennis en kunde in Nederland? 
52. 
Kunt u aangeven wat in dit geval precies bedoeld wordt met Commercial-off-the-shelf, 
aangezien ieder van deze schepen immers bijna uniek is en er geen standaard markt 
bestaat voor kant-en-klare producten voor duikvaartuigen, torpedo-werkschepen en 
ondersteuningsschepen, waarbij ieder van de vijf categorieën uniek is of het gaat om 
een heel kleine serie, ieder met unieke hulpapparatuur? 
 
De passage in de Defensie Industrie Strategie is mij bekend. De innovatie en de benodigde 
hoogwaardige kennis en kunde voor de vervanging van de hulpvaartuigen hebben alleen 
betrekking op emissieloos varen. Het uitgangspunt is daarom ‘Commercial-off-the-Shelf, tenzij’ 
met vrijwel uitsluitend civiele bouwstandaarden en slechts militaire toevoegingen waar die 
onvermijdelijk zijn. De mogelijkheden voor innovatie op het gebied van (gedeeltelijk) emissievrij 
maken van deze vaartuigen worden in de B-fase onderzocht. Of dit in het project meegenomen kan 
worden, hangt echter af van de resultaten van de B-fase.  
 
11. 
Waarom doet u een beroep op de rijksbrede middelen om het emissiearm maken van de 
vaartuigen te bekostigen? Waarom wordt dat niet uit de Defensiebegroting betaald? 
 
Zie het antwoord op vraag 9. 
 
12. 
Bent u bereid, in het licht van de coronacrisis, dit project te versnellen en nationaal aan 
te besteden? Zo nee, waarom niet? 
 
Zie het antwoord op vraag 2.  
 
13. 
Kunt u voor de tien vaartuigen afzonderlijk (bij benadering) aangeven welk vaartuig 
wanneer het einde van zijn levensduur bereikt? 
 
Zoals vermeld in de A-brief is einde levensduur (bij benadering): 
- Het marine opleidingsvaartuig: 2024. 
- Het torpedowerk- en ondersteuningsschip voor onderzeeboten: 2026. 
- De vijf duikvaartuigen: 2026/2027. 
- Het transport- en ondersteuningsschip in het Caribische Gebied: 2031.  
- De twee hydrografische opnemingsvaartuigen: 2033/2034. 
 
14. 
Waarom zit tussen de indienststelling van de schepen 20 jaar en het einde van de 
levensduur de helft, namelijk 10 jaar? 
 
Dit wordt veroorzaakt doordat de oudste hulpvaartuigen (Zr.Ms. Mercuur en de Soemba) in de 
huidig planning veel langer in dienst zijn geweest dan de oorspronkelijk voorziene levensduur.  
 
 
 
Pagina 2 van 13 

 
(gedeeltelijk) emissievrij maken van de hulpvaartuigen. De centrale aanpak in een project geeft de 
grootste kans om synergie te bereiken en schaalvoordelen te benutten.  
 
Voor de havenduikvaartuigen geldt dat de bouwwijze van de romp en het tonnage anders zullen 
blijven dan de andere hulpvaartuigen. Omdat de overige genoemde mogelijke voordelen ook op de 
duikvaartuigen van toepassing zijn, worden ook deze vaartuigen meegenomen in hetzelfde project.  
 
20. 
Wat is uw houding ministerie ten aanzien van de aandrang van de branche organisatie 
Netherlands Maritime Technology  om een versneld aanbestedingstraject voor de tien 
schepen te hanteren? Bent u akkoord met dit verzoek? Zo ja, waarom? Zo nee, waarom 
niet? 
 
Zie het antwoord op vraag 2. 
 
21. 
Waarom wordt er niet voor gekozen om de civiele autoriteiten in het Caraïbisch gebied 
zelf uit te rusten met de gewenste capaciteit indien u stelt dat zowel in het Caraïbisch 
gebied als in Nederland de schepen regelmatig kunnen worden ingezet ter ondersteuning 
van de civiele autoriteiten? 
22. 
Is het, gezien de door klimaatverandering verwachte toename van noodweer in het 
Caraïbisch gebied, een optie om de civiele autoriteiten uit te rusten met 
scheepscapaciteit om in Humanitarian Assistance and Disaster Relief te voorzien? Zo 
nee, waarom niet? Zo ja, op welke wijze voert u dit uit? Deelt u de opvatting dat 
Humanitarian Assistance and Disaster Relief geen militaire hoofdactiviteit is?  Kunt u uw 
antwoord toelichten? 
 
‘Ondersteuning van civiele autoriteiten bij rechtshandhaving, rampenbestrijding en humanitaire 
hulp, zowel nationaal als internationaal’ is de derde hoofdtaak van Defensie. Ook deze taak is 
afgeleid van het Statuut voor het Koninkrijk der Nederlanden en de Grondwet. Zoals onder meer 
toegelicht in de Defensienota 2018, valt Humanitarian Assistance and Disaster Relief in het 
Caribisch gebied onder de derde hoofdtaak van Defensie en draagt dit bij aan het ‘Veilig blijven’ 
van ons Koninkrijk.  
 
De verzoeken tot ondersteuning betreffen over het algemeen niet alleen de capaciteit (het 
vaartuig), maar vooral ook specifieke kennis en kunde. Defensiepersoneel is opgeleid en getraind 
om dergelijke ondersteuning te leveren. Het is uiteraard aan de civiele autoriteiten om te besluiten 
om eventueel zelf deze capaciteit op te bouwen, maar dit behelst meer dan alleen een schip kopen. 
Daarnaast leidt deze eventuele keuze van de civiele autoriteiten niet tot een drastische 
vermindering van de marine behoefte, omdat Defensie deze vaartuigen primair voor eigen 
doeleinden gebruikt. 
 
23. 
Betekent uw stelling dat het vervangende opleidingsschip groter zou moeten zijn dan de 
Pelikaan, omdat het dan betere eigenschappen heeft voor het varen op de Noordzee en 
meer ruimte zal hebben voor leerlingen, dat het in grote wordt opgeschaald naar een 
tonnage vergelijkbaar met de overige schepen (met uitzondering van de kleinere 
duikvaartuigen)? Gaat dit extra kosten met zich meebrengen? Zo ja, hoeveel en hoeveel 
groter of zwaarder wordt het nieuwe schip? 
 
Zoals uiteengezet in het antwoord op vraag 17 staan de tonnages van de vaartuigen, en daarmee 
ook de kosten per vaartuig, nog niet vast. Dit is onderwerp van nader onderzoek in de B-fase. De 
vergelijking betreft hier overigens niet Zr.Ms. Pelikaan, maar MOV Van Kinsbergen.  
 
24. 
Kunt u, eventueel vertrouwelijk, inzicht verschaffen omtrent de begrote kosten van de 
aanschaf per vaartuig (die immers, zoals u stelt, bepaalt hoeveel schepen gekocht zullen 
 
Pagina 2 van 13 

 
 
Ook het ondersteuningsschip in het Caribisch gebied kan beperkt militaire taken uitvoeren. Voor 
opdrachten in het hogere geweldsspectrum zijn andere eenheden bedoeld, zoals de fregatten.   
 
31. 
Op basis van welke afweging is er maar één duikvaartuig beschikbaar voor taken van 
nationale veiligheid en ondersteuning van civiele autoriteiten? 
 
Defensie en het ministerie van Binnenlandse Zaken en Koninkrijksrelatie hebben afspraken over 
ondersteuning van de civiele autoriteiten. Op basis van deze afspraken is voor deze ondersteuning 
permanent één duikvaartuig beschikbaar. Als in voorkomend geval extra capaciteit nodig is, zal 
Defensie bezien of die kan worden geleverd.  
 
32. 
Wordt in het streven naar gemeenschappelijkheid ook gekeken naar de vloot van de 
meest belangrijke bondgenoten van de Nederlandse krijgsmacht? 
 
Voor de vervangende capaciteit van het torpedowerk- en ondersteuningsschip voor onderzeeboten 
is gebruik gemaakt van het Submarine Support Unit Requirements Document. Dit document is in 
2016 opgesteld door de Conventional Submarine Cooperation, een samenwerkingsverband tussen 
Duitsland, Italië, Noorwegen, Polen, Portugal en Nederland. Het document beschrijft op hoofdlijnen 
de functies en eisen voor een nieuwe behoeftestelling van een onderzeebootondersteuningsschip. 
Zoals uiteengezet in het antwoord op vraag 4 is internationale samenwerking bij de concrete bouw 
van een dergelijk schip op dit moment niet voorzien. 
 
33. 
Wordt er in internationaal verband gekeken of het aanschaffen van deze vaartuigen 
gezamenlijk kan met een bondgenoot, om zodoende schaalvoordelen te behalen? 
 
Zie het antwoord op vraag 4. 
 
34. 
Wat zijn de verwachtingen aangaande het omlaag brengen van de emissies van deze 
vaartuigen in het kader van de Defensie Energie en Omgeving Strategie (DEOS)? 
36. 
De schepen worden tussen 2022 en 2034 gebouwd en blijven volgens het DMP-A tot ver 
na 2050 operationeel. Is het uw intentie om te voldoen aan de normen van 2022, aan die 
van 2030 of die van 2050? 
 
De vaartuigen zullen gaan voldoen aan de emissie-eisen ‘Tier III’, zoals gesteld door de 
International Maritime Organization.  
 
In de DEOS zijn streefdoelen opgenomen voor het energiegebruik in het operationele domein. 
Onder meer is in 2030 de afhankelijkheid van fossiele brandstoffen met tenminste 20 procent 
gereduceerd ten opzichte van 2010. In 2050 is de afhankelijkheid van fossiele brandstoffen met 
tenminste 70 procent gereduceerd ten opzichte van 2010. De DEOS bevat geen gedetailleerde 
streefdoelen voor emissies. 
 
Indien deze hulpvaartuigen overstappen op alternatieve energiedragers, kan dit een bijdrage 
leveren aan het streefdoel van 2030 voor het maritieme domein van de DEOS. In welke mate moet 
nog blijken in de B-fase als de technische en financiële haalbaarheid wordt onderzocht.  
 
35. 
Wordt er in het streven naar een reductie van afhankelijkheid van fossiele brandstoffen 
gekeken hoe bondgenoten dit aanpakken? Wordt er samengewerkt op dit thema? 
 
NAVO-partners hebben in de Ship Design Capability Group contact over hun voornemens op dit 
gebied. Uit deze contacten blijkt dat op dit moment weinig marines concrete plannen hebben om 
 
Pagina 2 van 13 

 
Door hier een programmaconstructie te gebruiken, kunnen de deelprojecten goed op elkaar worden 
afgestemd. 
 
41. 
Is het de bedoeling om op basis van dit DMP-A uiteindelijk alle 10 schepen ineens bij één 
werf aan te besteden of via een raamovereenkomst van dezelfde bouwmeester te 
betrekken? 
 
Zie het antwoord op vraag 38. 
 
42. 
Erkent u dat de technologische standaarden en inzichten over de periode van ca. 15 jaar, 
van DMP-A tot oplevering binnen één groot project, sterk kunnen veranderen, vooral met 
betrekking tot elektronische systemen en energietransitie? Worden de algemene 
technische eisen aan de 10 schepen al bij de DMP-D fase en het contract van het eerste 
schip vastgelegd of kunnen deze gedurende de looptijd van dit project worden bijgesteld 
op basis van nieuwe technische ontwikkelingen? 
 
Ja, technische standaarden en inzichten veranderen in de loop der tijd. De verwervingsstrategie zal 
worden bepaald in de B-fase. Hierbij zal Defensie ook bezien hoe veranderde eisen gedurende de 
looptijd van dit project worden meegenomen in de verwervingsvoorbereidingsfase (D-fase).  
 
43. 
Erkent u dat de ervaring met het bouwen van schepen leert dat schaalvoordelen bij 
unieke schepen en kleine series nauwelijks aan de orde zijn? Kunt aangeven welk 
economisch schaalvoordeel (in percentage van de kostprijs) door het samenvoegen van 
deze projecten gerealiseerd gaat worden? Op welke feiten is dit standpunt gebaseerd? 
 
Inderdaad nemen schaalvoordelen af naarmate de serie kleiner wordt. In de behoeftestellingfase 
(A-fase) van dit project kwam naar voren dat een economisch schaalvoordeel van ongeveer vijf 
procent behaald kan worden door de samenvoeging van deze projecten.  
 
44. 
Is het mogelijk om bij de aanschaf van de hulpvaartuigen een beroep te doen op artikel 
346 Verdrag betreffende de werking van de Europese Unie (VWEU)? Is, aangezien 
gesteld wordt dat de hulpvaartuigen met hun specifieke taken een bijdrage leveren aan 
het ‘veilig blijven’ van ons Koninkrijk en aan het ‘veilig verbinden’ van de aan- en 
afvoerlijnen van Nederland, een beroep op artikel 346 VWEU gerechtvaardigd, aangezien 
de hulpvaartuigen bijdragen aan de nationale veiligheid? Zo nee, waarom niet? 
49. 
Kunt u niet beter gebruik maken van artikel 346 VWEU en de schepen alleen nationaal 
aanbesteden, aangezien de hulpvaartuigen met hun specifieke taken een bijdrage 
leveren aan het ‘veilig blijven’ van ons Koninkrijk en aan het ‘veilig verbinden’ van de 
aan- en afvoerlijnen van Nederland? 
50. 
Bent u bereid, mede in het licht van de Defensie Industrie Strategie, het regeerakkoord 
en de corona crisis, een beroep te doen op artikel 346 VWEU, over te gaan tot nationale 
aanbesteding en hierover zo snel mogelijk, al in de A-fase, uitsluitsel te geven? Zo nee, 
waarom niet? 
 
De verwervingsstrategie zal worden bepaald in de B-fase. Hierbij zal Defensie ook de mogelijkheid 
van een beroep op artikel 346 VWEU bezien. Daarbij streeft Defensie in lijn met de DIS naar het 
beste product voor de beste prijs, met een zo groot mogelijke betrokkenheid van het Nederlandse 
bedrijfsleven. 
 
 
 
 
 
Pagina 2 van 13 

 
Bent u bereid deze nieuwe schepen kort-cyclisch (na 15 jaar) te gaan vervangen, 
waardoor CZSK regelmatiger over modern materieel kan beschikken? 
 
Nee, ik ben niet voornemens om nieuwe schepen kort-cyclisch te vervangen. De beoogde 
levensduur bedraagt 30 jaar. Halverwege de levensduur wordt een Mid Life Update (MLU) voorzien, 
waarin verouderde en/of obsolete systemen worden vervangen om de vaartuigen operationeel 
inzetbaar en relevant te houden. Indien gewenst kunnen tijdens een MLU ook operationele 
capaciteiten worden uitgebreid. Met deze werkwijze blijft het CZSK over modern materieel 
beschikken. 
 
52. 
Kunt u aangeven wat in dit geval precies bedoeld wordt met Commercial-off-the-shelf, 
aangezien ieder van deze schepen immers bijna uniek is en er geen standaard markt 
bestaat voor kant-en-klare producten voor duikvaartuigen, torpedo-werkschepen en 
ondersteuningsschepen, waarbij ieder van de vijf categorieën uniek is of het gaat om 
een heel kleine serie, ieder met unieke hulpapparatuur? 
 
Zie het antwoord op vraag 10.  
 
53. 
Kunt u de financiële bandbreedte uitsplitsen naar de verschillende typen hulpvaartuigen? 
Zo nee, waarom niet? 
 
Zie het antwoord op vraag 24. 
 
54. 
Hoe garandeert u dat de Kamer over alle belangrijke aspecten bij de verwerving van 
nieuwe hulpvaartuigen wordt geïnformeerd, nu het een verwerving met verschillende 
type vaartuigen betreft die naar aard en tijdsslot uiteen lopen? Wordt de B, C en D fase 
voor alle vaartuigen gelijktijdig doorlopen? 
 
De Kamer ontvangt informatie over de voortgang van het project middels de in het antwoord op 
vraag 46 toegelichte DMP-brieven. Daarnaast wordt de Kamer geïnformeerd via de begroting 
inclusief het Defensie Materieelbegrotingsfonds, het departementale jaarverslag en het jaarlijkse 
Defensie Projectenoverzicht (DPO). Over eventuele tussentijdse wijzigingen als het gaat om 
product, tijd of geld wordt in het DPO of de DPO-afwijkingsrapportage gerapporteerd.  
 
55. 
Bent u bereid de Gouden Driehoek te betrekken bij het (gedeeltelijk) emissievrij maken 
van de hulpvaartuigen? Hebt u kennis genomen van de berichtgeving  dat Nederlandse 
scheepsbouwers en toeleveranciers klaar staan, samen met de kennisinstellingen, om 
Defensie te adviseren en haar duurzame en innovatieve technologie te implementeren? 
 
Zie het antwoord op vraag 3.
 
Pagina 2 van 13 

