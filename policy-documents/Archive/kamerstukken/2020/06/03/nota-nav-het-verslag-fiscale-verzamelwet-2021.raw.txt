35 437 Wijziging van enkele belastingwetten en enige andere wetten, alsmede 
invoering grondslag voor compensatieregeling (Fiscale verzamelwet 2021) 
 
 
Nota naar aanleiding van het verslag 
 
Inhoudsopgave 
 
1. Inleiding ...................................................................................................2 
2. Giftenaftrek en ANBI’s ................................................................................3 
3. Het niet langer in aftrek komen van contante giften voor de giftenaftrek ...........9 
4. Beperken automatische toekenning ANBI-status aan overheidsinstellingen ......11 
5. Aanscherping integriteitstoets ANBI’s ..........................................................13 
6. Technische aanpassing van de Successiewet 1956 ........................................30 
7. Kennisgeving liquide middelen en operationalisering nieuwe verordening liquide 
middelen ....................................................................................................32 
8. Belastingplicht kansspelen op afstand .........................................................39 
9. Uitvoeringsgevolgen Belastingdienst ...........................................................42 
10. Evaluaties .............................................................................................43 
11. Bijlage – uitvoeringstoetsen .....................................................................44 
 
  
1 

verzamelwet 2021 zijn opgenomen, anders in het wetsvoorstel Overige fiscale 
maatregelen 2021 zouden zijn opgenomen. Het pakket Belastingplan 2021 wordt 
door het onderhavige wetsvoorstel dus daadwerkelijk minder omvangrijk. In 
aanvulling op voorgaande merk ik nog graag op dat op dit moment ook al wordt 
gewerkt aan de volgende Fiscale verzamelwet (2022). Hierin worden fiscale 
maatregelen opgenomen met een inwerkingtredingsdatum van 1 januari 2022. De 
verwachting is dat dat wetsvoorstel in het voorjaar van 2021 bij uw Kamer 
aanhangig zal worden gemaakt. 
 
2. Giftenaftrek en ANBI’s 
De leden van de fractie van de VVD vragen waarom de uitvoering van de motie van 
de leden Omtzigt en Lodders over een modelpublicatie na overleg met de 
5
goededoelensector niet in dit wetsvoorstel is opgenomen. Met het gebruikmaken 
van het formulier op vrijwillige basis wordt volgens deze leden niet aan het doel 
van de motie, het kunnen controleren van giften en donaties van niet-EU-lidstaten 
en giften die direct of indirect afkomstig zijn uit onvrije landen, voldaan.  
Met name vragen deze leden of voor de formulieren, nu deze vanwege de 
administratieve lasten niet jaarlijks en onverkort verplicht gesteld kunnen worden, 
een minder vergaande variant mogelijk is waarbij de formulieren boven een 
bepaald bedrag of met een langer tijdsinterval dan een jaar verplicht worden 
gesteld. Samen met de filantropiesector is het in de motie gevraagde 
standaardformulier ontwikkeld. Het gebruik van deze standaardformats kan het 
toezicht vereenvoudigen en de transparantie en daarmee het vertrouwen in de 
filantropiesector bevorderen. Het kabinet heeft er in overleg met de sector voor 
gekozen om het standaardformulier niet verplicht te stellen. Bij de keuze voor een 
vrijwillig gebruik van de standaardformats spelen de administratieve lasten van de 
publicatieplicht, met name voor de vele kleine ANBI’s, een rol. Mocht blijken dat het 
gewenste resultaat uitblijft, dan kan verplicht gebruik van de standaardformats een 
volgende stap zijn. Daarbij zou ook kunnen worden overwogen om de 
standaardformulieren boven een bepaald bedrag – een relevant criterium in de 
financiële informatie dat voorkomt dat kleine ANBI’s worden belast – verplicht te 
stellen. Dit lijkt een relevant aspect om in de evaluatie van de ANBI-regeling mee 
te nemen.  
 
Uitbreiding van de publicatieplicht met giften uit niet-EU-lidstaten en onvrije landen 
is een van de verbeteropties die de gezamenlijke werkgroep van het Ministerie van 
Financiën en de SBF gelet op de motie heeft bezien. Zo’n uitbreiding kan inzicht 
verschaffen in de herkomst van de gelden. In het rapport van de genoemde 
werkgroep zijn door de sector als bezwaren aangegeven tegen een uitbreiding van 
de publicatieplicht met giften uit niet-EU-lidstaten en onvrije landen onder meer 
een verminderende geefbereidheid, aantasting van de privacy van donateurs en het 
 
5
 Kamerstukken II 2017/18, 34785, nr. 93.  
1 

invloed op de implementatie van deze drie speerpunten, de implementatie verloopt 
volgens schema.  
De leden van de fractie van de VVD evenals de leden van de fractie van de 
ChristenUnie vragen aan te geven hoe het staat met de verbetervoorstellen die niet 
terugkomen in de Fiscale verzamelwet 2021. Graag voldoe ik aan dit verzoek. Voor 
de uitgebreidere beschrijving van het totaalpakket van verbetervoorstellen verwijs 
10
ik naar de brief van mijn ambtsvoorganger van 28 maart 2019. 
 
Het betreft, kortgezegd, de volgende zestien verbetervoorstellen, waarvan de 
eerste drie deel uitmaken van dit wetsvoorstel:  
1. Afschaffing van de giftenaftrek voor contante giften (FVW2021); 
2. Beperken automatische toekenning ANBI-status aan overheidsinstellingen 
(FVW2021); 
3. Aanscherping integriteitstoets ANBI’s (FVW2021); 
4. Invoering van een slim invulscherm voor de giftenaftrek inkomstenbelasting:  
Zoals in de bijlage uitvoeringstoetsen FVW2021 is vermeld, heeft een 
uitvoeringstoets slim invulscherm giftenaftrek plaatsgevonden met als uitkomst 
dat het slimme invulscherm per 1 januari 2021 operationeel zal zijn. Daarmee 
is het beschikbaar voor de aangifte over 2020.  
5. Steunstichting sociaal belang behartigende instellingen (SBBI’s): in het slimme 
invulscherm worden giften aan steunstichtingen SBBI eveneens verwerkt.  
6. Pilot gegevensuitwisseling: de pilot is afgerond. Over de uitkomst bent u 
11
geïnformeerd in mijn brief van 20 februari 2020.  
7. Herroepelijke giften: het meldpunt is ingericht, maar nog niet in gebruik. De 
verwachting is dat het meldpunt voor de zomer van dit jaar in gebruik wordt 
genomen. 
8. Giften in natura: voorstel om voor giften in natura met een waarde hoger dan € 
2.500 voor giftenaftrek te vereisen dat er een onafhankelijke taxatie is 
opgemaakt of een andere schriftelijke onderbouwing van de opgegeven waarde. 
Dit voorstel wordt nader uitgewerkt.  
9. Giftenaftrek voor bedrijven: het kabinet acht de rol van het bedrijfsleven ten 
aanzien van giften en sponsering van belang voor de samenleving. De 
bestaande praktijk wordt voortgezet. 
10. Verbetering dienstverlening aan (kleine) ANBI’s: de tekst op de website over de 
vrijwilligersregeling/(on)mogelijkheid van giftenaftrek bij het afzien van 
vrijwilligersvergoeding is inmiddels aangepast. Daarnaast worden er 
hulpteksten opgesteld ten behoeve van de brancheorganisaties. De website van 
de Belastingdienst is inmiddels op dit punt verbeterd. Zie voor een toelichting 
het antwoord op de specifieke vraag van de leden van de fractie van D66 naar 
de stand van zaken. 
 
10
 Kamerstukken II 2018/19, 35026, nr. 63. 
11
 Kamerstukken II 2019/20, 35302, nr. 72.  
1 

De leden van de fractie van D66 vragen naar de uitvoering van de verbetering van 
de dienstverlening aan met name de kleinere (aspirant)ANBI’s. In de 
eerdergenoemde brief van 28 maart 2019 heeft mijn ambtsvoorganger hierover 
aangegeven dat de communicatie en dienstverlening voor deze doelgroep verbeterd 
kan worden door de teksten op het ANBI-deel van de website van de 
Belastingdienst te verbeteren en deze uit te breiden met nuttige links. Daarbij zijn 
ook de standaardformats voor de publicatieplicht genoemd. Deze werkzaamheden 
zijn inmiddels grotendeels uitgevoerd. De teksten op de website zijn aangepast 
zodat deze toegankelijker zijn voor deze doelgroep. Ook is de indeling van de 
teksten aangepast en zijn links toegevoegd naar de koepelorganisaties waar de 
Belastingdienst convenanten mee heeft gesloten. De genoemde sjablonen zijn nog 
niet toegevoegd. De verwachting is dat dit binnenkort gebeurt. Bovendien is het 
onderdeel van de website dat gaat over de, complexe, vrijwilligersregeling 
aangepast. Hiermee is het belangrijkste kanaal dat de doelgroep zal aanspreken op 
een hoger niveau gebracht. Daarnaast zijn nog aanvullende verbeteringen in de 
communicatie via andere kanalen (bijvoorbeeld in de vorm van 
standaardvoorlichtingsteksten die ter beschikking kunnen worden gesteld aan 
koepels en andere derden) onder constructie. Deze werkzaamheden worden nog dit 
kalenderjaar afgerond. 
 
De leden van de fractie van de SP vragen welke mogelijkheden het kabinet ziet de 
giftenaftrek te verlagen of af te bouwen. Deze leden achten het wenselijk dat de 
meest vermogenden in deze crisis een eerlijke bijdrage leveren aan de 
overheidsinkomsten en de financiering van publieke voorzieningen. Het kabinet 
heeft geen intentie om de giftenaftrek te beperken. Het kabinet ziet overigens ook 
geen directe relatie tussen de giftenaftrek waarvan jaarlijks 600.000 à 700.000 
belastingplichtigen gebruik maken en de wens van deze leden dat meest 
vermogenden een eerlijke bijdrage aan de overheidsinkomsten leveren.  
 
De leden van de fractie van de ChristenUnie waarderen de drie voorstellen in dit 
wetsvoorstel die zijn voortgekomen uit het gezamenlijke verbetertraject 
giftenaftrek/ANBI’s en SBBI’s. Deze leden vragen of het kabinet kan reflecteren op 
hoe genoemde voorstellen passen bij de ambitie van eerdere beleidsvisies om de 
geefbereidheid te vergroten. Het kabinet hecht zeer aan het continueren van 
giftenaftrek en ANBI-regelingen. Wel is uit de evaluaties gebleken dat verbetering 
van zowel de giftenaftrek als ANBI-regeling nodig en wenselijk is. Zo is de 
giftenaftrek voor de burger complex en foutgevoelig. Dit kan een negatief effect 
hebben op de bereidheid om te geven. Een werkgroep die bestond uit ambtenaren 
van het ministerie van Financiën en vertegenwoordigers van de Samenwerkende 
Brancheorganisaties Filantropie (SBF) is aan de slag gegaan met als doel een 
effectievere inzet van de regelingen door deze in de toepassing qua uitvoerbaarheid 
en handhaafbaarheid te verbeteren. De drie voorgestelde wetgevende maatregelen 
maken deel uit van een totaalpakket van zestien verbeteropties die in de brief van 
1 

andere maatregelen zoals bijvoorbeeld de versoepeling van de liquidatiebepaling 
wordt eveneens inwerkingtreding per 1 januari 2021 beoogd.  
 
3. Het niet langer in aftrek komen van contante giften voor de giftenaftrek 
De leden van de fractie van de PVV zijn voorstander van het tegengaan van fraude 
maar zien wel een spanning tussen enerzijds het niet langer in aftrek komen van 
contante giften en anderzijds het speerpunt van het stimuleren van geefgedrag. 
Deze leden vragen naar de gevolgen van het niet langer in aftrek komen van 
contante giften voor de giftenaftrek op het geefgedrag van belastingplichtigen. 
Contante giften zijn een belangrijke inkomstenbron voor goede doelen, maar 
bestaan voornamelijk uit (huis-aan-huis)collectes. Belastingplichtigen die op deze 
manier bijdragen aan goede doelen doen dit niet met het oog op gebruikmaking 
van de giftenaftrek. Zij ontvangen in de regel ook geen kwitantie voor deze giften, 
wat betekent dat de giftenaftrek ook onder de huidige regeling niet van toepassing 
is. Mensen die gebruik willen maken van de giftenaftrek, kunnen een gift giraal 
overmaken. Het effect van deze maatregel op de geefbaarheid is naar verwachting 
verwaarloosbaar.  
 
De leden van de fractie van het CDA hechten zeer veel waarde aan de giftenaftrek 
en vinden het belangrijk om te bewaken dat er geen misbruik van wordt gemaakt. 
Deze leden hebben begrip voor de wijziging om contante giften niet langer in aftrek 
te laten komen, omdat een kwitantie van een contante gift veel fraudegevoeliger is. 
Daarbij vragen zij wel of de aankoop van bonnetjes of muntjes om daarmee een 
gift te spreiden in de tijd blijft kwalificeren voor de giftenaftrek. Met deze maatregel 
wordt beoogd alle contante giften uit te sluiten van de giftenaftrek, dat geldt ook 
voor de aankoop in contanten van kerkbonnen of - muntjes. Uiteraard blijft de 
girale aankoop van kerkbonnetjes en kerkmuntjes kwalificeren voor de giftenaftrek.  
 
De leden van de fractie van het CDA hebben enkele vragen over de giftenaftrek bij 
periodieke giften op twee levens. Zo willen zij graag weten bij welke opgetelde 
leeftijd van de twee schenkers voldaan is aan de minimaal vereiste sterftekans.  
 
Periodieke giften zijn giften in de vorm van vaste en gelijkmatige periodieke 
uitkeringen die eindigen uiterlijk bij overlijden. Om te beoordelen of sprake is van 
een periodieke uitkering moet worden voldaan aan het onzekerheidsvereiste. Als de 
onzekerheid niet van wezenlijke betekenis is, is er geen sprake van een periodieke 
uitkering, maar van een betaling in termijnen. De onzekere factor wordt vaak 
uitgedrukt in een procentuele sterftekans, waarbij een sterftekans groter dan 1% 
onzeker genoeg is om te spreken van een periodieke uitkering. De sterftekans van 
een persoon wordt actuarieel berekend. Ieder belastingkantoor heeft zo’n actuarieel 
deskundige. De kans dat zowel een man van 65 jaar als een vrouw van 65 jaar 
binnen 5 jaren sterft is 0,44%. Afzonderlijk hebben zij een sterftekans van 
respectievelijk 8,83% en 5,03%. De minimale leeftijd, om te voldoen aan de 
1 

Niet gezegd is dat het vereiste alle geschillen beoogt te voorkomen en evenmin is 
gezegd dat dit ook het geval is indien de gift afhankelijk is gesteld van meerdere 
levens. Indien de wetsgeschiedenis voor meerderlei uitleg vatbaar is, prevaleert de 
duidelijke wettekst.  
 
De leden van de fracties van D66 en de SP vragen naar de omvang en aard van de 
fraudezaken met contante giften die de Belastingdienst in de laatste jaren heeft 
gedetecteerd en aangepakt. Dit gaat niet, daar vragen de leden van de fractie van 
de SP naar, om witwassen of om fraude die met name bij bedrijven of vermogende 
individuen voorkomt. Het zijn fraudes, die soms ook in het nieuws zijn gekomen, 
waarbij een facilitator optreedt. Deze ronselt personen die bij de ANBI, bijvoorbeeld 
een religieuze of onderwijsinstelling, betrokken zijn. De facilitator verstrekt of 
verkoopt valse kwitanties van contante giften, die de betrokkenen niet, of tot een 
lager bedrag, hebben gedaan. De betrokkenen trekken de giften af in hun aangifte, 
en realiseren zo ten onrechte een belastingteruggave. Het voordeel wordt verdeeld 
tussen ANBI, facilitator en betrokkene. Bij deze zaken loopt het fiscale belang soms 
in totaal in de miljoenen. Over deze zaken is rechtspraak gepubliceerd die openbaar 
15
te raadplegen is. De Belastingdienst pakt deze zaken aan door de aangiften te 
corrigeren, met een eventuele boete, en de facilitator indien mogelijk aan te dragen 
voor strafrechtelijke vervolging. 
 
De leden van de fractie van de SP vragen naar de mogelijkheden fraude bij de 
giftenaftrek langs andere weg dan contante giften aan te pakken. De maatregelen 
uit de zogenoemde “winterbrief” die elders worden genoemd zijn deels bedoeld om 
fraude tegen te gaan. Daarbij merk ik wel op dat niet altijd sprake is van fraude. De 
complexiteit van de giftenaftrek leidt tot fouten die opzettelijk maar ook per 
ongeluk worden gemaakt. Het slimme invulscherm, het meldpunt herroepen giften 
en de eis van een onafhankelijke waardebepaling bij grotere giften in natura leiden 
er naar mijn overtuiging toe dat ten onrechte opgevoerde giftenbedragen minder 
vaak voor zullen komen. Hiermee worden fouten beperkt.  
 
4. Beperken automatische toekenning ANBI-status aan overheidsinstellingen 
De leden van de fractie van de VVD vragen of de aanpassing van de ANBI-status 
van overheidsinstellingen waar ook ter wereld alleen geldt voor 
overheidsinstellingen die nog geen ANBI-status bezitten of dat deze 
wetsaanpassing de ANBI-status intrekt van alle overheidsinstellingen buiten de 
onder a en b genoemde (in artikel 5b, tweede lid, Algemene wet inzake 
rijksbelastingen). De voorgestelde wijziging betekent dat andere buiten de onder a 
en b genoemde publiekrechtelijke lichamen niet langer van rechtswege als ANBI 
kwalificeren. Deze instellingen kunnen desgewenst wel een aanvraag voor een 
ANBI-beschikking indienen. 
 
15
 Bijvoorbeeld ECLI:NL:GHDHA:2019:1292 en ECLI:NL:GHAMS:2018:1440. 
 
1 

de tot nu toe verleende ANBI-status van rechtswege. Dit zouden bijvoorbeeld 
kunnen zijn de Sociaaleconomische Raad, de Nederlandse Orde van Advocaten en 
16
de Nederlandse beroepsorganisatie van accountants. Universiteiten en 
universitaire medische centra, hogescholen en mbo-scholen vallen hier niet onder. 
Indien zij de ANBI-status willen verkrijgen, dienen zij een aanvraag in te dienen 
conform de gebruikelijke procedure. De voorgestelde beperking van de ANBI-status 
van rechtswege heeft dus geen gevolgen voor deze instellingen.  
 
De leden van de fractie van de ChristenUnie vragen naar het aantal instellingen dat 
geraakt wordt door het beperken van de automatische toewijzing van de ANBI-
status aan overheidsinstellingen. Het is onbekend hoeveel (buitenlandse) 
overheidsinstellingen op dit moment van rechtswege de ANBI-status hebben en 
daarom is het niet duidelijk hoeveel instellingen geraakt worden door deze 
wijziging. Het is moeilijk om een inschatting te geven van het aantal instellingen 
dat door de beperking van de automatische toekenning de ANBI-status zullen 
aanvragen. Dit zal zich in de praktijk moeten uitwijzen. In potentie kan het leiden 
tot een veelvoud van het aantal gepubliceerde ANBI’s op de lijst.  
 
Voorts vragen deze leden of wordt verwacht dat buitenlandse overheidsinstellingen 
massaal aanvragen voor de ANBI-status gaan indienen en daarmee een (te) grote 
druk leggen op de capaciteit van dit team. De verwachting is dat het aantal 
buitenlandse publiekrechtelijke instellingen dat de ANBI-status gaat aanvragen, 
beperkt zal zijn en dat dit geen grote druk zal leggen op de capaciteit van het 
ANBI-team. 
 
5. Aanscherping integriteitstoets ANBI’s 
De leden van de fractie van de VVD zijn van mening dat de ANBI-status er moet 
zijn voor algemeen geaccepteerde goede doelen en moet kunnen worden getoetst 
op objectieve gronden. Volgens deze leden staan op de lijst met ANBI-instellingen 
te veel instellingen waarbij een categorie van algemeen nut botst met een andere 
categorie van algemeen nut hetgeen naar de mening van deze leden niet 
overeenstemt met het oorspronkelijke doel van de ANBI-status. Een duidelijke 
definitie kan naar de mening van deze leden voor een verheldering zorgen die 
nodig is om duidelijk te krijgen of organisaties in hun doelstellingen, uitlatingen en 
handelen zich houden aan de Grondwet, het Europees Verdrag tot bescherming van 
de rechten van de mens en de fundamentele vrijheden (EVRM) en internationaal 
17
recht zoals is verzocht in de motie Omtzigt/Lodders. Deze leden vragen naar de 
mogelijkheden tot aanpassing van de definitie.  
 
 
16
 Zie W. van der Woude, Commentaar op artikel 134 van de Grondwet, in: E.M.H. Hirsch Ballin en G. Leenknegt 
(red.), Artikelsgewijs commentaar op de Grondwet, webeditie 2020 (www.Nederlandrechtsstaat.nl). 
17
 Kamerstukken II 2017/18, 34785, nr. 92.  
1 

zo kan ik deze vraag beantwoorden, is in de gezamenlijke werkgroep met de sector 
nagedacht hoe deze motie het beste kan worden uitgevoerd. Allereerst is gekeken 
naar de voorwaarden in de huidige integriteitstoets. Kort gezegd, kan op grond van 
de huidige integriteitseis de ANBI-status worden ingetrokken indien het in de wet 
genoemde misdrijf is gepleegd in de hoedanigheid van de instelling, een bestuurder 
van die instelling, een persoon die feitelijk leiding geeft aan die instelling, of een 
voor die instelling gezichtsbepalende persoon van de ANBI én een onherroepelijke 
veroordeling door de Nederlandse rechter in de afgelopen vier kalenderjaren heeft 
plaatsgevonden én de betreffende ANBI niet publiekelijk afstand neemt van de 
strafbare handeling. De voorwaarden voor de integriteitstoets zijn kritisch bezien, 
de conclusie was dat bepaalde misdrijven ontbraken. Daarom wordt in het 
onderhavige wetsvoorstel voorgesteld het bereik van de integriteitstoets te 
vergroten door de omschrijving van relevante misdrijven uit te breiden met 
(groeps)belediging en aanzetten tot haat, discriminatie of geweld.  
 
Daarnaast is gekeken naar een verlenging van de terugkijktermijn van vier jaar in 
de bestaande integriteitstoets. De 4 jaar is echter ontleend aan de reguliere 
22
terugkijktermijn voor de Verklaring Omtrent het Gedrag (VOG). Daardoor ligt 
verlenging van de vierjaarstermijn in de integriteitstoets niet voor de hand.  
 
Tot slot is gekeken naar een betere aansluiting van de integriteitstoets op de 
recente verbeteringen van de VOG-systematiek. Per 1 januari 2018 is de 
‘Bijzondere weigeringsmogelijkheid VOG’, uitgebreid met misdrijven die zijn 
gepleegd met een terroristisch oogmerk. Met deze wijziging kan de VOG niet vier 
jaar (bij personen onder de 23 jaar twee jaar), maar twintig jaar na de veroordeling 
in eerste aanleg, eventueel vermeerderd met de detentieperiode, worden 
geweigerd. De uitbreiding van de bijzondere weigeringsgrond geeft 
Screeningsautoriteit Justis meer ruimte voor maatwerk. Per geval zal worden 
afgewogen of het weigeren van de VOG opportuun en proportioneel is, hierbij staat 
23
de relatie tussen het feit en de functie centraal. Deze gedachte is vervolgens 
uitgewerkt en uitgemond in de voorgestelde uitbreiding van de integriteitstoets.  
 
De leden van de fractie van de VVD vragen wat wordt bedoeld met ‘gerede twijfel’ 
bij de integriteitstoets. Deze leden vragen of hier vanuit de Belastingdienst een 
richtlijn voor is of dat inspecteurs de vrijheid hebben dit zelf aan te voelen. Gerede 
twijfel veronderstelt dat de inspecteur niet te lichtvaardig kan overgaan tot het 
laten opvragen van een VOG door betrokkene. De wijze waarop de inspecteur 
omgaat met signalen behoeft nadere kaderstelling. Eenheid in de wijze van werken 
 
22
 Voor de VOG wordt vier jaar plus eventuele detentietijd teruggekeken in het justitiële verleden van de VOG-
aanvrager. 
23
 Beleidsregels VOG-NP-RP 2018. 
Beleidsregels 2018 voor het beoordelen van aanvragen ter verkrijging van een verklaring omtrent het gedrag van 
natuurlijke personen en rechtspersonen. Paragraaf 3.4 Bijzondere weigeringsgrond VOG. Staatscourant 1 december 
2017, nr. 68620. 
1 

De leden van de fractie van de PVV vragen hoe de regering denkt te voorkomen dat 
personen die geen VOG verkrijgen, op papier een andere functie krijgen binnen een 
ANBI, maar feitelijk hun werkzaamheden binnen de ANBI voortzetten. Als het 
voorkomt dat een voormalig bestuurslid of een voor die instelling gezichtsbepalende 
persoon op een verzoek daartoe geen VOG heeft kunnen verkrijgen en zou blijken 
dat hij feitelijk leiding blijft geven aan de instelling kan de inspecteur besluiten een 
instelling niet langer als ANBI aan te merken. Hierbij dient in ogenschouw te 
worden genomen dat het voor de Belastingdienst lastig en soms onmogelijk is om 
te controleren welke taken iemand feitelijk uitvoert. Een aanwijzing dat iemand 
feitelijk leiding blijft geven zou kunnen liggen in de notulen van vergaderingen. 
 
De leden van de fractie van de PVV constateren terecht dat in het kader van 
integriteit er een taak ligt voor de sector zelf en vragen naar het onderscheid 
tussen een goed doel en een ANBI. De sector onderschrijft dit standpunt en geeft 
hieraan invulling door het – zelfregulerende – validatiestelsel via de toezichthouder 
van erkende goede doelen, het Centraal Bureau Fondsenwerving (CBF). Het CBF 
toetst goededoelenorganisaties op kwaliteit en betrouwbaarheid. Nadat op 
aanvraag van een goededoelenorganisatie een erkenning is verstrekt, voert het CBF 
eenmaal per jaar een check uit en volgt eens in de drie jaar een uitgebreide toets 
(de hertoets).  
 
Daarnaast betreft het toezicht op basis van meldingen en klachten van het publiek, 
gemeenten en andere belanghebbenden en vervult het CBF de informatierol richting 
het publiek en andere stakeholders. Indien een goed doel aan de voorwaarden 
voldoet in de ANBI-regelgeving, kan ook een aanvraag worden ingediend om als 
ANBI te worden aangemerkt. Dat is van belang voor de giftenaftrek bij de donateur 
en vrijstelling van schenk- en erfbelasting voor het goede doel. Het antwoord op de 
vraag van deze leden of een goed doel gelijk staat aan een ANBI of dat niet alle 
goede doelen een ANBI zijn, luidt dat een goed doel een algemeen begrip is dat 
geen definitie of voorwaarden kent en dus verschillend kan worden uitgelegd.  
 
Daarbij kan worden opgemerkt dat nagenoeg alle goededoelenorganisaties met een 
CBF-Erkenning ook ANBI’s zijn. Voor ANBI’s geldt dat velen daarvan niet binnen de 
werkingssfeer van het CBF vallen en daarom niet in aanmerking komen voor een 
CBF-Erkenning. De grootte van de groep ANBI’s die mogelijk wel onder de 
werkingssfeer van het CBF vallen is nog onduidelijk. Het CBF is voornemens een 
project te starten om daar meer inzicht in te verkrijgen. 
 
De leden van de fractie van de PVV vragen hoeveel aanvragen het CBF in totaal 
heeft ontvangen, kortom hoe vaak heeft het CBF geen keurmerk afgegeven en was 
daar dan automatisch de integriteit in het geding. Het antwoord op deze vragen 
luidt als volgt. De CBF-Erkenning bestaat sinds 2016. Voor 2016 was er een CBF-
Keurmerk met andere normen en processen. Bij de introductie van de Erkenning 
1 

nut moet dienen, een veelvoorkomende reden om de ANBI-status in te trekken. 
Tijdens de controles wordt uiteraard naar alle criteria gekeken. In de praktijk is de 
reden voor intrekking divers en vaak een combinatie van meerdere criteria waaraan 
niet voldaan wordt.  
 
Daarnaast wordt jaarlijks naar aanleiding van de controle op de publicatieplicht bij 
een aantal instellingen de ANBI-status ingetrokken. Dit betrof in 2019 zo'n 600 
instellingen. Het voorgaande geeft aan dat de uitbreiding van de integriteitstoets de 
inspecteur een handvat geeft om te handelen voor die gevallen waarin het 
bestaande instrumentarium niet toereikend is en hij geduchte twijfel heeft over de 
integriteit van een bij de ANBI betrokken persoon. 
 
Voorts vragen deze leden of er onderzoek wordt gedaan naar de goede doelen die 
niet in aanmerking komen voor het CBF-keurmerk en zo nee, waarom niet. Voor 
goede doelen die niet binnen de werkingssfeer van het CBF vallen, maar wel een 
ANBI zijn, geldt dat het reguliere toezicht van de Belastingdienst van toepassing is. 
Daarbij kan gebruik worden gemaakt van convenanten. Voor goede doelen die geen 
ANBI zijn, gelden geen specifieke regels anders dan de algemene eisen die 
bijvoorbeeld voortvloeien uit het rechtspersonenrecht. 
 
De leden van de fractie van het CDA vinden het zeer verstandig dat de 
integriteitstoets voor ANBI’s wordt uitgebreid. Deze leden vragen op welke wijze nu 
wordt getoetst of de instelling, de bestuurders, de feitelijk leidinggevenden en de 
gezichtsbepalende personen voldoen aan de integriteitstoets en of nu ook al wordt 
gevraagd om een VOG te overleggen.  
 
Op dit moment worden er geen VOG’s opgevraagd door de inspecteur. Ik wil 
benadrukken dat het niet de bedoeling van de uitbreiding van de integriteitstoets is 
dat er altijd voor bestuurders, de feitelijk leidinggevenden en de gezichtsbepalende 
personen een VOG moet kunnen worden overlegd. De inspecteur zal hier alleen om 
vragen wanneer er twijfels over de integriteit bestaan. De vraag of sprake is van 
een schending van de integriteit is net als straks afhankelijk van de feiten en 
omstandigheden van het specifieke geval. Het laten opvragen van een VOG door 
betrokkene is slechts bedoeld om de inspecteur meer handelingsperspectief te 
geven in zijn toets of voldaan is aan de eisen. 
 
Voorts vragen de leden van de fractie van het CDA wat er gebeurt als feitelijk 
leidinggevenden of gezichtsbepalende personen geen VOG bezitten en deze nog 
moeten aanvragen. Aangenomen wordt dat deze leden doelen op de situatie waarin 
de inspecteur om een VOG heeft verzocht. Het kabinet benadrukt dat een VOG op 
verzoek van de inspecteur dient te worden overgelegd en pas als de inspecteur 
gerede twijfel heeft. Als zo een geval zich voordoet en er is nog geen VOG 
voorhanden, kan in overleg met de inspecteur de VOG alsnog worden aangevraagd 
1 

 
De leden van de fractie van D66 vragen op basis van welke informatie de conclusie 
wordt getrokken dat het aantal gevallen waarbij de inspecteur zal verzoeken om 
overlegging van een VOG naar verwachting per jaar op de vingers van één hand te 
tellen zijn.  
 
Het antwoord hierop is dat uitsluitend indien de inspecteur gerede twijfel heeft over 
de integriteit van de instelling of een of meer van de bestuurders, feitelijk 
leidinggevenden of gezichtsbepalende personen van die instelling, de inspecteur 
deze instelling of deze persoon kan verzoeken om een VOG te overleggen. De 
aanscherping van de integriteitstoets beoogt de inspecteur meer 
handelingsperspectief te bieden om indien sprake is van instellingen en de daarbij 
betrokken bestuurders, feitelijk leidinggevenden of gezichtsbepalende personen die 
de rechtsorde aantasten, de instelling niet langer aan te merken als ANBI.  
 
De leden van de fractie van D66 vragen of wordt bijgehouden hoe vaak 
daadwerkelijk om overlegging van een VOG wordt gevraagd. Om een proces van 
checks and balances te ontwikkelen ten aanzien van signalen en de omgang 
daarmee, zal het aantal gevallen waarin de inspecteur om overlegging van een VOG 
verzoekt, worden bijgehouden.  
 
De leden van de fractie van D66 verwijzen naar de reactie van de regering op het 
advies van de Raad van State. De Raad van State vraagt of een ANBI, na de 
constatering dat geen VOG wordt overgelegd, (voldoende) tijd krijgt om de 
formaliteiten te volgen die nodig zijn om afscheid te nemen van de persoon die de 
gevraagde VOG niet overlegt, of dat de inspecteur de ANBI-status al eerder intrekt. 
Mijn antwoord hierop luidt dat daarvoor zoals gebruikelijk een redelijke termijn in 
acht wordt genomen. Deze leden vragen aan welke termijn wordt gedacht. Wat in 
een voorkomend geval als een redelijke termijn heeft te gelden hangt af van de 
feiten en omstandigheden. Hierbij kunnen bijvoorbeeld statutaire termijnen een rol 
spelen. 
 
De leden van de fractie van D66 hebben enkele vragen over het huidige toezicht op 
ANBI’s en vragen dit nader toe te lichten. Binnen de Belastingdienst vervult het 
ANBI-team een landelijke spilfunctie in de coördinatie en uitvoering van het toezicht 
op ANBI's. Toezichtsmedewerkers van de Belastingdienst onderzoeken en 
beoordelen een signaal en stellen vast of er tegen de achtergrond van het 
betreffende signaal steekhoudende redenen zijn om de bestaande ANBI-status in te 
trekken. Dat laatste kan alleen indien belanghebbende niet of niet langer voldoet 
aan de criteria zoals vastgelegd in de fiscale wet- en regelgeving. Een eventuele 
beslissing om in te trekken wordt altijd genomen in de vorm van een voor bezwaar 
en beroep vatbare beschikking. Daarmee wordt belanghebbende ook een 
1 

waar de kans op niet-naleving het grootst is of de grootste impact kan hebben. De 
betreffende risico-indicatoren kunnen niet openbaar worden gemaakt omdat deze 
inzicht geven in de gehanteerde toezichtstrategie.  
 
Het antwoord op de vraag van deze leden hoeveel mensen er bij het ANBI-team 
werken, is dat er momenteel 42 medewerkers werkzaam zijn bij het ANBI-team en 
er 1 vacature openstaat. 
 
Deze leden vragen tevens hoeveel ANBI’s er, als gevolg van dit toezicht, de 
afgelopen jaren zijn bekeken. In 2019 zijn er 665 risicosignalen behandeld. Dit is 
inclusief 70 integrale boekenonderzoeken waarbij niet alleen naar de ANBI-status is 
gekeken maar ook naar de andere belastingmiddelen. In 2019 zijn ruim 4000 
ANBI's gecontroleerd ten aanzien van de publicatieplicht. 
 
De leden van de fractie van D66 vragen meer informatie over het algemeen nut 
criterium en de jurisprudentie die daarbij een belangrijke rol speelt evenals 
informatie over de besteding van giften, de feitelijke activiteiten en de 
integriteitstoets.  
 
Dit verzoek beantwoord ik als volgt. Voorop staat dat particulier belang en 
algemeen belang elkaar uitsluiten. Om als ANBI te worden aangemerkt dient een 
instelling het algemeen nut te beogen en met haar werkzaamheden uitsluitend of 
nagenoeg uitsluitend (voor ten minste 90%) het algemeen nut te dienen en te 
voldoen aan de overige voorwaarden. De verschillende categorieën die als 
algemeen nut worden beschouwd, zijn evenals de andere voorwaarden voor een 
ANBI opgenomen in artikel 5b van de Algemene wet inzake rijksbelastingen (AWR).  
 
Het begrip algemeen nut is een open norm die nader is ingevuld in jurisprudentie. 
Leidraad voor het algemeen nut criterium is de door de Hoge Raad in 2012 
24
geïntroduceerde tweetrapstoets , welke toets ook verweven zit in de wettelijke 
25
criteria. Die toets is meerdere malen bevestigd door de Hoge Raad en bestaat uit 
een kwalitatieve en een kwantitatieve toets. De kwalitatieve toets houdt in dat uit 
de regelgeving en feitelijke werkzaamheden van een instelling blijkt dat primair en 
rechtstreeks een (voldoende concreet bepaald) algemeen nuttig doel wordt beoogd.  
 
De kwantitatieve toets houdt in dat de werkzaamheden feitelijk ook uitsluitend of 
nagenoeg uitsluitend (90%) dit algemeen belang moeten dienen. De nadruk hierbij 
ligt op de uitgaven, op de bestedingen van een instelling. Het betreft 
(voornamelijk) een uitgaventoets. De besteding van gelden, waaronder giften wordt 
vooral geborgd door de anti-oppoteis (ook wel aangeduid met bestedingseis).  
 
 
24
 Arrest HR 13 januari 2012, LJN: BQ0525, ECLI:NL:HR:2012:BQ0525. 
25
 O.a. arrest HR 22 april 2016, zaaknummer 14/06262, ECLI:NL:HR:2016:695. 
1 

2017 2103 1641 462 
2016 2869 1657 1212 
2015 2949 1740 1209 
2014 1476 885 591 
2013 2443 1375 1068 
2012 2784 1518 1266 
2011 2310 1278 1032 
2010 1267 584 683 
 
Ook is aangegeven hoe vaak de ANBI-status is ingetrokken (soms ook op initiatief 
van de ANBI zelf) als gevolg van een controle op de publicatieplicht. In 2019 is naar 
aanleiding van de controle publicatieplicht van circa 600 instellingen de ANBI-status 
ingetrokken (op initiatief van de Belastingdienst of de ANBI). In 2018 is bij ruim 
700 instellingen de ANBI-status ingetrokken (op initiatief van de Belastingdienst of 
de ANBI) naar aanleiding van een controle op publicatieplicht. In 2019 was in 7 
gevallen een boekenonderzoek de aanleiding om de ANBI-status in te trekken. In 
14 gevallen is verzocht om gebreken te herstellen waarna de ANBI-status 
gehandhaafd is. 
 
Indien blijkt dat een ANBI niet voldoet aan alle voorwaarden – dit in antwoord op 
de vraag van de fractie van D66 hoe wordt omgegaan met de 90%-eis - hangt de 
vervolgstap af van de reden van het niet voldoen: niet voldoen aan formele eisen of 
niet voldoen aan materiële eisen. De eerste reden leidt tot het geven van de 
mogelijkheid door het ANBI-team tot herstel. Herstelt men niet dan volgt 
intrekking. Bij het niet voldoen aan een materiële eis (bijvoorbeeld: men dient 
tevens particuliere belangen) volgt directe intrekking (al dan niet met 
terugwerkende kracht). Het niet voldoen aan de 90%-eis is zo'n materiële eis. Voor 
het toezicht op ANBI's is het ANBI-team niet afhankelijk van (het moment van) 
publicatie van gegevens, die vooral bedoeld zijn voor transparantie naar de 
donateur(s). Het ANBI-team kan en zal de benodigde gegevens bij de instelling zelf 
opvragen indien daarvoor in het kader van haar toezicht aanleiding bestaat. Dit kan 
ook een nog niet gepubliceerd jaarverslag en/of de daaraan ten grondslag liggende 
stukken en boekhouding zijn. 
 
Wat de vraag van de leden van de fractie van D66 hoe bij intrekking wordt 
omgegaan met reeds genoten voordelen betreft, bij intrekking van de ANBI-status 
verliest de instelling de voordelen en faciliteiten die aan de ANBI-status zijn 
verbonden en komen donaties aan deze instelling niet meer voor aftrek in 
aanmerking. In uitzonderingsgevallen zijn er vervolgacties met betrekking tot de 
bestuurders zelf. Hierbij moet gedacht worden aan concrete vermoedens van 
strafbare feiten waarbij de vervolgacties worden overgelaten aan FIOD/OM. 
 
1 

medewerkers bij de aangifte Inkomstenbelasting gedaan door controle van de 
aangiften. In eerdere antwoorden staan voorbeelden van deze fraude toegelicht. 
 
De leden van de fractie van de ChristenUnie vragen of er bij de aanscherping van 
de integriteitstoets van ANBI’s voldoende geborgd is dat ANBI’s ook zorgvuldig 
worden getoetst om te voorkomen dat deze ten onrechte beschuldigd dan wel 
verdacht worden. Deze vraag beantwoord ik – zoals ik elders heb toegelicht –  
bevestigend.  
 
Daarnaast vragen de leden van de fractie van de ChristenUnie wie de kosten van 
het aanvragen van de VOG in deze (spaarzame) gevallen zal dragen. Dat is de 
persoon die de VOG (verklaring omtrent het gedrag als bedoeld in artikel 28 van de 
Wet justitiële en strafvorderlijke gegevens) aanvraagt, zo luidt het antwoord. De 
kosten voor het digitaal aanvragen van een Verklaring Omtrent het Gedrag (VOG) 
bedragen € 33,85. Wanneer een VOG wordt aangevraagd bij de gemeente betaalt 
de aanvrager € 41,35.  
 
De leden van de fractie van de SGP vragen wat ik versta onder een ‘redelijke 
termijn’ voor het aanleveren van een VOG na het verzoek hierom en voor het 
nemen van maatregelen door de ANBI na het uitblijven van een verzochte VOG en 
voorts om de termijnen nader te specificeren.  
 
In mijn antwoord ga ik allereerst in op de termijn voor het aanleveren van een 
VOG. Als de inspecteur gerede twijfel heeft over de integriteit van de instelling of 
een of meer van de bestuurders, feitelijk leidinggevenden of gezichtsbepalende 
personen van die instelling, kan hij deze instelling of deze persoon/personen 
verzoeken om een recente VOG te overleggen binnen de door de inspecteur 
gestelde termijn. De aanvraag voor een VOG moet worden gedaan bij Justis die 
namens de Minister voor Rechtsbescherming beslist of een persoon een VOG krijgt. 
Justis neemt een definitief besluit binnen acht weken na de aanvraag. In circa 0,3 
procent van de aanvragen weigert Justis in het definitieve besluit de VOG. De 
aanvrager kan tegen deze beslissing in bezwaar en beroep gaan. De inspecteur 
wordt niet door Justis geïnformeerd over het verloop van de procedure. Als Justis 
de VOG heeft afgegeven, wordt de inspecteur evenmin geïnformeerd. Justis stuurt 
de beslissing vanwege privacy- en re-integratiedoeleinden alleen naar de persoon 
die de VOG aanvraagt. Gelet op de achtergrond van de voorgestelde uitbreiding van 
de integriteitstoets en de gerede twijfel die de inspecteur heeft, is mijn voornemen 
om een termijn van tien weken in de ministeriele regeling ingevolge artikel 5b, 
elfde lid, AWR op te nemen. 
 
Dat brengt me op de vraag naar de termijn die de ANBI krijgt om, indien de 
verzochte VOG niet tijdig wordt overgelegd, te handelen voordat de ANBI-status 
wordt ingetrokken. Dit handelen houdt in dat de betreffende persoon inmiddels een 
1 

aanvrager een verzoek in bij Justis. Het doel dat door de Belastingdienst is 
omschreven wordt op de uiteindelijke VOG-aanvraag afgedrukt, net zoals de datum 
van de verstrekking. De Belastingdienst kan afspraken maken met Justis over de 
relevantie van bepaalde delicten en de te hanteren terugkijktermijnen.  
 
Naar aanleiding van de vraag van de NOB of het op grond van de voorgestelde 
uitbreiding van de integriteitstoets kan voorkomen dat een enkele verdenking van 
een misdrijf tot een intrekking van de ANBI-status kan leiden, ook indien een 
rechter later oordeelt dat de verdenking onterecht is, is het antwoord dat bij de 
VOG-screening het gehele justitiële verleden van de aanvrager wordt gescreend 
door Justis, met uitzondering van vrijspraak en bepaalde sepots. Justis doet 
daarvoor onderzoek naar het justitiële verleden van die persoon in de afgelopen 
vier jaar, hierbij wordt eventuele detentietijd opgeteld. De VOG kan alleen worden 
geweigerd op basis van informatie die staat geregistreerd in het Justitieel 
Documentatie Systeem (JDS). Het gaat in de praktijk om (Europese) 
veroordelingen van de strafrechter, transacties, openstaande strafzaken en 
beleidssepots. Daarnaast kan Justis – als de registraties in het JDS hier aanleiding 
toe geven – additioneel informatie opvragen bij OM, reclassering en politie. De 
VOG-beoordeling is maatwerk. Voor het bekleden van een functie bij een ANBI zijn 
andere delicten relevant dan wanneer iemand een VOG aanvraagt om te werken in 
een magazijn. Justis weegt het belang van de aanvrager af tegen het risico dat de 
samenleving loopt door het eventueel verstrekken van de VOG. Daarbij wordt naar 
de persoonlijke omstandigheden van de aanvrager gekeken: hoeveelheid delicten 
staan er geregistreerd, de leeftijd ten tijde van het plegen van een delict en hoe 
lang geleden is het delict gepleegd.  
 
De NOB vraagt aandacht voor de situatie dat Justis onterecht een VOG weigert, 
bijvoorbeeld wanneer de weigering disproportioneel is in relatie tot de uitgeoefende 
functie en na bezwaar en beroep er toch een VOG wordt verleend en inmiddels 
intrekking van de ANBI-status heeft moeten plaatsvinden. Zoals in het 
bovenstaande is vermeld, komt het niet vaak voor dat een VOG niet wordt verleend 
en zelfs dan zijn er alternatieven voor de ANBI anders dan intrekking van de ANBI-
beschikking, namelijk door de persoon in kwestie waar mogelijk een andere functie 
te geven of afscheid van deze persoon te nemen.  
 
Naar aanleiding van een andere vraag op dit vlak van de NOB merk ik nog op dat 
het inderdaad kan voorkomen dat een ANBI niet weet dat een bestuurder, 
leidinggevende etc. een VOG-verzoek van de inspecteur krijgt en dat zij naderhand 
wordt verrast met een dreiging van een intrekking van de ANBI-beschikking. Ik 
begrijp de suggestie van de Orde om altijd een kopie van de VOG-weigering (ten 
aanzien van een bestuurder) aan de ANBI te zenden. Dit is echter niet mogelijk 
omdat niet de inspecteur de weigering krijgt opgestuurd, maar de VOG-aanvrager. 
Het verplicht delen van deze informatie ondergraaft de VOG-systematiek en 
1 

De leden van de fractie van GroenLinks vragen of dit wetsvoorstel iets verandert 
aan het effectieve beleid of dat er alleen sprake is van een technische aanpassing 
aan het beleid sinds 1 januari 2015. De voorgestelde wijziging van artikel 1a in de 
Successiewet 1956 – zo kan ik deze leden antwoorden - verandert niets aan het 
effectieve beleid. Het onderdeel bevat een verwijzing naar een artikel dat niet meer 
bestaat en heeft daardoor materieel al geen werking meer. De wet wordt daar met 
terugwerkende kracht op aangepast. Er is dus sprake van een technische 
aanpassing. Voor de volledigheid is er een overgangsbepaling opgenomen voor 
belastingplichtigen die een dergelijk mantelzorgcompliment hebben genoten in 
verband met in het kalenderjaar 2014 aan de in het kalenderjaar 2015 overleden 
bloedverwant in de eerste graad (een ouder of een kind) verleende zorg. Deze 
overgangsbepaling is opgenomen omdat de voorgestelde wijziging in artikel 1a van 
de Successiewet 1956 terugwerkt tot 1 januari 2015. Zonder overgangsbepaling 
zouden de hiervoor genoemde belastingplichtigen formeel geen recht hebben gehad 
op de partnervrijstelling. Dat wordt hiermee voorkomen.  
 
De leden van de fractie van GroenLinks vragen waarom het mantelzorgcompliment 
destijds is afgeschaft en vragen wat hier vijf jaar later de gevolgen van zijn.  
Een mantelzorger kwam in aanmerking voor een uitkering als bedoeld in artikel 19a 
van de Wet maatschappelijke ondersteuning (een zogeheten 
mantelzorgcompliment) als sprake was van een langdurige extramurale AWBZ-
indicatie en deze is met de afschaffing/intrekking van de Wet maatschappelijke 
ondersteuning en de herziening van de AWBZ de facto verdwenen uit de 
Successiewet. Met ingang van 1 januari 2015 zijn de Wet maatschappelijke 
ondersteuning 2015 en de Wet langdurige zorg in werking getreden. Het kabinet 
vindt de inzet van mantelzorgers van grote betekenis. Daarom is in de Wmo 2015 
vastgelegd dat gemeenten vanaf 2015 verantwoordelijk zijn voor de ondersteuning 
van mantelzorgers door middel van algemene voorzieningen en van 
maatwerkvoorzieningen. Het betreft mantelzorgers van cliënten die in de gemeente 
wonen en die geen gebruik maken van de langdurige zorg. In de Wmo 2015 is ook 
geregeld dat gemeenten via de verordening bepalen op welke wijze het college zorg 
draagt voor een jaarlijkse blijk van waardering voor de mantelzorgers. Gemeenten 
kunnen mantelzorgers waarderen op een manier die aansluit bij de lokale behoeften 
van mantelzorgers en de lokale mogelijkheden voor ondersteuning. Gemeenten 
hebben hiervoor extra structurele middelen van het rijk ontvangen.  
Door de hiervoor beschreven afschaffing van het mantelzorgcompliment per 2015 
in de Successiewet is de bijzondere regeling in deze wet, waardoor sommige 
verkrijgers van het mantelzorgcompliment in aanmerking kwamen voor de 
partnervrijstelling, de facto ook ‘automatisch’ vervallen.  
 
De leden van de fractie van 50PLUS vragen wat precies het budgettaire beslag van 
het oorspronkelijke mantelzorgcompliment was en zijn van mening dat dit geld zou 
kunnen worden aangewend voor een alternatief. 
1 

33
Action Task Force (Hierna: FATF). De Douane kan de zendingen die het betreft 
(post,- pakket-, koeriers- en vrachtzendingen) en de goederen in die verzendingen 
nu al in het kader van de toepasselijke douanewetgeving controleren. De huidige 
toepasselijke douanewetgeving vereist echter niet dat, wanneer het gaat om het 
vervoer van liquide middelen, specifieke informatie over bijvoorbeeld de herkomst 
of de besteding van de aangetroffen liquide middelen moet worden verstrekt. Het 
opleggen van de kennisgevingsverplichting aan de verzender of ontvanger van de 
aangetroffen liquide middelen is nieuw.  
 
De leden van de fractie van de VVD vragen welke andere Europese landen de 
verordening hebben ingevoerd, of de Nederlandse implementatie verschilt van deze 
landen en zo ja, welke verschillen er zijn en waarom. Ook de leden van de fractie 
van D66 vragen of andere lidstaten hebben gekozen voor een aanvulling op 
Verordening (EU) 2018/1672 en zo ja, hoe landen die aanvulling vormgeven. Een 
EU-verordening geldt in alle lidstaten en is direct verbindend en behoeft geen 
verdere implementatie. In die zin is er geen verschil en gelden de maatregelen uit 
de verordening voor alle lidstaten in gelijke zin. Het verschil zit in het aanvullende 
nationale recht zoals verwoord in het onderhavige wetsvoorstel. Om die reden 
verschilt dit van de andere lidstaten. Ongeveer de helft van alle lidstaten heeft 
dergelijke nationale wetgeving in aanvulling op de Verordening liquide middelen ter 
bestrijding van witwassen en terrorismefinanciering voor situaties waarin deze 
verordening niet van toepassing is. Sommige lidstaten kennen een aangifteplicht 
voor intracommunautaire transporten van liquide middelen en sommige lidstaten 
kennen een kennisgevingsverplichting (desgevraagd informatie verstrekken). Ook 
de nationale definities over het toepassingsbereik zijn niet gelijk, de definities van 
waardevolle goederen zijn in de lidstaten verschillend.  
 
De aanvulling in nationaal recht betreft de verplichting om binnen de territoriale 
reikwijdte van de Algemene douanewet (hierna: Adw), desgevraagd gegevens te 
verstrekken aan de inspecteur van de Douane. Deze verplichting gaat gelden voor 
de afzender, de vervoerder of de ontvanger in het geval van het verzenden, 
vervoeren of ontvangen van liquide middelen of waardevolle goederen ter waarde 
van € 10.000 of meer. De verplichting gaat ook gelden voor documenten waaruit 
buitenlands of binnenlands bezit van vermogen of vermogensbestanddelen blijkt, 
die kunnen duiden op witwassen of terrorismefinanciering. Anders gezegd, deze 
aanvulling ziet op die situaties waarop de Verordening liquide middelen niet van 
toepassing is maar (een bepaalde mate van) toezicht en controle in het kader van 
het bestrijden van witwassen en terrorismefinanciering wel wenslijk is. In dit deel 
wordt tevens een plicht voor de inspecteur in het leven geroepen, om de aldus 
verkregen informatie door te geven aan de FIU-Nederland. Hiermee wordt 
aangesloten bij de verplichting die de inspecteur al heeft bij de regels die gelden 
 
33
 http://www.fatf-gafi.org/media/fatf/documents/recommendations/pdfs/FATF%20Recommendations%202012.pdf. 
1 

met betrekking tot buitenlandse trusts. Aan het begrip ‘documenten’ is geen nadere 
uitwerking gegeven dan zoals hiervoor omschreven, zodat dit begrip zo ruim 
mogelijk kan worden toegepast en daaronder alle mogelijke bescheiden kunnen 
vallen die te relateren zijn aan mogelijk witwassen of terrorismefinanciering. Deze 
leden stellen daarbij dat een papieren portemonnee voor cryptovaluta eenvoudig 
met de post verstuurd kan worden omdat het slechts een reeks van karakters 
betreft en een hardwarematige portemonnee doorgaans verglijkbaar is qua grootte 
met een USB-stick en dus eveneens eenvoudig via de post of koerier is te versturen 
dan wel mee te nemen. Dat laatste geeft meteen de begrenzing aan; het is niet de 
bedoeling Douane een ongeclausuleerde toegang te geven tot digitale 
gegevensdragers, er moet een relatie zijn met mogelijk witwassen of 
terrorismefinanciering. 
 
De leden van de fractie van de PVV constateren terecht dat bij de aanvulling in 
nationaal recht bewust gekozen is voor een kennisgevingsplicht op verzoek van de 
Douane en geen aangifteplicht. Daarbij wordt evenwel gevraagd of de regering 
verwacht dat bedrijven en burgers die zich “professioneel” bezighouden met 
witwassen en terrorismefinanciering gehoor zullen geven aan een dergelijk 
gegevensverzoek. In algemene zin wordt gevraagd in hoeverre de regering 
verwacht dat met deze regeling daadwerkelijk wordt bijgedragen aan de bestrijding 
van witwassen en terrorismefinanciering.  
 
Bij de keuze tussen een kennisgevingsverplichting en een aangifteplicht is 
aangesloten bij de systematiek van de Verordening liquide middelen die voor 
soortgelijke situaties een kennisgevingsplicht toestaat. Degene tot wie de Douane 
zich richt met het verzoek om nadere gegevens te verstrekken, is wettelijk verplicht 
aan dit verzoek te voldoen. Wordt dat niet of onvoldoende gedaan, dan betekent dit 
dat gehandeld wordt in strijd met een bepaling in de Adw en zijn de dwang- en 
sanctiemiddelen van die wet van toepassing. De nieuwe bevoegdheden van de 
Douane zullen naar verwachting ertoe leiden dat het aantal controles door de 
Douane op liquide middelen zal toenemen, waardoor de pakkans wordt verhoogd. 
Daarnaast kunnen, in voorkomend geval, de aangetroffen liquide middelen in 
beslag worden genomen op verdenking van witwassen. 
 
Het kabinet verwacht dat deze regeling daadwerkelijk zal bijdragen aan de 
bestrijding van witwassen en terrorismefinanciering. De bevoegdheden van de 
Douane om te controleren op liquide middelen is tot nu toe beperkt tot passagiers 
bij overschrijding van de buitengrens van de EU. In dat kader neemt de Douane 
jaarlijks enkele miljoenen euro’s in beslag op verdenking van witwassen of 
terrorismefinanciering en worden vele meldingen van het vervoer van liquide 
middelen aan de FIU-Nederland gedaan. Door de onderhavige uitbreiding van haar 
bevoegdheden, kan de Douane nu op alle vervoersmodaliteiten (intracommunautair 
en nationaal), dus ook op post-, pakket-, koeriers- en vrachtzendingen controleren. 
1 

eenmaal rechtmatig een zending is geopend en de Douane constateert dat het 
bijvoorbeeld een creditcard betreft van een buitenlandse bank of de 
aankooppapieren van een onroerende zaak in het buitenland of een bankafschrift 
van een buitenlandse bank, de Douane op dit moment geen verdere formele 
bevoegdheden heeft om daar nadere informatie over uit te vragen of deze 
informatie te delen met de FIU-Nederland of de Belastingdienst. Het onderhavige 
voorstel brengt daar nu verandering in, zodat die bevoegdheden wel mogelijk 
worden. 
 
Wanneer voor grensoverschrijdende post- en koerierszendingen geen toestemming 
is verleend dat de betreffende brief ambtshalve mag worden geopend, zal het 
briefgeheim alleen worden geschonden als het vermoeden bestaat dat zich naast de 
documenten nog andere goederen in de brief bevinden. Deze schending kan alleen 
als op basis van artikel 1:36 Adw de rechter-commissaris het bevel heeft gegeven 
de brief te openen. De inspecteur kan om een dergelijk bevel verzoeken. Over het 
algemeen is een dergelijk bevel niet noodzakelijk omdat genoemde toestemming 
veelal is gegeven. Een dergelijke toestemming kan bijvoorbeeld worden verleend 
door middel van een zogenoemde douaneverklaring of door het aanvaarden van de 
voorwaarden waaronder de brief wordt vervoerd door het postvervoersbedrijf 
waarbij in de voorwaarden wordt vermeld dat een brief door de toezichthoudende 
ambtenaren mag worden geopend. 
 
De leden van de fractie van D66 verzoeken in te gaan op de evenredigheid tussen 
de privacy-inbreuk en het doel gezien het feit dat uit historische analyse blijkt dat 
de FIU-Nederland slechts in enkele gevallen bescheiden als verdacht zou hebben 
verklaard. Ook wenst men te vernemen om hoeveel gevallen het gaat. Ten aanzien 
van de evenredigheid tussen de privacy-inbreuk en het doel, gaat het erom of de 
verwerkingen die voortvloeien uit de voorgestelde maatregel, evenredig zijn met 
het doel. De verwerking staat volgens het kabinet in redelijke verhouding tot wat 
met de persoonsgegevens bereikt kan worden, namelijk het tegengaan van 
terrorismefinanciering en witwassen. Verder geeft de Verordening liquide middelen 
en het wetsvoorstel de wettelijke randvoorwaarden aan voor de verwerking van de 
persoonsgegevens. De Douane vraagt hierbij niet meer persoonsgegevens dan 
strikt noodzakelijk en de groep van betrokkenen wordt zoveel mogelijk beperkt, 
doordat het alleen een kennisgevingsverplichting betreft. Betreffende het door de 
FIU-Nederland verdacht verklaren van door de Douane aan de FIU-Nederland 
gedane meldingen blijkt uit door de FIU-Nederland gepubliceerde openbare 
jaarcijfers de volgende aantallen ongebruikelijke transacties verdacht zijn 
verklaard: 255 verdachte transacties in 2016, 296 in 2017 en 261 in 2018.  
 
De leden van de fractie van D66 vragen of de regering de Privacy Impact 
Assessment aan de Kamer kan doen toekomen. Een 
gegevensbeschermingseffectbeoordeling (GEB), oftewel de data protection impact 
1 

Deze leden vragen verder hoe de uitbreiding tot waardevolle goederen en 
documenten zich verhoudt tot het vrije verkeer van goederen en wanneer is een 
belemmering hiervan gerechtvaardigd is. Een belemmering van het vrij verkeer van 
goederen kan blijkens artikel 36 Verdrag betreffende de werking van de Europese 
Unie gerechtvaardigd worden met een beroep op de openbare orde. Daaronder 
wordt ook verstaan de bestrijding van illegale activiteiten zoals het witwassen van 
geld (HvJ EU 25 april 2013, C-212/11, (Jyske Bank Gibraltar) EU:C:2013:270, punt 
64) en de handel in verdovende middelen of terrorisme. Zo volgt uit de arresten 
Sanz de Lera e.a. (HvJ EU 14 december 1995, C-163/94, C-165/94 en C-250/94, 
EU:C:1995:451, punt 23–30) en Bordessa e.a. (HvJ EU 23 februari 1995 C-258/93 
en C-416/93, EU:C:1995:54, punt 16-31) dat de uitvoer van deviezen niet 
afhankelijk mag zijn van een voorafgaande vergunning maar wel onderworpen kan 
zijn aan een verplichte aangifte. Het doen van een kennisgeving op verzoek voor 
waardevolle goederen en documenten is minder vergaand dan een verplichte 
aangifte en is dus ook een proportionele maatregel om witwassen en 
terrorismefinanciering te bestrijden. 
 
Ook vragen de leden van de fractie van de ChristenUnie of ingeschat wordt dat 
voorgestane maatregelen de inspecteur voldoende in staat stelt om effectief op te 
treden of dat er meer middelen en bevoegdheden worden overwogen. De 
voorgestane maatregel is naast een operationalisering, ook een aanvulling op de 
Verordening liquide middelen. Zo worden het transport van liquide middelen in 
post-, pakket-, koeriers- en vrachtzendingen, waarvoor tot op heden geen enkele 
maatregel van toepassing was ook in de controlesfeer betrokken. Het kabinet 
verwacht dat deze aanvulling voldoende effectief is om binnen het 
toepassingsbereik van de nieuwe maatregel toezichtactiviteiten te ontplooien en 
daarbij bij te dragen aan het bestrijden van witwassen en terrorismefinanciering.  
 
8. Belastingplicht kansspelen op afstand 
De leden van de fractie van de PVV vragen hoe het kabinet omgaat met in het 
buitenland gevestigde bedrijven (zonder vergunning) die kansspelen op afstand 
aanbieden en of er aanwijzingen zijn dat die bedrijven bereid zijn om een 
vergunning voor het aanbieden van legale kansspelen op afstand aan te vragen.  
Het zonder vergunning aanbieden van kansspelen is verboden in Nederland. Dit 
geldt ook voor in het buitenland gevestigde bedrijven die kansspelen op afstand 
aanbieden in Nederland. De Kansspelautoriteit heeft als taak de Wet op de 
kansspelen (Wok) te handhaven en treedt zodoende op tegen illegaal aanbod van 
kansspelen op afstand in Nederland. Illegale aanbieders die zich specifiek op de 
Nederlandse markt richten of minderjarigen laten spelen worden daarbij met 
prioriteit aangepakt. Verschillende buitenlandse aanbieders van kansspelen op 
afstand hebben bij de Kansspelautoriteit hun interesse kenbaar gemaakt voor het 
aanvragen van een Nederlandse vergunning. Na inwerkingtreding van de Wet 
Kansspelen op afstand hebben marktpartijen de mogelijkheid een vergunning aan 
1 

van de vergunning door de aanbieder toch gelegenheid wordt gegeven om deel te 
nemen aan het (illegale) kansspel. Op het moment dat het (illegaal) zonder 
vergunning aanbieden van kansspelen op afstand geen tijdelijk karakter meer 
heeft, is de in Nederland wonende gerechtigde (de speler) belastingplichtig over 
zijn spelresultaat.  
 
De leden van de fractie van D66 vragen naar de ontwikkeling van de 
belastinginkomsten van illegaal aangeboden binnenlandse casinospelen en tijdelijk 
zonder vergunning aangeboden kansspelen op afstand. Op dit moment wordt nog 
niet geheven bij de opbrengstgenieters van tijdelijk zonder vergunning aangeboden 
kansspelen op afstand en illegale binnenlandse casinospelen zodat (nog) niets 
gezegd kan worden over de ontwikkelingen van de belastinginkomsten daarvan. 
 
De leden van de fractie van D66 vragen wanneer kansspelen tijdelijk zonder 
vergunning aangeboden kunnen worden. Op grond van de Wok is het niet 
toegestaan om kansspelen zonder vergunning aan te bieden, evenmin indien dat 
tijdelijk zonder vergunning gebeurt. Bij het (illegaal) tijdelijk zonder vergunning 
aanbieden van kansspelen kan bijvoorbeeld worden gedacht aan de situatie dat 
tijdens een (tijdelijke) schorsing van de vergunning door de aanbieder toch 
gelegenheid wordt gegeven om deel te nemen aan het (illegale) kansspel. De raad 
van bestuur van de Kansspelautoriteit kan een kansspelvergunning schorsen indien 
de raad ernstige vermoedens heeft dat er grond bestaat om de vergunning in te 
trekken. Om te voorkomen dat in die gevallen op grond van de huidige Wet op de 
kansspelbelasting (Wet KSB) de in Nederland woonachtige of gevestigde 
gerechtigde tot de prijs van het kansspel (de speler) belastingplichtig wordt, wordt 
voorgesteld om belastingplicht te leggen bij degene die de opbrengst geniet van het 
illegaal aangeboden kansspel.  
 
De leden van de fractie van D66 vragen naar de stand van zaken met betrekking 
tot de implementatie van de Conventie van Macolin. 
De Conventie van Macolin van de Raad van Europa is ondertekend in 2014 maar 
kan (nog) niet worden geratificeerd. EU-lidstaten kunnen de conventie namelijk pas 
ratificeren als daarover op EU-niveau overeenstemming is. Tot op heden kan Malta 
zich niet vinden in de voorgestelde tekst zodat de ratificatie niet voltooid kan 
worden. Aan de oplossing wordt op allerlei niveaus gewerkt. 
De Nederlandse aanpak tegen matchfixing komt evenwel grotendeels overeen met 
de inhoud van de conventie. Er is een integrale nationale aanpak met de inrichting 
van het Nationaal Platform Matchfixing en het zogeheten signalenoverleg waarbij 
partners van opsporing en detectie zijn aangesloten. Met deze aanpak wordt 
gewerkt aan de twee doelen van de conventie: (1) het voorkomen, detecteren en 
sanctioneren van nationale of transnationale manipulatie van nationale en 
internationale sportwedstijden; en (2) het promoten van (inter-)nationale 
samenwerking tegen de manipulatie van sport. 
1 

verordening dit uit met het vervoer van liquide middelen via vracht-, post-, 
koeriers- en vrachtzendingen. Daarnaast ziet de aanvulling in de Adw op het 
binnenlands en intracommunautair vervoer van liquide middelen, waardevolle 
goederen en documenten, die kunnen duiden op witwassen of 
terrorismefinanciering. De Douane is verplicht om de verkregen informatie door te 
geven aan de FIU-Nederland. Uit de Uitvoeringstoets van de Belastingdienst blijkt 
dat de gevolgen voor de uitvoering van de wijzigingen voor de Belastingdienst 
beperkt zijn. De verwachting is dat daarom de uitvoeringsconsequenties naar 
aanleiding van het wetsvoorstel ook voor de FIU-Nederland beperkt zullen zijn. 
Hierbij is van belang dat de FIU-Nederland zoals hiervoor is aangegeven, reeds 
informatie van de Douane ontvangt, deze analyseert waarna in bepaalde gevallen 
tot een verdacht verklaring wordt gekomen. Een eventuele beperkte toename van 
het aantal meldingen vanuit de Douane kan opgevangen worden binnen de 
reguliere werkzaamheden van de FIU-Nederland. In de huidige praktijk bedraagt 
het aantal meldingen dat de FIU-Nederland van de Douane ontvangt, dat 
betrekking heeft op de toepassing van de huidige Verordening liquide middelen, 
jaarlijks ongeveer 6.200. Dit is het gemiddeld aantal meldingen per jaar, berekend 
over de periode van 2016 tot en met 2018. Met de kennisgevingsverplichting voor 
het vervoer van liquide middelen via onbegeleid vervoer kan een beperkte, op dit 
moment niet verder te kwantificeren, toename worden verwacht van het aantal 
meldingen vanuit de Douane. De FIU beschikt ter uitvoering van haar taakstelling 
34
over een formatie van 63 fte. Zoals eerder aan uw Kamer is aangegeven , wordt 
de formatie van de FIU-Nederland uitgebreid met een additionele 19 fte. In het 
35
kader van de implementatie van de wijziging van de vierde anti-witwasrichtlijn is 
recent besloten extra middelen toe te kennen aan de FIU-Nederland, met als doel 
om onder andere het aantal fte’s verder uit te breiden. Voortdurend wordt bezien of 
de beschikbare capaciteit bij de FIU-Nederland toereikend is, of dat er aanleiding is 
om deze te verhogen.  
 
10. Evaluaties 
De leden van de fractie van de PVV vragen of de regering van mening is dat een 
verslag van de Europese Commissie gelijk staat aan een grondige evaluatie van 
wetgeving nu er geen aanvullende nationale evaluatie is voorzien voor hetgeen 
onder de genoemde verordening valt. Ook wordt gevraagd hoe deze de wetgeving 
wordt geëvalueerd in het geval van een Nexit. De verantwoordelijkheid om de 
Verordening liquide middelen te evalueren ligt bij de Europese Commissie. In dat 
kader zal de Commissie worden bijgestaan door de expertgroep “Cash Controls 
Coordination Groep”, waarin Nederland deelneemt, en de noodzakelijke informatie 
van de lidstaten vragen en deze analyseren ten behoeve van deze evaluatie. Het 
 
34
 Aanhangsel van de Handelingen II, 2019–2020, nr. 2206. 
35
 Richtlijn (EU) 2018/843 van het Europees Parlement en de Raad van 30 mei 2018 tot wijziging van richtlijn (EU) 
2015/849 inzake de voorkoming van het gebruik van het financiële stelsel voor het witwassen van geld of 
terrorismefinanciering, en tot wijziging van de Richtlijnen 2009/138/EG en 2013/36/EU (PbEU 2018, L 156). 
 
1 

 
De leden van de fractie van de PVV vragen hoe zeker de geraamde kosten voor de 
implementatie van het slimme invulveld zijn. De uitvoeringstoetsen van de 
Belastingdienst geven een ex-ante inschatting van de verwachte impact. Bij de 
uiteindelijke uitvoering van de werkzaamheden is het mogelijk dat er afwijkingen 
tussen de inschatting en realisatie kunnen zijn. De uitvoeringskosten worden 
gedekt op begroting IX. 
 
Deze leden vragen tot slot wie het slimme invulveld implementeert. Dat is 
inderdaad de IV-organisatie van de Belastingdienst. 
 
De Staatssecretaris van Financiën – Fiscaliteit en Belastingdienst, 
 
 
 
 
J.A. Vijlbrief 
 
 
 
De Staatssecretaris van Financiën – Toeslagen en Douane, 
 
 
 
 
Alexandra C. van Huffelen
1 

