TWEEDE KAMER DER STATEN-GENERAAL 
 
 
Vergaderjaar 2019/20 
 
 
35 352 Wijziging van een aantal onderwijswetten in verband met verduidelijking van de 
burgerschapsopdracht aan scholen in het funderend onderwijs 
 
 
Nr. xxx Nota naar aanleiding van het verslag 
 
 
 
Ontvangen 
 
De regering dankt de vaste commissie voor Onderwijs, Cultuur en Wetenschap voor de 
schriftelijke inbreng bij het voorstel van wet tot wijziging van een aantal onderwijswetten 
in verband met verduidelijking van de burgerschapsopdracht aan scholen in het 
funderend onderwijs. Met genoegen heeft de regering vastgesteld dat de fracties, deels 
met belangstelling en interesse, hebben kennisgenomen van het wetsvoorstel. 
 
De regering is de leden van de fracties van de VVD, CDA, D66, GroenLinks, Partij van de 
Arbeid, SP, ChristenUnie en de SGP erkentelijk voor de gemaakte opmerkingen en de 
gestelde vragen en heeft daarop in de hiernavolgende tekst gereageerd. Daarbij is zoveel 
mogelijk de volgorde van het verslag aangehouden. Waar het de leesbaarheid van de 
nota naar aanleiding van het verslag ten goede komt, is gekozen om bij de 
beantwoording een aantal vragen samen te voegen. Hierdoor kunnen vragen in een 
andere paragraaf beantwoord zijn dan waar deze in het verslag gesteld zijn.   
 
Inhoudsopgave 
I. ALGEMEEN 
1 Inleiding 
2 Verhouding tussen de burgerschapsopdracht en burgerschap in het curriculum 
2.1 Samenhang tussen het wetsvoorstel burgerschap en het curriculum 
2.2 De burgerschapsopdracht in relatie tot burgerschap in het mbo en ho 
  
3 Noodzaak tot versterking burgerschapsonderwijs 
3.1 Belang van burgerschapsonderwijs 
3.2 Onderzoek naar burgerschapsonderwijs 
4 Voorstel: een verduidelijking van de algemene burgerschapsopdracht 
4.1 Kern burgerschapsopdracht 
4.2 Actief burgerschap en sociale cohesie 
4.3 Basiswaarden 
4.4 Schoolcultuur 
4.5 Doelgericht en samenhangend 
 W8437.NAV 
1 

op deze uitspraak de verwachtingen gegrond zijn dat juridische problemen in de toekomst 
wel vermeden worden. 
 
Voor de beantwoording van deze vraag en voor een beter begrip van het wetsvoorstel, 
acht de regering het van belang om allereerst in te gaan op de samenhang tussen de 
algemene burgerschapsopdracht en de kerndoelen en eindtermen. 
 
De huidige burgerschapsopdracht is in de WPO, WEC en WVO geformuleerd als algemene 
doelstelling van het onderwijs, die is geplaatst tussen andere algemene bepalingen over 
uitgangspunten en doelstellingen van het onderwijs. Deze algemene bepalingen zijn geen 
concrete onderwijsactiviteiten die de inhoud van het onderwijs bepalen, zoals de 
Nederlandse taal, rekenen en wiskunde en geschiedenis dat wél zijn. De 
onderwijsactiviteiten die de inhoud van het onderwijs bepalen, kennen een grondslag op 
basis waarvan zij worden uitgewerkt in kerndoelen. Deze kerndoelen omschrijven het 
leerdoel van een leerproces, niet de wijze waarop dat doel bereikt zou moeten worden. 
De huidige burgerschapsopdracht moet op grond van dit onderscheid worden beschouwd 
als een algemene doelstelling van het onderwijs, en niet als een in kerndoelen uitgewerkt 
streefdoel. Dit is dezelfde verhouding die momenteel bestaat tussen de wet en de 
kerndoelen en eindtermen, dus dit wetsvoorstel verandert de aard van de 
burgerschapsopdracht binnen het stelsel niet. 
 
De voorgestelde burgerschapsopdracht bevat naast de algemene doelstelling óók 
inhoudelijke componenten. Dit betreft het bijbrengen van respect voor en kennis van de 
basiswaarden van de democratische rechtsstaat, en het ontwikkelen van sociale en 
maatschappelijke competenties die de leerling in staat stellen deel uit te maken van en 
bij te dragen aan de pluriforme, democratische Nederlandse samenleving. Het gaat 
daarbij om een component van algemene aard, waarbij geen concreet leerdoel van het 
leerproces is omschreven. Evenmin wordt omschreven hoe dit leerproces eruit moet zien. 
Aangezien de algemene burgerschapsopdracht hetzelfde luidt voor het gehele funderend 
onderwijs, dus voor leerlingen van 4 tot en met 16/18 jaar, kunnen scholen hieraan een 
invulling geven die past bij de leeftijd van de leerling. Een leerling uit groep 5 leert 
immers andere dingen over vrijheid dan een leerling in de bovenbouw van het voortgezet 
onderwijs (hierna: vo). Ook laat de algemene opdracht veel ruimte voor een invulling van 
de burgerschapsopdracht die past bij de identiteit van de school. Hiermee onderscheidt 
de algemene opdracht zich van de meer specifiekere opdrachten die zijn uitgewerkt in de 
kerndoelen. Kerndoelen omschrijven immers een leerdoel van de onderwijsactiviteiten 
per sector en toegespitst op de specifieke ontwikkelingsfase van een leerling. 
 
Voor de invulling van de burgerschapsopdracht zoals die wordt voorgesteld in dit 
wetsvoorstel, kunnen scholen wel gebruik maken van de daarvoor relevante huidige 
kerndoelen en eindtermen. In deze doelen zijn immers (kennis)competenties verweven 
die raakvlakken hebben met de burgerschapsopdracht. Zo stelt het kerndoel Mens en 
samenleving dat leerlingen de hoofdzaken van de Nederlandse en Europese 
 W8437.NAV 
3 

curriculum. Tot die tijd worden geen aanvullende stappen genomen, zoals ook te lezen is 
1
in het kabinetsstandpunt over het advies van de staatscommissie parlementair stelsel.   
 
De leden van de D66-fractie constateren dat veel parallelle projecten gaande zijn rond 
burgerschap, zoals de adviezen van de staatscommissie parlementair stelsel, de 
herziening van het curriculum en de wettelijke verankering van burgerschapsonderwijs. 
Zij vragen de regering nader toe te lichten hoe deze projecten zich tot elkaar verhouden 
en samenhangen. Deze leden vragen de regering ook hoe deze trajecten uiteindelijk een 
geheel gaan vormen en hoe het onderwijs wordt ondersteund in de overgang, zodat goed 
burgerschapsonderwijs gerealiseerd kan worden. De leden van de GroenLinks-fractie 
stellen een soortgelijke vraag: zij vragen hoe de samenhang tussen de voorgestelde 
burgerschapsopdracht en het herzieningstraject van het curriculum gezien moet worden. 
 
De constatering dat er verschillende parallelle trajecten rond burgerschap gaande zijn, is 
juist. De verhouding tussen de algemene burgerschapsopdracht, de kerndoelen en de 
herziening van het curriculum wordt hieronder toegelicht. Op de relatie met de adviezen 
van de staatscommissie parlementair stelsel is hierboven reeds ingegaan. Op de 
ondersteuning van scholen wordt in paragraaf 9 ingegaan. 
 
Het wetsvoorstel ter verduidelijking van de burgerschapsopdracht geeft een algemene 
opdracht aan scholen. De opdracht valt daarmee binnen de uitgangspunten en 
doelstellingen van het onderwijs zoals verwoord in artikel 8 van de WPO, artikel 11 van 
de WEC en onder andere artikel 2 van de WVO. Daarin staat bijvoorbeeld een algemene 
opdracht het onderwijs zodanig in te richten dat leerlingen een ononderbroken 
ontwikkelproces kunnen doorlopen en dat het onderwijs zich in elk geval richt op de 
emotionele en de verstandelijke ontwikkeling, op het ontwikkelen van creativiteit, op het 
verwerven van noodzakelijke kennis en van sociale, culturele en lichamelijke 
vaardigheden. Deze algemene opdrachten zijn niet de grondslag voor het uitwerken van 
kerndoelen en eindtermen zoals de bepalingen over de inhoud van het onderwijs dat wel 
zijn. Ook in het huidig wettelijk kader bestaan een algemene burgerschapsopdracht en 
bepalingen over de inhoud van het onderwijs met specifieke kerndoelen naast elkaar. Dit 
verandert niet met onderhavig wetsvoorstel. 
 
De herziening van het curriculum ziet juist wél op de voorgeschreven inhoud van het 
onderwijs en de daaruit voortvloeiende kerndoelen en eindtermen. Leraren en 
schoolleiders hebben binnen Curriculum.nu gewerkt aan voorstellen voor herziening 
hiervan. In ontwikkelteams is in negen leergebieden gewerkt aan het maken van 
bouwstenen voor het po en de onderbouw van het vo. Voor de bovenbouw van het vo zijn 
richtinggevende aanbevelingen gedaan. Deze bouwstenen en aanbevelingen vormen het 
inhoudelijk fundament waarmee verbeterde kerndoelen en eindtermen kunnen worden 
geformuleerd. Leraren gebruiken de uiteindelijke kerndoelen en eindtermen vervolgens 
                                        
1
 Kamerstukken II 2018/19, 34430, 10, p. 13-14.  
 W8437.NAV 
5 

componenten, maar daarbij is meer ruimte voor een eigen invulling. De 
burgerschapsopdracht is dus meer algemeen van aard. 
 
De regering acht het van belang dat de voorliggende verduidelijking van de 
burgerschapsopdracht en de nog vorm te geven kerndoelen voor het leergebied 
burgerschap goed op elkaar aansluiten. Met de integrale herziening van het curriculum 
zullen de kerndoelen en eindtermen worden verbeterd. Een aantal daarvan is ook 
relevant voor burgerschap. Het ontwikkelteam is van meet af aan op de hoogte geweest 
van de wens van de wetgever om de burgerschapsopdracht aan scholen te verduidelijken. 
Dat resulteert in voorstellen voor het leerplan burgerschap die goed aansluiten op 
onderhavig wetsvoorstel. De bouwstenen die gepresenteerd zijn gaan achtereenvolgens 
in op vrijheid en gelijkheid, macht en inspraak, democratische cultuur, identiteit, 
diversiteit, solidariteit, digitaal samenleven, duurzaamheid, globalisering, technologisch 
burgerschap en denk- en handelwijzen. De bouwstenen zijn uitgewerkt voor het po en de 
onderbouw van het vo en zien zowel op kennis als op hieraan gekoppelde vaardigheden. 
In de vervolgfase buigt een onafhankelijke wetenschappelijke commissie zich nog over de 
curriculumvoorstellen, alvorens de voorstellen als basis dienen voor herijkte kerndoelen 
en eindtermen. 
 
De leden van de SGP-fractie vragen waarom de regering er niet voor gekozen heeft 
zoveel mogelijk duidelijkheid te scheppen door de burgerschapsopdracht te beperken tot 
die onderdelen die niet reeds in de kerndoelen voorkomen. Deze leden constateren voorts 
dat het probleem van overlap met name speelt ten aanzien van de sociale competenties. 
Zij vragen de regering waarom het nodig en verstandig is elementen die reeds door de 
huidige en toekomstige kerndoelen gedekt worden nogmaals te verwoorden in de 
burgerschapsopdracht.  
 
De kerndoelen gaan specifiek over wat leerlingen moeten kennen en kunnen. De 
burgerschapsopdracht is meer dan dat: het is een algemene opdracht aan het bevoegd 
gezag die gaat over zaken als een schoolcultuur, de basiswaarden, het zorgdragen voor 
een samenhangende en doelgerichte bevordering van actief burgerschap en sociale 
cohesie, en het ontwikkelen van sociale en maatschappelijke competenties. Bovendien 
heeft een verduidelijkte burgerschapsopdracht gevolgen voor de kwaliteitszorg van 
scholen. Zo moeten scholen een heldere visie op en uitwerking van het 
burgerschapsonderwijs ontwikkelen en deze opnemen in schoolgids en schoolplan en 
2
moeten de opbrengsten daarvan worden gemonitord. Deze opdracht geeft daarmee 
uiting aan meer dan hetgeen vastgelegd is in de kerndoelen en laat ook meer ruimte voor 
eigen invulling door scholen dan de landelijk vastgestelde kerndoelen. Dat laat onverlet 
dat de kerndoelen een onderdeel kunnen vormen van de invulling van de 
burgerschapsopdracht.    
 
                                        
2
 Artikel 12 van de WPO, artikel 21 van de WEC en artikel 24 van de WVO. 
 W8437.NAV 
7 

maken van en bij te dragen aan een pluriforme en democratische samenleving. Voor de 
ontwikkeling van deze visie kan gebruik worden gemaakt van bestaande kerndoelen, 
maar er is ook ruimte voor eigen invulling. 
 
De leden van de CDA-fractie vragen op welke wijze wordt getoetst in hoeverre de manier 
waarop scholen de burgerschapsopdracht vormgeven voldoet aan het doel van het 
bevorderen van burgerschap, zonder dat het strijdig is met art. 23 GW, en of er 
bijvoorbeeld gedacht wordt aan een verplicht minimum aantal uren burgerschap. 
Daarnaast vragen de aan het woord zijnde leden of de regering kan aangeven of ook 
wordt nagedacht op welke wijze burgerschap in de eindtermen voor zowel het po als het 
vo wordt meegenomen.  
 
De voorgestelde burgerschapsopdracht past binnen de grenzen van de vrijheid van 
onderwijs die door artikel 23 Grondwet wordt geborgd. In paragraaf 11 wordt uiteengezet 
hoe deze borging terugkomt in het toezicht. 
Het bevoegd gezag komt een grote mate van vrijheid toe bij de invulling en uitwerking 
van de verplichte kern van de algemene burgerschapsopdracht. Zij gaat zelf over de 
richting en inrichting van haar onderwijs. Voorts brengt deze vrijheid mee dat scholen zelf 
mogen beslissen hoeveel uren zij aan bepaalde onderwijsactiviteiten besteden. Scholen 
kunnen hierdoor inspelen op specifieke behoeften van hun leerlingenpopulatie en 
maatschappelijke omgeving, en daarbij de identiteit van de school laten terugkomen. 
Enkel voor het vak lichamelijke opvoeding is in het vo een verplicht aantal uren 
3
vastgelegd. Zoals eerder benoemd, vindt thans een integrale herziening van het 
curriculum plaats waarbij de komende jaren nieuwe kerndoelen ontwikkeld worden. 
Hierbij is burgerschap één van de negen leergebieden. Ook de eindtermen in de 
bovenbouw van het vo worden tegen het licht gehouden om burgerschapsonderwijs een 
goede plek te geven. 
 
Zowel de leden van de ChristenUnie-fractie als de leden van de GroenLinks-fractie hebben 
vragen over het tijdspad van het wetsvoorstel en Curriculum.nu. De leden van de 
GroenLinks-fractie vragen zich af wat er, als er gewacht wordt op de kerndoelen die 
geformuleerd worden in het traject Curriculum.nu, in de tussentijd van scholen wordt 
verwacht, aangezien de inwerkingtreding van het nieuwe curriculum pas in het schooljaar 
2023-2024 in het po en de onderbouw van het vo wordt voorzien?  
 
Scholen zullen vanaf de inwerkingtreding van dit wetsvoorstel aan de verduidelijkte 
burgerschapsopdracht moeten voldoen. Daarnaast zijn tot aan het moment waarop het 
nieuwe curriculum in werking zal treden, de huidige kerndoelen van kracht. De regering 
beoogt inwerkingtreding van het wetsvoorstel burgerschap per 1 augustus 2021. Op de 
inhoud van deze algemene opdracht gaat zij in paragraaf 4 nader in.  
                                        
3
 Recent is een amendement aangenomen die dit ook voor het primair onderwijs regelt. Per week 
wordt gemiddeld minimaal twee uur bewegingsonderwijs verplicht gesteld: Kamerstukken II, 
2019/20, 35102, 23. 
 W8437.NAV 
9 

te oefenen met de basiswaarden van de democratische rechtsstaat. In het mbo en ho zijn 
studenten verder in hun ontwikkeling en hebben zij al de nodige kennis opgedaan over de 
rechtsstaat. Hier hoort een andere overheidsverantwoordelijkheid bij, evenals een 
bijpassende burgerschapsopdracht.  
 
In het middelbaar beroepsonderwijs (hierna: mbo) gelden reeds eisen voor de inhoud en 
kwaliteit van het burgerschapsonderwijs. Deze eisen zijn neergelegd in de kwalificatie-
eisen loopbaan en burgerschap. Burgerschapsonderwijs in het mbo heeft als doel bij te 
dragen aan de voorbereiding van studenten op volwaardige deelname aan de 
maatschappij en op de arbeidsmarkt. De basiswaarden die dit wetsvoorstel beschrijft, 
sluiten goed aan op deze kwalificatie-eisen in het mbo.  
 
In het hoger onderwijs (hierna: ho) ligt de nadruk meer op het ontwikkelen en 
overdragen van wetenschappelijke kennis, inzicht en vaardigheden, al spelen persoonlijke 
ontplooiing en maatschappelijk verantwoordelijkheidsbesef ook een rol. Dit is in de Wet 
op het hoger onderwijs en onderzoek (WHW) verwoord in de opdracht mede aandacht te 
schenken aan de persoonlijke ontplooiing van studenten en de bevordering van hun 
maatschappelijk verantwoordelijkheidsbesef. Dit houdt ten minste in dat instellingen en 
hun vertegenwoordigers zich onthouden van discriminatoire gedragingen en uitlatingen. 
Vanwege de academische vrijheid is het aan instellingen zelf om te bepalen hoe zij deze 
opdracht vormgeven. Ook het funderend onderwijs kent een verstrekkende vrijheid om 
het onderwijs naar eigen inzicht in te richten, maar de kwaliteitskaders, en het toezicht 
hierop, zijn explicieter omschreven dan in het ho. Vanwege deze wezenlijke verschillen 
heeft de regering in eerdere toelichtingen gekozen voor een relatief beperkte vergelijking 
tussen het funderend onderwijs en het ho.  
 
Leden van de CDA-fractie vragen de regering toe te lichten waarom de regering niet 
gekozen heeft voor het instellen van een commissie en daarmee kiest voor verschillende 
systemen van toezicht in het funderend en hoger onderwijs. Ook de leden van de fractie 
van D66 vragen de regering te reageren op het instellen van een dergelijke commissie. 
 
Zoals reeds gesteld heeft burgerschap een wezenlijk andere rol in het funderend 
onderwijs dan in het ho. Burgerschap behoort in het funderend onderwijs tot de kern van 
het onderwijs. Het is opgenomen als deugdelijkheidseis, en conform artikel 3 van de WOT  
is het toezicht hierop voorbehouden aan de inspectie.  
 
Bevordering van het maatschappelijk verantwoordelijkheidsbesef in het ho houdt ten 
minste in dat instellingen en hun vertegenwoordigers zich onthouden van discriminatoire 
uitlatingen. Indien de minister meent dat een instelling zich niet aan deze wettelijke 
opdracht heeft gehouden, zullen de uitlatingen die daartoe aanleiding geven worden 
voorgelegd aan de Commissie beoordeling uitingen maatschappelijk 
verantwoordelijkheidsbesef. Deze commissie heeft tot taak de minister te adviseren ten 
aanzien van de beoordeling of sprake is van discriminatoire uitlatingen dan wel van 
 W8437.NAV 
11 

burgerschapsonderwijs beantwoord. In paragraaf 3.2 gaat de regering in op vragen over 
onderzoek naar burgerschapsonderwijs.  
 
3.1 Belang van burgerschapsonderwijs 
 
De leden van de ChristenUnie-fractie lezen dat de school niet de primaire 
verantwoordelijkheid heeft voor burgerschap. Zij vragen waarom de ingreep in de 
opdracht aan scholen gerechtvaardigd en proportioneel is, of er geen oneigenlijke 
verantwoordelijkheid aan scholen wordt toegekend en hoe de regering ouders, 
verenigingen en maatschappelijke instellingen aanspreekt op hun verantwoordelijkheid. 
 
De primaire verantwoordelijkheid voor burgerschap ligt niet bij scholen, maar bij ouders. 
In tweede instantie zijn ook verenigingen, scholen en maatschappelijke instellingen 
verantwoordelijk. Scholen vormen een belangrijke maatschappelijke ontmoetingsplaats 
en spelen een belangrijke rol bij de ontwikkeling van een kind. Daarom komt hen een 
verantwoordelijkheid toe, die niet oneigenlijk is. Deze is sinds 2006 ook van toepassing 
op het burgerschapsonderwijs. In paragraaf 5 van de memorie van toelichting en in 
paragraaf 4 van deze nota naar aanleiding van het verslag wordt nader toegelicht wat 
deze verantwoordelijkheid precies behelst.  
 
De overheid heeft (behoudens daar waar het gaat om jeugdzorg en het strafrecht) geen 
bevoegdheid om ouders, verenigingen en maatschappelijke instellingen aan te spreken op 
hun verantwoordelijkheid voor burgerschap bij kinderen en jongeren. Het opvoeden van 
kinderen is primair aan ouders. Hooguit kan de overheid een moreel appel doen op 
kinderen, ouders verenigingen en maatschappelijke instellingen, zoals dat bijvoorbeeld in 
het verleden is gebeurd met de campagne ‘De maatschappij, dat ben jij’. 
 
De leden van de SGP-fractie vragen welke maatschappelijke ontwikkelingen tot het 
wetsvoorstel nopen. 
 
De zorgen die bestonden in de tijd waarin de huidige bepaling in de wet is opgenomen 
(2006) zijn nog altijd actueel en zijn op sommige punten zelfs toegenomen. Sociale 
cohesie is niet vanzelfsprekend, individualisering en polarisatie nemen toe en de 
bevolkingssamenstelling wordt diverser als gevolg van migratie. Daarnaast staat de 
rechtsstaat onder druk doordat in toenemende mate de onafhankelijkheid van rechters 
openbaar in twijfel wordt getrokken en vanwege de zorgen over radicale groeperingen en 
stromingen die de rechtsstaat als zodanig niet erkennen. Tevens groeien leerlingen 
tegenwoordig op in een tijd waar sociale media een prominente rol spelen in hun 
nieuwsgaring en waarin het lastig kan zijn om feiten van fictie te onderscheiden. Het voor 
waar aannemen van nepnieuws kan het vertrouwen in de onafhankelijkheid van 
journalisten, wetenschappers en rechters ondermijnen. Dat alles maakt het nu nog meer 
dan voorheen noodzakelijk dat leerlingen goed burgerschapsonderwijs krijgen. Zij dienen 
hiermee in staat te worden gesteld om zelfstandig tot (kritische) meningsvorming te 
 W8437.NAV 
13 

op scholen, waarmee de ontwikkeling van het burgerschapsonderwijs in kaart gebracht 
wordt. Ook wordt de relatie onderzocht tussen kenmerken van scholen en de 
burgerschapskennis, houdingen en vaardigheden van leerlingen. Dit onderzoek maakt 
geen onderdeel uit van het internationale onderzoek. Om vergelijking met de eerdere 
onderzoeken mogelijk te maken, wordt echter wel gedeeltelijk hetzelfde instrumentarium 
toegepast. Het onderzoek in 2020 is dus specifiek gericht op de ontwikkelingen in 
Nederlandse scholen. Nederland neemt daarnaast opnieuw deel aan de volgende 
internationale editie van ICCS in 2022. Op deze manier blijft de regering de 
burgerschapscompetenties van Nederlandse jongeren monitoren en kunnen die worden 
vergeleken met die van jongeren in andere landen. 
 
Op dit moment zijn geen onderzoeksresultaten bekend van de burgerschapscompetenties 
die Nederlandse leerlingen aan het eind van het vo hebben ontwikkeld. Wel loopt het 
Adolescentenpanel Democratische Kernwaarden en Schoolloopbanen; een longitudinaal 
onderzoek van de UvA in samenwerking met BZK, ProDemos en het SCP, waarbij 
Nederlandse leerlingen op ongeveer vijftig scholen gedurende het vo worden gevolgd om 
de ontwikkeling van democratische kernwaarden bij jongeren in kaart te brengen. In het 
schooljaar 2018/2019 is dit onderzoek gestart in de eerste klas van het vo. Het eerste 
rapport op basis van dit onderzoek is recent gepubliceerd. In de loop van de jaren zal 
meer bekend worden over de ontwikkeling van democratische kernwaarden in de hogere 
klassen van het vo. 
 
4. Verduidelijking van de algemene burgerschapsopdracht 
 
In deze paragraaf beantwoordt de regering vragen die zijn gesteld over de inhoud en 
reikwijdte van de voorliggende burgerschapsopdracht. Het betreft achtereenvolgens de 
kern van de burgerschapsopdracht (4.1), actief burgerschap en sociale cohesie (4.2), 
basiswaarden (4.3), schoolcultuur (4.4), doelgericht en samenhangend (4.5) en 
segregatie (4.6). De vragen die hierop betrekking hebben zijn onder het kopje van dat 
thema beantwoord, waarbij soortgelijke vragen zijn samengevoegd.  
 
 4.1 Kern burgerschapsopdracht 
 
De leden van de D66-fractie vragen de regering toe te lichten wat de wettelijke 
verankering van de burgerschapsopdracht beoogt en wat de gewenste uitwerking is van 
dit wetsvoorstel.  
De leden van de CDA-fractie vragen de regering nader toe te lichten wat precies de 
gemeenschappelijke kern is van burgerschap die verplicht wordt gesteld voor alle scholen 
en of deze kern ligt in de principes en uitgangspunten van de democratische rechtsstaat.  
 
Burgerschapsonderwijs vormt een cruciale basis voor leerlingen om zich te ontwikkelen 
tot volwassen democratische burgers. De huidige burgerschapsopdracht is een algemene 
opdracht aan het bevoegd gezag om in het onderwijsprogramma zorg te dragen voor 
 W8437.NAV 
15 

over de burgerschapsopdracht zou blijken dat dit vooral over de verhouding tussen 
burgers onderling zou gaan. De leden van de D66-fractie vragen waarom is gekozen voor 
een brede invulling van de verankering van het burgerschapsonderwijs en niet voor louter 
een politiek-juridische dimensie zoals de Onderwijsraad en de NVLM bepleiten. 
 
De regering acht het van belang dat leerlingen weten welke basiswaarden ten grondslag 
liggen aan de democratische rechtsstaat en wat de essentie is van de Grondwet. De 
regering kiest er daarom voor de Grondwet en de democratische rechtsstaat expliciet in 
de burgerschapsopdracht te noemen en daarmee democratie een centrale rol toe te 
bedelen. Daarbij wordt het begrip democratie door de regering breder opgevat dan louter 
een politiek systeem waarin autoriteit gebaseerd is op instemming van de bevolking. De 
democratische rechtsstaat krijgt weliswaar voornamelijk vorm in de relatie tussen 
overheid en burger, maar ook tussen burgers onderling. Dit is de reden dat de 
burgerschapsopdracht zich volgens de regering niet zou moeten beperken tot een 
politiek-juridische component maar breder dient te worden ingevuld. Het is voor het goed 
functioneren van een democratie bijvoorbeeld van belang dat leerlingen leren respect te 
hebben voor elkaars opvattingen, zeker ook wanneer deze ver uit elkaar liggen.  
 
De leden van de CDA-fractie vragen of de regering de mening is toegedaan dat op het 
punt van burgerschap sprake is van objectiveerbare, duidelijke normen, vastgelegd in de 
wet.  
 
Vanwege de waarde die de regering hecht aan de constitutionele onderwijsvrijheid heeft 
zij gekozen voor een kaderstellende formulering van de burgerschapsopdracht, die 
waarborgt dat het onderwijs op scholen zich in elk geval richt op een gemeenschappelijke 
kern. Deze kern is volgens de regering goed vertaald naar duidelijke en objectieve 
normen. Aan het begin van paragraaf 4 is reeds ingegaan op deze kern en de ruimte die 
scholen daarbij is gelaten. In de paragrafen 4.2 t/m 4.5 wordt per element toegelicht wat 
exact wordt verwacht van scholen en in paragraaf 11 geeft de regering aan hoe toezicht 
gehouden wordt op de burgerschapsopdracht.  
 
De leden van de D66-fractie vragen of de regering onder burgerschap zowel Nederlands 
burgerschap als Europees burgerschap verstaat. De leden van de GroenLinks-fractie 
vragen of Europees en wereldburgerschap geen onderdeel zijn van de 
gemeenschappelijke kern van burgerschapsonderwijs. Zij vragen of niet alle leerlingen, 
van welk onderwijsniveau of in welke regio dan ook, onderdeel zijn van Europa en de 
wereld. Zij vragen voorts of de toevoeging van één zin over de verhouding van de 
Nederlandse samenleving tot Europa en de wereld voldoende is om Europees en 
wereldburgerschap te beschrijven, en of de bredere context waarin de leerling leeft niet 
ook opgenomen moeten worden in de wettekst om te garanderen dat niet enkel op het 
Nederlands burgerschap wordt gefocust in het onderwijs. 
 
 W8437.NAV 
17 

De regering is van mening, in lijn met een eerder advies van de Onderwijsraad, dat de 
huidige wetsbepaling nodeloos complex en te eenzijdig is doordat zij tot driemaal toe op 
10
verschillende wijze het thema diversiteit adresseert. Onderhavig wetsvoorstel 
vereenvoudigt daarom de bepaling en brengt balans aan. Diversiteit en pluriformiteit 
hebben ook in dit voorstel een centrale plaats. In de eerste plaats is het begrip ‘pluriform’ 
toegevoegd aan het eerste lid onder b van de burgerschapsopdracht. Daarmee wordt 
11
pluriformiteit als wezenskenmerk van de democratische rechtsstaat benoemd. Dat 
houdt in dat het begrip van een democratische rechtsstaat per definitie uitgaat van een 
veelheid aan opvattingen over hoe een samenleving vorm zou moeten krijgen, hoe de 
overheid zich verhoudt tot die verscheidenheid en hoe mensen met elkaar om zouden 
moeten gaan. Een basisgedachte achter een democratische rechtsstaat is dat mensen in 
diversiteit naast en met elkaar kunnen leven, waarbij de rechten van het individu worden 
beschermd.  
Voorts veronderstelt het begrip ‘sociale cohesie’ de diversiteit van onze samenleving. De 
burgerschapsopdracht vraagt daarmee van scholen in de eerste plaats om leerlingen 
bekend te maken met het feit dat de samenleving pluriform is, maar in de tweede plaats 
ook om actief burgerschap en sociale cohesie te bevorderen. Dat is volgens de regering 
niet anders te begrijpen dan dat scholen de opdracht krijgen te bevorderen dat leerlingen 
actief onderdeel uitmaken van onze pluriforme samenleving. Het bevorderen van sociale 
cohesie vereist tevens aandacht voor de diversiteit van achtergronden en culturen in onze 
samenleving. De manier waarop dat gebeurt, is, met inachtneming van de voorgestelde 
verplichte kern uit de burgerschapsopdracht, aan scholen zelf. Zij gaan namelijk zelf over 
de richting en inrichting van hun onderwijs en de regering is niet voornemens hier in te 
treden door op gedetailleerde wijze aan scholen voor te schrijven welke overtuigingen, 
omgangsvormen en idealen scholen over zouden moeten brengen op hun leerlingen. De 
door de leden aangehaalde voorbeelden als duurzaamheid en empathie, maken daarom 
geen onderdeel uit van de verplichte kern van de burgerschapsopdracht.  
 
4.2 Actief burgerschap en sociale cohesie  
 
De leden van de CDA-fractie vragen een nadere toelichting waarom het begrip ‘sociale 
cohesie’ duidelijker de burgerschapsopdracht aangeeft dan het begrip ‘sociale integratie’, 
waarom het begrip ‘sociale cohesie’ aan de burgerschapsopdracht toegevoegd moet 
worden en waarom alleen de term ‘actief burgerschap’ niet voldoende duidelijk maakt wat 
onder de burgerschapsopdracht geschaard moet worde. Zij vragen of de regering daarbij 
ook de kritiek van de NVLM en de Onderwijsraad wil meenemen dat door het toevoegen 
van het begrip ‘sociale cohesie’ de burgerschapsopdracht juist aan duidelijkheid verliest 
en daarmee lastiger uit te voeren wordt voor scholen. 
 
Met het vervangen van het begrip sociale integratie voor sociale cohesie wijzigt de 
opdracht aan het onderwijs inhoudelijk niet. Sociale cohesie ziet, net als sociale 
                                        
10
 Onderwijsraad (2012). Verder met burgerschap in het onderwijs. Den Haag: Onderwijsraad, p. 42. 
11
 Vgl. Kamerstukken II 2003/04, 29614, 2 (nota grondrechten in een pluriforme samenleving). 
 W8437.NAV 
19 

aan te leveren. Een vrije en democratische rechtsstaat biedt burgers nu eenmaal ook de 
vrijheid zich afzijdig te houden.  
 
De regering is niet van mening dat de burgerschapsopdracht beperkt moet zijn tot een 
politieke component. Zij kiest voor een brede invulling die abstraheert van de indeling in 
bepaalde dimensies. Zij vindt het een onwenselijke versmalling om louter te spreken van 
politiek of democratisch burgerschap omdat burgerschap om meer gaat dan 
kennisoverdracht aangaande de politiek en democratie.  
De regering acht het van belang dat burgerschap al jong wordt aangeleerd. Daarom 
wordt al in het po van scholen verwacht dat zij burgerschap bevorderen. De ontwikkeling 
van sociale en maatschappelijke competenties is onmisbaar om volwaardig te kunnen 
participeren in de pluriforme, democratische Nederlandse samenleving. Dit kunnen 
competenties uit allerlei leergebieden betreffen, niet alleen politiek gerelateerde 
competenties. Deze competenties komen ook terug in de huidige kerndoelen en worden 
met de curriculumherziening, conform het regeerakkoord, aangescherpt. 
 
Van scholen wordt verwacht dat zij actief burgerschap bevorderen. Dat vergt een actieve 
inspanning en het volstaat dus niet dat zij zich slechts onthouden van antirechtsstatelijke 
uitspraken. Het bevoegd gezag heeft en houdt bij de invulling en uitwerking van de 
burgerschapsvisie, schoolcultuur en sociale en maatschappelijke competenties een grote 
mate van vrijheid om eigen accenten te leggen.  
 
4.3 Basiswaarden 
 
De leden van de CDA-fractie vragen de regering in hoeverre expliciet duidelijk is wat 
moet worden verstaan onder de basiswaarden en wat de gemeenschappelijke kern is van 
deze waarden. De leden van de SGP-fractie vragen de regering of het wetsvoorstel zich, 
vanwege de complexe discussie over de basiswaarden, zou moeten richten op de 
democratische rechtsstaat. De leden vragen de regering toe te lichten waarom het begrip 
‘pluriformiteit’ niet als basiswaarde is genoemd. Zij vragen ook een toelichting op de 
basiswaarden die in de wettekst worden genoemd en vragen de regering te onderbouwen 
waarom dit volgens de regering de basiswaarden van de democratische rechtsstaat zijn. 
Deze leden vragen de regering om scholen op grond van de vrijheid van onderwijs 
dezelfde zekerheid te bieden als nieuwkomers door de basiswaarden bij regeling vast te 
stellen en deze verklaring aan beide Kamers voor te leggen. 
 
De regering heeft de basiswaarden van democratische rechtsstaat een centrale positie 
toebedeeld in dit wetsvoorstel en acht het daarom van belang dat geen enkel 
misverstand bestaat omtrent de basiswaarden van de democratische rechtsstaat: 
vrijheid, gelijkwaardigheid en solidariteit, waarbij menselijke waardigheid als 
 W8437.NAV 
21 

Basiswaarden liggen ten grondslag aan de democratie en de rechtsstaat zoals deze in de 
Grondwet zijn verankerd. In onderhavig wetsvoorstel neemt actieve bevordering van de 
basiswaarden van de democratische rechtsstaat een centrale plaats in. Van scholen wordt 
verwacht dat zij werken aan borging en overdracht van de basiswaarden vrijheid, 
gelijkwaardigheid en solidariteit. Het is voor scholen van belang om helder te weten aan 
welke aspecten een school minimaal moet voldoen en hoe het toezicht daarop door de 
inspectie vorm zal krijgen. Daar zal de regering hierna op ingaan. Ten overvloede zij 
daarbij opgemerkt dat uit de opdracht tot bevordering van basiswaarden ook volgt dat 
onderwijs of handelen van de school niet in strijd met basiswaarden kan zijn. 
 
De basiswaarde vrijheid wordt bevorderd wanneer aandacht wordt geschonken aan 
autonomie en constitutionele vrijheden, waarbij de vrijheid van meningsuiting een 
centrale rol speelt. De vrijheid om te mogen zeggen wat je wilt impliceert immers ook de 
vrijheid om te geloven wat je wilt, jezelf te verenigen, persvrijheid, de vrijheid om 
oppositie te voeren etc. De basiswaarde gelijkwaardigheid wordt bevorderd door 
aandacht te besteden aan het gelijkheidsbeginsel en het afwijzen van discriminatie. De 
basiswaarde solidariteit wordt bevorderd door het behandelen van de elementen 
verdraagzaamheid, begrip en verantwoordelijkheidsbesef, en het afwijzen van 
onverdraagzaamheid. Dit betekent dat scholen aandacht besteden aan de elementen 
actieve bevordering van autonomie, vrijheid van meningsuiting, het gelijkheidsbeginsel, 
verdraagzaamheid, begrip en verantwoordelijkheidsbesef, en het afwijzen van 
onverdraagzaamheid en discriminatie. Deze elementen vormen in de onderwijspraktijk de 
minimale kern waaraan een school moet voldoen bij de bevordering van het respect voor 
en de kennis van de basiswaarden vrijheid, gelijkwaardigheid en solidariteit. Tevens staat 
het scholen vrij om bovenop de basiswaarden, andere waarden uit te dragen. 
 
Waar het gaat om de invulling van, en de verhouding tussen, deze elementen geldt dat 
deze in beginsel allemaal van belang zijn, maar de aandacht en toepassing daarvan 
afhankelijk kunnen zijn van de leeftijd- en ontwikkelingsfase van leerlingen en van de 
identiteit van de school. Zo kan een school in het po ervoor kiezen om de vrijheid van 
meningsuiting en de vrijheid van godsdienst sterker terug te laten komen in haar 
onderwijsprogramma dan de vrijheid van drukpers, omdat zij deze elementen van 
vrijheid passender vindt voor jonge leerlingen. Scholen hebben dus de vrijheid nadere 
invulling te geven aan de uitwerking, onderbouwing of duiding van de basiswaarden en 
kunnen daarbij ook aansluiten bij de levensbeschouwelijke uitgangspunten van de school.  
 
Anderzijds is sprake van een vaste kern, die voor alle scholen leidend is: de basiswaarden 
van de democratische rechtsstaat. De genoemde elementen daarvan kunnen eenduidig 
worden toegepast en zullen in het onderzoekskader van de inspectie worden opgenomen. 
Dit betreft een implementatie van het kader dat hier is geschetst en biedt de inspectie 
dus geen ruimte om basiswaarden toe te voegen of te negeren.  
 
 W8437.NAV 
23 

memorie van toelichting, het nader rapport en in deze nota naar aanleiding van het 
verslag. 
 
4.4 Schoolcultuur  
 
Door de fracties zijn diverse vragen gesteld over de noodzaak en reikwijdte van het 
voorgestelde lid dat betrekking heeft op de schoolcultuur en de school als oefenplaats, 
ook in relatie tot het handelen van individuen. Met het oog op de leesbaarheid van de 
beantwoording zijn deze vragen hieronder per thema samengevoegd. 
 
Noodzaak van opnemen schoolcultuur in de wet 
De leden van de CDA-fractie vragen of de regering nader kan toelichten waarom niet is 
gekozen voor de variant die de Raad van State heeft voorgesteld op het punt van de 
zorgplicht voor de schoolcultuur, namelijk om de inspectie alleen schoolbesturen 
verantwoording te vragen over de vormgeving van de vaardighedencomponent, juist ook 
om spanning met artikel 23 GW te voorkomen. Deze leden vragen ook om een toelichting 
op hun vermoeden dat in het huidige voorstel de inspectie, ondanks de aangekondigde 
terughoudendheid, er moeilijk aan zal kunnen ontkomen enig oordeel te vellen over de 
inhoud en daarmee een oordeel over de toepassing van de grondslag van de school in de 
vertaling naar burgerschap in het algemeen en de vaardighedencomponent in het 
bijzonder. Deze leden vragen om een nadere toelichting op de stelling van de 
Onderwijsraad dat de voorgestelde zorgplicht voor de schoolcultuur onnodig zou zijn 
omdat een school in omgangsvormen en werkvormen al uitgaat van respect voor de 
democratische rechtsstaat en mensenrechten. Ook de leden van de ChristenUnie-fractie 
stellen een dergelijke vraag. Tevens vragen de leden van de CDA-fractie waarom de 
regering niet meegaat in de suggestie van de Raad van State om scholen verantwoording 
te laten afleggen in het schoolplan of schoolgids over hoe zij een positief klimaat op 
school stimuleren op het gebied van burgerschap. De leden van de SGP-fractie vragen de 
regering met meer kracht te onderbouwen waarom de stellige uitspraken van de 
Onderwijsraad en de Raad van State, inhoudende dat de zorgplicht voor de schoolcultuur 
onhoudbaar en niet handhaafbaar is, onvoldoende hout zouden snijden. 
 
De regering is niet voornemens de door de Afdeling voorgestelde aanpassing over te 
nemen, inhoudende dat het bevoegd gezag zelf aangeeft wat de beoogde schoolcultuur 
is. De verantwoordelijkheid van het bevoegd gezag voor een schoolklimaat waarin het 
goede voorbeeld wordt gegeven en waarin wordt geoefend met de omgang met de 
basiswaarden van de democratische rechtsstaat is een zodanig wezenlijk onderdeel van 
de burgerschapsopdracht dat zij het noodzakelijk acht dit in een wettelijke norm te 
expliciteren. 
 
Ten eerste omdat de schoolcultuur een belangrijke rol speelt bij de bevordering van 
burgerschap en veel invloed heeft op de ontwikkeling en het welzijn van leerlingen. 
Individuen die bij het onderwijs zijn betrokken hebben een voorbeeldfunctie en een 
 W8437.NAV 
25 

handhavingsmogelijkheden zijn indien antidemocratische elementen worden aangetroffen 
op een school. De regering acht het van groot belang in de toekomst verzekerd te zijn 
van een wettelijke basis om in te kunnen grijpen indien de rechtsstaat en de democratie 
worden ondermijnd. Daarom is het noodzakelijk om expliciet in de wet op te nemen dat 
het bevoegd gezag zorg moet dragen voor een schoolcultuur die in lijn is met de 
basiswaarden van de democratische rechtsstaat. Met deze wettelijke bepaling wordt een 
dergelijke schoolcultuur specifiek onderdeel van de deugdelijkheidseis aangaande 
burgerschap, en worden de handhavingsmogelijkheden vergroot.  
 
De regering acht het dus onwenselijk dat de schoolcultuur volledig vrijblijvend kan 
worden vormgegeven. Zij hecht er wel aan om in dit kader nogmaals te benadrukken dat 
het wetsvoorstel en de wijze waarop de inspectie hierop zal toezien, scholen een grote 
mate van vrijheid biedt. De vrijheid van onderwijs geldt als uitgangspunt bij de invulling 
van het de burgerschapsopdracht en dus ook bij de invulling van de schoolcultuur. 
Scholen geven hun schoolcultuur grotendeels zelf vorm, conform hun grondslag of 
identiteit. Op de relatie tot de vrijheid van onderwijs, wordt in paragraaf 6 nader 
ingegaan. 
 
Verantwoordelijkheid van bevoegd gezag voor handelen van individuen 
De leden van de VVD-fractie vragen waarom de verplichting tot het geven van het goede 
voorbeeld zich niet óók richt op gedragingen van een bij het onderwijs betrokken 
individu, ook omdat deze personen juist degenen zijn die het goede voorbeeld moeten 
geven aan leerlingen. Tevens willen zij weten in hoeverre het mogelijk is dat het bevoegd 
gezag in de gelegenheid wordt gesteld tot herstel van tekortkomingen in de zorgplicht als 
het een of meerdere individuen betreft. Deze leden willen ook weten of de uitzondering 
van de verplichting tot individuele bij het onderwijs betrokken personen ervoor zorgt dat 
het schoolbestuur niet verantwoordelijk is voor personen met antidemocratisch en anti-
integratief gedachtegoed op een school. Zij vragen of de regering het met hen eens is dat 
de verplichting tot het geven van een goed voorbeeld ook moet gelden voor individuele 
bij het onderwijs betrokken personen. De leden van de CDA-fractie en leden van de D66 
fractie vragen de regering toe te lichten in hoeverre een eenmalige uitlating van een 
individu in strijd met de basiswaarden een overtreding van de burgerschapswet behelst. 
Leden van de D66-fractie vragen daarbij of voor elk individu binnen de schoolorganisatie 
dezelfde verantwoordelijkheid geldt. Zij geven aan dat je als schoolbestuurder een 
publieke functie hebt en een belangrijke verantwoordelijkheid voor de schoolcultuur, 
tevens dien je als rolmodel. Deze leden vragen daarop een reactie van de regering. De 
leden van de SP-fractie stellen soortgelijke vragen: hoe definieert de regering structureel 
en vergaand, waar het de schoolcultuur aangaat; hoe vaak kan een individu over de 
schreef gaan door middel van bepaalde (vergaande) uitingen, voordat de inspectie kan 
optreden; wat is de verantwoordelijkheid van het bevoegd gezag als het gaat om 
individuen (personeel en vrijwilligers) die handelen in strijd met de basiswaarden van de 
democratische rechtsstaat, moet het bevoegd gezag al stappen nemen voordat de 
 W8437.NAV 
27 

 
De leden van de VVD-fractie vragen hoe de uitzondering voor individuele bij het onderwijs 
betrokken personen zich verhoudt met de casus SIO en het Cornelius Haga Lyceum, 
waarbij de rechtbank oordeelde dat het bestuur met het toelaten van personen met 
antidemocratisch en anti-integratief gedachtegoed niet in strijd met de huidige 
burgerschapsopdracht heeft gehandeld. Hoe geeft de regering het wetsvoorstel zo vorm 
dat deze ook gaat gelden voor de individuen op het Cornelius Haga Lyceum en 
vergelijkbare casussen, zo vragen deze leden. Mag antidemocratisch en anti-integratief 
gedachtegoed op een school ook van invloed zijn op de invulling van dit aspect van de 
burgerschapsopdracht, zo vragen deze leden. Ook vragen zij hoe de regering waarborgt 
dat dit niet te vrij mag worden geïnterpreteerd en dat er dus wel sprake mag zijn van 
antidemocratisch en anti-integratief gedachtegoed. 
 
Het bevoegd gezag dient individuen, al voordat de inspectie optreedt, aan te spreken op 
uitingen die niet in overeenstemming zijn met de basiswaarden, hen ertoe te bewegen 
die uitingen te staken en in plaats daarvan het goede voorbeeld te geven. Ook kan van 
het bevoegd gezag verlangd worden afstand te nemen van uitlatingen en de persoon die 
het betreft niet langer binnen de school te laten optreden. In een casus als het Cornelius 
Haga Lyceum zou dit aan de orde kunnen zijn, indien de feiten uitwijzen dat 
antidemocratisch en anti-integratief gedachtegoed onderdeel is van de schoolcultuur. 
Indien dat het geval is, biedt het wetsvoorstel een solide juridische basis voor toezicht, 
handhaving en sanctionering.  
 
De leden van de SP-fractie lezen dat ‘burgerschap als integraal onderdeel van de 
schoolcultuur’ volgens de regering een ander belangrijk element van 
burgerschapsonderwijs is. Deze leden delen de mening dat het belangrijk is dat ook de 
schoolcultuur bijdraagt aan de burgerschapsopdracht. Tevens zijn zij het eens met de 
20 21
VOO en VOS/ABB dat de school niet alleen een oefenplaats moet zijn, maar ook 
daadwerkelijk een democratische samenleving zou moeten zijn, waar kinderen actief 
participeren en meebeslissen. De aan het woord zijnde leden vragen wat de regering 
hiervan vindt. De leden van de SP-fractie vragen hoe de regering aankijkt tegen 
bijvoorbeeld het instellen van een leerlingenraad op elke school?  
 
De regering onderschrijft de mening van de leden van de SP-fractie dat het van belang is 
dat leerlingen betrokken zijn bij de school en de besluitvorming. Participatie op jonge 
leeftijd draagt bij aan de ontwikkeling van democratische bewustwording en leert 
leerlingen hoe zij kunnen meebeslissen en hun overtuigingen om kunnen zetten in 
invloed. De manier waarop dit wordt vormgegeven is aan scholen zelf, waarbij opgemerkt 
zij dat voor het voortgezet onderwijs een afvaardiging van leerlingen in de 
                                        
20
 VOO: Vereniging Openbaar Onderwijs. 
21
 VOS/ABB: Vereniging van openbare en algemeen toegankelijke scholen. 
 W8437.NAV 
29 

onmogelijke opdracht wordt opgezadeld door alle mogelijke betrokkenen mee te moeten 
nemen in een positieve schoolcultuur. Eveneens vragen de leden van de SGP-fractie 
waarop de regering doelt wanneer zij schrijft dat over de basiswaarden een dialoog moet 
plaatsvinden, en in hoeverre alle betrokkenen daarin meegenomen te worden. 
 
De vraag van de SGP-fractie over de verantwoordelijkheid van het bevoegd gezag voor 
alle bij het onderwijs betrokken personen, inclusief vrijwilligers, wordt ten dele 
beantwoord onder ‘verantwoordelijkheid van het bevoegd gezag voor handelen van 
individuen’. In aanvulling daarop geldt dat de mate waarin personen cultuurbepalend zijn 
binnen een school, afhangt van hun rol en aanwezigheid binnen de school. Voor een 
incidentele overblijfkracht of een voorleesouder geldt over het algemeen een beperkte 
invloed op de cultuur. De regering is van mening dat het bevoegd gezag van dergelijke 
personen ten minste moet verwachten, dat zij zich binnen de schoolomgeving onthouden 
van uitingen die haaks staan op de basiswaarden.  
 
De burgerschapsopdracht brengt niet alleen verplichtingen met zich ten aanzien van bij 
het onderwijs betrokken personen, maar schept ook een verantwoordelijkheid jegens het 
bevoegd gezag voor het handelen van leerlingen. Zo heeft zij bijvoorbeeld de 
verantwoordelijkheid dat een leerling die zich stelselmatig negatief uitlaat ten opzichte 
van minderheden wordt gecorrigeerd. Leerlingen hoeven zelf echter niet het goede 
voorbeeld te geven, in tegenstelling tot leraren en bestuurders. Indien een leerling 
handelt in strijd met de basiswaarden, wil dat nog niet zeggen dat de schoolcultuur niet 
in lijn is met de basiswaarden. Het gaat er namelijk om op welke wijze het bevoegd 
gezag daar mee omgaat. Van belang is dat de school uitingen die in strijd zijn met de 
basiswaarden signaleert, als onwenselijk benoemt, de betreffende leerling corrigeert en, 
afhankelijk van de mate waarvan hiervan sprake is, zorgt voor een proactief en 
structureel aanbod waarin het betreffende thema aan de orde komt. Het is aan de school 
om deze stappen vorm te geven, maar het is van belang dát er gepaste actie wordt 
ondernomen.  
 
Doordat een school als oefenplaats voor omgang met de basiswaarden fungeert, worden 
burgerschapsvaardigheden geïnternaliseerd. Leraren leren leerlingen dat er grenzen 
zitten aan de vrijheid van meningsuiting of de vrijheid van godsdienst. Of andersom dat 
het gelijkheidsbeginsel wordt begrensd door andere grondrechten. Juist wanneer 
opvattingen wringen is de school een belangrijke oefenplaats. Dan kan bewustwording 
ontstaan over de eigen identiteit en hoe die kan verschillen van anderen, begrip ontstaan 
voor verschillende religies en levensovertuigingen en kunnen dialoogvaardigheden 
worden ontwikkeld. In een vitale democratische rechtsstaat is altijd ruimte voor verschil 
in opvatting, juist over fundamentele vraagstukken. Belangrijk is dat alle discussies 
kunnen worden gevoerd, maar wel op respectvolle wijze en met kennis van en respect 
voor de basiswaarden van de democratische rechtsstaat. Binnen de school moet dit debat 
worden gefaciliteerd, zodat leerlingen de bagage wordt geboden om als volwaardige 
burgers aan de Nederlandse samenleving deel te kunnen nemen. 
 W8437.NAV 
31 

gedragen voor een cultuur en oefenplaats waarbinnen de basiswaarden bevorderd 
worden. 
 
De leden van de D66-fractie vragen of het huidige wetsvoorstel scholen voldoende sturing 
biedt om goed burgerschap te geven en een doorlopende leerlijn te creëren waarbij het 
vo voor leerlingen kan uitgaan van een gedeelde basiskennis vanuit het basisonderwijs. 
 
Het wetsvoorstel voorziet in het voorschrijven van een gemeenschappelijke kern van het 
burgerschapsonderwijs voor het funderend onderwijs. Omdat de burgerschapsopdracht 
voor het po en vo uit dezelfde kern bestaat, én alle po-scholen aan dezelfde kerndoelen 
moeten voldoen, kan het vo uitgaan van een gedeelde basiskennis vanuit het po.  
 
4.6 Segregatie 
 
De leden van de SP-fractie vragen of de regering het eens is met de leden dat het lastig 
experimenteren en ervaring opdoen is als de wijken en scholen gesegregeerd zijn en 
kinderen en jongeren met verschillende sociaaleconomische achtergronden elkaar 
daardoor niet meer tegenkomen. Tevens vragen de leden welke maatregelen worden 
genomen om segregatie tegen te gaan.  
 
De regering deelt de zorgen van de SP-fractie over de toenemende segregatie in wijken 
en op scholen. Het staat kansengelijkheid in de weg en is een belemmering voor sociale 
cohesie. Segregatie is een breed maatschappelijk probleem en vergt een nauwe 
samenwerking met lokale partijen. Rondom de wetsbehandeling Meer Ruimte voor 
Nieuwe Scholen heeft de regering toelichting gegeven op de wijze waarop zij voornemens 
23
is segregatie in het onderwijs te bestrijden, mede op verzoek van senator Ganzevoort. 
Zo zal met gemeenten worden gesproken over de wijze waarop zijn hun beleid 
aangaande onderwijshuisvesting kunnen inzetten om segregatie tegen te gaan. 
Woonsegregatie is immers een belangrijke oorzaak van segregatie in het onderwijs. 
Daarnaast werkt de regering aan een effectievere uitvoering van de Lokale Educatieve 
Agenda (LEA) en zijn de gesprekken hierover met de inspectie reeds gaande. De inspectie  
is gevraagd om vanuit haar toezicht te monitoren hoe gemeenten tot gemeenschappelijke 
doelen en afspraken komen op de LEA-onderwerpen. Andere voorbeelden van 
onderwerpen die worden meegenomen in de beleidsagenda zijn toelatingsbeleid en brede 
scholengemeenschappen. Uw Kamer wordt dit najaar in de beleidsagenda, geïnformeerd 
over wat kansrijke aangrijpingspunten zijn voor het tegengaan van segregatie in het 
onderwijs en hoe dit in een samenhangende aanpak kan worden vormgegeven. 
 
Leden van de SP-fractie vragen of de regering de mening van de leden deelt dat respect 
voor anderen aangeleerd krijgen begint met een pluriform aanbod aan 
                                        
23
 Handelingen I 2019/20, nr. 26, 6. 
 W8437.NAV 
33 

monitoren. Dat geeft informatie over de doeltreffendheid van het onderwijs en helpt de 
school het onderwijs waar nodig bij te stellen. Scholen moeten de leeropbrengsten van 
leerlingen überhaupt volgen binnen hun kwaliteitszorg. Onderdeel daarvan is het 
opstellen van leerdoelen en leerplannen, het volgen van de opbrengsten van het 
onderwijs en het in kaart brengen van de leerresultaten. Hoe dit precies vorm krijgt, is 
aan de school zelf. Dat kan middels toetsen en leerlingvolgsystemen, maar ook op andere 
manieren. Dit is tevens in lijn met artikel 8 van de WPO waarin van scholen wordt 
verlangd dat zij ‘in elk geval op het terrein van de Nederlandse taal, rekenen en 
wiskunde’ de vorderingen volgen in een leerlingvolgsysteem. Voor meer informatie over 
het meten en evalueren van resultaten zie paragraaf 4.5. 
 
De leden van de CDA-fractie vragen voorts hoe de inspectie deze ontwikkeling monitort 
en wat de mogelijkheden voor de inspectie zijn om in te grijpen indien uit deze monitor 
blijkt dat de ontwikkeling onvoldoende is, achterblijft of niet ononderbroken is.  
 
De inspectie ziet toe dat scholen regelmatig de ontwikkeling van de 
burgerschapscompetenties monitoren. Daarbij staat voorop dat de school een eigen 
invulling kan geven aan het burgerschapsonderwijs, als dat binnen de grenzen van de 
wettelijke opdracht blijft. Als een school constateert dat de ontwikkeling in competenties 
achterblijft op de beoogde ontwikkeling, dient de school daarop in te spelen. Als een 
school dat verzuimt, is er reden voor de inspectie om op te treden. Van scholen wordt 
dus gevraagd de resultaten in kaart te brengen en te evalueren (zie paragraaf 4.5). Het 
toezicht van de inspectie richt zich in eerste instantie op de manier waarop de school de 
resultaten in kaart brengt: is daarvan sprake en leidt dat tot relevante informatie? In 
tweede instantie zal de inspectie letten op het beeld dat daaruit naar voren komt, gericht 
op de vraag of de school de door haar gestelde doelen realiseert en waar nodig werkt aa n 
verbetering van het onderwijs en de resultaten. Op de handhavingsmogelijkheden van de 
inspectie wordt in paragraaf 11 nader ingegaan. 
 
6. Vrijheid van onderwijs is uitgangspunt 
 
Door de diverse fractieleden zijn in de paragrafen 4, 5 en 6 van het verslag, vragen 
gesteld over de vrijheid van onderwijs en de onderlinge spanning tussen grondrechten. Er 
zijn daarbij 3 thema’s te onderscheiden: vrijheid van onderwijs als uitgangspunt (6.1), 
begrenzing van de ruimte binnen de burgerschapsopdracht (6.2) en de onderlinge 
verhouding tussen grondrechten (6.3).  
 
6.1 Vrijheid van onderwijs als uitgangspunt 
 
De leden van de CDA-fractie vragen welke ruimte scholen hebben om het 
burgerschapsonderwijs zo vorm te geven dat het overeenkomt met de identiteit van de 
school en vragen hoe de burgerschapsopdracht zich verhoudt tot de vrijheid van 
onderwijs en de vrijheid van scholen om binnen de kaders zelf de burgerschapsopdracht 
 W8437.NAV 
35 

aan de scholen zelf is hoe zij deze stip bereiken. De leden van de D66-fractie stellen een 
soortgelijke vraag over een scheiding tussen het zogenoemde ‘wat’ en ‘hoe’.  
 
De regering onderschrijft het onderscheid tussen het ‘wat’ en het ‘hoe’ conform de 
commissie Dijsselbloem, en meent dat het huidige wetsvoorstel ook aan dat onderscheid 
voldoet. Zie ook het antwoord op de vorige vraag. Het wetsvoorstel geeft scholen een 
algemene burgerschapsopdracht die een aantal eisen aan het ‘wat’ van 
burgerschapsonderwijs vaststelt. De manier waarop scholen die vereisten laten 
terugkomen in het onderwijs, is aan hen. Zij bepalen in welke vakken, met welke 
frequentie en in welk schooljaar burgerschapsonderwijs aan bod komt en tevens bepalen 
zij zelf op basis van welke identiteit, (pedagogische) grondslag of levensbeschouwing zij 
dit doen.  
 
De leden van de PvdA-fractie vragen hoe de regering staat tegenover de verankering in 
artikel 23 van de Grondwet van kennis van en respect voor de basiswaarden van de 
democratische rechtsstaat. Deze leden vragen voorts welke overwegingen daaraan ten 
grondslag liggen.  
 
De regering is het met de leden van de PvdA-fractie eens dat de basiswaarden van de 
democratische rechtsstaat onbetwistbaar uitgangspunt dienen te zijn van het onderwijs. 
De basiswaarden van de democratische rechtsstaat staan dan ook centraal in dit 
wetsvoorstel. De regering acht het van belang dat leerlingen weten dat de basiswaarden 
ten grondslag liggen aan de democratische rechtsstaat en tot uiting komen in de 
Grondwet. De regering kiest er daarom voor de Grondwet expliciet in de 
burgerschapsopdracht te noemen en daarmee onze democratie een centrale rol toe te 
bedelen. Artikel 23 van de Grondwet is een gemengd klassiek en sociaal grondrecht en 
wat de sociale component betreft mede een opdracht aan de overheid. Het past niet in de 
systematiek van de Grondwet om daarin opdrachten aan het onderwijs op te nemen. 
Bovendien is er een voorstel tot opneming van een algemene bepaling in de Grondwet 
aangenomen in eerste lezing, waarin is opgenomen dat de Grondwet de grondrechten en 
de democratische rechtsstaat waarborgt. Het voorstel wacht nu op tweede lezing. Indien 
het voorstel dan wordt aangenomen, is de expliciete verankering van waarborging van de 
24
democratische rechtsstaat al op die wijze gegarandeerd. 
 
6.2 Begrenzing van de ruimte binnen de burgerschapsopdracht 
 
De leden van de VVD-fractie vragen wanneer sprake is van een uiterst, concreet, 
voorkomend geval waarin de inspectie van oordeel zou zijn dat een school buiten de 
kaders treedt van de burgerschapsopdracht. De leden van de VVD-fractie vragen of de 
regering ook kan aangeven wanneer er niet aan de burgerschapsopdracht wordt voldaan. 
De leden van de SP-fractie stellen een soortgelijke vraag. Deze leden verwijzen naar 
                                        
24
 Kamerstukken II 2015/16, 34516, 2.  
 W8437.NAV 
37 

meningsuiting (art 1. GW), vrijheid van godsdienst en levensovertuiging (art. 6 GW) en 
vrijheid van onderwijs (art. 23 GW). Ook de leden van de SP-fractie vragen hoe de 
regering aankijkt tegen de spanning tussen de vrijheid van onderwijs (art. 23 GW) en 
andere artikelen uit de Grondwet, waar ook de directeur van VOS/ABB naar verwijst. 
 
Grondrechten begrenzen elkaar wederzijds zonder dat sprake is van een onderlinge 
28
hiërarchie. Uit de volgorde, formulering of anciënniteit van de grondrechten is geen 
onderlinge rangorde af te leiden. Het ontstaan van spanningen tussen verschillende 
grondrechten is tot op zekere hoogte inherent aan de aard van die grondrechten en aan 
het samenleven in een pluriforme, democratische samenleving. Dit doet zich bij uitstek 
voor tussen het gelijkheidsbeginsel (en het daaruit voortvloeiende discriminatieverbod) 
enerzijds en vrijheidsrechten (bijvoorbeeld de vrijheid van meningsuiting, de vrijheid van 
godsdienst en de vrijheid van onderwijs) anderzijds. De vrijheid van onderwijs kent 
echter ook grenzen, want bij vrijheid hoort verantwoordelijkheid. Een eenzijdig beroep op 
de vrijheid van onderwijs, zonder de rechten en vrijheden van anderen te respecteren, 
volstaat niet. Wie zich beroept op vrijheid van onderwijs erkent daarmee het 
constitutionele kader van de staat als geheel, inclusief de onderlinge verhouding tussen 
de grondrechten. 
 
Iedere school zal kennis van en respect voor de basiswaarden vrijheid, gelijkwaardigheid 
en solidariteit dienen te bevorderen. Scholen kunnen in het onderwijs eigen opvattingen 
hebben over de (wenselijke) verhouding tussen grondrechten, maar de 
burgerschapsopdracht brengt ook met zich mee dat daarover dialoog plaatsvindt waarbij 
tolerantie, verdraagzaamheid en kennis van en respect voor de basiswaarden in acht 
moeten worden genomen. Van scholen wordt verwacht dat zij leerlingen leren wederzijds 
respect te tonen, tolerant te zijn ten opzichte van andersdenkenden en bij te dragen aan 
het vormgeven van een open, vreedzame, democratische samenleving waarin de 
basiswaarden vrijheid, gelijkwaardigheid en solidariteit in onderlinge samenhang tot hun 
recht komen.  
 
De burgerschapsbepaling staat niet toe dat er een schoolcultuur heerst waarin de 
Grondwet op een eenzijdige wijze wordt geïnterpreteerd. Zo past het bijvoorbeeld niet 
dat een school uitdraagt dat homoseksualiteit verderfelijk is. Immers, een dergelijke 
uitlating levert spanning op met het beginsel van gelijkwaardigheid. Met het 
ongenuanceerd verkondigen van dit standpunt voldoet de school dan ook niet aan de 
voorwaarde dat respect voor de basiswaarden van de democratische rechtsstaat wordt 
bevorderd.  
Indien een school uitdraagt dat seksualiteit volgens hun geloofs- of levensovertuiging 
enkel past binnen een huwelijk tussen man en vrouw, dient daarbij ook respect voor en 
kennis van andere perspectieven binnen de democratische rechtsstaat te worden 
meegegeven. Voor leerlingen behoort namelijk inzichtelijk te zijn dat in Nederland ook 
                                        
28
 Kamerstukken II 2003/04, 29 614, 2. 
 W8437.NAV 
39 

samenleving. Deze leden vragen welke verschillen hierin zitten en wat dit concreet 
betekent voor de burgerschapsopdracht op het Caribisch gebied.  
 
De burgerschapsopdracht is voor het Europese en het Caribische deel van Nederland 
hetzelfde. Net als alle scholen in Europees Nederland hebben scholen in Caribisch 
Nederland ook de ruimte om de burgerschapsopdracht in te vullen op een manier die past 
bij de lokale context. Dit heeft de regering expliciet willen maken door voor de WPO-BES 
en de VWO-BES de “Caribisch Nederlandse samenleving” als uitgangspunt te nemen. Dit 
leidt echter niet tot verschillen in de burgerschapsopdracht.  
 
8. Adviesrondes 
 
De leden van de VVD-fractie hebben gelezen dat de Raad van State op het belang van 
ondersteuning van het onderwijs wijst bij het vormgeven van burgerschapsonderwijs. In 
de memorie van toelichting wordt hier op hoofdlijnen op ingegaan. De leden vragen de 
regering concreter aan te geven hoe zit dit gaat vormgeven.  
 
De regering onderschrijft de opvatting van de leden dat een goede ondersteuning van 
scholen en leraren voorwaardelijk is voor succesvolle implementatie van de 
burgerschapsopdracht. Omwille van de samenhang met de beantwoording van de overige 
vragen over ondersteuning, is deze vraag uitgebreider beantwoord in paragraaf 9.  
 
De leden van de SP-fractie merken op dat er kritische vragen gesteld werden bij de 
betekenis en de operationalisering van een aantal in het concept gehanteerde begrippen. 
Zij vragen de regering aan te geven om welke kritische vragen het hierbij ging en hoe 
deze beantwoord zijn.  
 
Omwille van de samenhang met andere vragen over de basiswaarden, is deze vraag 
beantwoord in paragraaf 4. 
 
9. Internetconsultatie  
 
Door de leden van verschillende fracties zijn in deze paragraaf, maar ook op een aantal 
andere plaatsen, vragen gesteld over de ondersteuning van scholen bij het vormgeven 
van het burgerschapsonderwijs. Deze vragen worden met het oog op de samenhang en 
leesbaarheid in deze paragraaf beantwoord.  
 
De leden van de D66-fractie vragen op welke wijze scholen ondersteund worden in de 
verantwoordelijkheid om het burgerschapsonderwijs te ontwikkelen. Ook willen de leden 
van deze fractie weten hoe scholen, anders dan bij de huidige wet, ondersteund worden 
in het vormgeven van burgerschapsonderwijs. Waarom wordt de aanbeveling van de 
Onderwijsraad om scholen beter te ondersteunen om goed burgerschapsonderwijs te 
bieden niet overgenomen, zo vragen deze leden. En zij willen weten of bij het vormgeven 
 W8437.NAV 
41 

Nationaal Expertisecentrum Leerplanontwikkeling (SLO) een grote rol bij het beschikbaar 
stellen en vindbaar maken van methodes, informatie en instrumenten die scholen kunnen 
helpen bij het uitvoeren van de burgerschapsopdracht. De SLO stelt deze zaken gratis 
online beschikbaar.  
 
4)  Stichting School en Veiligheid (SSV) ondersteunt scholen bij het voeren van 
complexe gesprekken in de klas over gevoelige thematiek als de Holocaust, terrorisme of 
de spanningen in het Midden-Oosten. Handelingsverlegenheid om dit soort thema’s te 
bespreken kan een succesvolle uitvoering van de burgerschapsopdracht in de weg staan 
aangezien het een belangrijk onderdeel van de opdracht is dat leerlingen leren om 
respect voor elkaar(s opvattingen) te hebben. Juist wanneer hun achtergronden en 
opvattingen sterk verschillen ligt er een belangrijke opgave voor het 
burgerschapsonderwijs om leerlingen te leren zich in elkaar te verplaatsen en elkaar te 
respecteren. Goede begeleiding door school en leraar zijn essentieel om dit soort 
gesprekken op een goede manier te voeren in de klas en daarom zal de regering de 
ondersteuning van SSV continueren. 
 
Deze opsomming is niet uitputtend, maar verschaft de leden inzicht in het type 
ondersteuning dat de regering biedt. Daarnaast kunnen ook meer generieke maatregelen 
en middelen bijdragen aan succesvolle implementatie van de burgerschapsopdracht. Zo is 
er geïnvesteerd in het verminderen van de werkdruk en het lerarentekort en ontvangen 
scholen middelen voor de verdere ontwikkeling van leraren.  
De regering blijft monitoren of de huidige ondersteuning afdoende is of dat op dit gebied 
additionele inspanningen noodzakelijk zijn. De huidige ondersteuning van de sectorraden 
is op projectbasis en dus niet structureel. De regering beziet momenteel hoe deze 
ondersteuning het best kan worden gecontinueerd en geborgd. Hierbij is brede steun en 
vertegenwoordiging van het onderwijsveld van groot belang en dus is de regering met 
diverse partijen in gesprek om te bezien hoe de ondersteuning na 2021 het best vorm 
kan krijgen. Vanzelfsprekend maakt de NVLM onderdeel uit van deze partijen en recent 
heeft nog een gesprek plaatsgevonden tussen het ministerie van Onderwijs, Cultuur en 
Wetenschap en de NVLM. 
 
De leden van de SP-fractie vragen hoe de regering naast een aanscherping van de 
wettelijke taak ervoor gaat zorgen dat behalve de aanscherping van de opdracht ook de 
kwaliteit van het burgerschapsonderwijs erop vooruit gaat. De leden van de ChristenUnie-
fractie vragen in hoeverre de regering verwacht dat het verhelderen van de 
burgerschapsopdracht toereikend is voor het daadwerkelijk beter vormgeven van het 
burgerschapsonderwijs. 
 
De regering is zich ervan bewust dat versterking van het burgerschapsonderwijs op 
scholen niet louter tot stand komt door het aanscherpen van de wettelijke opdracht. Voor 
een succesvolle implementatie is het tevens van belang dat scholen en leraren goed 
worden voorbereid en daarbij passende ondersteuning krijgen. Bovenstaand overzicht 
 W8437.NAV 
43 

maar ook aan andere competenties van leerlingen, aan de schoolcultuur en aan de school 
als oefenplaats.  
 
De leden van de GroenLinks-fractie vragen de regering, het lerarentekort en de hoge 
werkdruk in ogenschouw nemende, of zij denkt dat enkel de continuering van de huidige 
ondersteuning genoeg is om deze uitgebreidere burgerschapsopdracht uit te voeren. Hoe 
dienen scholen en docenten deze burgerschapsopdracht uit te voeren, terwijl er grote 
problemen en tekorten zijn in het onderwijs, zo vragen zij. Ook de leden van het CDA en 
ChristenUnie-fractie stellen een soortgelijke vraag. Voorts vragen de leden van de 
GroenLinks-fractie of de regering het met deze leden eens is dat er structureel meer geld 
en ondersteuning nodig is voor het onderwijs? 
Leden van ChristenUnie-fractie vragen in hoeverre de voorgestelde burgerschapsopdracht 
de stapel werk in het onderwijs verhoogt, werkdrukverhogend uitpakt en dus haaks staat 
op een van de doelen van het nieuwe curriculum.  
De leden van de CDA-fractie geven aan dat bij de internetconsultatie zorgen zijn geuit 
over het gebrek aan aandacht in de lerarenopleiding en vragen de regering nader toe te 
lichten hoe zij denkt dit te gaan vormgeven en op welke wijze het huidige lerarenbestand 
op de nieuwe burgerschapsopdracht wordt voorbereid.  
 
De regering is zich meer dan bewust van de werkdruk die leraren ervaren en de zorgen 
die leven over de overladenheid van het curriculum en de invloed die deze wetswijziging 
daarop zal hebben.  
Onderhavig wetsvoorstel zal nauwelijks extra structurele inspanningen met zich 
meebrengen voor scholen die hun burgerschapsonderwijs al goed op orde hebben. De 
huidige wet schept immers al verplichtingen jegens scholen en een aantal van hen heeft 
het burgerschapsonderwijs al vormgegeven op een wijze die ook aan de eisen van dit 
wetsvoorstel voldoet. Voor hen is het bevorderen van actief burgerschap en sociale 
cohesie, en het zorgdragen voor een schoolcultuur die in lijn is met de basiswaarden 
vanzelfsprekend. Dit gebeurt vaak ook op samenhangende en doelgerichte wijze. Voor 
scholen die hier nog niet aan voldoen zijn wel extra inspanningen vereist. De additionele 
inspanning die voortvloeit uit dit wetsvoorstel zal grotendeels worden geleverd in de 
eerste maanden nadat het voorstel is aangenomen. Schoolplannen en schoolgidsen zullen 
mogelijk moeten worden aangepast en leraren moeten worden voorbereid op wat het 
wetsvoorstel van hen vraagt. Zoals aangegeven biedt de regering een breed 
ondersteuningsprogramma aan om scholen hierbij zo goed mogelijk te ondersteunen. 
Tevens krijgen scholen afdoende de tijd om zich voor te bereiden op de nieuwe wettelijke 
bepaling.  
 
Onderhavig wetsvoorstel voorziet niet in een additionele kwantitatieve inspanning voor 
leraren, noch een uitbreiding van het curriculum of extra lesuren. Keuzes aangaande het 
curriculum worden gemaakt in een separaat traject, waarin de overladenheid van het 
huidige curriculum een belangrijk aandachtspunt is. In dit traject worden tevens de 
consequenties voor de lerarenopleidingen meegenomen. Het is voor lerarenopleidingen 
 W8437.NAV 
45 

Onderhavig wetsvoorstel heeft als doel het verduidelijken van de burgerschapsopdracht 
aan scholen. Het voorstel biedt scholen duidelijkheid over de gemeenschappelijke kern 
van burgerschap. In de memorie van toelichting, het nader rapport en in deze nota naar 
aanleiding van het verslag gaat de regering uitgebreid in op alle elementen van het 
wetsvoorstel. Alle relevante begrippen zijn gedefinieerd en toegelicht, de reikwijdte en 
intenties van het wetsvoorstel worden uitgebreid beschreven en er wordt een kader 
geschetst waarbinnen het inspectietoezicht zal plaatsvinden en de voornaamste 
uitgangspunten daarvan worden geschetst. Het huidige onderzoekskader met betrekking 
tot burgerschap zal worden aangepast conform het wetsvoorstel, en op de gebruikelijke 
wijze met het veld worden besproken. Daarnaast heeft de regering een uitgebreid 
ondersteuningsprogramma opgezet om aan scholen te verduidelijken wat het 
wetsvoorstel precies behelst en wat dit praktisch zal betekenen (zie paragraaf 9). De 
regering is van mening dat hiermee een breed palet aan maatregelen wordt genomen om 
de benodigde duidelijkheid te verschaffen.  
 
11. Uitvoerings- en handhavingsgevolgen 
 
Op diverse plaatsen in het verslag, voornamelijk in paragraaf 4 en deze paragraaf, zijn 
vragen gesteld over de wijze waarop handhaving door de inspectie is vormgegeven en er 
zijn verschillende vragen gesteld over de verruiming van sanctiemogelijkheden. De 
vragen zijn, daar waar het de leesbaarheid en beantwoording ten goede komt, 
samengenomen en thematisch beantwoord. Paragraaf 11.1 gaat in op de reikwijdte van 
het toezicht, in paragraaf 11.2 wordt beschreven hoe het handhavingstraject van de 
inspectie er uit zal zien. In paragraaf 11.3 wordt expliciet ingegaan op de 
sanctiemogelijkheden bij wanbeheer.  
 
11.1 Reikwijdte van het toezicht  
 
De leden van de CDA-fractie vragen wat de actief geformuleerde burgerschapsopdracht in 
de praktijk betekent, voor zowel scholen als het toezicht van de inspectie op de 
burgerschapsopdracht en hoe dit zich verhoudt tot de vrijheid van inrichting van scholen. 
Ook de leden van de VVD-fractie vragen hoe de inspectie de uitgangspunten van de 
burgerschapsopdracht waarborgt wanneer ze hierin terughoudendheid betracht. Verder 
vragen zij of de terughoudendheid ook ziet op het toezicht, of enkel op de invulling van 
de competenties. De leden van de ChristenUnie-fractie vragen hoe de regering kan 
borgen dat de inspectie daadwerkelijk terughoudendheid betracht en zich niet inhoudelijk 
uit zal spreken over de keuzes die scholen maken bij het uitvoeren van de 
burgerschapsopdracht? Hoe wil de regering zorgen dat de overheid zich enkel uitspreekt 
over ‘wat’ scholen moeten doen en niet ‘hoe’ ze het doen? De leden van de GroenLinks-
fractie merken op dat de inspectie terughoudendheid wordt opgelegd betreffende het 
toetsen van de gemeenschappelijke kern ‘sociale en maatschappelijke competenties’ en 
‘schoolcultuur’. De leden vragen hoe de eerder genoemde terughoudendheid van de 
inspectie zich verhoudt tot de lijst met waarden waaraan het burgerschapsonderwijs moet 
 W8437.NAV 
47 

 
Oftewel, de inspectie zal terughoudendheid betrachten als het gaat om het toezicht op de 
visie van scholen, maar scherp toezien of deze visie conform de wettelijke eisen in de 
onderwijspraktijk tot uiting komt. Dit betekent dat de inspectie terughoudendheid 
betracht als het gaat over wat scholen vinden, maar er op toeziet dat een school zegt wat 
zij doet en vervolgens ook doet wat zij zegt. Het voorafgaande betekent dat de inspectie 
waar het gaat om hoe de school burgerschap naar inhoud en aanpak invult terughoudend 
is, en het toezicht zich richt op de vraag of scholen invulling geven aan bevordering van 
basiswaarden en sociale en maatschappelijke competenties.  
 
De leden van de VVD-fractie vragen of de regering van mening is dat dit wetsvoorstel 
voldoende is om voortaan te oordelen dat SIO, maar ook vergelijkbare scholen en 
stichtingen, in strijd met de huidige burgerschapsopdracht hebben gehandeld? Kan de 
regering verduidelijken welke aanscherpingen hiervoor voortaan voldoende zijn? Deze 
leden vragen of de regering kan garanderen dat deze verduidelijking van de 
burgerschapsopdracht aan scholen in het funderend onderwijs voortaan voldoende is 
voortaan sneller in te grijpen bij casussen als het Cornelius Haga Lyceum en andere 
toekomstige casussen, waar geconstateerd is dat er personen lopen die antidemocratisch 
en anti-integratief gedachtegoed hebben, en of de regering dit nader kan toelichten?  
 
De regering deelt de zorg van de fractieleden van de VVD over het gebrek aan 
duidelijkheid dat de huidige wet verschaft over de verplichtingen naar scholen en de 
mogelijkheden om handhavend op te treden. Vanwege de vrijblijvende formulering van 
de huidige burgerschapsopdracht interpreteert de rechter deze tot nu toe zodanig dat een 
school alleen niet aan de burgerschapsopdracht voldoet als zij daaraan in het geheel geen 
invulling geeft. In het regeerakkoord heeft de regering de zorg geuit dat het voor scholen 
mogelijk is om de burgerschapsopdracht niet uit te voeren zoals bedoeld. Daarom is in 
het regeerakkoord afgesproken de burgerschapsopdracht in de wet te verduidelijken, 
zodat de inspectie daar beter op kan toetsen en handhaven.  
 
De nieuwe burgerschapsopdracht biedt geen ruimte aan scholen waar anti-rechtstatelijk 
of gewelddadig gedachtegoed wordt gepropageerd. Dergelijk gedachtegoed is namelijk in 
strijd met de basiswaarden van de democratische rechtsstaat. Zie voor nadere toelichting 
aangaande de specifieke casus SIO, paragraaf 4. 
 
Naast een herformulering van de burgerschapsopdracht is ook uitbreiding van het 
bestuurlijk handhavingsinstrumentarium noodzakelijk om adequater te kunnen ingrijpen 
bij het schenden van de burgerschapsopdracht. Hierop wordt meer uitvoerig ingegaan in 
paragraaf 11.3. 
 
Leden van de ChristenUnie-fractie stellen dat het invoeren van een aparte zorgplicht in 
feite een nieuwe deugdelijkheidseis is die veel consequenties met zich meebrengt, terwijl 
niet geheel duidelijk is waar schoolbesturen op beoordeeld zullen worden door de 
 W8437.NAV 
49 

Om de reikwijdte op dit punt verder te verduidelijken geeft de regering een concreet 
voorbeeld. Uit de vrijheid van onderwijs vloeit voort dat een school mag vinden dat het 
hebben van een homoseksuele relatie niet strookt met een leefwijze die de school 
passend acht vanuit de godsdienstige overtuiging van de school. Het is tevens toegestaan 
dat scholen dit openlijk uitdragen en in hun schoolplan opnemen dat religieuze 
opvattingen het fundament vormen van hun burgerschapsonderwijs.  
 
Echter, de burgerschapsopdracht verplicht het bevoegd gezag de basiswaarden te 
bevorderen en zorg te dragen voor een schoolcultuur die hiermee in lijn is. Hieruit vloeit 
voort dat zij hun leerlingen bijbrengen dat lhbti-personen gelijkwaardig zijn aan 
heteroseksuelen en dat zij exact dezelfde rechten hebben. Tevens dient een school hun 
leerlingen te leren dat Nederland een land is waar homoseksualiteit geaccepteerd is door 
het merendeel van de bevolking en discriminatie op grond van seksuele oriëntatie, 
genderidentiteit en genderexpressie verboden en onacceptabel is. Ook dient er een 
schoolcultuur te zijn waarin een leerling zich vrij voelt om zichzelf te zijn en uit te komen 
voor zijn of haar geaardheid, zonder dat hij of zij onder druk wordt gezet om dit niet te 
doen. 
 
Het staat scholen dus vrij een eigen visie te hebben op bepaalde thema’s, ook wanneer 
deze sterk afwijkt van wat de meerderheid in Nederland vindt. Ook leerlingen mogen 
afwijzende opvattingen hebben over de seksuele oriëntatie en levensstijl van anderen. 
Waar het gaat om uitingen van leerlingen kunnen scholen niet worden aangesproken op 
onwenselijke uitingen of denkbeelden van leerlingen, maar wel op de 
verantwoordelijkheid om deze te adresseren. De schoolcultuur moet echter wel in lijn zijn 
met de basiswaarden vrijheid, gelijkwaardigheid en solidariteit. Naast de verplichtingen 
die voortvloeien uit de burgerschapsopdracht dient een school zich vanzelfsprekend te 
bewegen binnen het constitutioneel kader. Grondwettelijke vrijheden aangaande 
godsdienst, meningsuiting of onderwijs zijn niet onbegrensd en moeten bijvoorbeeld in 
relatie tot het gelijkheidsbeginsel worden bezien. Immers, wie zich beroept op de vrijheid 
van onderwijs, erkent daarmee het constitutionele kader als geheel en verplicht zich 
ertoe om alle basiswaarden in acht te nemen. 
 
De leden van de PvdA-fractie stellen dat de initiatiefwet inzake de verplichting voor 
scholen om bij te dragen aan de integratie van leerlingen in de Nederlandse samenleving 
in 2006 bepaalde dat op alle scholen sprake zou moeten zijn van ontmoeting tussen 
leeftijdgenoten met andere culturele achtergronden. Zij vragen of de regering kan 
toelichten in hoeverre de inspectie vanaf 2006 toezicht heeft gehouden op de mate 
waarin scholen gestalte geven aan de verplichting om bij te dragen aan de integratie van 
leerlingen in de Nederlandse samenleving en wat de bevindingen zijn. 
 
De inspectie houdt toezicht op de invulling van de huidige burgerschapsopdracht op 
scholen, maar houdt niet bij in hoeverre daadwerkelijk sprake is van ontmoeting van 
jongeren met verschillende culturele achtergronden. Dit komt mede omdat de huidige 
 W8437.NAV 
51 

geldt ten aanzien van andere deugdelijkheidseisen. Hoe lang het duurt van melding tot 
eventuele bekostigingssanctie kan per geval verschillen, afhankelijk van de ernst van de 
situatie en de urgentie om tot ingrijpen over te gaan. Er is dus geen vaste termijn van 
ingrijpen. Als de inspectie constateert dat sprake is van onvoldoende naleving van een 
wettelijke eis, geeft zij het bestuur c.q. de school in de regel een herstelopdracht en ziet 
gericht toe op de realisering daarvan. Ook dat traject wordt ingevuld naargelang de aard 
en ernst van de tekorten.  
 
Besturen en scholen voldoen niet aan de burgerschapsopdracht als zij niet op 
doelgerichte en samenhangende wijze invulling geven aan hun burgerschapsonderwijs, of 
zich niet houden aan de wettelijke eisen, genoemd in de onderdelen a en b en het daarop 
volgende lid van de voorgestelde bepaling. De inhoud van deze verplichte 
gemeenschappelijke kern is in paragraaf 4 nader toegelicht. Als aan één van deze 
elementen niet wordt voldaan, wordt onvoldoende invulling gegeven aan de wettelijke 
opdracht.  
 
De inspectie monitort de prestaties van scholen en voert minimaal jaarlijks per bestuur 
een prestatieanalyse uit. Signalen spelen daarbij een belangrijke rol. Daarnaast voert de 
inspectie eens in de vier jaar een onderzoek uit bij alle besturen en een deel van hun 
scholen. Dit onderzoek geeft onder meer antwoord op de vraag of het bestuur voldoende 
zorgdraagt voor de onderwijskwaliteit. Als uit de analyse en/of het onderzoek blijkt dat 
een school hier niet aan voldoet, zal de inspectie een herstelopdracht geven met als doel 
dat de school binnen een aanvaardbare termijn aan de geldende eisen voldoet. 
Afhankelijk van de situatie kunnen daarbij specifieke accenten worden gezet, waaronder 
met betrekking tot burgerschap. Ook op stelselniveau volgt de inspectie de 
ontwikkelingen op het terrein van het burgerschapsonderwijs, bijvoorbeeld door het 
uitvoeren van thematisch onderzoek. Ook thematisch onderzoek kan leiden tot de 
vaststelling van tekortkomingen bij scholen en herstelopdrachten tot gevolg hebben. 
 
De leden van de VVD-fractie vragen wat de vervolgstappen zijn indien niet aan de 
burgerschapsopdracht voldaan wordt en vragen naar de termijn van ingrijpen van de 
inspectie en van de regering. Ze vragen verder welke maatregelen de regering kan 
nemen tegen een school die niet aan de burgerschapsopdracht voldoet. Welke sancties 
kan de regering opleggen als een school waarvan de cultuur onvoldoende in 
overeenstemming is met de basiswaarden, niet de behoefte voelt om dat te veranderen? 
De leden van de SP-fractie vragen eveneens hoe lang het duurt van melding tot 
eventuele bekostigingssanctie als er geen sprake is van herstel door het bevoegd gezag. 
Kan de regering alle stappen van melding tot en met bekostigingssanctie inclusief 
tijdsbestek uiteen zetten?.  
 
Eerder in 11.2 is ingegaan op het handhavingstraject van de inspectie. Als de inspectie 
constateert dat één of meer wettelijke eisen worden overtreden, gaat zij over tot een 
herstelopdracht. Leeft een bestuur een herstelopdracht niet binnen de afgesproken 
 W8437.NAV 
53 

adequaat op te reageren. Uitgangspunt bij het toezicht is dat scholen blijk geven van 
inzicht in hun leerlingenpopulatie en hun leefwereld, en dit indien nodig vertalen naar de 
onderwijsactiviteiten. 
 
De leden van de SP-fractie lezen dat de regering het van belang vindt dat scholen, 
ongeacht levensbeschouwelijke oriëntatie of pedagogische visie, hun leerlingen kennis en 
respect voor de basiswaarden van de democratische rechtsstaat bijbrengen, en vragen 
wat dit betekent voor scholen die nog altijd niet voldoende aandacht besteden aan 
bijvoorbeeld seksuele diversiteit? Zij vragen of de inspectie ook kan optreden tegen deze 
scholen, en of de regering haar antwoord kan toelichten.  
 
Seksualiteit en seksuele diversiteit maken onderdeel uit van de kerndoelen. Op grond van 
de artikelen 9 van de WVO en artikel 11c van de WVO moeten scholen de kerndoelen 
uitwerken in hun onderwijsprogramma. De inspectie ziet toe op naleving van de 
kerndoelen en wanneer deze niet of onvoldoende in het onderwijsprogramma 
terugkomen, wordt een deugdelijkheidseis overtreden en zal zij handhaven. Het niet 
naleven van kerndoelen kan in sommige gevallen ook leiden tot de conclusie dat niet is 
voldaan aan de burgerschapsopdracht, maar dat is niet per definitie het geval. Dit vergt 
een zelfstandige beoordeling en de burgerschapsopdracht wordt alleen overtreden indien 
één van de criteria die de wet stelt, wordt geschonden. Zo is het voorstelbaar dat een 
school een dermate eenzijdige visie op seksualiteit heeft, dat de inspectie concludeert dat 
niet aan de burgerschapsopdracht is voldaan, omdat de basiswaarde gelijkwaardigheid 
hiermee onvoldoende wordt bevorderd. Indien dat het geval is, spreekt de inspectie 
scholen daarop aan en geeft zij een opdracht tot herstel.  
 
De leden van de CDA-fractie stellen dat dit wetsvoorstel de facto een nieuwe 
deugdelijkheidseis introduceert, omdat de inspectie, als zij oordeelt dat het bevoegd 
gezag niet voldoet aan de eisen die aan burgerschap worden gesteld, in het uiterste geval 
een bekostigingssanctie kan opleggen. Zij vragen de regering om nader toe te lichten in 
hoeverre het dan niet noodzakelijk is dat een negatief oordeel van de inspectie op dit 
punt gebaseerd is op objectiveerbare normen en voorwaarden. 
 
Als de inspectie een oordeel velt, moet dat inderdaad zijn gebaseerd op een zo 
objectiveerbaar mogelijke norm, zeker wanneer hier een bekostigingssanctie aan wordt 
gekoppeld. Een oordeel van de inspectie dient immers gebaseerd te zijn op een feitelijke 
vaststelling over de naleving van een wettelijke deugdelijkheidseis. Voor de 
burgerschapsopdracht geldt een ruim kader waaraan scholen hun eigen invulling kunnen 
geven, met daarbinnen een harde, verplichte kern. Die kern is voldoende objectiveerbaar 
om te gelden als deugdelijkheidseis. Zoals eerder gesteld is van een nieuwe 
deugdelijkheidseis geen sprake; het is nu ook al mogelijk om een bekostigingssanctie op 
te leggen als de burgerschapsopdracht niet wordt nageleefd.  
 
 W8437.NAV 
55 

tot een spoedprocedure te komen, bijvoorbeeld bij een negatieve uitkomst bij een bibob-
procedure. Verder vragen zij of de regering een bestuur kan ontslaan.  
 
Hoewel er belangrijke raakvlakken zijn met burgerschap, zullen de regels en sancties ten 
aanzien van wanbeheer niet middels dit wetsvoorstel worden aangepast. Wel is de 
regering voornemens de bestaande bevoegdheden om in te grijpen uit te breiden middels 
het wetsvoorstel ter uitbreiding van het bestuurlijk handhavingsinstrumentarium. Op 25 
maart 2020 is dit wetsvoorstel aangeboden ter openbare internetconsultatie. Burgerschap 
wordt geëxpliciteerd als grond voor wanbeheer, zodat het evident is dat een ernstige en 
langdurige schending van de burgerschapsopdracht rechtstreeks kan worden aangemerkt 
als wanbeheer. Zoals reeds aan uw Kamer gemeld op 7 juni jl. luidt de exacte 
formulering: ‘ernstig of langdurig verwaarlozen van de zorg voor de 
 31
burgerschapsopdracht of de sociale veiligheid’. Voor situaties waarin sprake is van 
structurele strijdigheid met de burgerschapsopdracht of de sociale veiligheid, bijvoorbeeld 
in gevallen van extremisme of de verspreiding van antidemocratisch gedachtegoed, kan 
de bekostiging in zijn geheel worden beëindigd. Op dit moment is dat alleen nog mogelijk 
als een school langdurig onder de opheffingsnorm zakt, of indien sprake is van langdurig 
zeer zwak onderwijs. Beëindiging van de bekostiging is het sluitstuk van het 
toezichtinstrumentarium. Naast hetgeen hierboven al is geschetst, wordt in het 
wetsvoorstel voorgesteld ook de termijn binnen de procedure tot het geven van een 
aanwijzing waar mogelijk te verkorten. Hierbij speelt de uitkomst van een eventuele 
bibob-procedure echter geen rol. Wel kunnen bestuursrechtelijke en strafrechtelijke 
instrumenten worden ingezet naast sancties die zijn gebaseerd op het onderwijsrecht als 
de feiten daartoe aanleiding geven. 
 
De regering is niet in staat om in de statutaire bevoegdheid van rechtspersonen te treden 
om bestuurders of intern toezichthouders te schorsen of te ontslaan. Hiermee zou de 
regering treden in de civielrechtelijke verhouding. Wel kan het zo zijn dat een aanwijzing 
in geval van wanbeheer kan bestaan uit een opdracht van de minister aan de 
rechtspersoon om één of meer bestuurders of toezichthouders te vervangen. Het is 
vervolgens aan de rechtspersoon om een besluit te nemen over de uitvoering daarvan. 
De minister heeft de mogelijkheid om een bekostigingsmaatregel te treffen indien de 
aanwijzing niet wordt opgevolgd. De regering streeft ernaar om Uw Kamer het 
wetsvoorstel uitbreiding bestuurlijk instrumentarium zo spoedig mogelijk na advisering 
door de Raad van State te doen toekomen. 
 
II. ARTIKELSGEWIJS 
 
De leden van de PvdA-fractie lezen in het voorstel dat het derde lid, onderdeel a, expliciet 
verwijst naar de Grondwet en universeel geldende fundamentele rechten en vrijheden 
van de mens. Dit sluit indirect aan op onder andere het Internationale Verdrag inzake de 
                                        
31
 “Transitie in onderwijstoezicht”. Kamerstukken II 2018/19, 33905, 14.  
 W8437.NAV 
57 

particuliere scholen werken zonder bekostiging en dat zij op grond van artikel 23 van de 
Grondwet meer vrijheid genieten dan het bekostigde onderwijs. Zij vragen welke 
onderscheidende status het particulier onderwijs nog heeft wanneer zelfs zulke 
opdrachten wettelijk verplicht worden. 
 
Ook het particulier onderwijs is genormeerd, ondanks hun speciale positie in het 
onderwijsbestel. Uit het gegeven dat bekostigingsvoorwaarden niet gelden voor 
particuliere scholen, volgt niet dat aan deze scholen geen eisen zouden mogen worden 
gesteld. Het geven van onderwijs is immers vrij, behoudens het toezicht van de overheid. 
Verschillende bepalingen uit de WPO en WVO, waaronder het huidige artikel over 
32
burgerschap, gelden nu deels ook al voor het niet-bekostigd onderwijs. Ook particuliere 
scholen moeten onderwijs leveren dat van voldoende kwaliteit is om een kind zijn 
leerplicht te laten vervullen. De regering acht de burgerschapsopdracht van dermate 
wezenlijk belang dat deze deel uit moet (blijven) maken van de beperkte set van regels 
die ook voor deze groep scholen geldt. Dat doet niets af aan het bijzondere karakter van 
het particulier onderwijs. Er blijven verschillen bestaan, zoals de regels op het terrein van 
de vrijwillige ouderbijdrage, zorgplicht passend onderwijs en medezeggenschap.   
 
 
De minister voor Basis- en Voortgezet Onderwijs en Media, 
 
 
 
Arie Slob 
 
                                        
32
 De huidige burgerschapsbepaling geldt nog niet voor de op grond van artikel 56 WVO aangewezen 
zelfstandige exameninstellingen. Deze omissie wordt met dit wetsvoorstel rechtgezet. 
 W8437.NAV 
59 

