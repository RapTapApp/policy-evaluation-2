 
 
 
Aa n de Voorzitter van de
Tw eede Kamer der Staten-Generaal
Rijnstraat 8
Binne nhof 4
2515 XP Den Haag 
De n Haag
Postbus 20061
 
Nederland
 
www.rijksoverheid.nl
 
 
 
Onze Referentie
 
BZDOC-1190329786-32
 
 
 
Bijlage(n)
Datum 23 juni 2020
 
Betreft tijdelijke uitbreiding capaciteit FOL op Curaçao
 
 
 
 
Geachte voorzitter, 
 
Mede namens de Minister van Defensie informeer ik u hierbij over een tijdelijke 
uitbreiding van de capaciteit op de Forward Operating Location (FOL) faciliteit in 
Curaçao.  
 
Op grond van het Verdrag tussen het Koninkrijk der Nederlanden en de Verenigde 
Staten inzake samenwerking op het gebied van drugsbestrijding vanuit de lucht 
(FOL-verdrag, 2000) maken Amerikaanse vliegtuigen gebruik van de zogenaamde 
“forward operating location” op de luchthaven van Curaçao. Het verdrag geeft 
toestemming voor het uitvoeren van vluchten ten behoeve van surveillance, 
monitoring en het opsporen van drugstransporten. De vluchten worden 
onbewapend uitgevoerd.  
 
Het Koninkrijk is gebaat bij de Amerikaanse luchtverkenningen op grond waarvan 
drugstransporten kunnen worden opgespoord en onderschept. Dat laatste gebeurt 
in een groot aantal gevallen in samenwerking met de Koninklijke Marine en de 
Kustwacht Caribisch gebied. 
  
Bestrijding van de drugsproblematiek in de Caribische regio is van mondiaal 
belang. Dit is eveneens het geval binnen Europees verband, waarbij het principe 
van gezamenlijke verantwoordelijkheid wordt onderschreven en daaraan ook 
daadwerkelijk door het Koninkrijk uitvoering wordt gegeven. 
 
De reden voor de tijdelijke uitbreiding van de capaciteit is een door de VS 
waargenomen aanzienlijke toegenomen drugssmokkel via de Caribische route 
richting de Verenigde Staten. Er zullen vier vliegtuigen worden geplaatst samen 
met ongeveer 150 bemannings- en onderhoudspersoneel, verspreid over een paar 
maanden. 
 
Hoewel conform het verdrag de VS vooraf geen toestemming hoeven te vragen 
voor deze of andere uitbreidingen is het in dit geval wel gebeurd vanwege de 
COVID-19 maatregelen die Curaçao heeft genomen de afgelopen maanden.  
 

